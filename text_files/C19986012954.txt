Skrivelse om statsrefusion af Til brug for (amts)kommunens anmodning om statsrefusion af  

 sociale udgifter for januar, april, juli og oktober kvartaler 1999 sender  

 Socialministeriet hermed 12 skemaer vedrørende forskudsrefusion  

 1999 (3 skemaer pr. kvartal). Skemaerne for de 4 kvartaler skal indsendes  

 i ét eksemplar til Socialministeriet henholdsvis senest den 20.  

 november 1998, senest den 1. marts 1999, senest den 1. juni 1999 og senest  

 den 20. august 1999.
 Endvidere sendes 12 skemaer vedrørende  

løbende restafregning 1999 (3 skemaer pr. kvartal) til brug for  

 (amts)kommunens opgørelse af den løbende restafregning af  

 sociale udgifter for de 4 kvartaler i 1999. Skemaerne for de 4 kvartaler skal  

 indsendes i ét eksemplar til Socialministeriet henholdsvis senest den  

 1. marts 1999, senest den 1. juni 1999, senest den 20. august 1999 og senest  

 den 20. november 1999.
 Endelig sendes 3 skemaer vedrørende  

løbende restafregning 1998 til brug for (amts)kommunens  

 opgørelse af den løbende restafregning for oktober kvartal  

 1998. Skemaet for oktober kvartal 1998 skal indsendes i ét eksemplar  

 til Socialministeriet senest den 20. november 1998.
 Ændringen af skemaet om anmodning om statsrefusion  

 af sociale udgifter i form af opdeling i et vedrørende  

 forskudsrefusion og et vedrørende løbende restafregning  

 beskrives nærmere i de følgende afsnit.
 (Amts)kommuner, der indberetter over internettet, skal  

 indsende et print af skemaerne i underskrevet stand, fordi vi endnu mangler  

 den elektroniske underskrift.
Refusionssystemet forudsætter en nær  

 overensstemmelse mellem de faktiske udgifter og de beløb, kommunen  

 løbende anmelder til refusion.
De løbende forskudsvise  

 anmeldelser skal derfor tilpasses de faktisk konstaterede udgifter, som  

 opgøres på skemaerne vedrørende den løbende  

 restafregning.
Socialministeriet følger løbende udviklingen  

 i de anmeldte refusioner.
Hvis der er en væsentlig stigning i de  

 anmeldte kvartalsbeløb inden for et eller flere refusionsområder  

 i forhold til de faktiske udgifter i de forrige kvartaler, vil (amts)kommunen  

 blive bedt om, at der på ny foretages en vurdering af udgifterne.
 Socialministeriet skal gøre kommunen  

 opmærksom på, at der kan blive tale om udbetaling af mindre  

 beløb i forskudsrefusion end kommunen anmoder om, hvis der er et  

 misforhold mellem anmodningen og de hidtidige faktiske udgifter.
1. Ændret anmeldelse af refusion Den løbende anmodning om refusion af sociale  

 udgifter ændres fra og med anmeldelsen af refusion for 1. kvartal 1999.  

 Fremover vil anmeldelsen af refusion for sociale udgifter være delt op  

 i to dele:  en der vedrører forskud og en der vedrører  

 løbende restafregning.
Ændringen sker for at sikre bedre overensstemmelse  

 mellem de kommunale udgifter og forskudsrefusionen.
Restafregningen er steget  

 stærkt de seneste år og blev i 1997 i alt 741 mill. kr. i statens  

 favør.
Ændringen af refusionssystemet skal sikre at restafregningen bliver væsentlig mindre, den væsentligste del af restafregningen afregnes i  

  løbet af året, det bliver nemmere for kommunerne løbende at  

 følge forskellen mellem forskudsrefusion og de faktiske udgifter.
 restafregningen afregnes hurtigere.
Kommunen skal stort set indberette de samme oplysninger  

 som hidtil, men det skal ske på to skemaer i stedet for et.
Et skema ,  

 der vedrører det kommende kvartal (forskuddet) og et skema, der  

 vedrører perioden til og med indeværende kvartal (løbende  

 restafregning). Der er lagt vægt på, at det er kommunernes  

faktiske udgifter, der ligger til grund for den løbende  

 restafregning, og ikke blot et skøn over udgifterne.
I forhold til  

 tidligere er det helt nyt, at der også i november, hvor der anmeldes  

 forskud for januar kvartal i det næste år, skal laves  

løbende restafregning for hele det indeværende  

 år.
 Muligheden for at indberette via internettet er tilpasset  

 ændringen, og kommunen kan ved at udnytte muligheden spare en del  

 indtastningsarbejde.
 Refusionsanmeldelsen ændres på en række punkter.
 Det nuværende ene skema deles op i to skemaer,  

 Forskudsrefusion  og Løbende restafregning.
 Restrefusionen, der er forskellen mellem den refusion  

 kommunerne har fået udbetalt forskudsvist og den refusion, kommunen er  

 berettiget til efter de faktiske udgifter, skal gøres op hvert  

 kvartal.
 Løbende restafregning indebærer, at  

 restrefusionen gøres op særskilt hver gang kommunen  

 anmelder forskud, og at den løbende restafregning trækkes  

 fra henholdsvis lægges til forskudsrefusionen.
 Den løbende restafregning skal basere sig på  

 de faktiske udgifter i de(t) forløbne kvartaler og et revideret  

 skøn for udgifterne i indeværende kvartal.
 Samtidig med at kommunen anmelder refusion for januar  

 kvartal 1999, skal den tilsvarende gøre den løbende  

 restafregning op for hele 1998.
 Udgifterne, der anvendes i forbindelse med den  

 løbende restafregning, skal være kommunens faktiske udgifter  

 på de enkelte konti.
 Forskudsrefusion og den løbende restafregning  

 afregnes samlet - den løbende restafregning skal ikke afregnes  

 særskilt.
 Kommunen vil løbende kunne følge  

 restafregningens størrelse og justere i overensstemmelse med den.
 På andre punkter ændres anmeldelsen af  

 refusion ikke :
 Der anmeldes stadigvæk refusion 4 gange om  

 året og på de samme tidspunkter.
 Foreløbig og endelig restafregning fortsætter  

 som hidtil (endelig restafregning skal dog ske senest 1. juli).
 Løbende restafregning.
 I forhold til den nuværende indberetning af refusion  

 er det nye især den løbende restafregning, og at den  

 løbende restafregning også skal gøres op i november, i  

 forbindelse med at kommunen beder om refusion for januar kvartal i det nye  

 år.
Det er ikke nyt, at kommunen skal gøre  

 restrefusionen op, når den anmelder forskud.
Det sker allerede i de  

 nuværende skemaer, men det fremgår ikke særlig tydeligt, og  

 restrefusionen gøres ikke op særskilt.
 Med de nye skemaer bliver det tydeligt, hvor godt kommunen  

 skønnede for den forløbne periode, og skønnet for  

 næste periode kan justeres i forhold hertil.
Den løbende restafregning skal foretages hvert  

 kvartal.
Kommunen skal gøre de faktiske udgifter op for de(t)  

 forløbne kvartal(er) og skønne over udgiftene i  

 indeværende kvartal.
F.eks. skal kommunen afregne for meget eller for  

 lidt forskudsrefusion for det indeværende år, samtidig med at der  

 anmeldes refusion for januar kvartal næste år.
For årets  

 første tre kvartaler kan faktiske udgifter gøres op med ret  

 stor præcision for de fleste konti.
For indeværende kvartal, som  

 er oktober kvartal, kan kommunen skønne over udgifterne.
Den løbende restafregning skal afregnes sammen med  

 udbetalingen af 1. rate af forskudsrefusionen for næste kvartal.
F.eks.  

 vil den løbende restafregning for oktober kvartal 1998 blive afregnet  

 sammen med udbetalingen af  1. rate af forskudsrefusionen for januar kvartal  

 1999.
 2. Vejledning om udfyldelse af de nye skemaer:  

 Forskudsrefusion og Løbende restafregning.
Arbejdsgangen bør være, at kommunen  

 først udfylder skemaet for Løbende restafregning og derefter  

 skemaet for Forskudsrefusion.
Det giver kommunen en mulighed for at vurdere  

 udviklingen i den forløbne periode og se, om der er taget for meget  

 eller for lidt hjem i refusion.
Skønnet for det næste kvartal  

 kan så justeres i overensstemmelse hermed.
 Tabel 1. Forløb af refusionsanmeldelse vedrørende forskud  

 og løbende restafregning for 1998 og hele året 1999.
Tidspunkt Forskud vedrørende Løbende restafregning vedrørende Restafregning vedrørende 20. november 1998 1.kv. 1999 1.- 4. kv. 1998 1. marts        1999 2.kv. 1999 1. kv.      1999 20. marts        1999 foreløbig restafregning for 1998 1. juni           1999 3.kv.  1999 1.- 2. kv.  1999 1. juli            1999 endelig restafregning for 1998 20. august       1999 4.kv.  1999 1.- 3. kv. 1999 20. november 1999 1.kv. 2000 1.- 4. kv. 1999 Løbende restafregning.
Tabel 2 viser, hvilke kvartaler den løbende  

 restafregning omfatter på hvilket tidspunkt.
F.eks. skal den  

 løbende restafregning i november måned 1998 omfatte alle fire  

 kvartaler i 1998. Det indeværende kvartal, som er oktober kvartal, er  

 ikke afsluttet og udgifterne skal derfor skønnes.
De første tre  

 kvartaler er afsluttede og det er muligt at gøre de faktiske udgifter  

 op.
I februar 1999 anmelder kommunen forskud for det kommende  

 kvartal, som er april kvartal.
Den løbende restafregning skal omfatte  

 kvartalerne før, som er det indeværende januar kvartal.
Den  

 løbende restafregning må derfor basere sig på et nyt  

 skøn over udgifterne i januar kvartal (det indeværende  

 kvartal).
 Tabel 2. Forskud og løbende restafregning for 1998 og 1999 i de  

 enkelte kvartaler.
20. november 1998 1. marts 1999 1. juni 1999 20. august 1999 Forskud 1.kv 1999 2.kv 1999 3.kv 1999 4.kv 1999 Skønnede Udgifter 4.kv 1998 1.kv 1999 2.kv 1999 3.kv 1999 Faktiske udgifter 3.kv. 1998 1.kv. 1999 2.kv. 1999 2.kv. 1998 1.kv. 1999 1.kv. 1998 Kolonne A.
Faktiske udgifter i foregående kvartal(er).
 De foregående kvartaler vil for den løbende  

 restafregning for oktober kvartal 1998 være januar kvartal til og med  

 juli kvartal (jf. tabel 2 ovenfor).
Udgifterne skal basere sig på oplysninger fra  

 kommunens økonomisystem og skal være kommunens bedste vurdering  

 af de faktiske udgifter i de foregående kvartaler.
Ved den  

 løbende restafregning for januar kvartal 1999 (samtidig med  

 forskudsanmeldelsen for april kvartal 1999) vedrører de  

 foregående kvartaler det tidligere år, og kolonnen kan ikke  

 udfyldes.
Kolonne B.
Skøn for udgifter i  indeværende kvartaler.
Udgifterne er kommunens nye skøn over udgifterne i  

 indeværende kvartal.
Skønnet vil være påvirket af  

 udviklingen i perioden op til kvartalet og af kendskabet til udviklingen i  

 kvartalets første måned.
Skønnet vil typisk skulle  

 vurderes på baggrund heraf og af ændringer af lovgivning og andre  

 kendte forhold, der påvirker udgifterne.
Kolonne C.
I alt (A+B).
 Summen af kolonne A og kolonne B.
 Udfyldes automatisk ved indberetning via internet.
Kolonne E.
Refusionsbeløb (C x D).
 Er kolonne C ganget med refusionsbrøken i kolonne  

 D.
 Udfyldes automatisk ved indberetning via internet.
Kolonne F.
Udbetalt refusion fra regnskabsårets start til og med  

 indeværende kvartal.
 Den udbetalte refusion er summen af  

 forskudsrefusion og den løbende restafregning.
 For 1998 er der ingen løbende restafregning, og den  

 udbetalte refusion vil være lig med forskudsrefusionen.
For de kommende kvartaler findes beløbet nemmest  

 ved at tage skemaerne fra det seneste kvartal og lægge kolonne E fra  

 Løbende restafregning sammen med kolonne D fra Forskudsskemaet.
Det  

 giver den refusion, kommunen har anmeldt og afregnet til og med  

 indeværende kvartal.
 Udfyldes automatisk ved indberetning via internet.
Kolonne G.
Restrefusion (E - F).
 Er kolonne E fratrukket beløbet i kolonne F.  

 Kolonne G er negativ, hvis kommunen har anmeldt for meget refusion, og  

 positiv, hvis kommunen har anmeldt for lidt refusion.
Beløbene summeres pr. gruppe, og summen i hver  

 gruppe overføres til sumskemaet  Samlet løbende restafregning  

  på skemaets sidste side.
Summen af den samlede løbende  

 restafregning overføres til  Samlet løbende restafregning  

  på den sidste side i skemaet Forskudsrefusion.
 Udfyldes automatisk ved indberetning via internet.
 Forskudsrefusion.
 Skemaet for Forskudsrefusion indeholder kun tre  

 kolonner.
 Kolonne A. Årlige udgifter efter budget.
 I kolonne A skrives det vedtagne budget for året, og  

 denne kolonne udfyldes, når der anmeldes refusion for 1. kvartal 1999.  

 Derefter udfyldes kolonne A kun hvis kommunen har vedtaget  

 tillægsbevillinger til budgettet.
Kolonne B.
Forventet udgift i kvartalet.
I kolonnen skrives kommunens skøn for udgifterne i  

 kvartalet.
Skønnet justeres i forhold til udviklingen i den  

 forløbne periode, som den fremgår af skemaet for den  

 løbende restafregning.
Kolonne D.
Refusionsbeløb.
 Er kolonne B ganget med refusionsbrøken i kolonne  

 C.
 Udfyldes automatisk ved indberetning via internet.
 Sumskema, side 5.
 Summerne fra kolonne D overføres for grupperne I  

 til og med V til sumskemaet side 5.
 Den samlede løbende restafregning gøres op i  

 rubrikken "samlet løbende restafregning". Den afregnes med  

 hele beløbet i forbindelse med den 1. udbetaling af gruppe I og gruppe  

 II.
 Sumskemaet udfyldes automatisk ved indberetning via  

 internet.
 Indberetning via internettet.
 Adgang til at indberette via internettet fås ved at  

 udfylde vedlagte tilmeldingsskema og sende det til Socialministeriet.  

 Kommunen vil så få tilsendt et brugernavn og kodeord, der giver  

 adgang til at indberette både de kvartalsvise refusioner og den  

 foreløbige og endelige restafregning.
 Bilag 1 indeholder svar på nogle  

 spørgsmål om den nye refusionsanmeldelse.
 3. Ændringer af skemaerne som følge af  

 lovændringer.
 I det følgende beskrives de indholdsmæssige  

 ændringer af kontiene i skemaerne, der er gennemført som  

 følge af ændringer i den sociale lovgivning mv.
 Skemaet vedrørende løbende restafregning 1998.
 Skemaet vedrørende løbende restafregning for  

 1998 svarer for så vidt angår kontiene til skemaet  

 vedrørende forskudsrefusion for juli og oktober kvartal 1998. Som  

 følge af lov om aktiv socialpolitik og lov om social service  

 indeholder skemaet dels nogle konti, som er nedlagt pr. 1. juli 1998, dels en  

 række konti, som har ændret indhold, og dels nogle nye konti med  

 virkning fra 1. juli 1998.
For de konti, der er nedlagt pr. 1. juli 1998, og  

 for de gamle konti, som ændrer indhold pr. 1. juli 1998, skal  

 kommunen i kolonne A angive de faktiske udgifter i 1. og 2. kvartal 1998,  

 dvs. fra regnskabsårets start til og med 30. juni 1998. Kommunen skal  

 ikke angive beløb i kolonne B.
Beløbet i kolonne C skal dermed  

 være det samme som i kolonne A.
I kolonne F skal kommunen angive den  

 udbetalte refusion fra regnskabsårets start til og med 2. kvartal 1998.  

 Disse konti er i skemaet markeret med note 1.
 For konto 5.68.03 Kommunal andel af højeste og  

 mellemste førtidspension med 50 pct. refusion til personer med fast  

 bopæl i udlandet og for konto 5.68.04 Kommunal andel af almindelig og  

 forhøjet almindelig førtidspension med 50 pct. refusion til  

 personer med fast bopæl i udlandet, som er nedlagt med virkning fra 1.  

 juli 1998, skal kommunen i kolonne E anføre den kommunale andel af  

 udgifterne fra regnskabsåret start til og med 30. juni 1998.
 For de nye konti og for de konti, der ændrer  

 indhold pr. 1. juli 1998, skal kommunen i kolonne A angive de faktiske  

 udgifter i 3. kvartal 1998. I kolonne B skal kommunen angive et nyt  

 skøn for udgifterne i 4. kvartal 1998. I kolonne F skal kommunen  

 angive den udbetalte refusion i 3. og 4. kvartal 1998. Disse konti er i  

 skemaet markeret med note 2.
 For de øvrige konti, hvor der ikke er  

 foretaget ændringer som følge af de lovændringer, der  

 trådte i kraft 1. juli 1998, skal kommunen i kolonne A angive de  

 faktiske samlede udgifter i 1., 2. og 3. kvartal 1998. I kolonne B skal  

 kommunen angive et nyt skøn for udgifterne i 4. kvartal 1998. I  

 kolonne F skal kommunen angive den samlede udbetalte refusion i 1., 2., 3. og  

 4. kvartal 1998.
 Med hensyn til kontoen vedrørende refusion af  

 driftsudgifter i forbindelse med aktiveringstilbud mv. med 50 pct. refusion  

 (aktivlovens § 100, stk. 2) skal kommunen i kolonne E angive et nyt  

 skøn over refusionsbeløbet for hele 1998 baseret på de  

 faktiske udgifter i 1., 2. og 3. kvartal samt et nyt skøn for 4.  

 kvartal.
 For konto 5.98.97 Tilskud vedrørende flygtninge i  

 aktivering (aktiv-lovens § 107, stk. 5) og konto 8.81.04 Tilskud  

 vedrørende flygtninge (aktivlovens § 107, stk. 6) skal kommunen i  

 kolonne E angive et nyt skøn over tilskuddet for hele 1998 baseret  

 på de faktiske forhold i 1., 2. og 3. kvartal samt et nyt skøn  

 for 4. kvartal.
 Opmærksomheden henledes på, at den  

 præmie, som kommunen betaler til offentlige arbejdsgivere, der  

 ansætter en kontanthjælpsmodtager i en varig stilling på  

 overenskomstmæssige løn- og ansættelsesvilkår  

 på fuld tid (aktivlovens § 101, konto 5.98.10), med lov nr. 345 af 15.  

 juni 1998 er ændret fra 25.000 kr. til 50.000 kr. med virkning for  

 ansættelsesforhold, der er indgået den 1. januar 1998 eller  

 senere.
 Skemaet vedrørende forskudsrefusion for 1999.
 Integrationsloven.
Med Lov om integration af udlændinge i Danmark  

 (integrationsloven), som træder i kraft 1. januar 1999, overgår  

 ansvaret for integrationen af udlændinge i Danmark til kommunerne.  

 Integrationsloven indebærer, at det ikke længere kun er  

 flygtninge, der skal tilbydes en integrationsindsats.
Også indvandrere  

 skal have et tilbud om et introduktionsprogram.
Programmet har en varighed af  

 tre år.
Integrationsloven omfatter nyankomne flygtninge,  

 familiesammenførte til flygtninge samt andre familiesammenførte  

 udlændinge.
Loven gælder ikke EU/EØS-borgere og nordiske  

 statsborgere.
De udlændinge, der skal tilbydes et introduktionsprogram,  

 er som udgangspunkt udlændinge fyldt 18 år.
Programmet kan  

 tilbydes mindreårige uledsagede asylansøgere.
 Nyankomne udlændinge modtager som udgangspunkt i  

 forbindelse med gennemførelse af introduktionsprogrammet en  

 introduktionsydelse.
 Staten yder tilskud og udbetaler refusion af kommunernes  

 udgifter til introduktionsprogrammet og introduktionsydelsen, og efter  

 udløbet af den 3-årige introduktionsperiode yder staten  

 endvidere et tilskud i den efterfølgende 3-årige periode, jf.  

 integrationslovens §§ 45-48.
Indenrigsministeriet administrerer og udbetaler tilskud og  

 refusion til kommunerne i henhold til integrationsloven.
En  

 bekendtgørelse om udbetaling af tilskud og refusion er under  

 udarbejdelse i Indenrigsministeriet.
 Konsekvenser af integrationsloven på det sociale  

 område.
Udlændinge, som efter integrationsloven er  

 berettiget til introduktionsydelse eller betragtes som  

 selvforsørgende, er ikke berettiget til hjælp efter lov om aktiv  

 socialpolitik eller til folkepension efter lov om social pension.
Dette  

 gælder dog ikke hjælp til repatriering i medfør af § 86 i  

 lov om aktiv socialpolitik. (Jf. § 26 i integrationsloven). Udlændinge  

 er således i de første 3 år efter opholdstilladelsen ikke  

 omfattet af lov om aktiv socialpolitik og ikke berettiget til  

 folkepension.
Integrationsloven indebærer endvidere en forenkling  

 af de nuværende særlige refusionsregler vedrørende  

 udgifter til flygtninge efter den sociale lovgivning, således at  

 udgifter vedrørende flygtninge med visse undtagelser er omfattet af de  

 generelle refusionsregler.
Refusionsomlægningen indebærer, at de  

 særlige refusionsregler vedrørende udgifter til  

 kontanthjælp mv. til flygtninge efter aktivloven og udgifter til  

 serviceydelser og institutioner til flygtninge efter serviceloven med visse  

 undtagelser bortfalder.
 De særlige regler om 100 pct. refusion af udgifter  

 til kontanthjælp mv. efter aktivloven i de første 18  

 måneder efter meddelelse af opholdstilladelse opretholdes dog for de  

 flygtninge, der har fået meddelt opholdstilladelse før 1. januar  

 1999.
Unge flygtninge, der får opholdstilladelse efter 1.  

 januar 1999, og som fylder 18 år i løbet af de første 3  

 år efter opholdstilladelsen, er ikke omfattet af integrationsloven.  

 Disse unge vil, når de fylder 18 år, være omfattet af  

 aktivloven og dermed af de særlige refusionsregler i § 107, stk. 2 i  

 aktivloven.
Udgifter til kontanthjælp mv. efter aktivloven til disse  

 unge i de første 18 måneder efter meddelelse af  

 opholdstilladelse refunderes således også med 100 pct.
 Endvidere opretholdes den særlige flygtningerefusion  

 på 100 pct. vedrørende hjælp efter visse bestemmelser i  

 serviceloven, og refusionsperioden forlænges til 3 år efter  

 datoen for opholdstilladelsen.
 Endelig bibeholdes i hovedtræk de særlige  

 refusionsregler vedrørende udgifter til uledsagede  

 flygtningebørn og til handicappede flygtninge efter aktivloven og  

 serviceloven.
 I Bilag 2 beskrives hvilke udgifter, der skal  

 registreres på de tilbageblevne konti vedrørende hjælp til  

 flygtninge med særlig refusion fra 1. januar 1999. Der henvises i  

 øvrigt til Indenrigsministeriets skrivelse af 11. september 1998 om  

 Orientering om ændringer i Budget- og regnskabssystem for kommuner og  

 amtskommuner.
 Som følge af refusionsomlægningen er  

 følgende konti på skemaet vedrørende forskudsrefusion,  

 hvor der hidtil har været ydet 75 pct. statsrefusion af (amts)kommunens  

 udgifter, nedlagt med virkning fra 1. januar 1999:
 Konto 5.04.07 Hjælp til flygtninge efter §§ 25, 26,  

 27 og 34 med 75 pct. refusion.
 Konto 5.04.08 Hjælp til flygtninge efter §§ 52, 62,  

 63, 64, 65 og 78 med 75 pct. refusion.
 Konto 5.04.09 Hjælp til flygtninge i øvrigt  

 med 75 pct. refusion.
 Konto 5.04.11 Aktivering af flygtninge efter 18  

 måneder med 75 pct. refusion.
 Konto 5.04.14 Hjælp til flygtninge efter § 86 med 75  

 pct. refusion.
 Anden hjælp til flygtninge efter lov om social  

 service og lov om aktiv socialpolitik til institutions- og serviceydelser med  

 75 pct. refusion.
 Konto 5.41.03 Ledighedsydelse til flygtninge og  

 løntilskud til flygtninge i skånejob med 75 pct. refusion  

 (aktivlovens §§ 74 og 76).
De udgifter, der hidtil har været registeret  

 på disse konti, er fra 1. januar 1999 omfattet af de almindelige  

 refusionsregler i henhold til lov om aktiv socialpolitik og lov om social  

 service, dvs. at kommunens udgifter refunderes med 50 pct. af staten.
Dette  

 gælder dog ikke for udgifter til institutions- og serviceydelser, som  

 ikke er omfattet af reglerne om statsrefusion.
 Derudover er følgende tilskudskonti nedlagt med  

 virkning fra 1. januar 1999:
 Konto 5.98.97 Tilskud vedrørende flygtninge i  

 aktivering (aktivlovens § 107, stk. 5).
 Konto 8.81.04 Tilskud vedrørende flygtninge  

 (aktivlovens § 107, stk. 6).
 Disse to tilskud vil fra 1. januar 1999 blive  

 administreret og udbetalt af Indenrigsministeriet, jf. § 59, stk. 3 og 4 i  

 integrationsloven.
Med venlig hilsen Per Kampmann Socialministeriet, den 20. oktober  

 1998 Per Kampmann Bilag 1 Svar på spørgsmål om den nye  

 refusionsanmeldelse Er det en stor ændring i forhold til tidligere ? Kommunen skal indberette de samme oplysninger som tidligere, men på  

 en anden form.
Det bliver tydeligere, at kommunen skal gøre  

 restrefusion op på grundlag af de  faktiske udgifter og ikke et  

 skøn over udgifterne.
Desuden er det nyt, at restrefusionen for  

 indeværende år også skal gøres op i november.
Er den løbende restafregning ny? På de hidtidige forskudsskemaer blev der taget højde for  

 forskellen mellem den refusion, kommunen havde anmeldt, og den refusion,  

 kommunen var berettiget til.
Allerede nu skal kommunen i de første 3  

 kvartaler skønne over udgifterne i den forløbne periode og det  

 indeværende kvartal.
For meget eller for lidt udbetalt refusion  

 modregnes eller lægges til forskuddet.
Med ændringen bliver det tydeligere for kommunerne, hvilken del af  

 refusionen, der vedrører forskud og hvilken del, der vedrører  

 restafregningen.
Det er derimod helt nyt, at kommunen skal gøre  

 restafregningen op for indeværende år, samtidig med at den  

 anmelder refusion for januar kvartal i det nye budgetår.
 Kommunen kender jo ikke de faktiske udgifter før langt senere.
For langt de fleste af de udgifter kommunerne afholder, er der  

 præcise oplysninger om udgiften fra kommunens økonomisystem kort  

 inde i den efterfølgende måned.
Selvom der kan ske enkelte  

 omregninger og omposteringer, vil der for de fleste konti ikke ske store  

 ændringer senere.
Det gælder for konti vedrørende  

 folkepension, førtidspension, personlige tillæg,  

 børnetilskud, dagpenge ved sygdom og barsel, samt kontiene  

 vedrørende kontanthjælp.
På nogle enkelte konti, f.eks.  

 vedrørende udgifter til flygtninge til institutioner og  

 serviceydelser, er det erfaringsmæssigt vanskeligere for kommunen  at  

 gøre de faktiske udgifter op, og det vil så være  

 nødvendigt at skønne over udgiften på grundlag af de  

 tilgængelige oplysninger.
Hvordan gør kommunen den anmeldte refusion op ? Når kommunen gør den løbende restafregning op, er det  

 ikke længere nok at se på forskudsrefusionen.
Der skal også  

 tages hensyn til restrefusionen.
 I 1998 er der ikke afregnet restrefusion løbende, og den anmeldte  

 refusion vil derfor være den samlede forskudsrefusion (kolonne F i  

 forskudsskemaet for oktober kvartal 1998). Men fra og med 1999 skal der  

 også tages hensyn til den løbende restafregning.
F.eks. skal kommunen, når den gør den løbende  

 restafregning op for april kvartal, finde den samlede udbetalte refusion til  

 og med kvartalet.
Det er summen af forskuddet for januar og april kvartal  

 (det er som hidtil), og dertil skal lægges restrefusionen (som enten er  

 positiv eller negativ) for januar kvartal.
Beløbet kan også  

 findes ved at lægge kolonne E fra Løbende restafregning for  

 januar kvartal sammen med kolonne D fra Forskudsrefusion for april  

 kvartal.
Hvordan udbetales eller indbetales restrefusion ? Der skal ikke afregnes særskilt for den løbende  

 restafregning.
Det sker samtidig med forskudsrefusionen, og således at  

 den løbende restafregning afregnes med den 1. udbetaling af forskud  

 for gruppe I og II.
Rest-refusionen gøres op samlet for alle konti og  

 overføres til den sidste side i Forskudsskemaet.
Den løbende  

 restafregning for januar til og med oktober kvartal 1998 bliver således  

 afregnet med udbetalingen af 1. udbetaling af forskud for januar kvartal  

 1999.
Behøver kommunen udfylde alle rubrikker i skemaerne ? Hvis kommunen indberetter via internettet er det ikke nødvendigt.  

 En del af  kolonnerne beregnes helt automatisk af systemet, og andre  

 oplysninger, som kommunen allerede har indberettet, bl.a. udbetalt refusion,  

 hentes automatisk.
Fungerer indberetningen via Internet stadig ? Systemet er tilpasset den nye måde at anmelde refusion på og  

 kan med de nødvendige ændringer anvendes som sædvanligt.  

 En ny vejledning er vedlagt og kan i øvrigt hentes på  

 ministeriets hjemmeside.
Fungerer indberetningen via Internet stadig ? Systemet er tilpasset den nye måde at anmelde refusion på og  

 kan anvendes som sædvanligt.
En ny vejledning er vedlagt.
Hvordan får kommunen mulighed for at indberette via internet ? De kommuner, der endnu ikke indberetter via internettet, kan få  

 adgang til at gøre det ved at udfylde vedlagte tilmeldingsskema og  

 sende det til Socialministeriet.
Kommunen vil så få tilsendt et  

 brugernavn og kodeord, der give adgang til at indberette både de  

 kvartalsvise refusioner og den foreløbige og endelige  

 restafregning.
Bilag 2 Udgifter vedrørende hjælp til flygtninge efter  

 aktivloven og serviceloven, som er omfattet af særlige refusionsregler  

 efter 1. januar 1999.
 Konto 5.04.01 Hjælp til flygtninge efter §§ 25, 26, 27 og 34 i de  

 første 18 måneder med 100 pct. refusion.
 Her registreres følgende udgifter efter lov om aktiv socialpolitik  

 til flygtninge, der har fået opholdstilladelse før 1. januar  

 1999, og til flygtninge, der har fået opholdstilladelse efter 1. januar  

 1999 og som fylder 18 år i løbet af de første 18  

 måneder efter opholdstilladelsen, i de første 18 måneder  

 med 100 pct. refusion: Udgifter til kontanthjælp efter § 25; til  

 tillæg til flygtninge i form af en hjemmearbejdende  

 ægtefælle, der har valgt ikke at udnytte sine arbejdsmuligheder,  

 jf. § 26, stk. 3; til hjælp til flygtninge, der er fyldt 60 år,  

 og som ikke kan få social pension pga. betingelser om optjening, jf. §  

 27, samt udgifter til særlig støtte til flygtninge efter § 34.  

 Kontanthjælp til flygtninge efter § 25 under forrevalidering  

 registreres ligeledes her.
 Konto 5.04.02 Hjælp til flygtninge efter §§ 52, 62, 63, 64, 65 og 78  

 i de første 18 måneder med 100 pct. refusion.
 Her registreres følgende udgifter efter lov om aktiv socialpolitik  

 til flygtninge, der har fået opholdstilladelse før 1. januar  

 1999, og til flygtninge, der har fået opholdstilladelse efter 1. januar  

 1999 og som fylder 18 år i løbet af de første 18  

 måneder efter opholdstilladelsen, i de første 18 måneder  

 med 100 pct. refusion: Udgifter til revalideringsydelse efter § 52; til  

 løntilskud ved optræning eller uddannelse til flygtninge efter §  

 62; til støtte til særlige udgifter og til merudgifter til bolig  

 under revalidering til flygtninge efter §§ 63 og 64; til tilskud mv. til  

 selvstændig virksomhed til flygtninge efter § 65 og til hjælp til  

 værktøj og arbejdsredskaber til flygtninge efter § 78.
 Konto 5.04.03 Hjælp til flygtninge i øvrigt i de  

 første 18 måneder med 100 pct. refusion.
 Her registreres følgende udgifter efter lov om aktiv socialpolitik  

 til flygtninge, der har fået opholdstilladelse før 1. januar  

 1999, og til flygtninge, der har fået opholdstilladelse efter 1. januar  

 1999 og som fylder 18 år i løbet af de første 18  

 måneder efter opholdstilladelsen, i de første 18 måneder  

 med 100 pct. refusion: Udgifter vedrørende samværsret mv. med  

 børn til flygtninge efter §§ 83 og 84; til sygebehandling, medicin mv.  

 til flygtninge efter § 82; til hjælp til enkeltudgifter efter § 81 og  

 til flytning til flygtninge efter § 85. Endvidere registreres udgifter til  

 igangsætningsydelse til flygtninge, der har fået  

 opholdstilladelse før 1. januar 1999 efter § 8, stk. 4, i lov nr. 1077  

 af 29. december 1997 i de første 18 måneder med 100 pct.  

 refusion.
 Konto 5.04.04 Hjælp til uledsagede flygtningebørn og  

 handicappede flygtninge efter §§ 25, 26, 27 og 34 med 100 pct. refusion.
 Her registreres følgende udgifter efter lov om aktiv socialpolitik  

 til uledsagede flygtningebørn og handicappede flygtninge med 100 pct.  

 refusion: Udgifter til kontanthjælp efter § 25; til tillæg til  

 flygtninge i form af en hjemmearbejdende ægtefælle, der har valgt  

 ikke at udnytte sine arbejdsmuligheder, jf. § 26, stk. 3; til hjælp til  

 flygtninge, der er fyldt 60 år, og som ikke kan få social pension  

 pga. betingelser om optjening, jf. § 27, samt udgifter til særlig  

 støtte til flygtninge efter § 34. Kontanthjælp til flygtninge  

 efter § 25 under forrevalidering registreres ligeledes her.
 For uledsagede flygtningebørn registreres her både udgifter  

 vedrørende flygtningebørn, der har fået opholdstilladelse  

 før 1. januar 1999 og efter 1. januar 1999, medmindre kommunen har  

 besluttet at tilbyde flygtningebørn det 3-årige  

 introduktionsprogram, jf. § 16, stk. 5, i integrationsloven.
Med hensyn til handicappede flygtninge registreres udgifterne her, hvis  

 den handicappede flygtning har fået opholdstilladelse før 1.  

 januar 1999 og inden 12 måneder efter datoen for opholdstilladelsen  

 på grund af betydelig og varigt nedsat fysisk eller psykisk  

 funktionsevne er anbragt i døgnophold.
For handicappede flygtninge,  

 som har fået opholdstilladelse efter 1. januar 1999, registreres  

 udgifterne efter 3 år ligeledes her.
 Konto 5.04.05 Hjælp til uledsagede flygtningebørn og  

 handicappede flygtninge efter §§ 52, 62, 63, 64, 65 og 78 med 100 pct.  

 refusion.
 Her registreres følgende udgifter efter lov om aktiv socialpolitik  

 til uledsagede flygtningebørn og handicappede flygtninge med 100 pct.  

 refusion: Udgifter til revalideringsydelse efter § 52; til løntilskud  

 ved optræning eller uddannelse til flygtninge efter § 62; til  

 støtte til særlige udgifter og til merudgifter til bolig under  

 revalidering til flygtninge efter §§ 63 og 64; til tilskud mv. til  

 selvstændig virksomhed til flygtninge efter § 65 og til hjælp til  

 værktøj og arbejdsredskaber til flygtninge efter § 78.
 For uledsagede flygtningebørn registreres her både udgifter  

 vedrørende flygtningebørn, der har fået opholdstilladelse  

 før 1. januar 1999 og efter 1. januar 1999, medmindre kommunen har  

 besluttet at tilbyde flygtningebørn det 3-årige  

 introduktionsprogram, jf. § 16, stk. 5, i integrationsloven.
Med hensyn til handicappede flygtninge registreres udgifterne her, hvis  

 den handicappede flygtning har fået opholdstilladelse før 1.  

 januar 1999 og inden 12 måneder efter datoen for opholdstilladelsen  

 på grund af betydelig og varigt nedsat fysisk eller psykisk  

 funktionsevne er anbragt i døgnophold.
For handicappede flygtninge,  

 som har fået opholdstilladelse efter 1. januar 1999, registreres  

 udgifterne efter 3 år ligeledes her.
 Konto 5.04.06 Hjælp i øvrigt til uledsagede  

 flygtningebørn og handicappede flygtninge med 100 pct. refusion.
 Her registreres udgifter til hjælp i øvrigt efter lov om  

 aktiv socialpolitik og til hjælp i øvrigt efter lov om social  

 service til uledsagede flygtningebørn og handicappede flygtninge med  

 100 pct. refusion: Udgifter vedrørende samværsret mv. med  

 børn efter aktivlovens §§ 83 og 84; til sygebehandling, medicin mv.  

 efter aktivlovens § 82; til hjælp til enkeltudgifter efter aktivlovens  

 § 81 og til flytning efter aktivlovens § 85; udgifter til  

 igangsætningsydelse efter § 8, stk. 4, i lov nr. 1077 af 29. december  

 1997; udgifter til merudgiftsydelse og til dækning af tabt  

 arbejdsfortjeneste ved forsørgelse af børn med nedsat  

 funktionsevne efter servicelovens §§ 28 og 29 og merudgifter mv. for voksne  

 med nedsat funktionsevne efter servicelovens §§ 77, 79 og 84.
 For uledsagede flygtningebørn registreres her både udgifter  

 vedrørende flygtningebørn, der har fået opholdstilladelse  

 før 1. januar 1999 og efter 1. januar 1999, medmindre kommunen har  

 besluttet at tilbyde flygtningebørn det 3-årige  

 introduktionsprogram, jf. § 16, stk. 5, i integrationsloven.
Med hensyn til handicappede flygtninge registreres udgifterne her, hvis  

 den handicappede flygtning har fået opholdstilladelse før 1.  

 januar 1999 og inden 12 måneder efter datoen for opholdstilladelsen  

 på grund af betydelig og varigt nedsat fysisk eller psykisk  

 funktionsevne er anbragt i døgnophold.
For handicappede flygtninge,  

 som har fået opholdstilladelse efter 1. januar 1999, registreres  

 udgifterne efter 3 år ligeledes her.
 Konto 5.04.10 Aktivering af flygtninge i de første 18 måneder  

 med 100 pct. refusion.
 Her registreres udgifter til løntilskud (aktivlovens § 16, stk. 2,  

 nr. 2), kontanthjælp (aktivlovens §§ 25, 26, stk. 3 og 36, stk. 1),  

 særlig støtte (aktivlovens § 34) og  

 beskæftigelsestillæg (aktivlovens § 36, stk. 2) til aktiverede  

 flygtninge, der har fået opholdstilladelse før 1. januar 1999,  

 og til flygtninge, der har fået opholdstilladelse efter 1. januar 1999  

 og som fylder 18 år i løbet af de første 18 måneder  

 efter opholdstilladelsen, herunder flygtninge under 30 år i  

 visitations- og mellemperioderne (jf. aktivlovens §§ 20 og 24) og flygtninge  

 i den aktiveringsfri periode (jf. aktivlovens § 23), inden for de  

 første 18 måneder med 100 pct. refusion.
 Konto 5.04.13 Hjælp til flygtninge efter § 86 i de første 18  

 måneder med 100 pct. refusion.
Her registreres udgifter til hjælp til repatriering af flygtninge  

 efter § 86 i lov om aktiv socialpolitik i de første 18 måneder  

 med 100 pct. refusion.
Det gælder både for flygtninge, der har  

 fået opholdstilladelse før 1. januar 1999 og efter 1. januar  

 1999.
 Konto 5.04.15. Hjælp efter § 86 til uledsagede flygtningebørn  

 og handicappede flygtninge med 100 pct. refusion.
Her registreres udgifter til hjælp til repatriering efter § 86 i lov  

 om aktiv socialpolitik til uledsagede flygtningebørn og til  

 handicappede flygtninge med 100 pct. refusion.
Det gælder både  

 for flygtninge, der har fået opholdstilladelse før 1. januar  

 1999 og efter 1. januar 1999.
 Konto 5.04.16. Hjælp til flygtninge i øvrigt de første  

 3 år med 100 pct. refusion.
Her registreres udgifter til merudgiftsydelse og til dækning af tabt  

 arbejdsfortjeneste ved forsørgelse af børn med nedsat  

 funktionsevne til flygtninge efter §§ 28 og 29 i serviceloven og merudgifter  

 mv. for voksne flygtninge med nedsat funktionsevne efter §§ 77, 79 og 84 i  

 serviceloven i de første 3 år med 100 pct. refusion, jf. § 133,  

 stk. 2, i serviceloven.
Det gælder både for flygtninge, der har  

 fået opholdstilladelse før 1. januar 1999 og efter 1. januar  

 1999.
 Anden hjælp til uledsagede flygtningebørn og handicappede  

 flygtninge til institutions- og serviceydelser med 100 pct. refusion.
 Her registreres udgifter til anden hjælp til uledsagede  

 flygtningebørn og handicappede flygtninge til institutions- og  

 serviceydelser efter lov om social service og efter lov om aktiv  

 socialpolitik med 100 pct. refusion.
 For uledsagede flygtningebørn registreres her både udgifter  

 vedrørende flygtningebørn, der har fået opholdstilladelse  

 før 1. januar 1999 og efter 1. januar 1999, medmindre kommunen har  

 besluttet at tilbyde flygtningebørn det 3-årige  

 introduktionsprogram, jf. § 16, stk. 5, i integrationsloven.
Med hensyn til handicappede flygtninge registreres udgifterne her, hvis  

 den handicappede flygtning har fået opholdstilladelse før 1.  

 januar 1999 og inden 12 måneder efter datoen for opholdstilladelsen  

 på grund af betydelig og varigt nedsat fysisk eller psykisk  

 funktionsevne er anbragt i døgnophold.
For handicappede flygtninge,  

 som har fået opholdstilladelse efter 1. januar 1999, registreres  

 udgifterne efter 3 år ligeledes her.
 Desuden registreres her udgifter til erhvervsmodnende og  

 erhvervsintroducerende kurser og jobindslusningsprojekter efter aktivlovens §  

 48 til flygtninge, der har fået opholdstilladelse før 1. januar  

 1999, og til flygtninge, der har fået opholdstilladelse efter 1. januar  

 1999 og som fylder 18 år i løbet af de første 18  

 måneder efter opholdstilladelsen, i de første 18 måneder  

 med 100 pct. refusion.
 Hjælp til flygtninge efter § 40, stk. 2, nr. 1-10 i serviceloven i  

 de første 3 år med 100 pct. refusion.
Her registreres udgifter til forebyggende foranstaltninger for børn  

 og unge efter servicelovens § 40, stk. 2, nr. 1-10, til flygtninge i de  

 første 3 år efter datoen for opholdstilladelsen med 100 pct.  

 refusion, jf. § 133, stk. 2, i serviceloven.
Det gælder både for  

 flygtninge, der har fået opholdstilladelse før 1. januar 1999 og  

 efter 1. januar 1999.
 Udgifter til flygtninge i forbindelse med revalideringsindsatsen efter §  

 68, stk. 1, 1. pkt., i aktivloven i de første 18 måneder med 75  

 pct. refusion.
 Her registreres kommunens og amtskommunens udgifter til den specialiserede  

 revalideringsindsats efter § 68, stk. 1, 1. pkt., i aktivloven til  

 flygtninge, der har fået opholdstilladelse før 1. januar 1999,  

 og til flygtninge, der har fået opholdstilladelse efter 1. januar 1999  

 og som fylder 18 år i løbet af de første 18 måneder  

 efter opholdstilladelsen,  i de første 18 måneder efter datoen  

 for opholdstilladelse med 75 pct. refusion, jf. § 107, stk. 4, i  

 aktivloven.
 Konto 5.41.02 Ledighedsydelse til flygtninge og løntilskud til  

 flygtninge i skånejob med 100 pct. refusion (aktivlovens §§ 74 og  

 76).
Her registreres udgifter til ledighedsydelse efter aktivlovens § 74 til  

 flygtninge, der har fået opholdstilladelse før 1. januar 1999,  

 og til flygtninge, der har fået opholdstilladelse efter 1. januar 1999  

 og som fylder 18 år i løbet af de første 18 måneder  

 efter opholdstilladelsen,  i de første 18 måneder med 100 pct.  

 refusion.
Endvidere registreres her udgifter til løntilskud til  

 flygtninge i skånejob efter aktivlovens § 76, stk. 2, for flygtninge,  

 der har fået opholdstilladelse før 1. januar 1999, og for  

 flygtninge, der har fået opholdstilladelse efter 1. januar 1999 og som  

 fylder 18 år i løbet af de første 18 måneder efter  

 opholdstilladelsen,  i de første 18 måneder med 100 pct.  

 refusion.
Bilag 3 Vejledning i indberetning af refusionsbegæringer via  

 Socialministeriets hjemmeside på Internettet.
 1. Socialministeriets hjemmeside har adressen:
http://www.sm.dk, jf Bilag side 1.
 2. Vælg punktet: Indberetninger m.v..
 3. Browseren viser en generel meddelelse om indtastning af ukodede  

 informationer jf Bilag side 2.   

 Denne meddelelse kan slås fra ved at klikke i feltet: Vis  

ikke..., og dernæst vælge Ja, hvorefter   

 selve indtastningsbilledet fremkommer.
 4. Indtast Kommune og password (fremsendes særskilt i  

 følgeskrivelsen; for de kommuner der   

 tidligere har indberettet via internettet er Kommune  blot  

 kommunenummeret uden foranstillet 
knr) og klik OK, jf Bilag side 3.
5. Vælg Refusion, jf Bilag side 4 6. Indtastningsbilledet for henholdsvis Forskudsrefusion og   

 Løbende restrefusion svarer til de   

 udsendte skemaer bortset fra kolonnen Kontonavn, hvor teksten af  

 pladshensyn er forkortet, jf   

 Bilag side 5 og 6.
 7. Der skiftes mellem de to skemaer ved at vælge Løbende  

 henholdsvis Forskud via 
menubjælken nederst på skærmbilledet, jf Bilag side  

 5 og 6.
 Forskudsrefusion:
Der kan kun indtastet beløb i de dobbeltindrammede felter,  

 dvs kolonnerne A og B bortset fra et enkelt felt, hvor der skal  

 indtastes i kolonne D, svarende til de felter i de fremsendte skemaer,  

 hvor kolonnerne A og B er farvet Grønne.
Kolonne  

A udfyldes i første kvartal.
I de følgende 3 kvartaler  

 ændres kolonne A kun hvis kommunen har vedtaget  

 tillægsbevillinger til budgettet.  Kolonne D samt sidste side  

 (side 5) beregnes automatisk når man vælger Beregn  fra  

menubjælken.
 Løbende restrefusion:
Der kan - som i Forskudsrefusion - kun indtastet  

 beløb i de dobbeltindrammede felter, dvs kolonnerne A og B  

bortset fra 5 felter, hvor der skal indtastes i kolonne E,  

 svarende til de felter i de fremsendte skemaer, hvor kolonnerne A og B  

er skraverede.
Kolonnerne C, E og G beregnes når der  

 klikkes Beregn i menubjælken.
Kolonne  F er udfyldt  

 på forhånd.
Ved indtastning - gældende for begge skemaer - springes fra felt til  

 felt vha tabulatortasten eller ved at klikke med musen i det relevante  

 felt.
Der kan bladres ned gennem skemaet ved brug af scrollbaren i  

 venstre side af skærmen; der kan ligeledes bladres til  

 højre/venstre gennem kolonnerne vha scrollbaren i bunden af  

 skærmen.
 Alle felter indtastes uden fortegn, idet beregningsdelen til de  

 rækker, der i de trykte skemaer er fortrykt med et minus, tager  

 højde for negative tal.
Ved at klikke Beregn - husk begge skemaer - beregnes de ikke  

 indtastede kolonner samt sumfelterne, men det indtastede gemmes  

 ikke, det sker først når der markeres i Opdater,  dvs  

 det er vigtigt  at opdatere hvis indtastningen foregår over  

 flere omgange.
Det er ligeledes vigtigt at opdatere før der  

 klikkes i Afsend.
Når der klikkes Opdater  i  

Løbende restafregning overføres  Samlet  

 løbende restafregning  til side 5 i Forskudsskemaet.
Obs! Obs! Før afsendelse skal skemaerne udprintes,  

 dels til eget brug, dels for at kunne indsende en kopi til Socialministeriet  

i underskrevet stand - indtil vi får den elektroniske  

 underskrift - så vi kan konstatere at det er jeres tal der er blevet  

 overført; en ekstra sikkerhedsforanstaltning.
Inden udprintning klik  

 da en enkelt gang et tilfældigt sted i det relevante skema for at  

 være sikker på, at det er skemaet og ikke menubjælken der  

 udprintes.
 Udprintningen skal være liggende A4 og med en  

 skriftstørrelse, så alle kolonnerne kommer med.
 1. Tekniske krav til programellet: Grafisk baseret internet-browser fx  

 Netscape 3.xx eller MS-  

 Explorer 3.xx eller højere versioner.
 2. Kontaktpersoner: Grethe Håkansson 33 92 47 00 og Lars Larsen 33  

 92 46 32 vedr.   

 indtastningsvejledning; Bjørn Morild 33 92 92 11 vedr. edb-siden.
