Skriftlig fremsættelse (12. november 2003) Økonomi- og  

 erhvervsministeren  

  

 (Bendt Bendtsen):
 Herved tillader jeg mig for Folketinget at fremsætte:
Forslag til lov om  

 ændring af lov om almene boliger samt støttede private andelsboliger m.v.  

 (Maksimumbeløb, grundkapital samt boliger til handicappede og demente) (Lovforslag nr.
L 70).
 Formålet med lovforslaget er 1) at undgå dyrt alment  

 byggeri, 2) at forlænge nedsættelsen af den kommunale grundkapital, 3) at  

 etablere en ny finansieringsmodel til opførelse af boliger forbeholdt  

 personer  

 med handicap og personer med demens, og 4) at præcisere kommunernes mulighed  

 for at udstede retligt bindende påbud overfor de almene boligorganisationer.
Regeringen ønsker at stoppe tendensen til reale  

 prisstigninger i det almene byggeri og samtidig undgå det meget dyre byggeri  

 med stigende offentlige udgifter til følge.
De nuværende finansierings- og  

 støtteregler giver ikke tilstrækkelige incitamenter til at hindre, at der  

 ydes  

 støtte til meget dyrt byggeri.
Der foreslås derfor indført et maksimumsbeløb  

 for nyt alment byggeri fra 1. januar 2004, som anskaffelsessummen for alment  

 nybyggeri ikke må overstige, hvis byggeriet skal modtage offentlig støtte.
Regeringen ønsker endvidere at fortsætte bestræbelserne på  

 at fremme nybyggeriet af almene boliger til ældre, unge og familier.
Som led  

 i  

 kommuneaftalen indgår derfor, at regeringen skal søge tilslutning til, at den  

 kommunale støtte til nyt alment byggeri i 2005 fastholdes på det nuværende  

 niveau.
Nedsættelsen af den kommunale grundkapital fra 14 til 7 pct. af  

 anskaffelsessummen foreslås derfor forlænget til og med 2005.
Med henblik på at fremme amtskommunernes incitament til at  

 bygge flere boliger til personer med handicap indgik regeringen den 28.  

 oktober  

 2003 en aftale med S, SF, RV, DF og KD om udmøntning af satspuljen for 2004.  

 Det foreslås derfor, at staten i årene 2004-2006 inden for en samlet pulje på  

 295,3 mio. kr., tillagt op til 3 pct. til administration, yder den fulde  

 støtte  

 til opførelse af amtskommunale ældreboliger, som udlejes til personer med  

 betydelig og varig nedsat fysisk eller psykisk funktionsevne.
Der er således  

 ikke amtskommunale udgifter forbundet med opførelsen af disse boliger.
Med henblik på at fremme kommunernes incitament til at bygge  

 flere boliger til personer med demens, indgik regeringen den 30. marts 2003  

 en  

 aftale med DF om udmøntning af en del af restbeløbet fra ældrechecken.
Det  

 foreslås derfor, at staten inden for en pulje på 15 mio. kr. yder den fulde  

 støtte til opførelse af ældre- eller familieboliger, som udlejes til personer  

 med demens.
Der er således ikke (amts)kommunale udgifter forbundet med  

 opførelsen af disse boliger.
For så vidt angår de offentlige økonomiske konsekvenser,  

 skønnes indførelsen af det bindende maksimumbeløb at medføre mindreudgifter  

 for  

 det offentlige på 45 mio. kr. i 2004 og 2005 og mindreudgifter på 41 mio. kr.  

 i  

 2006 og 2007. Endvidere vil der være statslige merudgifter på 0,7 mio. kr. i  

 2004 til tilpasning af Erhvervs- og Boligstyrelsens BOSSINF-system.
Forslaget  

 om indførelsen af særlige regler for etablering af boliger til personer med  

 handicap og personer med demens vil ikke øge de offentlige udgifter, idet det  

 samlede beløb på 295,3 mio. kr. i 2004-2006, tillagt op til 3 pct. til  

 administration,  

    

  

 til boliger til personer  

 med handicap finansieres via den i henhold til satspuljeaftalen fastsatte  

 pulje  

 og beløbet på 15 mio. kr. til boliger til personer med demens finansieres via  

 den eksisterende pulje til forbedring for de svage grupper i samfundet.  

 Udgifter på 0,4 mio. kr. til tilpasning af Erhvervs- og Boligstyrelsens  

 BOSSINF-system afholdes indenfor den afsatte pulje på 15 mio. kr. til boliger  

 for personer med demens.
Herudover vil der være statslige merudgifter på  

 omkring 1 mio. kr. i 2004 til tilpasning af Erhvervs- og Boligstyrelsens  

 BOSSINF-system til ordningen om opførelse af boliger til personer med  

 handicap.  

 De kommunaløkonomiske konsekvenser som følge af forslagene om indførelse af  

 et  

 bindende maksimumbeløb og boliger til personer med handicap og personer med  

 demens  

 skal forhandles med de kommunale parter.
 Forslaget om at forlænge nedsættelsen af den kommunale  

 grundkapital vil betyde statslige merudgifter på 615 mio. kr. i 2005.  

 Regeringen vil tage initiativ til at drøfte finansieringen af disse  

 merudgifter  

 med partierne bag boligaftalen af 15. oktober 2002.
Med hensyn til de administrative konsekvenser for det  

 offentlige skønnes den foreslåede indførelse af et bindende maksimumbeløb og  

 ordningerne vedrørende opførelse af boliger til personer med handicap og  

 personer med demens ikke at have nævneværdige administrative konsekvenser for  

 kommunerne. Økonomi- og Erhvervsministeriet får en vis administrativ  

 merbelastning i forbindelse med implementeringen og den løbende  

 administration  

 af de forbedrede støttemuligheder for boliger til personer med handicap og  

 personer med demens.
Forlængelsen af den kommunale grundkapitalnedsættelse  

 skønnes ikke at have administrative konsekvenser for stat og kommuner.
For så vidt angår de økonomiske og administrative  

 konsekvenser for erhvervslivet, forventes forslaget om  

 grundkapitalnedsættelse  

 og boliger til handicappede og demente at medføre en begrænset afledt  

 økonomisk  

 effekt for erhvervslivet.
Lovforslaget har været forelagt Erhvervs- og  

 Selskabsstyrelsens Center for Kvalitet i ErhvervsRegulering, der har  

 vurderet,  

 at forslaget ikke indeholder administrative konsekvenser for erhvervslivet,  

 der  

 berettiger, at det bliver forelagt et af Økonomi- og Erhvervsministeriets  

 virksomhedspaneler.
 Forslaget skønnes ikke at have miljømæssige konsekvenser  

 eller administrative konsekvenser for borgerne, ligesom forslaget ikke har  

 nogen EU-retlige aspekter.
 Det foreslås, at lovforslaget træder i kraft den 1. januar  

 2004. Dog foreslås, at bestemmelserne om boliger til personer med handicap  

 træder i kraft den 1. april 2004.
 Idet jeg i øvrigt henviser til lovforslaget og de  

 bemærkninger, der ledsager det, skal jeg anbefale forslaget til Tingets  

 velvillige behandling.
