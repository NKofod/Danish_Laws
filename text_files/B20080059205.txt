Bekendtgørelse om ændring af bekendtgørelse om køretøjers indretning og udstyr m.v. 1) I bekendtgørelse nr. 154 af 20. april 1977 om køretøjers indretning og udstyr, som senest ændret ved bekendtgørelse nr. 668 af 20. juni 2006, foretages følgende ændring:
§ 1 § 28, stk. 1, affattes således:
»§ 28. En knallert skal være indrettet således, at den fastsatte hastighedsgrænse på 30km i timen for en lille knallert og 45km i timen for en stor knallert ikke kan overskrides med mere end 20%.« § 2 Bekendtgørelsen træder i kraft den 1. juli 2008.
Færdselsstyrelsen, den 19. juni 2008 Henning Christiansen / Ib Rasmussen 1) Bekendtgørelsen har som udkast været notificeret i overensstemmelse med Europa-Parlamentets og Rådets direktiv 98/34/EF (informationsproceduredirektivet) som ændret ved direktiv 98/48/EF.
