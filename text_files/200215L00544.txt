Tillægsbetænkning afgivet af Europaudvalget den 2. juni 2003 Tillægsbetænkning over Forslag til lov om Den  

 Europæiske Unions udvidelse med Tjekkiet, Estland, Cypern, Letland, Litauen,  

 Ungarn, Malta, Polen, Slovenien og Slovakiet [af udenrigsministeren (Per Stig Møller)] 1. Udvalgsarbejdet Lovforslaget blev fremsat den 30. april 2003 og var til 1.  

 behandling den 8. maj 2003. Lovforslaget blev efter 1. behandling henvist til  

 behandling i Europaudvalget.
Udvalget afgav betænkning den 23. maj 2003.  

 Lovforslaget var til 2. behandling den 28. maj 2003, hvorefter det blev  

 henvist  

 til fornyet behandling i Europaudvalget.
Møder Udvalget har, efter at lovforslaget blev henvist til fornyet  

 udvalgsbehandling, behandlet dette i 1 møde.
Spørgsmål Udvalget har under den fornyede behandling af lovforslaget  

 stillet 22 spørgsmål til udenrigsministeren til skriftlig besvarelse, som  

 denne  

 har besvaret.
Nogle af udvalgets spørgsmål til udenrigsministeren og dennes  

 svar herpå er optrykt som bilag til tillægsbetænkningen.
2. Indstillinger og politiske bemærkninger Et  

  

 flertal  

  

 i udvalget  

 (udvalget med undtagelse af DF) indstiller lovforslaget til  

  

 vedtagelse uændret  

                                                                         .
Socialdemokratiets medlemmer af udvalget byder de nye  

 medlemslande velkommen til EU.
EU-udvidelsen er i historisk perspektiv en  

 meget  

 stor og perspektivrig beslutning for alle folk og stater i Europa.
Når man  

 ser  

 tilbage på den ustabilitet og de krige og konfrontationer, som i det 20.  

 århundrede kostede millioner af mennesker livet og sønderbombede lande, så er  

 det en historisk beslutning, at de europæiske folk og stater på denne måde  

 forenes om at samarbejde fredeligt og demokratisk.
Det skaber platformen for økonomisk fremgang, social udvikling  

 og beskæftigelse til gavn for alle europæere i form af øget velstand og  

 velfærd  

 på hele det europæiske kontinent.
Ideer, værdier, kulturer og identitet kan  

 igen forenes til gensidig og fælles inspiration.
EU-udvidelsen er et punktum for det 20. århundrede, for to  

 verdenskrige, for 50 års deling af Europa og for 10-12 års revolutionerende  

 forandringsproces i landene i Øst- og Centraleuropa for at blive en del af  

 EU.  

 For EU er et aktivt politisk valg.
Det er også et punktum for 4-5 års  

 intensive  

 forhandlinger og tilpasning i landene for at kunne opfylde kravene om  

 EU-medlemskab.
Danmark havde det privilegium med vedtagelsen af  

 Københavnskriterierne i 1993 at bane vejen for dette samt at kunne afslutte  

 forhandlingerne under det danske formandskab i 2002.
 Hermed er tiltrædelsestraktaten også et punktum for to  

 succesrige danske EU-formandskaber.
Det betyder også en ny start for det 21. århundrede, for de nye  

 lande, men også for os andre og for EU, for det skaber behov for, at vi får  

 effektiviseret og demokratiseret vores måde at samarbejde på.
EU-landene skal  

 effektivt kunne træffe beslutninger i fællesskab.
Det skal ske med fuld  

 respekt  

 for den mangfoldighed og forskellighed og det særpræg, der er i de enkelte  

 lande, og som befolkningerne holder af og vil værne om.
Demokratiet skal  

 styrkes i EU-samarbejdet, så befolkningerne åbent kan følge beslutningerne og  

 påvirke dem.
EU-samarbejdet skal udvikles, så det supplerer hvert enkelt  

 lands  

 egne muligheder med rettigheder og indflydelse på de grænseoverskridende  

 områder.
Den nye EU-forfatningstraktat skal skabe dette grundlag.
EU-udvidelsen er også et led i en fortsat udvidelse.
Bulgarien  

 og Rumænien bliver medlem i 2007. Kroatien og Tyrkiet har søgt om  

 medlemsskab.  

 Flere europæiske lande vil følge efter i de kommende år.
EU er efter Berlinmurens fald og den forestående EU-udvidelse  

 omdrejningspunktet for udviklingen i fremtidens Europa.
Det gælder ikke blot  

 for EU-medlemslande, men for alle europæiske lande, fordi den gensidige  

 afhængighed er så stor.
Et nyt Europa er ved at blive skabt.
Fra alle lande  

 afgiver man en bid af sin selvstændighed og suverænitet for at være med i EU.  

 Men man har ikke foræret det væk.
I stedet opnås indflydelse på de fælles  

 beslutninger for hele Europa.
Der opnås kort sagt en indflydelse på rammerne  

 for det enkelte lands eksistens og fremtidsmuligheder ved medlemskabet af EU.
EU-udvidelsen den 1. maj 2004 betyder 10 nye lande, men  

 befolkningsmæssigt ikke flere, end da Danmark, Storbritannien og Irland for  

 30  

 år siden blev medlem af EF.
De kommende år venter en stor opgave med at  

 integrere de nye lande og sikre, at udviklingsforskellene kan udlignes mellem  

 landene ved, at de nye lande får et løft.
Det vil tage tid.
Forandringer  

 kommer  

 ikke på kort tid.
Med EU-medlemskabet er skabt de rammer og de betingelser,  

 der  

 kan skabe et stabilt grundlag for en sådan udvikling.
Derfor er EU-udvidelsen  

 begyndelsen til en ny proces.
Ses der på erfaringerne med tidligere  

 udvidelser  

 med bl.a.
Spanien, Portugal og Grækenland, men også Irland, så betyder  

 EU-medlemskabet, at de nye lande får et stort løft fremad.
Det er også  

 perspektivet for de nye EU-lande. Økonomisk er der inden for det nuværende  

 EU-budget luft til denne proces.
Udviklingen i landene vil, kombineret med  

 EU-investeringer, betyde, at det vil gavne både de nye og de nuværende  

 EU-lande.
Hermed skabes også et nyt perspektiv for landenes befolkninger med  

 flere muligheder i eget land.
Den forestående EU-udvidelse er den hidtil bedst forberedte.  

 Både i de enkelte lande og med hensyn til EUs kontrol.
Tilpasningen i  

 landene  

 til de fælles EU-regler har været motoren i den hurtige forandringsproces i  

 landene, fordi det var vejen til at opnå det ønskede EU-medlemskab.
For  

 landene  

 har det ikke været en hurtig og let proces.
Den begyndte i 1989 og har for de  

 nye lande taget mange år at nå igennem.
Nu skal medlemskabet fra den 1. maj  

 2004 til at fungere i praksis.
De lande, der bliver nye medlemmer af EU, er alle lande med en  

 lang historie, kultur og veluddannet befolkning, som gennem tiderne har  

 beriget  

 hele Europa.
De fleste af landene er handicappet af 50 års fastholdelse under  

 sovjetisk dominans og et etparti-planøkonomisk system.
For landenes  

 befolkninger er der tale om en genforening med det fælles Europa, de altid  

 har  

 været en central del af.
For Danmark og alle andre Østersølande betyder EU-udvidelsen en  

 totalt ændret situation i nærområdet, fordi alle lande  undtagen  

 Rusland  vil  

 være medlem af EU og også af NATO.
Det ændrer totalt den sikkerhedspolitiske  

 situation i Østersøregionen/Nordeuropa.
Det skaber grundlag for, at  

 Østersøregionen i de kommende år kan udvikles som en af Europas rigeste og  

 mest  

 veludviklede regioner.
Som led i EU-udvidelsen skal der holdes fast i de overordnede  

 perspektiver for udviklingen i Europa, som handler om bedre muligheder for  

 vore  

 lande og befolkninger i fremtiden og om for vore muligheder for  i  

 fællesskab  

 som europæere  at kunne spille en positiv global rolle.
Detaljerne og  

 problemerne, som der er ved en så omfattende forandringsproces og udvidelse,  

 skal ikke glemmes, men kræfterne skal bruges på at finde løsninger og ikke på  

 at bruge problemerne som undskyldninger for at blokere for udvidelsen eller  

 skabe fjendebilleder af de nye landes befolkninger.
I en fælles forening  

  som  

 EU  skal alle medlemmer behandles ens, for ellers har vi ikke en fælles  

 forening, ellers får vi et Europa med A- og B-medlemmer.
Det er ikke  

 acceptabelt.
Der er i forbindelse med EU-udvidelsen en debat om den frie  

 bevægelighed for arbejdskraft, hvor ikke mindst Dansk Folkeparti forsøger at  

 skabe et billede i den danske befolkning af, at millioner af øst- og  

 centraleuropæere vil forlade deres lande og vælte ind på vores arbejdsmarked  

 som underbetalte arbejdere, der vil arbejde i kort tid, hvorefter de vil  

 snylte  

 på det sociale system.
Ses der på den faktiske mobilitet i de nye lande, så  

 er  

 den yderst begrænset.
Ses der på de beregninger, der er lavet for hele EU, så  

 er der tale om tal, som vil være håndterlige.
For Danmarks vedkommende  

 forudser  

 man, at der årligt vil være 1.800-1.900, der fra Øst- og Centraleuropa vil  

 søge  

 ledige jobs i Danmark.
Mon ikke vi skulle kunne magte en sådan opgave, hvis  

 arbejdspladserne i øvrigt er der og der samtidig vil opstå mangel på  

 arbejdskraft, fordi arbejdsstyrken falder, i takt med at vi bliver flere  

 ældre? Den folkelige bekymring, der kan være som følge af det frygtens  

 billede, der bevidst søges skabt, og som blandes med problemer med illegal  

 arbejdskraft, tager Socialdemokraterne dybt alvorligt.
Derfor tager vi også  

 hånd om dette og forhandler med regeringen herom, så eventuelle problemer er  

 løst inden den 1. maj 2004.
Halvdelen af de nye medlemslande har ved folkeafstemninger  

 allerede fået tilslutning fra deres befolkninger til medlemskabet.
Nu er det  

 de  

 15 EU-landes tur til at få vedtaget tiltrædelsestraktaten.
Med Folketingets ratifikation af tiltrædelsestraktaten den 4.  

 juni 2003 bliver Danmark det første land i EU, der formelt godkender  

 EU-udvidelsen.
Hermed byder Danmark de nye lande velkommen.
Hermed sender  

 Danmark også et signal til de andre EU-lande om at få færdiggjort  

 ratifikationen.
 Socialdemokraterne henviser i øvrigt til partiets bemærkninger i  

 betænkningen over B 56 (Forslag til folketingsbeslutning om overgangsordning  

 for Danmark ved EUs udvidelse mod øst).
 Et  

  

 mindretal  

  

 i  

 udvalget (DF) vil ved 3. behandling stemme hverken for eller imod  

 lovforslaget.
Dansk Folkepartis medlemmer af udvalget bemærker, at Dansk  

 Folkeparti er tilhænger af samarbejde mellem de europæiske lande.  

 Samarbejdets  

 hovedindhold bør være af handelspolitisk og teknisk art, og samarbejdet bør  

 samtidig styrke stabiliteten og sikkerheden i Europa.
Dansk Folkeparti  

 afviser  

 ikke, at der kan være fordele ved en fortsat udvikling af visse områder af  

 samarbejdet mellem europæiske nationer, herunder af samarbejdet mellem de  

 nuværende medlemslande i EU og de kommende medlemslande.
Det er naturligt, at  

 der til stadighed sker en udvikling af samarbejdet, men det bør efter Dansk  

 Folkepartis opfattelse ske med fuld anerkendelse af medlemslandenes  

 suverænitet, uden svækkelse af de demokratiske institutioner i de enkelte  

 medlemslande og under samarbejdsformer, der er præget af frivillighed og  

 gensidig respekt mellem landene.
 Efter Dansk Folkepartis mening er der flere væsentlige forhold,  

 der fører til alvorlige betænkeligheder ved udvidelsen med 10 nye  

 medlemslande  

 den 1. maj 2004. Nedenfor skal opregnes de vigtigste:
1. EU er ikke parat til den foreslåede  

 udvidelse med 10 nye medlemslande, der finder sted allerede den 1. maj 2004  

 samtidig med en unionsdannelse Den foreslåede udvidelse er ikke tilrettelagt samtidig med et  

 løsere samarbejde, der gradvist kan udvikles, men derimod som et led i og en  

 del af et langt mere centraliseret samarbejde end det tidligere  

 EU-samarbejde,  

 nemlig en egentlig unionsdannelse med egen forfatning og mange af de  

 karakteristika, der kendetegner en nationalstat.
De nuværende EU-lande har historisk set ikke været i stand til  

 at føre en fælles udenrigs- og forsvarspolitik, en langvarig fælles  

 pengepolitik, en fælles asylpolitik, fælles retspolitik etc.
Udvidelsen og  

 den  

 samtidige unionsdannelse vil imidlertid betyde, at 25 lande i fremtiden må  

 være  

 indstillet på at afgive suverænitet på mange afgørende områder ved  

 flertalsafgørelser.
 Den demokratiske proces, som i dag fungerer i medlemslandene,  

 vil blive sat ud af spillet ved gennemførelsen af en egentlig unionsdannelse.  

 De store og toneangivende lande vil kunne tiltage sig en hidtil ukendt magt  

 over udviklingen i Europa, og der er en betydelig risiko for, at der i  

 fremtiden vil ske en overvågning og styring af den politiske meningsdannelse  

 i  

 Europa.
 Der arbejdes i disse måneder i EU-konventet med forberedelser  

 til en fælles forfatning, en grundlov for EU, og denne forfatning vil   

 hvis  

 den vedtages  føre til en yderligere stærk centralisering af magten i  

 Europa.
 Der lægges således op til, at en række lovgivningsområder i  

 fremtiden kun kan varetages af Unionen og ikke af de enkelte medlemslande  

 (eksklusiv kompetence for Unionen). Som eksempler på sådanne  

 lovgivningsområder  

 kan nævnes:
-  

 	  

    

 lovgivning om fri  

 bevægelighed for personer, varer, tjenesteydelser og kapital -  

 	  

    

 lovgivning om  

 toldunionen -  

 	  

    

 lovgivning om fælles  

 handelspolitik -  

 	  

    

 lovgivning om  

 pengepolitikken for de medlemslande, der har tilsluttet sig euroen -  

 	  

    

 lovgivning om  

 bevaringen af havbiologiske ressourcer inden for den fælles fiskeripolitik -  

 	  

    

 indgåelse af  

 internationale aftaler på medlemslandenes vegne, når dette er forudsat i  

 unionslovgivning og det er nødvendigt for at sætte Unionen i stand til at  

 udføre sin kompetence internt i medlemslandene eller har betydning for intern  

 unionslovgivning.
 Dertil kommer en række lovgivningsområder, hvor der gælder  og  

 for de nye medlemslandes vedkommende i fremtiden vil komme til at gælde  

  en  

 deling af lovgivningskompetencen mellem Unionen og det enkelte medlemsland.  

 Det  

 gælder f.eks. lovgivning om:
-  

 	  

    

 det indre marked -  

 	  

    

 frihed, sikkerhed og  

 retsvæsen -  

 	  

    

 landbrug og fiskeri -  

 	  

    

 transport -  

 	  

    

 transeuropæiske  

 netværk -  

 	  

    

 energi -  

 	  

    

 socialpolitik -  

 	  

    

 økonomisk og social  

 sammenhæng (kohærens) -  

 	  

    

 miljø -  

 	  

    

 sundhed -  

 	  

    

 forbrugerbeskyttelse En så omfattende afgivelse af suverænitet over et kort åremål  

 sker vel at mærke ikke som resultatet af folkelige krav i de europæiske lande  

 og gennemføres samtidig uden opbygning af demokratiske institutioner, der kan  

 erstatte eller supplere de nationale demokratier.
Danmarks Riges Grundlov fastslår i § 20, at beføjelser, der  

 efter grundloven tilkommer danske myndigheder, ved lov i nærmere bestemt  

 omfang  

 kan overlades til internationale myndigheder.
Men grundloven tillader ikke  

  og  

 Danmarks befolkning har efter Dansk Folkepartis mening aldrig accepteret  

  at  

 der på meget omfattende dele af lovgivningsområdet sker en så fuldstændig  

 afgivelse af suverænitet, at den internationale myndighed, EU, skal kunne  

 håndhæve en eksklusiv ret til at lovgive for den danske befolkning.
 Magtstrukturen i hele EU vil i de kommende år i et hidtil ukendt  

 tempo ændre sig fra, at parlamenter på folkestyrets grund lovgiver om det  

 enkelte lands egne anliggender, til, at politiske afgørelser af større  

 betydning som hovedregel slet ikke træffes af de enkelte landes folkevalgte  

 forsamlinger, men træffes fjernt fra borgerne i et forum, der ikke har nogen  

 folkelig forankring overhovedet, men er baseret på et samspil mellem  

 embedsmænd  

 og politiske elitedannelser på tværs af landegrænserne.
Etableringen af en egentlig statsdannelse, som EU-konventet med  

 sin forberedelse af en EU-forfatning lægger op til, vil skabe en endnu større  

 afstand mellem borgerne og de politiske beslutningstagere end før.
Det  

 skyldes  

 ikke kun det meget store antal borgere i de europæiske nationer, der  

 underkastes en central styring, men også, at forskelle i sprog,  

 samfundsforhold  

 og kultur gør det umuligt for borgerne at deltage i en fælles politisk dialog  

 på samme måde, som man kan i Danmark og hvert enkelt af de andre  

 deltagerlande.  

 I praksis vil en EU-forfatning forhindre borgerne i gennem fri  

 meningsudveksling  

 at nå frem til en samlet stillingtagen, der kan udmønte sig i politiske  

 beslutninger, og  i yderste konsekvens  i en demokratisk  

 udskiftning af  

 Unionens magthavere.
 Denne udvikling vil i meget vid udstrækning komme uforberedt for  

 de europæiske befolkninger, ikke mindst i de nye medlemslande, hvoraf de  

 tidligere socialistiske lande gennem de sidste 10-12 år har lagt mange  

 kræfter  

 i at opbygge demokratiske strukturer, der tog afstand fra tidligere tiders  

 centralisering, tyranni og undertrykkelse, og som var baseret på folkelig  

 opbakning.
Det meget stærke underskud af demokrati, der beklageligvis vil  

 være kendetegnende for Den Europæiske Union, kan vise sig at blive en  

 akilleshæl, der kan føre til betydelige skuffelser og rumme kimen til stærke  

 brydninger  

 medlemslandene imellem og mellem befolkningerne og magteliterne indbyrdes.  

 Konsekvenserne kan vise sig at blive sammenbrud af mange af folkestyrets  

 idealer i de enkelte medlemslande.
Dette er et aspekt, der slet ikke er  

 tilstrækkelig klarlagt eller overvejet i forbindelse med udvidelsen og  

 unionsdannelsen.
 Udvidelsen med 10 nye medlemslande  og en egentlig  

 unionsdannelse på omtrent samme tid  er ganske givet en historisk  

 begivenhed,  

 men den er først og fremmest et historisk eksperiment, hvor indsatsen er  

 medlemslandenes nationale suverænitet og selvrespekt, folkestyret,  

 nærhedsprincippet og en lang række af de andre værdier, der ellers har præget  

 hverdagen i det samarbejdende Europa.
Opgaven for ansvarlige politikere, partier og bevægelser overalt  

 i de europæiske lande må være at værne om disse værdier.
Dansk Folkeparti  

 advarer om, at der ved den samtidige udvidelse af EU og etableringen af en  

 unionsdannelse er en overhængende risiko for, at vigtige demokratiske værdier  

 mistes.
2. Danmark har  i modsætning til andre  

 EU-lande, særligt Tyskland og Østrig  valgt ikke at kræve en  

 overgangsordning,  

 for så vidt angår arbejdskraftindvandringen til Danmark fra de nye  

 medlemslande.
Dette betyder for Danmark og den danske befolkning en urimelig  

 usikkerhed om konsekvenserne for arbejdsmarkedet Dansk Folkeparti har gennem lang tid advaret om, at  

 konsekvenserne for det danske arbejdsmarked kan blive alvorlige.
Det gælder  

 bl.  

 a., fordi risikoen for løntryk og risikoen for udnyttelse af det danske  

 velfærdssystem er reel.
Dansk Folkeparti har den 11. december 2002 fremsat  

 forslag til folketingsbeslutning om overgangsordning for Danmark ved  

 EUs  

 udvidelse mod øst (B 56). Forslaget går ud på, at Danmark bør forlange en  

 overgangsordning, der ved den forestående udvidelse af EU sikrer, at  

 arbejdskraft fra de nye medlemslande først kan opnå arbejdstilladelse i  

 Danmark  

 7 år efter det pågældende lands optagelse i EU.
 Der har på tidspunktet for betænkningsafgivelsen endnu ikke  

 kunnet samles et flertal for Dansk Folkepartis beslutningsforslag, men Dansk  

 Folkeparti vil fortsat arbejde for at undersøge, om der kan samles et  

 politisk  

 flertal, der vil bakke op om at yde den danske befolkning og det danske  

 arbejdsmarked den beskyttelse, der ligger i en 7-årig overgangsordning.
 Neden for er kort opsummeret eksempler på oplysninger, der tyder  

 på, at der består en reel risiko for det danske arbejdsmarked og danske  

 lønmodtagere.
a.
Den svenske rapport Den svenske rapport (»EUs utvidgning och arbetskraftens  

 rörlighet«), der blev udarbejdet af en ekspertgruppe nedsat af den svenske  

 regering, anbefalede, at borgere fra de nye lande ikke umiddelbart skulle  

 have  

 adgang til det svenske arbejdsmarked, men at der skal gælde særlige  

 overgangsordninger.
Rapporten peger på, at »useriøse erhvervsdrivende« kan  

 udbyde fiktive job mod betaling.
Job, som giver adgang til velfærdssystemet  

 og  

 sundhedssystemet på samme måde »som man i de forløbne år har solgt  

 grupperejser  

 ind i det svenske asylsystem«, skriver rapporten. 10 timers arbejde kan give  

 5  

 års velfærd til jobsøgeren og hele hans familie, inklusive egne og  

 ægtefællens  

 forældre, hvis der ikke er en overgangsordning.
Rapporten anbefaler følgende:
-  

 	  

    

 Arbejds- og  

 opholdstilladelse skal kunne gives for 1 år, hvis ansættelsen ikke er  

 tidsbegrænset.
Hvis ansættelsen er tidsbegrænset, skal tilladelsen kunne  

 gives  

 for den tid, ansættelsen varer.
Der forlænges automatisk, hvis arbejdsgiveren  

 er momsregistreret.
Efter 5 år skal EU-reglerne gælde fuldt ud.
Hvis en  

 virksomhed er nystartet og man ikke kan bedømme dens seriøsitet, skal  

 tilladelserne gives for endnu kortere tid, f.eks. 6 måneder.
-  

 	  

    

 Der foreslås kontrol  

 af arbejdstilbuddene.
Det skal sikre mod useriøse virksomheder og misbrug.  

 Det  

 foreslås, at RSV, Riksskatteverket (skattemyndighederne) bistår  

 immigrationsmyndighederne med at bedømme, om det er en seriøs stilling.
Man  

 skal undersøge, hvor længe virksomheden har eksisteret, om det er et selskab  

 eller et personligt firma, hvor meget skat der betales, hvor mange  

 arbejdsgiverafgifter, om der er gæld til det offentlige etc.
Ud fra de  

 oplysninger, der samles fra forskellige myndigheder, skal  

 immigrationsmyndigheden inden 14 dage vurdere, om stillingsopslaget er  

 seriøst.
-  

 	  

    

 Det foreslås, at man  

 holder op med at uddele cpr-numre til EU-borgere, der søger, men ikke har  

 fået  

 opholdstilladelse.
Hidtil har man af servicegrunde uddelt cpr-numre, men da  

 optagelse i folkeregistret  

  

 »  

 åbner døre til mange bidragssystemer  

  

 «  

  

 i den sociale sektor og sundhedssektoren, er det  

  

 »  

 uhensigtsmæssigt  

  

 «  

                                                                         .  

                                                                            I s  

 I stedet bør man tildele immigrationsmyndighederne ressourcer til, at de  

 hurtigt kan behandle ansøgningerne.
b.
LOs analyse  gallupundersøgelsen Ugebrevet A4 bragte den 9. december 2002 en beregning over, hvor  

 mange polakker og estere, der ønsker at arbejde i Danmark.
Undersøgelsen  

 viste,  

 at 150.000 polakker og 70.000 estere påtænker at udrejse i løbet af de første  

 fem år af deres lands medlemskab af EU.
En indvandring i denne  

 størrelsesorden  

 vil i sagens natur udgøre en meget stor trussel mod danske arbejdspladser.  

 Efter udvidelsen den 1. maj 2004 vil virksomheder uden overenskomst med  

 fagbevægelsen kunne ansætte arbejdskraft til lønninger, der ligger langt  

 under  

 de lønninger, arbejdsmarkedets parter har aftalt.
Der vil især være tale om,  

 at  

 ufaglærte danske arbejdere skubbes helt ud af arbejdsmarkedet og over på  

 permanente overførselsindkomster.
Selv om tilgangen af lønmodtagere måtte blive langt mindre end  

 anslået i LO-undersøgelsen, vil virkningerne efter Dansk Folkepartis  

 opfattelse  

 være yderst alvorlige.
I forvejen er der absolut ikke mangel på arbejdskraft,  

 men derimod vækst i arbejdsløshedstallet, ikke mindst for nyuddannede  

 jobsøgende.
Hvis et 6- eller 7-cifret antal udenlandske arbejdstagere fra nye  

 EU-lande kan komme hertil og konkurrere om de få ledige jobs, kan det betyde  

 et  

 alvorligt økonomisk tilbageslag for Danmark.
 Den danske velfærdsmodel, som bygger på en høj grad af  

 solidaritet, vil blive undergravet, hvis arbejdstagere og deres pårørende fra  

 de nye medlemslande efter kort tids ophold i Danmark kan opnå samme ret til  

 sociale ydelser som andre borgere her i landet.
Dansk Folkeparti har påpeget disse problemer i årevis, men  

 skiftende danske regeringer har ignoreret dem.
Hvad enten der har været tale  

 om  

 en venstreorienteret eller en borgerlig regering, har man henvist til de  

 erfaringer, vi har fra tidligere udvidelser af EU.
På baggrund af disse  

 erfaringer har den nuværende statsminister således udtalt, at der ikke kommer  

 en massiv tilstrømning af arbejdskraft fra øst.
c. Øvrige forhold Skiftende danske regeringers modstand mod at kræve  

 overgangsordninger for arbejdskraftens frie bevægelighed har ofte været  

 begrundet med, at der ikke var problemer ved arbejdskraftens vandring i  

 forbindelse med EFs udvidelser i 1980erne.
Dansk Folkeparti har  

 ved  

 adskillige lejligheder gjort opmærksom på, hvorfor den kommende østudvidelse  

 ikke kan sammenlignes med tidligere udvidelser.
 For det første indførte medlemslandene i det daværende EF rent  

 faktisk 7-årige overgangsordninger for at forhindre masseudvandring fra de  

 nye  

 lande.
 For det andet er hovedparten af østlandene langt mere  

 tilbagestående i økonomisk henseende end de tre lande, der opnåede medlemskab  

 i  

 1980erne.
For det tredje er der den geografiske beliggenhed.
Polen  der  

 udgør mere end halvdelen af de nye EU-borgere  ligger meget tæt på  

 Danmark.
For det fjerde er det vigtigt at tage hensyn til, at nogle af  

 Europas fattigste områder kommer til at grænse op til Europas rigeste  

 områder,  

 herunder Tyskland, Østrig og Danmark  hvoraf sidstnævnte er eneste land  

 uden  

 den 7-årige overgangsordning! For det femte er der meget store forskelle i de sociale  

 sikringsordninger.
Danmark har nogle af verdens mest generøse sociale  

 ordninger, mens de nye lande stadig befinder sig på begynderstadiet i denne  

 henseende.
Den forestående udvidelse er den største udfordring, EU har  

 stået over for.
Derfor er det vigtigt, at den gennemføres med omtanke.
Der  

 burde være lavet undersøgelser, der tog højde for, at visse centrale lande i  

 EU  

 indfører overgangsordninger i forbindelse med arbejdskraftens frie  

 bevægelighed.
Dette er ikke sket.
Det nærmeste vi kommer en undersøgelse, der  

 tager disse forhold i betragtning, er den tidligere refererede  

 gallupundersøgelse for Ugebrevet A4. I stedet er der lavet adskillige  

 undersøgelser, der alle tager udgangspunkt i, at ingen af de nuværende  

 EU-lande  

 vil indføre overgangsordninger i forbindelse med udvidelsen.
Der er således  

 lavet en lang række forkerte analyser, som, forståeligt nok, er kommet frem  

 til  

 forkerte konklusioner.
3. De økonomiske konsekvenser ved udvidelsen er  

 utilstrækkelig belyst I forbindelse med udvidelsen er der en lang række økonomiske  

 spørgsmål, der ikke er blevet belyst.
Regeringen burde have taget initiativ  

 til  

 at få udarbejdet seriøse rapporter, der kunne belyse, hvorledes østudvidelsen  

 vil påvirke dansk økonomi.
Eksempelvis vil flere virksomheder flytte  

 produktionen til Østeuropa.
I stedet har mange politikere talt meget om, at  

 østudvidelsen er en »win-win«-situation, som alle kun vil få fordele af.
Der  

 er  

 hovedsagelig blevet fokuseret på, hvilke fordele de østeuropæiske lande vil  

 få  

 af EU-medlemskabet, der menes at føre til større vækst og mindre  

 arbejdsløshed  

 i disse lande.
Medlemskab er ikke kun en ubetinget fordel for de østeuropæiske  

 lande.
Især de fattigste lande, såsom Polen, Slovakiet og de baltiske lande,  

 skal gennemgå store moderniseringer af deres produktionsapparat for at kunne  

 konkurrere med det resterende EU og den øvrige omverden.
I dag er  

 arbejdsløsheden i Polen på mere end 20 pct.
Næsten 20 pct. af den  

 erhvervsaktive del af den polske befolkning er beskæftiget inden for  

 landbruget.
Europa-Kommissionens landbrugskommissær, Franz Fischler, har  

 tidligere udtalt, at intet moderne land kan opretholde sig selv med så stor  

 en  

 del af arbejdsstyrken i landbrugssektoren.
Hvis Polens landbrug skal  

 moderniseres og bringes på niveau med EU-gennemsnittet, vil det være  

 nødvendigt  

 at bringe dette tal ned på 4-5 pct.
Det svarer til, at mere end to millioner  

 må  

 forlade det polske landbrug.
Noget lignende gør sig gældende med hensyn til  

 industriproduktionen, der generelt er meget ineffektiv i de østeuropæiske  

 lande  

 og har svært ved at konkurrere med EU-landenes.
Omstillingen til et moderne  

 produktionsapparat vil få store konsekvenser for landene.
På kort og  

 mellemlang  

 sigt vil denne omstillingsproces næsten med sikkerhed føre til store sociale  

 problemer for de mindst velstående af østlandene, idet arbejdsløsheden vil  

 stige yderligere.
Dansk Folkeparti har hele tiden peget på, at det ville være  

 væsentligt at nedbringe arbejdsløsheden, forbedre bruttonationalproduktet  

 (BNP)  

 og bekæmpe korruptionen i ansøgerlandene, før de kunne optages som medlemmer.  

 BNP ligger i de fleste af ansøgerlandene meget langt under det tilsvarende  

 tal  

 for Danmark.
Polens BNP er således ca. en syvendedel af Danmarks.  

 Korruptionen  

 i de østeuropæiske lande, der indtræder i EU, er ligeledes langt større, end  

 vi  

 kender det i Vesteuropa.
De økonomiske og sociale forhold i de seks af ansøgerlandene,  

 nemlig Tjekkiet, Estland, Letland, Litauen, Polen og Slovakiet, gør, at der i  

 disse lande kan forventes en fortsat høj arbejdsløshed og tillige høj  

 kriminalitet.
Dette kan få alvorlige konsekvenser for de nuværende  

 medlemslande, herunder Danmark.
Dansk Folkeparti har i flere år opfordret til, at der på  

 EU-niveau skulle udarbejdes en hvidbog over, hvilke omkostninger der vil være  

 forbundet med østudvidelsen.
Efter den tyske genforening viste udgifterne for  

 Forbundsrepublikken sig at være langt større end forudset, og i 2001  

 skønnedes  

 det, at det hvert år siden 1990 har kostet vesttyskerne ca. 140 mia.
DM at få  

 det tidligere DDR med dets 16 millioner indbyggere optaget i  

 Forbundsrepublikken.
Enhver realistisk bedømmelse af de nye EU-landes økonomi  

 indikerer, at de økonomiske byrder for den vesteuropæiske befolkning ved  

 udvidelsen vil blive langt større.
Det fik i 2001 den tidligere tyske  

 forbundskansler Helmut Schmidt til at udtale, at det »ville være latterligt  

 at  

 tale om at udvide EU med flere lande«.
I Folketinget blev denne  

 problemstilling  

 den 7. februar 2001 drøftet mellem den daværende statsminister Poul Nyrup  

 Rasmussen og Peter Skaarup (Dansk Folkeparti) i forbindelse med  

 statsministerens besvarelse af spørgsmål nr.
S 1438 (folketingsåret 2000-01).  

 Dansk Folkeparti gentog ved den lejlighed opfordringen til et analysearbejde,  

 en hvidbog, der kunne forberede de europæiske befolkninger, herunder den  

 danske, på de meget omfattende økonomiske konsekvenser, der vil følge med  

 udvidelsen.
Et sådant udredningsarbejde er imidlertid ikke udført.
Under udvalgsarbejdet med lovforslaget er der af udvalget bl.a.  

 stillet spørgsmål om de økonomiske konsekvenser for amter, kommuner og staten  

 (jf. spørgsmål 11). Af besvarelsen fremgår det, at det på nuværende tidspunkt  

 ikke er muligt at foretage en beregning i relation til de sociale ydelser.  

 Udvalget har også spurgt om muligheden for, at navngivne danske kommuner kan  

 opnå støtte fra EUs strukturfonde i fremtiden (spørgsmål 10).  

 Ministeriet har  

 svaret, at støttemulighederne ikke kendes.
Udvalget har i spørgsmål 23 spurgt  

 om de statsfinansielle konsekvenser for Danmark, og svaret efterlader også  

 her  

 usikkerhed med hensyn til de fremtidige danske nettoudgifter til EUs  

 budget.  

 Det må således fastslås, at det er en særdeles stor mangel ved forberedelsen  

 af  

 østudvidelsen, at der ikke er gennemført et udredningsarbejde, en hvidbog.
De  

 europæiske lande og deres borgere, herunder Danmark og danskerne, går ind til  

 stor usikkerhed om de økonomiske konsekvenser af udvidelsen.
Også for de nye  

 medlemslande er der store risici forbundet med tilslutningen, bl.a. for en  

 forøgelse  

 af arbejdsløsheden inden for brancher, der er konkurrencesvage, f.eks.  

 landbrug.
Ud fra en samlet vurdering af lovforslaget vil Dansk Folkeparti  

 ved forslagets 3. behandling hverken stemme for eller imod forslaget.
Dansk  

 Folkeparti mener, at der kan være reelle argumenter for, at de mest udviklede  

 af ansøgerlandene optages som medlemmer af EU, hvorimod optagelse af de  

 lande,  

 der har de svageste økonomier og desuden er alvorligt præget af korruption,  

 burde have ventet, indtil disse landes forhold er bragt op på et højere  

 niveau,  

 der bedre harmonerer med de nuværende EU-lande.
I mellemtiden kunne man efter  

 Dansk Folkepartis vurdering med fordel have gennemført associeringsordninger  

 mellem EU og enten alle eller en del af ansøgerlandene.
Som lovforslaget er  

 udformet, kan der imidlertid ikke stemmes for eller imod optagelse af hvert  

 enkelt land.
Dertil kommer, at svarene på en lang række af de spørgsmål, der  

 er  

 stillet under udvalgsbehandlingen, efter Dansk Folkepartis opfattelse viser,  

 at  

 der slet ikke foreligger tilstrækkelige analyser af de økonomiske og sociale  

 konsekvenser.
Dette fører til, at det for Dansk Folkeparti har været vigtigt  

 at  

 pege på de store risici, der gør sig gældende, især for Danmarks vedkommende,  

 men også for de øvrige nuværende EU-medlemslande samt for de ny medlemslande.
 Kristeligt Folkeparti, Tjóðveldisflokkurin, Inuit Ataqatigiit og  

 Siumut var på tidspunktet for tillægsbetænkningens afgivelse ikke  

 repræsenteret  

 med medlemmer i udvalget og havde dermed ikke adgang til at komme med  

 indstillinger eller politiske udtalelser i tillægsbetænkningen.
 En oversigt over Folketingets sammensætning er optrykt i  

 tillægsbetænkningen.
Charlotte Antonsen (V)  

  

  nfmd.  

  

    

 Eva Kjer Hansen (V)  

    

 Jens Kirk (V)  

    

 Thor Gunnar Kofoed (V)  

    

 Tina Nedergaard (V)  

    

 Kristian Thulesen Dahl (DF)  

    

 Karina Sørensen (DF)  

    

 Lars Barfoed (KF)  

    

 Gitte Seeberg (KF)  

    

 Claus Larsen‑Jensen (S)  

  

  fmd.  

  

    

 Henrik Dam Kristensen (S)  

    

 Jacob Buksti (S)  

    

 Ritt Bjerregaard (S)  

    

 Mogens Lykketoft (S)  

    

 Villy Søvndal (SF)  

    

 Elisabeth Arnold (RV)  

    

 Keld Albrechtsen (EL) Kristeligt Folkeparti, Tjóðveldisflokkurin, Inuit  

 Ataqatigiit og Siumut havde ikke medlemmer i udvalget.
Folketingets sammensætning Venstre, Danmarks Liberale Parti (V) 56 * Enhedslisten (EL) 4 Socialdemokratiet (S) 52 Kristeligt Folkeparti (KRF) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 Uden for folketingsgrupperne (UFG) 1 * Heraf  

 1 medlem valgt på Færøerne Bilag 1 Oversigt over bilag vedrørende L 222 omdelt efter  

 afgivelse af betænkning Bilagsnr.
Titel 14 Betænkning afgivet den 23. maj 2003 15 Spm. 24 om beregninger af økonomiske konsekvenser ved  

 misbrug af sociale ydelser, til udenrigsministeren Spm. 25 om årsagen til eventuelt manglende beregninger af  

 økonomiske konsekvenser ved misbrug af sociale ydelser, til  

 udenrigsministeren Spm. 26 om de økonomiske konsekvenser ved fem forskellige  

 scenarier for nye EU-borgeres adgang til sociale ydelser i Danmark, til  

 udenrigsministeren Spm. 27 om betingelserne for, at arbejdstagere fra de nye  

 EU-lande kan tage arbejdsløshedsydelser med ud af Danmark, til  

 udenrigsministeren Spm. 28 om betingelserne for, at arbejdstagere fra de nye  

 EU-lande kan tage ydelser vedrørende sygdom, fødsel og adoption med ud af  

 Danmark, til udenrigsministeren Spm. 29 om betingelserne for, at arbejdstagere fra de nye  

 EU-lande kan tage social pension med ud af Danmark, til udenrigsministeren Spm. 30 om betingelserne for, at arbejdstagere fra de nye  

 EU-lande kan tage børnepasningsydelser med ud af Danmark, til  

 udenrigsministeren Spm. 31 om betingelserne for, at arbejdstagere fra de nye  

 EU-lande kan tage kontanthjælpsydelser med ud af Danmark, til  

 udenrigsministeren Spm. 32 om den juridiske begrundelse for, at regeringen  

 ikke har taget forbehold for adgangen til sociale ydelser i Danmark for  

 arbejdstagere fra de nye EU-lande, til udenrigsministeren Spm. 33 om antallet af illegale arbejdstagere fra Polen  

 og de baltiske lande i Danmark, til udenrigsministeren Spm. 34 om aflønningen af illegale arbejdstagere i  

 Danmark, til udenrigsministeren Spm. 35 om lønmodtagerorganisationernes syn på  

 aflønningen af illegale arbejdstagere i Danmark, til udenrigsministeren Spm. 36 om polske entreprenørers mulighed for at etablere  

 filialer i Danmark, til udenrigsministeren Spm. 37 om de økonomiske konsekvenser for byggebranchen  

 af øget indvandring fra Polen og de baltiske lande, til udenrigsministeren Spm. 38 om de økonomiske konsekvenser for landbrug og  

 gartneri af øget indvandring fra Polen og de baltiske lande, til  

 udenrigsministeren Spm. 39 om konkurrencepresset fra polske virksomheder på  

 de danske erhvervsbrancher, herunder transportbranchen, til  

 udenrigsministeren Spm. 40 om færre job inden for den danske  

 transportbranche som følge af skærpet konkurrence fra østeuropæiske vognmænd,  

 til udenrigsministeren Spm. 41 om de økonomiske konsekvenser for skibsværfter  

 som følge af skærpet østeuropæisk konkurrence, til udenrigsministeren Spm. 42 om de økonomiske konsekvenser for visse regioner  

 i Danmark som følge af skærpet østeuropæisk konkurrence, til  

 udenrigsministeren Spm. 43 om begrænsninger på polske entreprenørers  

 mulighed for at benytte ansættelseskontrakter, der giver arbejdstagerne  

 adgang til danske sociale ydelser, til udenrigsministeren Spm. 44 om erfaringer fra USA og Mexico om aflønning af  

 vandrende arbejdstagere, til udenrigsministeren Spm. 45 om definition af begrebet »fast arbejde« i  

 forbindelse med ansøgning om opholdstilladelse i Danmark, til  

 udenrigsministeren 16 17 Svar på spm. 24 om beregninger af økonomiske konsekvenser  

 ved misbrug af sociale ydelser, fra udenrigsministeren Svar på spm. 25 om årsagen til eventuelt manglende  

 beregninger af økonomiske konsekvenser ved misbrug af sociale ydelser, fra  

 udenrigsministeren Svar på spm. 26 om de økonomiske konsekvenser ved fem  

 forskellige scenarier for nye EU-borgeres adgang til sociale ydelser i  

 Danmark, fra udenrigsministeren Svar på spm. 27 om betingelserne for, at arbejdstagere  

 fra de nye EU-lande kan tage arbejdsløshedsydelser med ud af Danmark, fra  

 udenrigsministeren Svar på spm. 28 om betingelserne for, at arbejdstagere  

 fra de nye EU-lande kan tage ydelser vedrørende sygdom, fødsel og adoption  

 med ud af Danmark, fra udenrigsministeren Svar på spm. 29 om betingelserne for, at arbejdstagere  

 fra de nye EU-lande kan tage social pension med ud af Danmark, fra  

 udenrigsministeren Svar på spm. 30 om betingelserne for, at arbejdstagere  

 fra de nye EU-lande kan tage børnepasningsydelser med ud af Danmark, fra  

 udenrigsministeren Svar på spm. 31 om betingelserne for, at arbejdstagere  

 fra de nye EU-lande kan tage kontanthjælpsydelser med ud af Danmark, fra  

 udenrigsministeren Svar på spm. 32 om den juridiske begrundelse for, at  

 regeringen ikke har taget forbehold for adgangen til sociale ydelser i  

 Danmark for arbejdstagere fra de nye EU-lande, fra udenrigsministeren Svar på spm. 33 om antallet af illegale arbejdstagere fra  

 Polen og de baltiske lande i Danmark, fra udenrigsministeren Svar på spm. 34 om aflønningen af illegale arbejdstagere  

 i Danmark, fra udenrigsministeren Svar på spm. 35 om lønmodtagerorganisationernes syn på  

 aflønningen af illegale arbejdstagere i Danmark, fra udenrigsministeren Svar på spm. 36 om polske entreprenørers mulighed for at  

 etablere filialer i Danmark, fra udenrigsministeren Svar på spm. 37 om de økonomiske konsekvenser for  

 byggebranchen af øget indvandring fra Polen og de baltiske lande, fra  

 udenrigsministeren Svar på spm. 38 om de økonomiske konsekvenser for  

 landbrug og gartneri af øget indvandring fra Polen og de baltiske lande, fra  

 udenrigsministeren Svar på spm. 39 om konkurrencepresset fra polske  

 virksomheder på de danske erhvervsbrancher, herunder transportbranchen, fra  

 udenrigsministeren Svar på spm. 40 om færre job inden for den danske  

 transportbranche som følge af skærpet konkurrence fra østeuropæiske vognmænd,  

 fra udenrigsministeren Svar på spm. 41 om de økonomiske konsekvenser for  

 skibsværfter som følge af skærpet østeuropæisk konkurrence, fra  

 udenrigsministeren Svar på spm. 42 om de økonomiske konsekvenser for visse  

 regioner i Danmark som følge af skærpet østeuropæisk konkurrence, fra  

 udenrigsministeren Svar på spm. 43 om begrænsninger på polske entreprenørers  

 mulighed for at benytte ansættelseskontrakter, der giver arbejdstagerne  

 adgang til danske sociale ydelser, fra udenrigsministeren Svar på spm. 44 om erfaringer fra USA og Mexico om  

 aflønning af vandrende arbejdstagere, fra udenrigsministeren Svar på spm. 45 om definition af begrebet  

 »fast arbejde  

 «  

 i forbindelse med ansøgning om opholdstilladelse i Danmark, fra  

 udenrigsministeren 1. udkast til tillægsbetænkning Bilag 2 Nogle af udvalgets spørgsmål til udenrigsministeren  

 og dennes svar herpå Spørgsmålene og udenrigsministerens svar herpå er optrykt efter  

 ønske fra DF.
 Spørgsmål 10:
 Dersom tildelingen af mål 2 og mål 3 midler til mindre  

 velstillede kommuner bortfalder eller reduceres ved østudvidelsen, bedes det  

 oplyst, hvilke andre konkrete muligheder, der i fremtiden vil eksistere for  

 kommuner som Ærøskøbing, Marstal, Samsø og Læsø for at søge og opnå tildeling  

 af midler, der kan kompensere for de mistede mål 2 og mål 3 midler? (I  

 spørgsmålet  

 er anført eksempler på navngivne kommuner for at kunne opnå så konkret  

 besvarelse som muligt).
 Svar:
 Fordelingen af EUs strukturfondsstøtte efter 2006 vil blandt  

 andet afhænge af de kommende forhandlinger om EUs samlede budget i  

 perioden  

 2007-2013 (Agenda 2007). De fremtidige støttemuligheder for de regioner og  

 kommuner i Danmark, der i dag modtager støtte fra EUs strukturfonde,  

 kendes  

 endnu ikke.
 Der henvises i øvrigt til besvarelsen af spørgsmål 1.
 Spørgsmål 11:
Den tværministerielle arbejdsgruppe om brug af sociale ydelser i  

 lyset af udvidelsen af EU peger i sin rapport (alm. del. bilag 901) på en  

 række  

 mulige omkostninger ved østudvidelsen i relation til udbetaling af sociale  

 ydelser.
Er der taget højde for disse omkostninger og hvis ja, i hvilket  

 omfang  

 er der da taget hensyn til disse i lovforslagets bemærkninger ved angivelsen  

 af  

 negative konsekvenser/merudgifter for stat, kommuner og amtskommuner? Svar:
Regeringen har i april 2003 påbegyndt drøftelser med de  

 politiske partier om den konkrete udmøntning af tiltrædelsestraktatens  

 bestemmelser om arbejdskraftens fri bevægelighed.
Regeringen lægger vægt på  

 at  

 etablere et regelsæt, der kan forebygge utilsigtet brug af sociale ydelser.  

 Den  

 konkrete udformning heraf beror på de igangværende politiske drøftelser.
På  

 nuværende tidspunkt er det derfor ikke muligt at foretage en beregning af  

 omkostningerne i relation til de sociale ydelser.
 Spørgsmål 12:
Hvilke regler vil komme til at regulere adgangen for flygtninge  

 og asylansøgere i de nye medlemslande til at indrejse til de nuværende  

 medlemslande, og hvilke økonomiske konsekvenser forventes sådanne  

 befolkningsbevægelser at kunne få? Svar:
 Personkontrollen ved grænserne mellem de kommende og de  

 nuværende medlemslande ophæves ikke i forbindelse med EUs udvidelse.
For så vidt angår adgangen for asylansøgere i de nye  

 medlemslande til at indrejse til de nuværende medlemslande, vil denne være  

 reguleret af den netop vedtagne Dublin II-forordning.
Denne forordning  

 fastlægger, hvilket land, der vil være ansvarlig for behandlingen af en  

 asylansøgning,  

 der er indgivet i et medlemsland.
Såfremt en asylansøger er indrejst til et  

 af  

 de nuværende medlemslande fra et af de nye medlemslande, vil sidstnævnte som  

 udgangspunkt være ansvarlig for behandlingen af asylansøgningen.
 For så vidt angår flygtninges adgang til at indrejse fra de nye  

 medlemslande til de nuværende medlemslande bemærkes, at der ikke foreligger  

 EU-regler, der giver flygtninge ret til fri bevægelighed i EU.
 På denne baggrund forudses ingen umiddelbare økonomiske  

 konsekvenser ved de anførte forhold.
 Der henvises i øvrigt til besvarelsen af spørgsmål 18.
 Spørgsmål 16:
Det fremgår på side 30 i L 222, at Estland, Letland, Litauen og  

 Polen har opnået overgangsforanstaltninger for så vidt angår den første  

 tildeling af fællesskabsfiskerimuligheder for bestande, hvis udnyttelsesrate  

 er reguleret ved en begrænsning af fangsten.
Hvilke konsekvenser vil det have  

 for Danmark i relation til fiskekvoter i Østersøen? Svar:
Samtlige kommende medlemslande har accepteret, at fordelingen af  

 ressourcer foretages på grundlag af EUs fælles fiskeripolitik, herunder  

 princippet om relativ stabilitet.
Princippet om relativ stabilitet indebærer  

 faste andele til medlemslandene af de bestande, som de har adgang til at  

 fiske  

 på.
Polen, Estland, Letland og Litauen opretholder ved tiltrædelsen  

 af EU de kvoteandele for torsk, sild, brisling og laks, som de historisk har  

 fået tildelt i Den Baltiske Fiskerikommission.
For rødspætte får Polen en  

 andel  

 beregnet på grundlag af de gennemsnitlige fangster i Østersøen i perioden  

 1997-2001. Fordelingen af fiskerimuligheder i Østersøen vil således ikke  

 blive  

 ændret ved udvidelsen af EU.
Kvoteandelene til Polen, Estland, Letland og Litauen fremgår af  

 bilagene nævnt i tiltrædelsesaktens artikel 24 om overgangsbestemmelser.  

 Kvoteandelene er omfattet af relativ stabilitet på samme måde som andre  

 medlemslandes kvoteandele, men kan i princippet ændres ved kvalificeret  

 flertal af Rådet.
Der er ikke forudset ændringer af disse kvoteandele, men  

 det  

 kan komme på tale, f.eks. i forbindelse med opdeling af gældende  

 forvaltningsområder som følge af nye videnskabelige informationer.
EU har hidtil gennem bilaterale aftaler opnået mindre kvoter hos  

 Estland, Letland og Litauen til gengæld for økonomisk kompensation.
Omfanget  

 heraf har været faldende i takt med, at de baltiske lande er blevet bedre til  

 selv at udnytte deres kvotetildelinger.
Ved tiltrædelsen af EU falder disse  

 aftaler bort, og overførsler af fisk fra de baltiske lande til andre EU-lande  

 i  

 Østersøen kan herefter kun ske ved kvotebytte aftalt mellem medlemslandene.  

 For danske fiskere udgør overførslerne fra de baltiske lande i 2003 ca. 450  

 tons torsk, ca. 25 tons laks og 6.000 tons brisling  alle fra Litauen.
 Spørgsmål 18:
Hvad kan ministeren oplyse i relation til de nye medlems landes  

 tiltræden af Schengen og deres mulighed for at opretholde en tilstrækkelig  

 bevogtning af EUs ydre grænse? Svar:
Der sker ingen ophævelse af grænsekontrollen for personer mellem  

 de kommende og de nuværende medlemslande i forbindelse med de nye  

 medlemslandes tiltrædelse af EU, idet de bestemmelser i Schengen-reglerne,  

 der  

 hænger direkte sammen med afskaffelsen af personkontrollen ved de indre  

 grænser, ikke finder anvendelse ved tiltrædelsen men kræver en særskilt  

 rådsafgørelse.
De nye medlemslande forventes ikke at være parate til at  

 deltage  

 i denne del af Schengen-samarbejdet inden for de nærmeste år.
Ligesom det har været tilfældet for de nuværende medlemslande,  

 vil de nye EU-lande skulle opfylde en lang række betingelser og gennemgå en  

 omfattende Schengen-evalueringsprocedure, før rådet kan træffe afgørelse om  

 den  

 fulde deltagelse i Schengen-samarbejdet.
Evalueringen vurderer, om de  

 retlige,  

 organisatoriske, operationelle, praktiske og tekniske krav er opfyldt, bl.a.  

 vedrørende kontrollen ved EUs kommende ydre grænser.
Proceduren er  

 beskrevet i  

 en note, der blev godkendt under dansk formandskab i december 2002 (dokument  

 15440/02 SCH-EVAL 42 COMIX 702).
Det skal endvidere nævnes, at de kommende medlemslande allerede  

 nu har mulighed for at deltage i de projekter, som blev iværksat under det  

 danske formandskab vedrørende bekæmpelse af illegal indvandring og  

 grænsekontrol.
Endelig kan fremhæves, at på det danske formandskabs initiativ  

 kom det endelige forhandlingsresultat med de kommende medlemslande til at  

 indeholde en særlig »Schengen-facilitet«, dvs. en særlig budgetlinie til at  

 bistå de støtteberettigede medlemslande med at finansiere gennemførelse af  

 Schengen-reglerne og kontrollen ved EUs nye ydre grænser.
Det samlede  

 beløb  

 afsat hertil udgør 286 mio. euro i 2004, 302 mio. euro i 2005 og 271 mio.  

 euro  

 i 2006.
 Spørgsmål 19:
 Hvad kan ministeren oplyse i relation til Danmarks mulighed for  

 at bibeholde forbuddet mod køb af sommerhuse for udlændinge set i lyset af,  

 at  

 Malta i forhandlingerne om optagelse kun har opnået et krav om mindst fem års  

 bopæl i Malta, før fritidsboliger kan erhverves.
 Svar:
Tiltrædelsestraktaten ændrer intet ved den danske  

 sommerhusregel.
Den danske sommerhusregel er traktatfæstet i form af en  

 protokol til EU-traktaten.
 Spørgsmål 20:
 Hvilke oplysninger kan ministeren give i relation til sikringen  

 af EUs ydre grænser i forhold til erklæringen om persontransit ad  

 landevejen  

 mellem Kaliningrad-regionen og andre dele af Den Russiske Føderation.  

 (Erklæringen er optrykt på side 90 i lovforslagets bemærkninger).
 Svar:
 Erklæring nr. 12 om persontransit ad landvejen mellem  

 Kaliningrad-regionen og andre dele af Den Russiske Føderation skal ses i  

 sammenhæng med de særlige regler, som EU har indført for transit af personer  

 over land mellem Kaliningrad og andre dele af Rusland.
Disse regler er fuldt ud i overensstemmelse med  

 Schengen-reglerne og medfører ingen lempelser i Litauens forpligtelse til at  

 gennemføre Schengen-reglerne.
Litauen har imidlertid ønsket en forsikring om,  

 at de særlige regler ikke i sig selv vil forsinke Litauens fulde deltagelse i  

 Schengen (inkl. ophævelse af den interne grænsekontrol), og at EU vil bistå  

 Litauen med at gennemføre de nødvendige forberedelser.
 Spørgsmål 21:
Kan ministeren oplyse, hvordan Den Europæiske Union vil begrænse  

 tilstrømningen af produkter, der ikke lever op til EUs standarder i  

 forhold  

 til fødevaresikkerhed og derfor kun må afsættes på de nye medlemsstaters  

 hjemmemarkeder, samt på hvilken måde disse produkter ikke lever op til  

 EUs  

 standarder? Svar:
Syv af de nye medlemslande har fået  

 overgangsperioder for Fællesskabets veterinære bestemmelser for et begrænset  

 antal fødevareproducerende virksomheder i typisk tre år.
I overgangsperioden  

 skal varer fra disse virksomheder mærkes særskilt, og produkterne fra de  

 pågældende virksomheder må alene sælges i de respektive nye medlemslande.
De nye medlemslande vil skulle  

 tilsikre en nøje overholdelse af overgangsbestemmelserne, og det vil påhvile  

 Kommissionen at overvåge dette, ligesom Kommissionen overvåger de nuværende  

 medlemslandes overholdelse af de fælles veterinære bestemmelser.
I Danmark  

 vil  

 produkter fra de nye medlemslande være omfattet af kravene til  

 virksomhedernes  

 egenkontrol og fødevareregionernes løbende og risikobaserede  

 stikprøvekontrol.
De nye medlemslande vil endvidere være omfattet af  

 EUs  

 fælles rapid alert-system, som medfører hurtig gensidig underretning om  

 problemer knyttet til fødevaresikkerhed.
Endelig er der i tiltrædelsestraktaten  

 indsat en specifik beskyttelsesklausul vedrørende det indre markeds  

 funktionsmåde.
Beskyttelsesklausulen omfatter bl.a. særlige situationer  

 vedrørende fødevaresikkerhed.
Klausulen kan gøres gældende på begrundet  

 anmodning  

 fra en medlemsstat eller på Kommissionens eget initiativ.  

 Beskyttelsesklausulen  

 kan gøres gældende i 3 år og kan have virkning udover denne periode.  

 Kommissionen kan træffe beslutning om de nødvendige foranstaltninger.
 Spørgsmål 23:
Det fremgår af lovforslagets bemærkninger, at de  

 statsfinansielle konsekvenser for Danmark ventes at stige fra 230 millioner  

 kroner i 2004 til 840 millioner kroner i 2006. Hvilke oplysninger kan gives i  

 relation til årene efter 2006. Vil en fortsat stigning af Danmarks  

 nettoudgifter til EUs fælles budget være forventelig? Svar:
 De statsfinansielle konsekvenser for Danmark påvirkes af, at det  

 tager nogen tid for de tiltrædende lande at få løbet EU-programmerne i gang.  

 De  

 forventede udgifter i 2004-2006 svarer til ca. 60 pct. af de anførte  

 forpligtelsesbevillinger (tilsagn) til de nye medlemslande i perioden  

 2004-2006. Alt andet lige må man formode, at implementeringsgraden forbedres  

 i  

 de efterfølgende år.
 Der kan imidlertid ikke siges noget om det fremtidige  

 bevillingsniveau, idet der ikke foreligger bevillingsmæssige rammer eller  

 aftaler for EUs budget efter 2006 ud over et loft for udviklingen i  

 landbrugsudgifterne frem til 2013 samt det overordnede udgiftsloft på 1,24  

 pct.  

 af BNI.
 Det hører med til det samlede billede, at udvidelsen generelt  

 ventes at fremme dansk erhvervslivs markedsmuligheder.
 Spørgsmål  

 24  

 :
Den tværministerielle arbejdsgruppe peger i sin udredning i  

 april 2003 på muligheden for misbrug af Kontanthjælpsområdet.  

  

 Arbejdstagerbegrebet  

 er meget bredt efter EF-Domstolens praksis, og status som arbejdstager giver  

 ret til kontanthjælp til personer, der ikke fuldt ud kan forsørge sig selv.
 Børnepasningsorlovsydelsen  

  

 kan tages med ud af landet.
 Dagpenge ved sygdom,  

 fødsel og adoption  

  

 . Der opnås hurtigt (efter et kort arbejdsforhold) ret  

 til ydelserne, og de kan tages med ud af landet.
 Dagpengeydelser ved arbejdsløshed og social  

 pension                                                                      .
 Det bedes oplyst, hvilke beregninger, overslag, skøn, prognoser  

 eller andre talmæssige vurderinger regeringen har udarbejdet over de  

 økonomiske  

 konsekvenser for Danmark, dersom der i et ikke uvæsentligt omfang forekommer  

 misbrug inden for et eller flere af disse områder.
 Spørgsmål  

 25:
Hvis besvarelsen af det foregående viser, at regeringen ikke har  

 foretaget beregninger over de økonomiske konsekvenser for Danmark, såfremt  

 der  

 i et ikke uvæsentligt omfang forekommer misbrug inden for et eller flere af  

 de  

 nævnte områder, spørges, med hvilken begrundelse, regeringen finder det  

 forsvarligt at undlade at udarbejde sådanne beregninger? Svar på spørgsmål 24 og 25:
I den tværministerielle udredning er der peget på muligheden for  

 utilsigtet brug af sociale ydelser, hvis EU-reglerne skulle finde anvendelse  

 uden begrænsninger fra første dag efter udvidelsen.
Det, der er beskrevet, er  

 vel at mærke en teoretisk mulighed, som ligger i reglernes indhold og ikke en  

 konkretiseret risiko, som er kvantificeret ved skøn eller beregninger over  

 mulige adfærdsmønstre hos borgerne i de nye medlemslande.
Det er  som tidligere anført  ikke regeringens forventning, at  

 Danmark efter udvidelsen bliver udsat for omfattende arbejdskraftvandringer  

 fra  

 de nye medlemslande.
Vi forventer tvært imod en kraftig økonomisk vækst i de  

 nye medlemslande, som vil medvirke til såvel en vækst i deres levestandard  

 som  

 et fald i ledigheden.
Det er regeringens opfattelse, at det er vigtigt for dansk  

 økonomi, at det bliver muligt at rekruttere den arbejdskraft, virksomhederne  

 har brug for.
Det betyder, at også borgere fra de nye medlemslande skal have  

 mulighed for at opnå beskæftigelse i Danmark.
 Som bekendt er der en syvårig overgangsperiode, hvor det vil  

 være muligt at regulere adgangen til arbejdsmarkedet.
 Regeringen har tilkendegivet, at vi vil åbne vores  

 arbejdsmarked, men ikke vore sociale kasser.
 Derfor drøfter vi også med partierne, hvilke foranstaltninger,  

 der i en overgangsperiode kunne tænkes bragt i anvendelse for at sikre dette.  

 Disse drøftelser er endnu ikke afsluttet, men man kunne eksempelvis  

 forestille  

 sig krav om tidsbegrænsede opholds- og arbejdstilladelser, som kunne sikre,  

 at  

 personer fra de nye medlemslande ikke kan blive i Danmark i længere tid på  

 dagpenge eller kontanthjælp, hvis de bliver ledige.
 Regeringen finder på den baggrund ikke, at der har været  

 grundlag eller behov for at foretage økonomiske beregninger, skøn, prognoser  

 eller vurderinger som anført i spørgsmålene.
 Regeringen lægger som bekendt op til en bred forhandlingsløsning  

 om både adgangsbetingelserne til det danske arbejdsmarked og de eventuelle  

 justeringer i reglerne om de sociale ydelser i sensommeren, således at  

 reglerne  

 kan være på plads i god tid inden den 1. maj 2004, hvor udvidelsen med de nye  

 medlemslande træder i kraft.
 Spørgsmål 26:
 Hvis besvarelsen af spørgsmålene foran viser, at regeringen ikke  

 har foretaget beregninger over de økonomiske konsekvenser for Danmark,  

 såfremt  

 der i et ikke uvæsentligt omfang forekommer misbrug inden for et eller flere  

 af  

 de nævnte områder, bedes om, at regeringen til brug for besvarelsen oplyser  

 omtrentlige tal for så vidt de økonomiske konsekvenser for Danmark i følgende  

 scenarier.
a) dersom 50.000, 100.000 eller 200.000 personer fra de nye  

 EU-lande tager ophold her i landet, omfattes af EU-rettens arbejdstagerbegreb  

 og under opholdet opnår ret til kontanthjælp? b) dersom 25.000, 50.000 eller 100.000 personer fra et af de  

 nævnte lande opnår ret til børnepasningsydelser og tager disse med ud af  

 landet.
I denne forbindelse bedes oplyst, om børnepasningsydelsen, der  

 modtages  

 af personer fra de nævnte lande, i medfør af Danmarks  

 dobbeltbeskatningsoverenskomster  

 med landene, vil være skattepligtig her i landet eller i personens  

 bopælsland? c) dersom 25.000, 50.000 eller 100.000 personer fra et af de  

 nævnte lande efter et kortvarigt ophold her i Danmark opnår ret til dagpenge  

 ved sygdom, fødsel og adoption, og tager disse med ud af landet.
I denne  

 forbindelse bedes oplyst, om dagpenge ved sygdom, fødsel eller adoption, der  

 modtages af personer fra de nævnte lande, i medfør af Danmarks  

 dobbeltbeskatningsoverenskomster med landene, vil være skattepligtige her i  

 landet eller i personens bopælsland? d) dersom 25.000, 50.000 eller 100.000 personer fra et af de  

 nævnte lande efter et kortvarigt ophold her i Danmark bliver ledige og opnår  

 ret til at tage dagpengeydelser med til udlandet.
Det bedes oplyst, om  

 ydelserne efter Danmarks dobbeltbeskatningsoverenskomst med landene vil være  

 skattepligtige her i landet eller i bopælslandet? e) dersom 25.000, 50.000 eller 100.000 personer fra et af de  

 nævnte lande efter ophold her i Danmark opnår ret til at tage social pension  

 med til udlandet.
Det bedes oplyst, om ydelserne efter Danmarks  

 dobbeltbeskatningsoverenskomst med landene vil være skattepligtige her i  

 landet  

 eller i bopælslandet? Svar:
 Det er som nævnt i besvarelsen af spørgsmål 24 og 25 en ren teoretisk  

 situation, som er angivet i spørgsmålet.
 Det følger deraf, at de angivne talstørrelser er udtryk for et  

 rent skematisk regneeksempel på hvad et givent antal personer på den enkelte  

 ordning kan medføre af bruttoudgifter på årsbasis (sats x antal).
 Regeringen arbejder som nævnt på en forhandlingsløsning med de  

 politiske partier, der på én gang åbner for det danske arbejdsmarked, men  

 ikke  

 åbner adgang til det sociale system.
 Regeringen forventer som nævnt ikke nogen omfattende  

 arbejdskraftindvandring i forbindelse med udvidelsen af EU med de nye lande,  

 men kan oplyse, at for hver 1000 (helårs)personer, der er berettiget til hver  

 enkelt af de danske sociale ydelser, vil der under en række forudsætninger  

 kunne være bruttoudgifter i størrelsesordenen:
 a) Kontanthjælp: 111 mio. kr., svarende til 83 mio. kr. efter  

 skat.
Beregningen er forbundet med megen usikkerhed, idet  

 kontanthjælpens størrelse afhænger af en række faktorer, eksempelvis alder,  

 ægtefællens indkomst, omfanget af evt. deltidsarbejde og forsørgelsespligt  

 over  

 for børn og hvor længe personerne har modtaget kontanthjælp.
Det er i  

 beregningen forudsat, at halvdelen af modtagerne er forsørgere.
Ud over de  

 beregnede udgifter til kontanthjælp kan der blive merudgifter til  

 børnefamilieydelse og til tilskud til daginstitutionsbetaling og  

 boligudgifter.
 b) Børnepasningsorlovsydelse: 97 mio. kr., svarende til 75 mio.  

 kr. efter skat.
Skatteministeriet har oplyst, at der ikke er indgået  

 dobbeltbeskatningsoverenskomster med de nye EU-lande.
Danmark bevarer således  

 retten til at beskatte dansk børnepasningsorlovsydelse, når modtageren tager  

 ophold i et af de nye EU-lande.
 c) Dagpenge ved sygdom, fødsel og adoption: 163 mio. kr.,  

 svarende til 115 mio. kr. efter skat.
 Det er bl.a. forudsat, at alle 1000 personer er berettiget til  

 maksimale dagpenge.
Skatteministeriet har oplyst, at der ikke er indgået  

 dobbeltbeskatningsoverenskomster med de nye EU-lande.
Danmark bevarer således  

 retten til at beskatte danske sygedagpengeydelser, når modtageren tager  

 ophold  

 i et af de nye EU-lande.
 d) Arbejdsløshedsdagpenge: 163 mio. kr., svarende til 115 mio.  

 kr. efter skat.
Det er forudsat, at alle 1000 personer er berettiget til  

 maksimale dagpenge og at de betaler bidrag til arbejdsløshedskasse, men ikke  

 til fagforening og efterlønsordning.
Dagpengeretten kan evt. være opnået på  

 grundlag af 8 ugers arbejde i Danmark og tilsvarende medlemskab af en dansk  

 a-kasse, således at resten af beskæftigelseskravet er opfyldt med  

 beskæftigelse  

 i et andet EU/EØS-land.
Skatteministeriet har oplyst, at der ikke er indgået  

 dobbeltbeskatningsoverenskomster med de nye EU-lande.
Danmark bevarer således  

 retten til at beskatte danske arbejdsløshedsdagpenge, når modtageren tager  

 ophold i et af de nye EU-lande.
Det skal dog bemærkes, at det kun er muligt  

 at  

 tage danske arbejdsløshedsdagpenge med til udlandet i en periode på 3  

 måneder,  

 hvilket også fremgår af rapporten  

 »Danske  

 sociale ydelser i lyset af udvidelsen af EU  

 «  

 ,  

 11. april 2003, afsnit 4.1.1.
 e) Social pension: 11 mio. kr., svarende til 8 mio. kr. efter  

 skat.
 Merudgifterne til folkepension vil helt bero på den forudgående  

 opholdstid i Danmark, som berettiger til social pension, jf. svar på  

 spørgsmål  

 29. Desuden vil merudgifterne først udløses, når de pågældende er over 65 år  

 dvs., der vil være en relativt lang indfasningsperiode af eventuelle  

 merudgifter.
Forudsættes en gennemsnitlig forudgående optjeningstid i Danmark  

 på 5 år for 1000 personer, fås en merudgift til folkepension på ca. 11 mio.  

 kr.  

 ved fuld virkning.
Ved en gennemsnitlig optjeningstid i Danmark på 20 år,  

 bliver merudgiften på lang sigt for 1000 personer på ca. 45 mio. kr.
 Spørgsmål 31:
Med henvisning til den tværministerielle embedsmandsgruppes  

 udredning (Alm. del. bilag 901) bedes oplyst de generelle betingelser, der  

 skal  

 være opfyldt, for at arbejdstagere fra f.eks.
Polen eller de øvrige nye  

 EU-lande, opnår ret til at tage kontanthjælpssydelser med til udlandet? Svar:
 Der henvises til rapporten  

 »Danske  

 sociale ydelser i lyset af udvidelsen af EU  

 «  

 fra 11. april 2003, afsnit 3.1.1., hvor det fremgår, at enhver, der opholder  

 sig lovligt her i landet, har ret til hjælp efter lov om aktiv socialpolitik.  

 Det er således ikke muligt at tage kontanthjælpsydelser med til udlandet.
 Spørgsmål 32:
 Med henvisning til advarslerne i den tværministerielle  

 embedsmandsgruppes rapport (Alm. del. bilag 901) bedes regeringen forklare  

 regeringens juridiske begrundelse for, at der efter regeringens mening ikke  

 er  

 behov for at tage danske forbehold i forhold til det forventede eller mulige  

 misbrug af kontanthjælp, børnepasningorlovsydelse, dagpenge ved sygdom,  

 fødsel,  

 adoption, og dagpengeydelser ved arbejdsløshed og social pension.
 Når der specielt spørges om den juridiske begrundelse, er det  

 fordi, det bl.a. ønskes belyst, om der i forvejen eksisterer anden lovgivning  

 eller administrative regler, der beskytter danske interesser imod misbrug  

 eller  

  hvis det ikke er tilfældet  om der findes juridisk bindende  

 overenskomster  

 med de pågældende lande, der i realiteten forhindrer misbrug.
Hvis svaret afdækker, at der på ingen måde findes nogen juridisk  

 bindende beskyttelse af danske interesser, bedes det præciseret, om  

 regeringen  

 har vidst dette eller været opmærksom på dette under hele  

 forhandlingsforløbet  

 om østudvidelsen, og hvad der i så fald er regeringens politiske eller  

 moralske  

 begrundelse for, at Danmark efter regeringens mening bør fravælge at beskytte  

 sine interesser? Svar:
Som anført i besvarelsen af spm. 24 og 25 foregår der løbende  

 drøftelser mellem regeringen og en række partier om behovet for i en  

 overgangsperiode at sikre, at der åbnes for arbejdskraft, men ikke for adgang  

 til misbrug af de danske velfærdsordninger.
På baggrund af de hidtidige  

 drøftelser forventer regeringen, at der kan opnås bred enighed om  

 foranstaltninger, der sikrer dette.
 Hvis der ikke gennemføres særlige foranstaltninger, vil dansk  

 lovgivning i kombination med de almindelige EU-regler om vandrende  

 arbejdstageres sociale sikring finde anvendelse, jf. bl.a. besvarelsen af  

 spm.  

 27-31. Dette har regeringen såvel som partierne selvsagt været fuldt bekendt  

 med.
Det er fortsat regeringens opfattelse, at der inden for  

 tiltrædelsestraktatens bestemmelser er gode muligheder for at varetage  

 Danmarks  

 interesser fuldt ud i relation til at forebygge ubalancer på arbejdsmarkedet  

 og  

 utilsiget brug af sociale ydelser.
Det er aftalt med en række partier, at de  

 konkrete løsningsforslag drøftes i sensommeren på baggrund af et udspil fra  

 regeringen.
 Spørgsmål 36:
Kan en polsk entreprenør efter 1. maj 2004 lovligt etablere en  

 filial i Danmark, lovligt ansætte 100 polske bygningsarbejdere, lovligt  

 indkvartere disse her i landet, lovligt aflønne dem med lønninger, der udgør  

 ca. 50 pct. af danske overenskomstmæssige lønninger, og lovligt byde på  

 danske  

 byggeopgaver, f.eks. deltage i licitationer? Svar:
EU-udvidelsen indebærer, at den frie etableringsret også  

 omfatter virksomheder fra de nye EU-lande.
I den udstrækning virksomheder fra  

 de nye EU-lande, der efter udvidelsen etablerer sig i Danmark, skulle ønske  

 at  

 rekruttere arbejdskraft fra deres hjemland, skal dette ske inden for rammerne  

 af det generelle regelsæt, der vil blive etableret på området.
I henhold til  

 EUs udstationeringsdirektiv skal en midlertidig udstationeret  

 medarbejder  

 sikres minimumsstandarderne med hensyn til aftalevilkår og andre betingelser  

 for beskæftigelsen efter dette direktiv, herunder den almindeligt gældende  

 mindsteløn.
Som bekendt har vi i Danmark ikke implementeret denne sidste del  

 af  

 udstationeringsdirektivet.
Derfor er spørgsmålet, om hvilken løn der skal  

 betales  

 under udstationering, overladt til arbejdsmarkedets parter til regulering ved  

 kollektiv overenskomst.
 Spørgsmål 37:
Hvilke økonomiske konsekvenser forventer regeringen, at  

 tilstrømingen af arbejdstagere fra Polen og de baltiske lande vil få for den  

 danske byggebranche, herunder hvor stor en stigning i arbejdsløsheden blandt  

 danske bygningsarbejdere, anses for sandsynlig i de første 5 år efter 1. maj  

 2004 som en direkte følge af den indvandrede arbejdskraft? Spørgsmål 38:
Hvilke økonomiske konsekvenser forventer regeringen, at  

 tilstrømingen af arbejdstagere fra Polen og de baltiske lande vil få for det  

 danske landbrug og gartneri, herunder hvor stor en stigning i arbejdsløsheden  

 blandt danske land- og gartneriarbejdere anses for sandsynlig i de første 5  

 år  

 efter 1. maj 2004 som en direkte følge af den indvandrede arbejdskraft? Svar på spørgsmål 37 og 38:
Regeringen forventer generelt ikke en stor tilstrømning af  

 arbejdskraft fra de nye EU-lande.
Regeringen forventer på den baggrund heller  

 ikke, at EU-udvidelsen medfører generelle ubalancer (herunder ledighed) på  

 det  

 danske arbejdsmarked.
Det er regeringens ønske at give borgere fra de nye  

 EU-lande mulighed for at søge og opnå beskæftigelse i relation til konkrete,  

 reelle og ledige job på det danske arbejdsmarked.
I den udstrækning, at  

 borgere  

 fra de nye EU-lande kan afhjælpe en konkret arbejdskraftmangel eksempelvis i  

 byggesektoren, landbrug og gartneri vil dette have positiv økonomisk  

 betydning  

 for de pågældende erhverv.
 Spørgsmål 39:
Hvilke brancher her i landet vil, efter regeringens opfattelse,  

 blive udsat for konkurrence fra eksempelvis polske virksomheder som følge af  

 de  

 langt lavere polske lønninger.
I den forbindelse bedes det oplyst, om det er  

 korrekt opfattet, at transportbranchen (som oplyst i dagbladet Børsen i april  

 måned) allerede i dag er under et hårdt konkurrencepres fra polske vognmænd,  

 der overtager transportopgaver for danske virksomheder, og  hvis dette  

 er  

 tilfældet  om konkurrencen ikke netop skyldes, at de polske vognmænd  

 lønner med  

 de lave polske lønninger? Svar:
EUs udvidelse skønnes ikke i sig selv have større betydning for  

 konkurrencen i de enkelte brancher.
Det afgørende for konkurrencen er  

 samhandelsforholdene, og de er allerede i det store og hele liberaliseret som  

 følge af Europa-aftalerne mellem EU og de tiltrædende lande.
Der henvises i  

 øvrigt til besvarelsen af spørgsmål 41.
Der eksisterer ikke detaljerede analyser af, hvordan ændrede  

 samhandelsforhold som følge af disse handelsaftaler påvirker konkurrencen i  

 de  

 enkelte brancher i Danmark og heller ikke af konsekvenserne heraf på  

 produktion  

 og beskæftigelse.
Det er forbundet med betydelige dataproblemer at foretage  

 en  

 sådan analyse.
 Spørgsmål 41:
Hvorledes forventes konkurrencen fra de østeuropæiske lande at  

 påvirke arbejdskraftsintensive erhverv i Danmark såsom f.eks. de i forvejen  

 hårdt pressede skibsværfter? Svar:
Øget international handel er til gavn for de lande som deltager.  

 For at få del i gevinsterne ved øget handel må man tilpasse sin  

 produktionsstruktur, så ressourcerne anvendes mest effektivt.
Typisk betyder  

 det, at velstående lande øger produktion og eksport af kapital- og  

 videnstunge  

 produkter, mens de samme lande øger importen og reducerer produktionen af  

 produkter, hvor produktionen er mere standardiseret.
Konkurrence på  

 omkostninger er den mekanisme, der tilskynder virksomhederne til at foretage  

 denne ønskværdige tilpasning af produktionsstrukturen.
Velfærdsgevinsten opnås bl.a. gennem en bytteforholdsforbedring,  

 der øger købekraften i alle de påvirkede lande.
Hvorledes den øgede  

 konkurrence  

 samlet set påvirker de enkelte erhverv, afhænger både af  

 konkurrencefølsomheden, og af hvilke produkter den øgede købekraft retter sig  

 imod.
Herunder kan købekraft frigjort som følge af billigere import af  

 industriprodukter rette sig mod indenlandsk serviceproduktion.
Det må vurderes, at effekterne på erhvervsstrukturen af øget  

 konkurrence fra de østeuropæiske lande vil være beskedne.
Det skyldes bl.a.,  

 at  

 tilpasningen vil ske over en årrække, at produktionskapaciteten i Østeuropa  

 er  

 beskeden sammenlignet med det øvrige EU, og at dansk erhvervsliv allerede i  

 en  

 lang årrække har indgået i en arbejdsdeling med lande med en erhvervs- og  

 lønstruktur, der i nogen grad kan sammenlignes med Østeuropa.
Det skal bemærkes, at arbejdskraftintensive erhverv ofte er  

 vidensintensive og har høje lønninger.
Indholdet af arbejdskraft i  

 produktionen  

 bør måles på andelen af lønudgifterne snarere end antallet af beskæftigede.
I  

 øvrigt bør der også i en sammenligning mellem erhverv tages højde for, at der  

 også medvirker arbejdskraft i produktionen af det kapitalapparat, der indgår  

 i  

 kapitalintensiv produktion.
I det omfang en given produktion frem for med høje lønninger  

 udføres med anvendelse af et stort antal beskæftigede, vil dette generelt  

 modsvares af tilsvarende lavere produktivitet og afspejler dermed ikke større  

 konkurrencekraft.
De lave lønninger i Østeuropa er således ikke udtryk for en  

 generel konkurrencefordel for disse lande (men kan være det i de specifikke  

 sektorer, hvor produktiviteten i landene er højere end gennemsnittet). Det  

 kan  

 tilføjes, at i det omfang en sådan generel konkurrencefordel faktisk var til  

 stede, ville tiltrækningen af ekstra produktion og beskæftigelse netop øge  

 presset i økonomien og presse lønningerne (og/eller valutakursen) op, så  

 konkurrencefordelen udjævnes.
Det, den øgede handel medfører, er en  

 tydeliggørelse af svagheder og styrker i sammensætningen af erhverv og  

 virksomheder.
Markedet tilskynder virksomhederne til at omgruppere sig på en  

 måde, der er til fælles fordel.
 Endelig kan tilføjes, at om end udvidelsen af EU i sig selv øger  

 mulighederne for handel med de østeuropæiske lande yderligere, er denne  

 handel  

 allerede steget betydeligt igennem 1990erne og ville også i kraft af  

 indgåede  

 handelsaftaler m.v. kunne forudses at stige yderligere, selv om det ikke var  

 sket inden for rammerne af et udvidet EU.
 Der er ikke kendskab til nærmere undersøgelser af, hvorledes  

 specifikke sektorer samlet set kan tænkes påvirket af øget handel med  

 Østeuropa.
 Spørgsmål 42:
Hvorledes forventes den stigende konkurrence indenfor  

 lønintensive erhverv at påvirke arbejdsløsheden i de mindre velstillede  

 områder  

 i Danmark  eksempelvis Sydfyn og øerne  som i forvejen har en  

 arbejdsløshed,  

 der ligger over landsgennemsnittet, og hvorledes påtænker regeringen at  

 reducere eventuelle negative konsekvenser for disse områder som følge af den  

 skærpede konkurrence fra de nye EU-lande? Svar:
Blandt andet globalisering indebærer et hårdt konkurrencepres  

 inden for næsten alle erhverv.
Det sikrer den mest effektive produktion og  

 forbrugerne de laveste priser, og det giver ikke i sig selv anledning til  

 stigende ledighed.
Set over en lidt længere tidshorisont er det de  

 strukturelle  

 forhold på arbejdsmarkedet, som er afgørende for ledighedens niveau såvel  

 nationalt som regionalt.
Der er tværtimod belæg for, at øget konkurrencepres  

 på  

 vare- og servicemarkederne kan medvirke til at dæmpe inflationspres og  

 således  

 reducere strukturproblemerne på arbejdsmarkedet.
 I det omfang at særligt udsatte områder i overgangsperioder  

 rammes af stigende ledighed, kan det afhjælpes med de instrumenter, som er  

 til  

 rådighed i den aktive arbejdsmarkedspolitik.
 Skulle områder med en høj ledighed blive særligt berørt af  

 eventuelle negative konsekvenser som følge af den skærpede konkurrence, er  

 der  

 i såvel  

 »Regionalpolitisk Redegørelse,  

 april 2003  

 «  

 som  

 »Vækst med vilje, maj 2002  

 «  

 anvist en række tiltag, som kan tages i anvendelse for at styrke den  

 regionale  

 erhvervsudvikling.
Det kan tilføjes, at det kraftige fald i ledigheden fra midten  

 af 1994 både var generelt og indebar en reduktion af ledighedsforskellene  

 mellem landsdelene i Danmark.
Dette fald i ledigheden fandt sted umiddelbart  

 efter en omfattende offentlig debat om en angivelig risiko for  

 ledighedsproblemer som følge af stigende konkurrence med lande med lave  

 lønninger  i dette tilfælde primært med fokus på asiatiske lande.
 Spørgsmål 43:
Hvorledes påtænker regeringen at forhindre, at polske og andre  

 østeuropæiske entreprenører starter virksomheder i Danmark med det formål at  

 ansætte østeuropæiske arbejdere for perioder, der lige præcis er nok til at  

 give adgang til danske sociale ydelser? Svar:
Regeringen drøfter p.t. med Folketingets partier fastlæggelse af  

 et kommende regelsæt for vandrende arbejdstagere fra de nye EU-lande.
Det vil  

 være en central målsætning for regeringen i dette regelsæt at sikre, at den  

 virksomhed, hvor de pågældende østeuropæiske arbejdere får ansættelse ikke  

 har  

 udeståender med ToldSkat.
På den måde vil man kraftigt modvirke tendensen til  

 proformajob.
 Spørgsmål 44:
Hvilke erfaringer har man fra andre lande, der grænser op til  

 hinanden, og hvor der er et lavt BNP, lave lønninger og stor arbejdsløshed i  

 det ene land, og det modsatte i nabolandet, f.eks USA/Mexico, og er  

 tendensen,  

 at de mexicanske arbejdstagere aflønnes med samme lønninger som amerikansk  

 arbejdskraft, og har man  i benægtende fald  erfaringer fra andre  

 lande, der  

 underbygger regeringens påstand om, at polakker og baltere her i landet vil  

 blive aflønnet efter danske overenskomster? Svar:
Regeringen har ikke kendskab til de konkrete forhold, der gør  

 sig gældende vedr. aflønning af mexicanske arbejdstagere.
Regeringen skal  

 imidlertid pege på at, at en meget stor del af det danske arbejdsmarked er  

 kendetegnet ved, at løn- og ansættelsesforhold fastlægges i kollektive  

 overenskomster, hvilket i væsentlig grad adskiller det danske arbejdsmarked  

 fra  

 det mexicanske og amerikanske.
Kun i de øvrige nordiske lande har man forhold  

 på arbejdsmarkedet, der kan sammenlignes med de danske i form af bl.a.  

 stærke,  

 repræsentative organisationer, effektive konfliktmidler og deraf følgende høj  

 overenskomstdækning.
Da disse lande jo nu befinder sig i samme situation som  

 Danmark, har man af gode grunde ikke nogen historiske erfaringer at trække  

 på.
 Spørgsmål 45:
Personer fra de nye medlemslande skal som bekendt have et fast  

 arbejde for at opnå opholdstilladelse i Danmark.
Hvorledes defineres fast  

 arbejde i den forbindelse  stilles der f.eks. krav til antal ugentlige  

 arbejdstimer, selvforsørgelse, forsørgelse af samleverske og børn, eller er  

 det  

 nok med et deltidsjob for at opnå ret til sociale ydelser? Svar:
Som nævnt drøfter regeringen p.t. med Folketingets partier,  

 hvorledes man inden for rammerne af tiltrædelsestraktatens bestemmelser kan  

 fastlæggelse et regelsæt for vandrende arbejdstagere fra de nye EU-lande, der  

 sikrer mulighed for opnåelse af opholds- og arbejdstilladelse.
Regering vil i  

 den forbindelse lægge vægt på, at der skal være tale om et arbejde, der som  

 udgangspunkt gør den pågældende i stand til at forsørge sig selv.
