(Til kommunerne) 1. Eksemplarer af bekendtgørelse nr. 364 af 9. juli  

 1981 af lov om frigørelsesafgift m.v. af fast ejendom er tidligere udsendt.
 I lovbekendtgørelsen er indarbejdet de ændringer i forhold til  

 lovbekendtgørelse nr. 301 af 12. juni 1970, der følger af lov nr. 311 af 19.  

 juni 1974 om ændring af forskellige lovbestemmelser om kommunal og  

 amtskommunal administration m.v. (Bekæmpelse af dobbeltadministration), lov  

 nr. 288 af 26. juni 1975 om ændring af forskellige lovbestemmelser i  

 anledning af lov om kommuneplanlægning og byggelov, lov nr. 61 af 18. februar  

 1981 om ændring af lov om frigørelsesafgift m.v. af fast ejendom (Ophævelse  

 af fonde og ændring af fordeling af provenuet af frigørelses- og  

 afståelsesafgiften) og lov nr. 299 af 10. juni 1981 om ændring af lov om  

 frigørelsesafgift m.v. af fast ejendom (Ændringer som følge af indførelse af  

 kontantvurdering).
2. Ved lov nr. 61 af 18. februar 1981 er de fonde, som  

 kommunens andel af frigørelses- og afståelsesafgiften hidtil er hensat til,  

 ophævet med virkning fra den 1. januar 1981. Kommunens andel tilfalder  

 herefter kommunen til fri rådighed.
De pr. 31. december 1980 bestående  

 kommunale fonde er ophævet, og fondenes midler er tilfaldet kommunen.
Samtidig er hensættelsen til de fonde, som amtskommunens henholdsvis  

 hovedstadsrådets andel af frigørelses- og afståelsesafgiften hidtil er hensat  

 til, standset med virkning fra den 1. januar 1981. Amtskommunens henholdsvis  

 hovedstadsrådets hidtidige andel tilfalder herefter statskassen til fri  

 rådighed.
De pr. 31. december 1980 bestående amtskommunale fonde samt  

 hovedstadsrådets fond for frigørelses- og afståelsesafgift kan fremtidig anvendes på de i  

 frigørelsesafgiftslovens § 17A angivne måder.
 De afgiftsbeløb, hvormed amtskommunerne har givet henstand til den 1.  

 januar 1981 eller senere, samt renter heraf tilfalder statskassen.
 Nærmere regler om afregning af statskassens andel af afgiftsbeløb og  

 renter efter lovændringen er fastsat i statsskattedirektoratets  

 cirkulæreskrivelse af 12. marts 1981.
 Endvidere er der ved loven indsat en bestemmelse i frigørelsesafgiftsloven  

 om, at de for den almindelige indkomstskat til staten gældende regler finder  

 anvendelse på frigørelses- og afståelsesafgiften, for så vidt de er  

 forenelige med bestemmelserne i frigørelsesafgiftsloven.
 3. I det følgende omtales de ændringer, der er  

 gennemført ved lov nr. 299 af 10. juni 1981 (Ændringer som følge af  

 indførelse af kontantvurdering).
 Ved lov nr. 224 af 18. maj 1981 er loven om vurdering af landets faste  

 ejendomme ændret således, at der indføres kontantvurdering af fast ejendom  

 fra og med 17. almindelige vurdering pr. 1. april 1981.
Vurderingsrådene skal som hidtil foretage vurderingerne efter princippet  

 om sædvanlig prioritering, det vil sige ud fra den prioritering, der er  

 sædvanlig for en ejendom af den pågældende art og beliggenhed.
De af  

 vurderingsrådene foretagne ansættelser af ejendomsværdi, grundværdi, fradrag  

 for forbedringer samt fordelinger efter vurderingslovens § 33 skal derefter i  

 henhold til vurderingslovens § 6A ved statsskattedirektoratets foranstaltning  

 omregnes til kontantansættelser ved benyttelse af omregningsfaktorer, der  

 fastsættes af ligningsrådet.
Ved ansættelser efter vurderingslovens § 4 og §  

 4A foretages omregningen af vurderingsrådet ved benyttelse af de  

 omregningsfaktorer, som er fastsat pr. seneste 1. april.
I tiden mellem de almindelige vurderinger skal der i henhold til  

 vurderingslovens § 2A ved statsskattedirektoratets foranstaltning hvert år  

 pr. 1. april ske en regulering af kontantansættelserne og fordelingerne efter  

 § 33 under hensyn til den ændring i prisforholdene, der er sket siden den  

 seneste almindelige vurdering.
Reguleringssatserne fastsættes af  

 ligningsrådet.
 Ved lov nr. 299 af 10. juni 1981 er reglerne i frigørelsesafgiftsloven  

 bragt i overensstemmelse med de nye regler i vurderingsloven.
I.
Ejendomme, der overføres til byzone eller sommerhusområde efter  

 ikrafttrædelsen af by- og landzoneloven (Frigørelsesafgiftslovens afsnit I) A.
Frigørelsesafgift 1. Efter indførelse af kontantvurdering vil både det  

 slutbeløb og det basisbeløb, der indgår i beregningen af frigørelsesafgift i  

 henhold til lovens § 2, være kontantværdier.
 Efter ændringen af vurderingsloven skal "kontantejendomsværdien"  

 træde i stedet for "ejendomsværdien", hvor dette udtryk benyttes i  

 den øvrige lovgivning.
 Slutbeløbet vil herefter være den kontantejendomsværdi, som  

 vurderingsrådet ved omregning af den prioriterede ejendomsværdi ansætter for  

 ejendommen ved den vurdering, der i henhold til vurderingslovens § 4A skal  

 foretages umiddelbart efter zoneoverførslen.
Frigørelsesafgift skal kun svares af den værdistigning, der følger af  

 selve zoneoverførslen.
Det er derfor i lovens § 2, stk. 1, 4. pkt., bestemt,  

 at basisbeløbet skal beregnes på grundlag af kontantejendomsværdien ved den  

 sidste vurdering før inddragelsen med eventuelle årsreguleringer i henhold  

 til vurderingslovens § 2A.
 2. Henstand med betaling af frigørelsesafgift kan  

 bevilges, såfremt der til sikkerhed for betaling af henstandsbeløbet  

 tinglyses et skadesløsbrev på ejendommen med oprykkende prioritet.  

 Skadesløsbrevets pålydende skal have panteret inden for den ved den senest  

 foretagne vurdering ansatte kontantejendomsværdi med eventuelle  

 årsreguleringer i henhold til vurderingslovens § 2A.
 Henstand kan også indrømmes, såfremt der stilles anden betryggende  

 sikkerhed, f.eks. en bankgaranti.
 De nærmere betingelser vil være at fastsætte i hvert enkelt tilfælde.
 Reglen gælder også for de af lovens afsnit II omfattede ejendomme, for  

 hvilke pligt til at svare frigørelsesafgift indtræder ved 17. almindelige  

 vurdering pr. 1. april 1981.
3. Den afgiftspligtige kan kræve ejendommen overtaget  

 af kommunen for slutbeløbet, det vil sige kontantejendomsværdien ved den  

 vurdering, der i henhold til vurderingslovens § 4A skal foretages umiddelbart  

 efter zoneoverførslen.
Overtagelsesbeløbet ændres ikke, selv om den  

 afgiftspligtige ikke fremsætter sin begæring om kommunens overtagelse af  

 ejendommen straks, men udnytter en større eller mindre del af den frist på 4  

 år, der er omhandlet i lovens § 8.
 Samtidig er det ved lovændringen præciseret, at overtagelseskravet kun kan  

 gøres gældende for den del af en ejendom, der er anset  

 frigørelsesafgiftspligtig i henhold til lovens § 1.
Såfremt kommunen overtager den i ejendommen, henholdsvis den  

 afgiftspligtige del af denne, indestående gæld, skal overtagelsesbeløbet  

 korrigeres for forskellen mellem gældens pålydende og dens kursværdi på  

 tidspunktet for handelens indgåelse opgjort efter reglerne i ligningslovens §  

 21A, stk. 2. Er kursværdien under pari, forhøjes overtagelsessummen med  

 forskellen.
Er kursværdien over pari, nedsættes overtagelsessummen  

 tilsvarende.
B.
Afståelsesafgift 4. Afståelsesvederlaget for en ejendom vil som regel  

 være en prioriteret værdi, da ejendomme sjældent handles kontant.
 Det er derfor i lovens § 9, stk. 4, 1. pkt., bestemt, at afståelsesafgift  

 skal svares af forskellen mellem afståelsesvederlaget for ejendommen og det  

 beløb, hvortil vurderingsrådet har ansat ejendommen til ejendomsværdi efter  

 princippet om sædvanlig prioritering ved den vurdering, der i henhold til  

 vurderingslovens § 4A skal foretages umiddelbart efter zoneoverførslen.
Det er således ejendomsværdien ved § 4A-vurderingen inden omregning efter  

 vurderingslovens § 6A, der indgår i beregningen af afståelsesafgiften.
Det  

 sikres herved, at det slutbeløb, afståelsesvederlaget skal sammenlignes med,  

 er en prioriteret værdi.
II.
Ejendomme, der kom i byzone eller sommerhusområde ved ikrafttrædelsen  

 af by- og landzoneloven (Frigørelsesafgiftslovens afsnit II) A.
Frigørelsesafgift 5. Pligt til at svare frigørelsesafgift af de  

 ejendomme, der ved byog landzonelovens ikrafttrædelse den 1. januar 1970 lå i  

 de daværende inder- eller mellemzoner og derfor automatisk kom i byzone, og  

 for hvilke den daværende ejer i henhold til § 6B i lov om beskatning til  

 kommunerne af faste ejendomme afgav erklæring om, at han ønskede de i  

 frigørelsesafgiftsloven indeholdte regler anvendt på ejendommen, indtræder  

 senest ved 17. almindelige vurdering pr. 1. april 1981.
 For de ejendomme, for hvilke pligten til at svare frigørelsesafgift  

 indtræder ved 17. almindelige vurdering, er slutbeløbet ejendomsværdien ved  

 denne vurdering.
For at gøre slutbeløbet sammenligneligt med basisbeløbet, der beregnes på  

 grundlag af den seneste ejendomsværdi, der er ansat forud for 17. almindelige vurdering og  

 derfor er en prioriteret værdi, er det ved en tilføjelse til § 12 bestemt, at  

 slutbeløbet er det beløb, hvortil vurderingsrådet har ansat ejendommen til  

 ejendomsværdi ved 17. almindelige vurdering, inden omregning efter  

 vurderingslovens § 6A.
 6. Indtræder afgiftspligten ved 17. almindelige  

 vurdering, kan der i henhold til lovens § 14 søges om henstand med betaling  

 af frigørelsesafgiften.
 Der henvises til pkt. 2.
7. Indtræder afgiftspligten ved 17. almindelige  

 vurdering, er den afgiftspligtige i henhold til lovens § 15 berettiget til at  

 kræve ejendommen overtaget af kommunen for det under pkt. 5 nævnte slutbeløb,  

 det vil sige ejendomsværdien ved 17. almindelige vurdering inden omregning  

 efter vurderingslovens § 6A.
Overtagelsesbeløbet ændres ikke, selv om den  

 afgiftspligtige udnytter en større eller mindre del af den i § 15 omhandlede  

 frist på 4 år til at kræve ejendommen overtaget af kommunen.
 Det er samtidig blevet præciseret, at hvis zoneændringen ikke omfatter  

 hele ejendommen, er det kun den afgiftspligtige del af ejendommen, der kan  

 kræves overtaget af kommunen.
B.
Afståelsesafgift 8. Uanset om pligten til at svare frigørelsesafgift er  

 indtrådt ved 17. almindelige vurdering eller ved ejendommens overgang til  

 anden anvendelse inden da, skal der ved den første afståelse, efter at pligt  

 til at svare frigørelsesafgift er indtrådt, i henhold til lovens § 16 svares  

 afståelsesafgift i stedet for særlig indkomstskat af fortjenesten ved  

 afståelsen.
 Er pligten til at svare frigørelsesafgift indtrådt ved ejendommens  

 overgang til anden anvendelse inden 17. almindelige vurdering, vil  

 afståelsesvederlaget og slutbeløbet, det vil sige ejendomsværdien ved den  

 vurdering, der i henhold til vurderingslovens § 4A blev foretaget umiddelbart  

 efter overgangen til anden anvendelse, være umiddelbart sammenlignelige, idet  

 ejendomsværdien er fastsat efter prisforholdene ved normalprioritering.
 Er pligten til at svare frigørelsesafgift indtrådt ved 17. almindelige  

 vurdering, vil slutbeløbet være ejendomsværdien ved denne vurdering.
 For at gøre afståelsesvederlaget og slutbeløbet sammenlignelige for denne  

 kategori af ejendomme er det i lovens § 16, 2. pkt., bestemt, at slutbeløbet  

 er det beløb, hvortil vurderingsrådet har ansat ejendommen til ejendomsværdi  

 ved 17. almindelige vurdering, inden omregning efter vurderingslovens § 6A.
III.
Ikrafttrædelsesbestemmelser 9. Ændringerne i frigørelsesafgiftsloven skal finde  

 anvendelse fra samme tidspunkt som de ændrede vurderingsregler.
 Det betyder, at fra og med 1. april 1981 vil "ejendomsværdien" i  

 frigørelsesafgiftsloven i overensstemmelse med den nye regel i  

 vurderingsloven være "kontantejendomsværdien", hvor ikke andet  

 anføres.
