 Udtalt, at Registertilsynet ikke havde indvendinger imod, at  

 skatteydere via terminaler i pengeinstitutter i enkeltstående tilfælde kan få  

 adgang til oplysninger i Det centrale skatteregister efter en ordning, der  

 forudsætter, at skatteyderen fremsender en særlig samtykkeerklæring samt en  

 selvvalgt personlig sikkerhedskode direkte til Statsskattedirektoratet.  

 Udtalt, at advokater, revisorer m.fl. kunne få adgang til klienters  

 skatteoplysninger efter en procedure for afgivelse og modtagelse af samtykke,  

 svarende til det ovenfor anførte, idet man fandt, at der som sikkerhed burde  

 etableres såkaldt »dial back«.
 Skatteministeriet, Skattedepartementet, anmodede i november 1986 om en  

 udtalelse om et forslag til udvidet terminaladgang for private til dele af de  

 centrale skatteregistre.
 Den udvidede terminaladgang ville bl.a. indebære:
1. At skatteyderne via terminaler i pengeinstitutterne kunne få ad gang  

 til årsopgørelsesoplysninger, 2. At revisorer, advokater m.fl. kunne få adgang til skatteoplysnin ger  

 for deres klienter med disses samtykke.
 De ovenstående forslag er nærmere beskrevet nedenfor:
Ad 1. Skatteydernes adgang til årsopgørelsesoplysninger via termina ler i  

 pengeinstitutterne Efter den foreslåede ordning skulle skatteyderen personligt rette  

 henvendelse til et pengeinstitut og i forbindelse hermed udfylde en skriftlig  

 anmodning om adgang til årsopgørelsesoplysningerne.
Som kontrolforanstaltning  

 skulle den pågældende medarbejder i pengeinstituttet underskrive anmodningen.  

 Denne anmodning skulle herefter kun kunne bruges i forbindelse med  

 terminalopslag, der foregik umiddelbart ved skatteyderens henvendelse i det  

 pågældende pengeinstitut.
Senere terminalopslag forudsatte fornyelse af  

 anmodningen, angivelse af dato, skatteyderens underskrift og medarbejderens  

 underskrift eller udfyldelse af en ny anmodning.
Anmodningen skulle opbevares  

 i to år af pengeinstituttet.
Alle forespørgsler ville blive registreret (logget),  

 og Statsskattedirektoratet ville foretage stikprøvevis kontrol af, at der  

 forelå anmodninger til enhver forespørgsel.
Som yderligere  

 kontrolforanstaltning ville der en gang årligt blive udskrevet meddelelse til  

 skatteyderen om, hvilket pengeinstitut der havde forespurgt på den  

 pågældendes årsopgørelsesoplysninger, samt tidspunktet herfor.
Skatteyderen kunne forlange, at pengeinstituttet kunne fremvise den  

 underskrevne anmodning om terminalopslag.
Uberettigede forespørgsler ville  

 være strafsanktionerede, og Statsskattedirektoratet ville kunne påberåbe sig  

 misligholdelse af pengeinstituttets kontrakt om tilslutning til systemet.
 Sagen blev behandlet på Registerrådets møde i september 1987.  

 Registertilsynet udtalte, at det forudsætningsvis af loven og bemærkningerne  

 hertil fremgår, at det er den registeransvarlige myndighed, der tager  

 stilling til, hvorvidt et samtykke kan accepteres som videregivelsesgrundlag.  

 Det fremgår endvidere af Registertilsynets vejledning om registerindsigt, at  

 begæringer om registerindsigt skal rettes til den registeransvarlige  

 myndighed, og at det er denne, der skal vurdere, om en fuldmagt kan  

 accepteres i forbindelse hermed.
 Registertilsynet fandt det på denne baggrund tvivlsomt, om ordningens  

 konkrete udformning ville være i overensstemmelse med registerlovgivningen,  

 idet den registeransvarlige myndighed - Statsskattedirektoratet - ikke kunne  

 foretage en vurdering af, hvorvidt anmodningen er tilstrækkeligt grundlag for  

 at formidle oplysningerne.
Registertilsynet fandt det i øvrigt betænkeligt, at ordningen principielt  

 ville indebære, at pengeinstitutterne fik adgang til fortrolige  

 skatteoplysninger for hele befolkningen.
Under hensyn hertil og til, at de  

 foreslåede sikkerhedsforanstaltninger næppe i tilstrækkeligt omfang ville  

 kunne sikre mod misbrug eller mod, at oplysningerne ville komme til  

 uvedkommendes kendskab, var det Registertilsynets opfattelse, at den  

 foreslåede ordning generelt ville kunne befrygtes at svække tilliden til  

 sikkerheden omkring de centrale skatteregistre.
 Uanset Registertilsynet ikke havde principielle indvendinger mod planer,  

 der indebærer, at der gives mulighed for hurtigere information til den  

 registrerede om oplysninger i Det centrale Skatteregister, var det  

 Registertilsynets opfattelse, at der ikke burde arbejdes videre med den  

 beskrevne konkrete ordning.
 Skattedepartementet fremsendte i januar 1988 et  

 af Statsskattedirektoratet udarbejdet alternativt forslag til  

 tilrettelæggelse af ordningen.
Det nye forslag vil forudsætte, at skatteyderen fremsender en særlig  

 samtykkeerklæring samt en selvvalgt personlig sikkerhedskode direkte  

 til Statsskattedirektoratet.
Statsskattedirektoratet indlæser herefter  

 oplysningerne i et særligt adgangssikkerhedsregister, der sikrer, at kun de  

 oplysningstyper, samtykkeerklæringen omhandler, udleveres og kun ved  

 indtastning af såvel personnummer som den dertil hørende personlige  

 sikkerhedskode.
For at sikre, at potentielle misbrugere ikke anfører andres personnummer  

 på en samtykkeerklæring og indsender denne til Statsskattedirektoratet for at  

 opnå adgang til andres personlige oplysninger, begrænses skatteyderens  

 muligheder for at kunne få adgang til oplysninger til pengeinstitutter, hvor  

 den pågældende er kendt kunde, svarende til de krav, der stilles for  

 umiddelbar indløsning af crossede checks.
Der kan kun rekvireres oplysninger  

 een gang.
Yderligere rekvirering af oplysninger kræver fornyet indsendelse af  

 samtykkeerklæring.
Der vil ved førstkommende lejlighed (årsopgørelse,  

 forskudsregistrering eller lignende) blive tilstillet skatteyderne en notits  

 om, at udlevering har fundet sted med angivelse af pengeinstitut, filial og  

 operatørnavn.
 Skatteyderen vil i overensstemmelse med reglerne om registerindsigt kunne  

 få oplysning om registrerede samtykkeerklæringer, og disse vil kunne slettes  

 på begæring.
 Registertilsynet udtalte herefter, at man ikke havde indvendinger imod  

 ordningen.
Ad 2. Revisorers, advokaters m.fl. adgang til skatteoplysninger om  

 klienter med disses samtykke Denne ordning skulle gennemføres ved indhentelse af samtykke fra den  

 enkelte klient.
Samtykket skulle indberettes pr. terminal til  

  Statsskattedirektoratet.
Samtykket ville indeholde brugernummer, SE-  

 og/eller personnummer for den registrerede, samt angivelse af de  

 oplysningstyper, der måtte gives adgang til, og datoen for samtykket.  

 Samtykket skulle have gyldighed i et år.
Det skriftlige samtykke skulle indsendes til Statsskattedirektoratet og  

 ville herefter være tilgængeligt pr. terminal i Statsskattedirektoratet.
Alle  

 transaktioner ville blive registreret/logget og opbevaret i to år.
Efter indberetning af samtykke ville der blive udskrevet en meddelelse til  

 den registrerede herom, og denne ville herefter have 14 dages frist til at  

 gøre indsigelse.
Såfremt den pågældende ikke havde reageret inden for denne  

 periode, ville det indberettede samtykke blive aktiveret i kontrolsystemet.
Som adgang til Det centrale Skatteregister skulle benyttes  

 opkaldslinier/dial-up linier, og adgangen ville blive spærret efter et vist  

 antal forsøg og kunne herefter kun benyttes igen, såfremt særlige  

 medarbejdere hos Statsskattedirektoratet havde foretaget de fornødne  

 transaktioner i kontrolsystemet.
Ved adgangsforsøg til personer/ virksomheder, der ikke var registreret samtykke for, ville personkoden  

 blive spærret efter et vist antal forsøg.
Sagen blev behandlet på Registerrådets møde i september 1987, og  

 Registertilsynet udtalte herefter, med henvisning til det ovenfor under pkt.  

 1 anførte, at man ikke fandt, at den beskrevne fremgangsmåde ville være i  

 overensstemmelse med registerlovgivningen, idet der ikke direkte af den  

 registeransvarlige myndighed ville blive taget stilling til, hvorvidt et  

 samtykke kunne accepteres som grundlag for videregivelsen.
Registertilsynet  

 udtalte endvidere, at man ikke havde principielle indvendinger mod en udvidet  

 terminaladgang, såfremt ordningen tilrettelægges således, at det  

 er Statsskattedirektoratet, der som registeransvarlig myndighed modtager og  

 tager stilling til de enkelte samtykkeerklæringer, inden der gives adgang til  

 de registrerede oplysninger.
Registertilsynet bemærkede, at dette ikke ville  

 udelukke, at revisorerne m.v. indberetter oplysninger om de enkelte  

 samtykkeerklæringer.
Registertilsynet forudsatte i den forbindelse, at den  

 registrerede får meddelelse om indberetning af samtykkeerklæring og accept  

 heraf.
Registertilsynet udtalte endeligt om denne del af ordningen, at man fandt  

 det betænkeligt, at der gives mulighed for at benytte opkaldslinier til  

 systemet, idet tilsynet fandt, at adgangen burde være sikret på samme måde  

 som kommunernes adgang til de centrale skatteregistre.
Registertilsynet  

 henstillede derfor, at man - såfremt ordningen ville blive søgt gennemført -  

 etablerede de samme sikkerhedsforanstaltninger, som Registertilsynet  

 tidligere havde henstillet i forbindelse med kommunernes adgang til dele af  

 de centrale skatteregistre.
 Skattedepartementet fremsendte herefter i januar 1988 et ændret forslag  

 til tilrettelæggelse af denne ordning.
 Det nye forslag forudsætter en procedure for afgivelse og modtagelse af  

 samtykke svarende til det ovenfor under 1) anførte, idet samtykkeerklæringen  

 dog har gyldighed for et år og skal påføres den pågældende revisors m.v.  

 SE-nummer.
Statsskattedirektoratet ønskede fortsat at benytte opkaldslinier og  

 foreslog i forbindelse hermed, at der maskinelt blev dannet en  

 sikkerhedskode.
Denne skulle indtastes, før der kunne opnås adgang til de  

 registrerede oplysninger.
 Registertilsynet udtalte herefter, at man ikke havde indvendinger imod  

 ordningen, men fortsat fandt, at sikringen via opkaldslinier burde forbedres,  

 og at der i stedet for den yderligere sikkerhedskode blev etableret såkaldt  

 »dial-back« (tilbagekald til et forud bestemt telefonnummer).
Registertilsynets årsberetning 1987 s. 39. Lov nr. 294 af 8. juni 1978 er  

 ændret.
Der henvises til lovbekendtgørelse nr. 621 af 10. februar 1987.
