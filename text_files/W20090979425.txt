Pressenævnets kendelse i sag nr. 2009-6-0899 [K], der er søn af afdøde [A], har klaget til Pressenævnet over en artikel i Politiken den 9. september 2009, idet han mener, at god presseskik er tilsidesat.
 Klagen er modtaget i Pressenævnet torsdag den 8. oktober 2009.
 Politiken bragte den 9. september 2009 artiklen Petroleumspopulisme er sort magi, hvoraf bl.a. følgende fremgår:
Danmarkshistoriens to dyreste ministre  daværende udenrigsminister [A] (S), der tilbage i begyndelsen af 1960erne lod felterne skylle væk, og daværende økonomi- og erhvervsminister Bendt Bendtsen (K), der her i 00erne ikke turde beskatte sin sponsor på Esplanaden  har et lige så stort ansvar for milliardtabet. [K] har til støtte for klagen bl.a. anført, at ovennævnte udsagn ikke er korrekt.
 Pressenævnets formand udtaler:
Fristen for klager over tilsidesættelse af god presseskik er fire uger efter offentliggørelsen i massemediet, jf. medieansvarsloven § 34, stk. 2. Da klagen vedrører en artikel bragt onsdag den 9. september 2009, og nævnet først har modtaget klagen torsdag den 8. oktober 2009, er klagen indgivet efter klagefristens udløb.
Klagen over Politiken afvises derfor som for sen, jf. medieansvarsloven § 43, stk. 3.
