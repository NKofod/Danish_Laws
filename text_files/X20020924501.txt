Selvstændigt erhvervsdrivendes fradrag  

 for indskud på pensionsordning   pensionsbeskatningslovens § 15 A.  

 Dyrlægepraksis Spørgsmål Vil A kunne få fradrag for indskud på en pensionsordning i  

 medfør af pensionsbeskatningslovens § 15 A, såfremt indskuddet  

 består af fortjeneste fra salg af hans andel i et  

 dyrlægeinteressentskab? Svar Ja, såfremt de øvrige betingelser i pensionsbeskatningslovens  

 § 15 A er opfyldt.
Beskrivelse af de faktiske forhold Pensionsbeskatningslovens §15 A er en ny regel, som første gang  

 får virkning for indkomståret 2001. Reglen bestemmer, at  

 personer, der i forbindelse med afståelse af deres  

 erhvervsmæssige virksomhed eller en andel af denne opnår en  

 skattepligtig fortjeneste, kan indskyde fortjenesten på en  

 pensionsordning og derved få fradragsret for det indskudte  

 beløb.
Bestemmelsen har til formål at indføre en særlig adgang  

 for personer over 55 år, der har drevet selvstændig virksomhed i  

 mindst 10 år, til at oprette pensionsordninger i forbindelse med  

 virksomhedsophør.
Disse personer står ved erhvervsvirksomhedens  

 ophør typisk dels med en skattepligtig fortjeneste hidrørende  

 fra virksomheden, dels med en meget begrænset eller helt manglende  

 pensionsopsparing.
 Bestemmelsen går ud på at tillade en nærmere  

 afgrænset persongruppe at anvende et beløb svarende til den  

 skattepligtige fortjeneste ved afståelse af virksomhed, dog maks. 2  

 mio. kr. (2001-niveau) til at oprette pensionsordninger med løbende  

 udbetalinger og ratepensionsordninger efter særlige beskatningsregler,  

 der tilgodeser de pågældendes særlige situation.
 Ved salg af en virksomhed, der har været drevet i personligt regi,  

 opgøres beløbet på grundlag af de skattepligtige  

 gevinster, der opnås ved salg af virksomhedens aktiver, såsom  

 driftsmidler, goodwill og andre immaterielle aktiver, fast ejendom og  

 værdipapirer, med fradrag af tab.
 A har drevet selvstændig virksomhed i mindst 10 år forud for  

 2001.
Han er anpartshaver i X-ApS sammen med to andre dyrlæger.
De tre  

 dyrlæger ejer hver 1/3 af anparterne.
A drev indtil den 1. januar 2001 en dyrlægepraksis i  

 interessentskabsform,  Y- I/S, sammen med tre medinteressenter: De to andre  

 ovennævnte dyrlæger og X-ApS.
Interessentskabets  

 dyrlægepraksis blev solgt til et nystiftet aktieselskab, Z- A/S,  pr.  

 1. januar 2001. Aktionærerne består af 8 dyrlæger, der hver  

 ejer 1/8 af aktiekapitalen på 504.000 kr.
De øvrige 5  

 dyrlæger har også solgt deres personligt drevne  

 dyrlægepraksis til det nystiftede aktieselskab.
De 8 aktionærer  

 har fået ansættelse som dyrlæger hos aktieselskabet  og  

 modtager fast månedsløn derfra.
Salget af dyrlægepraksis er foregået efter reglerne om  

 beskattet salg, hvor bl.a.
Den Danske Dyrlægeforenings praksisudvalg  

 har værdiansat goodwill.
Salget indbragte A en samlet salgssum på 820.608 kr.
Heraf  

 hidrørte 613.503 kr. fra hans andel i goodwill (2.454.017 kr./4),  

 78.962 kr. fra hans andel i salg af instrumenter (315.848 kr./4), 28.143 kr.  

 fra hans andel i salg af EDB-udstyr (112.572 kr./4) samt 100.000 kr. fra hans  

 salg af egen praksisbil.
Der blev betalt 620.608 kr. kontant og udstedt  

 gældsbrev for restbeløbet.
Avancen fra salget udgjorde 558.611  

 kr. for goodwill og 124.391 kr. for resten.
Anpartsselskabets aktivitet vedrørende dyrlægepraksis er  

 ophørt ved salget.
Anpartsselskabet deltager fortsat som  

  medinteressent i Y- I/S, som fortsætter med det ene formål at  

 udleje interessentskabets ejendom til det nye aktieselskab.
Den  

 dyrlægepraksis, som tidligere blev drevet af interessentskabet, drives  

 efter 1. januar 2001 af det nystiftede aktieselskab.
Den skatteansættende myndigheds udtalelse Kommunen har ikke haft bemærkninger til sagen.
Styrelsens indstilling og begrundelse Efter det oplyste blev A´s andel af dyrlægeprakis drevet som  

 selvstændig erhvervsvirksomhed ved salget den 1. januar 2001. Af  

 bemærkningerne til  pensionsbeskatningslovens § 15 A fremgår, at  

 det er hensigten, at den persongruppe, der omfattes af bestemmelsen, bl.a. er  

 personer, der har drevet selvstændig virksomhed, enten i form af  

 personligt ejet virksomhed eller i interesssentskabsform.
Salget af A´s andel  

 af dyrlægepraksis  må således kunne betegnes som  en  

 afståelse af en del af A´s erhvervsmæssige virksomhed.
Det  

 indstilles derfor, at den fortjeneste, der er opstået i forbindelse med  

 salg af andelen,  opfylder betingelserne for at kunne anvendes som  

 fradragsberettiget indskud på en pensionsordning i medfør af  

 pensionsbeskatningslovens § 15A.
Det forudsættes, at A og dennes rådgiver udfylder  

 erklæring i medfør af pensionsbeskatningslovens § 15 A, stk. 8,  

 jf. § 14 i bekendtgørelse om beskatningen af pensionsordninger  

 (blanket nr. 02.032 eller 02.033). Det forudsættes endvidere, at de  

 øvrige betingelser for at kunne få fradrag efter  

 pensionsbeskatningslovens § 15 A er opfyldt.
De øvrige betingelser for  

 at få fradrag fremgår af blanketten.
A ejer 1/3 af anparterne i X-ApS.
Dette selskabs eneste aktivitet var  

 før salget at være interessent i Y-I/S.  Styrelsen har ikke  

 taget stilling til, om dette forhold er i overensstemmelse med kravet i  

 pensionsbeskatningslovens § 15 A, stk. 3, om, at den erhvervsmæssige  

 virksomhed som nævnt i stk. 1 og 2 ikke i væsentligt omfang  

 må have bestået af udlejning af fast ejendom, besiddelse af  

 kontanter, værdipapirer el.lign.
Anpartsselskabets aktivitet  

 vedrørende dyrlægepraksis er ophørt ved salget.  

 Anpartsselskabet deltager fortsat som  medinteressent i Y-I/S, som  

 fortsætter med det ene formål at udleje interessentskabets  

 ejendom til det nye aktieselskab.
 Ligningsrådet tiltrådte Told- og Skattestyrelsens  

 indstilling.
