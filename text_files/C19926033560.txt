 1. Denne vejledning fastsætter retningslinier for  

 transport af farligt gods med passagerskibe under 300 BRT, jf. teknisk  

 forskrift om transport af farligt gods i henhold til »Memorandum om  

 transport af farligt gods med ro/ro-skibe i østersøområdet«  

 (Østersøaftalen).
 2. I princippet anvendes reglerne i  

 »Østersøaftalen«, dog må skibet ikke medtage de »begrænsede  

 mængder«, der er tilladt i henhold til reglerne for landevejstransport  

 (ADR-reglerne).
Det afgøres i hvert enkelt tilfælde hvilke og hvor store begrænsede  

 mængder farligt gods, som må medtages samtidig med passagertransport.
Disse  

 afgørelser skal være anført i den senere omtalte »Særlig tilladelse til  

 transport af farligt gods«.
 3. Passagerskibe, som transporterer farligt gods, skal  

 være forsynet med en »Særlig tilladelse til transport af farligt  

 gods« (farligt-gods-tilladelse), som udstedes af Søfartsstyrelsen.
 Forinden tilladelsen kan udstedes, skal skibet synes af Søfartsstyrelsen  

 med henblik på at vurdere skibets egnethed til transport af de enkelte typer  

 farligt gods, og alle besætningsmedlemmer skal være i besiddelse af et bevis  

 i henhold til Søfartsstyrelsens tekniske forskrift nr. 4 af 15. marts 1989 om  

 uddannelsesbevis ved transport til søs af farligt gods i ro/ro-skibe.
 4. På tilladelsen skal angives de typer farligt gods,  

 som skibet må transportere samt transportbetingelserne, f.eks. godsets  

 placering, om det eventuelt ikke er tilladt at medtage passagerer i  

 forbindelse med visse transporter, om dele af den elektriske installation  

 skal afbrydes m.v.
 Som eksempler på særlige afgørelser kan nævnes:
 1 flaske acetylen og 1 flaske ilt kan medtages samtidig med  

 passagertransport, når flaskerne er sikret med hætter og fastsurret på/i  

 bilen eller i særligt afgrænset område på skibet.
 200 liter benzin i godkendt emballage, placeret og fastsurret på/i bilen  

 eller i særligt afgrænset område på skibet, kan medtages samtidig med  

 passagertransport.
5. Hvis andre typer farligt gods end det, som er  

 angivet på tilladelsen ønskes transporteret, skal Søfartsstyrelsens nærmeste  

 kontor anmodes om tilladelse hertil.
Såfremt tilladelsen gives, skal den  

 pågældende type farligt gods indføres på farligt-gods-tilladelsen snarest  

 muligt herefter.
 6. Det enkelte skib skal være forsynet med:
 7. I det pågældende fartøj skal der være klare  

 instruktioner om, hvem der skal underrettes i tilfælde af uheld med det  

 farlige gods (det lokale brandvæsen, Falck eller lignende institutioner).
 8. Alle tidligere særtilladelser om transport af  

 farligt gods bliver automatisk ugyldige, når farligt-gods-tilladelsen er  

 modtaget i overensstemmelse med disse retningslinier.
 9. Passagerskibe under 300 BRT, som opfylder  

 bestemmelserne i Østersøaftalen med hensyn til konstruktion og udstyr og som  

 er forsynet med en farlig-gods-tilladelse, berøres ikke af denne vejledning.
