 VI FREDERIK DEN NIENDE, af Guds Nåde Konge til Danmark, de  

 Venders og Goters, Hertug til Slesvig, Holsten, Stormarn, Ditmarsken,  

 Lauenborg og Oldenborg, gør vitterligt: Folketinget har vedtaget og Vi ved  

 Vort samtykke stadfæstet følgende lov:
§ 1 I lov om påligning af indkomst- og formueskat til staten, jfr.  

 lovbekendtgørelse nr. 610 af 17. december 1969, indsættes efter § 31:
"§ 31A.
Finansministeren bemyndiges til at nyinddele landet i  

 skattekredse pr. 1. april 1970 samt til senere at ændre inddelingen, hvis der  

 sker ændringer i den kommunale og amtskommunale inddeling, eller hvis  

 befolkningsudviklingen inden for amtskommunerne taler derfor.
Ingen kommune  

 må deles mellem flere skattekredse, og ingen skattekreds må strække sig ind i  

 flere amtskommuner.
Stk. 2.  I hver skattekreds skal der oprettes et  

 skatteråd med 5 medlemmer og 5 stedfortrædere.
I skattekredse med 100.000  

 indbyggere eller derover kan finansministeren dog forøge antallet af  

 medlemmer til 7. Finansministeren beskikker medlemmerne og stedfortræderne,  

 ligesom han bestemmer, hvem af medlemmerne der skal være formand og  

 næstformand.
Medlemmer og stedfortrædere beskikkes for 6 år, således at  

 halvdelen fratræder hvert 3. år.
Stk. 3.  Personer, der på tiltrædelsestidspunktet er  

 fyldt 68 år, kan ikke beskikkes eller genbeskikkes til medlem af eller  

 stedfortræder i et skatteråd.
Ingen kan samtidig være medlem af et skatteråd  

 og medlem af nogen ligningsmyndighed, der hører under skatterådet.
 Stk. 4.  Dør et medlem, eller udtræder han af andre  

 årsager, gælder beskikkelsen for den, der beskikkes i hans sted, kun for den  

 tilbageværende del af beskikkelsestiden.
Stk. 5.  For at rådet kan foretage nogen  

 skatteansættelse eller afsige nogen kendelse, skal samtlige medlemmer eller  

 stedfortrædere for disse deltage i afgørelsen, der træffes ved stemmeflerhed.  

 I skattekredse, hvor antallet af medlemmer efter stk. 2, 2. pkt., er forøget  

 til 7, kan skatterådene ikke træffe nogen afgørelse, medmindre foruden  

 formanden eller næstformanden mindst 3 medlemmer deltager i afgørelsen.
I  

 tilfælde af stemmelighed er formandens eller næstformandens stemme afgørende.  

 Ingen af medlemmerne eller stedfortræderne kan deltage i afgørelsen af en  

 klage over den for hans eget vedkommende stedfundne ansættelse af den  

 skattepligtige indkomst og formue." § 2 Stk. 1.  § 18, stk. 2-9, i lov nr. 149 af 10. april 1922  

 om indkomst- og formueskat til staten (statsskatteloven) ophæves med virkning  

 fra 1. april 1970. De nuværende skatteråds virketid ophører med udgangen af  

 marts 1970.
 Stk. 2.  Ved den første beskikkelse af medlemmer og  

 stedfortrædere efter nyinddelingen pr. 1. april 1970 begrænses  

 beskikkelsestiden med 3 måneder, og finansministeren bestemmer  

 beskikkelsestiden for de enkelte medlemmer og stedfortrædere.
 Stk. 3.  Finansministeren bemyndiges til, hvor  

 forholdene taler derfor, at forøge antallet af medlemmer ud over det, der er  

 fastsat i ligningslovens § 31A, stk. 2, 1. pkt., for den første  

 beskikkelsesperiode efter nyinddelingen.
Stk. 4.  Bestemmelsen i ligningslovens § 31A, stk. 3, 1.  

 pkt., er ikke til hinder for, at medlemmer af og stedfortrædere i de  

 nuværende skatteråd, der er beskikket for en periode, der har taget sin  

 begyndelse 1. januar 1967, kan beskikkes til medlemmer af eller  

 stedfortrædere i et nyoprettet skatteråd.
Personer, hvis beskikkelsesperiode  

 er forlænget til udgangen af marts 1970, vil kunne beskikkes, uanset at de i  

 perioden 1. januar-31. marts 197 er fyldt 68 år.
 Givet på Christiansborg slot, den 12.  

 marts 1970.
 Under Vor Kongelige Hånd og Segl.
 FREDERIK R.
 Poul Møller.
 (* ).
