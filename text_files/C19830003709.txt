 Det meddeles herved, at finansministeren den 23. marts 1983 har indgået  

 aftale med Statstjenestemændenes Centralorganisation I, Statstjenestemændenes  

 Centralorganisation II, Akademikernes Centralorganisation  

 (tjenestemandsudvalget) og Lærernes Centralorganisation om godtgørelse for  

 benyttelse af eget befordringsmiddel på tjenesterejser.
 Aftalen, der er optaget som bilag til dette cirkulære, har virkning for  

 kørsel foretaget efter den 1. januar 1983 og afløser aftale af 24. august  

 1982, jfr. finansministeriets cirkulære af 30. august 1982 - LP. nr. 150/82.
 Opmærksomheden henledes på følgende:
1. Statens eller andre offentlige befordringsmidler  

 skal fortrinsvis benyttes på tjenesterejser.
Benyttelse af eget  

 befordringsmiddel bør dog være tilladt, når særlige forhold taler derfor,  

 specielt når det i det givne tilfælde alle forhold taget i betragtning er  

 mest økonomisk for staten.
2. Der bør kun udfærdiges skriftlig bemyndigelse til  

 anvendelse af egen bil på tjenesterejser i henhold til aftalens § 2, når der  

 er tale om regelmæssig kørsel af et vist større omfang, der normalt ikke bør  

 være mindre end 5.000 km årlig.
I tilfælde, hvor særlige tjenstlige hensyn  

 gør sig gældende, vil bemyndigelse dog kunne gives, selv om den årlige  

 kørselsmængde på tjenesterejser er mindre end forannævnt.
Som eksempel herpå  

 kan nævnes hyppige, men korte tjenesterejser, hvor anvendelse af andet  

 befordringsmiddel vil medføre, at tjenesterejserne ikke kan udføres inden for  

 en rimelig tid eller på en for staten tilstrækkelig økonomisk måde.
 3. Godtgørelse for brug af egen bil pa tjenesterejser,  

 hvortil skriftlig bemyndigelse er udfærdiget (aftalens § 3, stk. 1.A), er  

 forhøjet fra 176 øre til 182 øre pr. km for kørsel indtil 12.000 km i et  

 finansår.
 For kørsel ud over 12.000 km i et finansår, for anden godkendt kørsel i  

 egen bil (aftalens § 3, stk. 1.B) eller med motorcykel/kabinescooter  

 (aftalens § 6) er satsen forhøjet fra 104 øre til 105 øre pr. km.
4. I tilfælde af, at der gives en tjenestemand  

 tilladelse til at leje bil uden fører under en tjenesterejse, refunderes  

 udgifterne i forbindelse med lejemålet.
Sådan tilladelse bør kun gives  

 undtagelsesvis, når særlige forhold taler derfor.
 5. Regninger over km-godtgørelse skal som hidtil  

 indeholde oplysninger om:
 Foranstående oplysninger kan eventuelt fremgå af køresedler, som indsendes  

 med regningerne over befordringsgodtgørelse.
 I de tilfælde, hvor km-godtgørelse oppebæres efter taksterne i § 3, stk.  

 1.A, skal regningen tillige indeholde oplysning om det af vedkommende  

 tjenestemand i den forløbne del af finansåret samlede antal kørte km for  

 staten eller anden offentlig myndighed, der er godtgjort med 182 øre pr. km.
6. Godtgørelse for benyttelse af eget  

 befordringsmiddel på tjenesterejser kan kun ydes for det antal km, der er  

 kørt i forbindelse med tjenesterejsen.
Der kan dog ikke ydes godtgørelse for  

 flere km, end der ville være kørt på tjenesterejsen, såfremt denne var  

 påbegyndt og/eller afsluttet på tjenestestedet.
 P.M.V.
 E.B.
Torben Møller Bilag Aftale mellem finansministeren og Statstjenestemændenes Centralorganisation I, Statstjenestemændenes Centralorganisation II, Akademikernes Centralorganisation (tjenestemandsudvalget) og Lærernes Centralorganisation om godtgørelse for benyttelse af eget befordringsmiddel på tjenesterejser I henhold til § 45, stk. 1, i lov om tjenestemænd i staten, folkeskolen og  

 folkekirken aftales følgende:
 § 1.  Benyttelse af eget befordringsmiddel på  

 tjenesterejser kan kun finde sted, såfremt der foreligger forudgående  

 godkendelse heraf.
Biler § 2.  Såfremt der med en stilling er forbundet  

 regelmæssig kørsel i egen bil, kan der udfærdiges skriftlig bemyndigelse til  

 tjenestemanden med afgrænsning af de rejser samt den kørselsmængde, som vil  

 kunne foretages i henhold til bemyndigelsen.
 § 3.  Der ydes følgende godtgørelse pr. km:
A.
Kørsel i henhold til bemyndigelse efter § 2:
Indtil 12.000 km i et finansår 182 øre Ud over 12.000 km i et finansår 105 øre B.
Anden godkendt kørsel 105 øre Stk. 2.  Såfremt tjenestemanden oppebærer  

 kørselsgodtgørelse fra flere statslige eller andre offentlige myndigheder,  

 kan godtgørelse med 182 øre pr. km højst oppebæres for i alt 12.000 km i et  

 finansår. 4. Anvendes egen bil på tjenesterejser til udlandet, udgør  

 godtgørelsen 105 øre pr. km, uanset om der er udfærdiget skriftlig  

 bemyndigelse i henhold til § 2 til tjenstlig kørsel i indlandet.
 § 5.  Såfremt der gives en tjenestemand tilladelse til  

 at leje bil uden fører til benyttelse på tjenesterejser, godtgøres udgifterne  

 i forbindelse med lejemålet.
Motorcykler og kabinescootere § 6.  Der ydes en godtgørelse på 105 øre pr. km.
Knallerter og cykler § 7.  Der ydes en godtgørelse på 20 øre pr. km.
 Stk. 2.  Cykelgodtgørelse kan ikke overstige 280 kr. pr.  

 finansår.
Ikrafttrædelse § 8.  Denne aftale har virkning for kørsel foretaget  

 efter den 1. januar 1983.
 Stk. 2.  Samtidig ophæves aftale af 24. august 1982 om  

 tjenestemænds godtgørelse for benyttelse af eget befordringsmiddel på  

 tjenesterejser.
København, den 23. marts 1983 Statstjenestemændenes Centralorganisation I Aage Andersen Statstjenestemændenes Centralorganisation II Hans Strunge Akademikernes Centralorganisation Erik Stig Jørgensen Lærernes Centralorganisation Jørgen Jensen Finansministeriet P.M.V.
 E.B.
