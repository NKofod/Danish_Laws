 I medfør af § 2, stk. 2 og 3 i lov nr. 70 af 15. marts 1967 om  

 søfartsuddannelse med senere ændringer fastsættes:
Godkendelse § 1.  En skole kan opnå industriministerens  

 godkendelse, når den skønnes at have tilvejebragt grundlag for en forsvarlig  

 undervisning herunder kvalificerede lærerkræfter samt fornødne lokaler og  

 udstyr.
 § 2.  Skolen skal følge de bestemmelser om  

 adgangsbetingelser, uddannelseskrav til lærere, undervisningsplaner,  

 eksamensordninger og andre forhold vedrørende undervisningen, som bliver  

 udfærdiget af industriministeriet eller af direktøren for søfartsuddannelsen,  

 under hvis tilsyn skolen står.
 § 3.  En godkendelse kan tilbagekaldes, såfremt  

 betingelserne for godkendelsen ikke længere er opfyldt, eller hvis skolen  

 tilsidesætter bestemmelserne i § 2.
Driftstilskud § 4.  Til en godkendt skole, jfr. § 1, kan der ydes  

 driftstilskud af statskassen, såfremt:
 Stk. 2.  Skoler, der modtager tilskud, skal følge de af  

 direktøren for søfartsuddannelsen givne bestemmelser om driften og de  

 økonomiske og organisatoriske forhold.
 § 5.  I tilskudsgrundlaget indgår skolens udgifter  

 til:
I.
Lønninger m.v. og kontorhold.
 De under a)-g) nævnte udgifter kan alene afholdes i overensstemmelse med  

 regler givet af industriministeren.
II.
Lokaler.
 § 6.  Tilskuddet fastsættes til en procentdel af det i  

 § 5 opgjorte tilskudsgrundlag.
 § 7.  Tilskuddet udbetales af direktøren for  

 søfartsuddannelsen forskudsvis i henhold til skolens godkendte budget og  

 reguleres på grundlag af skolens regnskab, jfr. § 10, stk. 2.
 Stk. 2.  Udgifter, der ikke er medtaget på det godkendte  

 budget, berettiger ikke til tilskud, medmindre direktøren for  

 søfartsuddannelsen har givet tilladelse til sådanne udgifters afholdelse.
 § 8.  Ydelse af tilskud er betinget af, at skolen har  

 et af direktøren for søfartsuddannelsen fastsat antal elever pr. klasse.
 § 9.  Direktøren for søfartsuddannelsen kan  

 tilbageholde tilskuddet eller eventuelt lade dette bortfalde, såfremt de af  

 industriministeren eller direktøren for søfartsuddannelsen givne bestemmelser  

 om driften og de økonomiske og organisatoriske forhold ikke overholdes.
Andet § 10.  Regnskabsåret samt nærmere regler for budget-  

 og regnskabsaflæggelse, revision og dispositionsbeføjelser fastsættes af  

 direktøren for søfartsuddannelsen.
 Stk. 2.  Skolernes budgetter og regnskaber godkendes af  

 direktøren for søfartsuddannelsen.
§ 11.  Skolerne skal stille passende lokaler til  

 rådighed til afholdelse af eksamen samt til eksamenskommissionens  

 kontorforretninger.
Dette gælder også ved eksamination af elever, der er  

 forberedt til eksamen andetsteds end ved den pågældende skole.
 Stk. 2.  Skolernes forstandere og lærere har efter  

 direktøren for søfartsuddannelsens nærmere bestemmelse og mod et af  

 direktøren fastsat vederlag pligt til at virke som eksaminatorer ved  

 eksamination af privat indstillede eksaminander.
Ikrafttrædelses- og overgangsbestemmelser § 12.  Bekendtgørelsen træder i kraft den 1. juni  

 1984.
Stk. 2.  Bekendtgørelse nr. 376 af 7. september 1967 om  

 godkendelse og drift m.v. af skipperskoler ophæves.
Samtidig ophæves § 2,  

 stk. 2, nr. 5 i bekendtgørelse nr. 91 af 25. marts 1968.
