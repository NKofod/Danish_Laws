Nr BTL 141 Betænkning over Forslag til lov om ophævelse af lov om sømandsskat   

 Nr L 141 1987-88, 1. samling Afgivet af Skatte- og Afgiftsudvalget Afgivet: 19880323 Udvalget har behandlet lovforslaget i nogle møder og har herunder stillet et spørgsmål til skatteministeren, som denne har besvaret skriftligt.
Dette spørgsmål samt skatteministerens besvarelse heraf er optrykt som bilag til denne betænkning.
Herefter indstiller et flertal (udvalget med undtagelse af Fremskridtspartiets medlem) lovforslaget til forkastelse ved 3.
 behandling.
Et mindretal (Fremskridtspartiets medlem af udvalget) indstiller lovforslaget til vedtagelse uændret.
Jytte Hilden (S) Stavad (S) fmd.
Erling Christensen (S) Pia Gjellerup (S) Helen Beim (S) Bjørn Poulsen (SF) Bente Søltoft (SF) Jens Thoft (SF) Aagaard (KF) Kirkegaard (KF) Svend Åge Petersen (KF) Pernille Sams (KF) Svend Heiselberg (V) Skrumsager Skau (V) nfmd.
Bente Juncker (CD) Glistrup (FP) Aase Olesen (RV) Partierne KRF og FK havde ikke medlemmer i udvalget.
Bilag Udvalgets spørgsmål til skatteministeren og dennes besvarelse heraf Spørgsmål:
Der udbedes under forudsætning af uændret lovgivning en oversigt over provenuet for sømandsskatten for 1985 og 1986 samt provenuskøn for 1987, 1988 og 1989. Oversigten bedes opdelt i henhold til udenrigsfartstabellen og nærfartstabellen.
 Svar:
Provenuet for sømandsskatten har i de senere år ligget i intervallet 550-650 mio. kr. årligt.
For årene 1985 og 1986 udgjorde det henholdsvis 598 mio. kr. og 574 mio. kr.
Heraf skønnes bidraget fra sømænd i udenrigsfart at have udgjort ca. 75 pct., mens ca.
 25 pct. hidrører fra sømænd i nærfart.
Under forudsætning af, at der ikke sker en forstærket tendens til udflagning af skibe under sømandsskatteordningen til registrering i udenlandske skibsregistre, skønnes provenuet at ville udgøre ca. 600 mio. kr. årligt for årene 1987, 1988 og 1989. Andelen fra sømænd i udenrigsfart forventes at forblive uændret ca. 75 pct.
