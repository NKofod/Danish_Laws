 Den 12. oktober 1982 undertegnedes i Peking en overenskomst mellem Danmark  

 og Kina om et samarbejdsprogram, hvis formål er at fremme udviklingen af  

 uddannelse og forskning inden for den kinesiske sundhedssektor.
Ifølge overenskomsten yder den danske regering i årene 1982-1985 et beløb  

 på i alt 22 millioner kroner til teknisk rådgivning ved opførelse og  

 indretning af et efteruddannelsescenter for laboratorieteknik m.v. i Peking,  

 leverancer af undervisningsmateriale og udstyr dertil, samt til  

 tandlægefakultetet i Peking.
Endvidere til enstandardlaboratorieenhed i  

 Heilongjiang-provinsen, en studierejse til Danmark for en kinesisk  

 lægedelegation, afholdelse af kurser i mikrobiologi og immunologi m.m. samt  

 ekspert- og stipendiebistand.
Den overordnede styring af samarbejdsprogrammet  

 varetages af en dansk-kinesisk koordinationskomitee og på lavere niveau af en  

 overvågnings- og kontrolkomitee.
 Overenskomsten indeholder bestemmelser om kinesiske forpligtelser i  

 forbindelse med modtagelse af eksperter, herunder om indkvartering og  

 lægehjælp samt skattefrihed og ret til toldfri indførsel af udstyr til  

 personligt brug.
