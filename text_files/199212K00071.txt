Nr LSF 71 Forslag til Lov om ændring af lov om eksportkredit (Rentetilskud i  

 forbindelse med dansk infrastruktureksport til de baltiske lande) Fremsat af industriministeren (Anne Birgitte Lundholt) den 28. oktober 1992 Vedtaget ved tredjebehandling den 17. december 1992 Lov nr. 1063 af 23/12/1992 § 1 I lov nr. 185 af 23. marts 1992 om eksportkredit foretages følgende  

 ændringer:
 1. I § 1 indsættes som stk. 2:
» Stk. 2. Med henblik på at fremme infrastrukturen i de  

 baltiske lande samt i Skt.
Petersborg-regionen og Kaliningrad-regionen i  

 Rusland kan staten efter reglerne i denne lov endvidere yde gavebistand i  

 forbindelse med finansieringen af garanterede eksportforretninger.« 2. Efter § 4 indsættes:
» § 4 a.
Der kan ydes bistand til finansiering af store  

 leverancer til infrastrukturprojekter i de baltiske lande samt i Skt.  

 Petersborg-regionen og Kaliningrad-regionen i Rusland, når det pågældende  

 land anmoder derom.
 Stk. 2. Bistanden ydes i form af tilskud til hel eller delvis  

 dækning af forrentning af kreditbeløb, der garanteres i henhold til § 4, stk.  

 3.
 Stk. 3. Beløbsrammen for tilskud fastsættes på de årlige  

 finanslove.
Stk. 4. Industriministeren fastsætter de nærmere bestemmelser for  

 ydelse af bistanden.« 3. I § 7 indsættes efter stk. 1 som nyt stykke:
» Stk. 2. Eksportkreditudvalget træffer endvidere afgørelser i  

 sager vedrørende bistand efter § 4 a.« Stk. 2-8 bliver herefter stk. 3-9.
 4. § 8 affattes således:
» § 8. Industri- og Handelsstyrelsen varetager  

 sekretariatsfunktionerne i forbindelse med eksportkreditordningen samt den i  

 § 4 a omhandlede bistandsordning.« § 2 Industriministeren fastsætter tidspunktet for lovens ikrafttræden.
Oprindeligt fremsat forslag § 1 I lov nr. 185 af 23. marts 1992 om eksportkredit foretages følgende  

 ændringer:
 1. I § 1 indsættes som stk. 2:
» Stk. 2. Med henblik på at fremme de baltiske landes  

 infrastruktur kan staten efter reglerne i denne lov endvidere yde gavebistand  

 i forbindelse med finansieringen af garanterede eksportforretninger.« 2. Efter § 4 indsættes:
» § 4a.
Der kan ydes bistand til finansieringen af store  

 leverancer til infrastrukturprojekter i de baltiske lande, når det pågældende  

 land anmoder derom.
 Stk. 2. Bistanden ydes i form af tilskud til hel eller delvis  

 dækning af forrentning af kreditbeløb, der garanteres i henhold til § 4, stk.  

 3.
 Stk. 3. Beløbsrammen for tilskud fastsættes på de årlige  

 finanslove.
Stk. 4. Industriministeren fastsætter de nærmere bestemmelser for  

 ydelse af bistanden.« 3. I § 7 indsættes efter stk. 1 som nyt stykke:
» Stk. 2. Eksportkreditudvalget træffer endvidere afgørelser i  

 sager vedrørende bistand efter § 4a.« Stk. 2-8 bliver herefter stk. 3-9.
 4. § 8 affattes således:
» § 8. Industri- og Handelsstyrelsen varetager  

 sekretariatsfunktionerne i forbindelse med eksportkreditordningen samt den i  

 § 4a omhandlede bistandsordning.« § 2 Industriministeren fastsætter tidspunktet for lovens ikrafttræden.
Bemærkninger til lovforslaget Almindelige bemærkninger 1. Baggrund.
Den hidtidige danske øststøtteindsats har primært haft karakter af teknisk  

 bistand i form af forstudier, videnformidling, uddannelse m.v.
Denne er  

 fortrinsvis givet til konsulentydelser og kun i begrænset omfang i  

 forbindelse med finansiering af udstyrsleverancer m.v.
Endvidere har der  

 gennem IØ-fonden været adgang til at yde støtte til danske virksomheders  

 investeringer i Østeuropa.
Herudover har der gennem eksportkreditfaciliteten for Central- og  

 Østeuropa været mulighed for at yde eksportkreditgarantier i forbindelse med  

 danske virksomheders eksport til Central- og Østeuropa.
Ved deltagelse i  

 infrastrukturprojekter i Central- og Østeuropa har ren garantigivning  

 imidlertid oftest vist sig utilstrækkelig.
Landene i Central- og Østeuropa  

 har vanskeligt ved alene på kommercielle vilkår at tilvejebringe den  

 nødvendige eksterne finansiering til gennemførelse af en række tiltrængte  

 infrastrukturprojekter.
 Ved ydelse af tilskud til hel eller delvis dækning af forrentningen af  

 kreditbeløb, der garanteres under ovennævnte eksportkreditfacilitet, opnås,  

 at der skabes større mulighed for gennemførelse af den nævnte type projekter  

 m.v., samtidig med at projekterne reserveres til danske virksomheder.
 Danske virksomheder har bl.a. på energi- og miljøområdet opbygget stor  

 ekspertise og en teknologisk konkurrencedygtighed, der umiddelbart skaber et  

 godt grundlag for en aktiv dansk medvirken ved genopbygningen af  

 infrastrukturen i Estland, Letland og Litauen.
 Den foreslåede ordning vil også give større mulighed for danske leverancer  

 til EBRD's energiprojekter i de baltiske lande.
 2. Ordningens udformning.
 Ordningen foreslås administreret sammen med sektion 3 (østlandene) i  

 eksportkreditordningen.
Ordningen foreslås udformet som et tilskud til hel eller delvis betaling  

 af renter på lån/kreditter med en indledende afdragsfri periode.
Tilskuddet  

 vil muliggøre, at der kan ydes en stort set rentefri kredit set med  

 modtagerlandets øjne.
Dette vil særligt tilgodese det forhold, at de  

 østeuropæiske lande har et stort genopbygningsbehov, og at det vil tage nogle  

 år, før der bliver afkast af investeringer i bl.a. infrastrukturprojekter.  

 Lånet/kreditten og eventuel resterende forrentning forudsættes garanteret  

 under eksportkreditordningens sektion 3.
Ordningen må udformes i overensstemmelse med OECD's consensusregler  

 (Helsinki-pakken). Disse OECD-regler indebærer, at der ikke må ydes offentlig  

 støtte til projekter, der under normale omstændigheder må antages at være  

 kommercielt levedygtige, såfremt de finansieres på markedsvilkår.
Det er i  

 den forbindelse karakteristisk, at infrastrukturprojekter i Østeuropa næppe  

 er kommercielt levedygtige ved en finansiering på markedsvilkår.
 Endvidere skal gaveelementet være på mindst 35%, og støtte kun ydes til  

 lande med en gennemsnitsindkomst pr. indbygger på under 2.465 US-dollars i  

 1990.
Helsinki-pakken indeholder desuden et aftaleafsnit om, at aftaleparterne  

 skal undgå, at der ydes offentligt støttede kreditter til Bulgarien,  

 Tjekkoslovakiet, Ungarn, Polen og Rumænien.
På den baggrund og i lyset af  

 prioriteringen af den danske øststøtteindsats foreslås ordningen begrænset  

 til infrastruktureksport til de baltiske lande.
 Med en årlig bevilling på 100 mio.kr. og et gaveelement på 35% vil  

 ordningen årligt kunne deltage i finansieringen af leverancer i en samlet  

 størrelsesorden på 250-300 mio.kr.
 3. Øvrige forhold.
 Lovforslaget er anmeldt til EF-Kommissionen.
 4. Økonomiske og administrative konsekvenser.
 Med henblik på at styrke eksporten til de baltiske lande vil der på  

 Regeringens forslag til finanslov for 1993 under Industri- og  

 Handelsstyrelsen blive indbudgetteret en bevilling på 100 mio.kr. til  

 gaveelementet i ordningen.
Der vil under sektion 3 i eksportkreditordningen skulle foretages  

 hensættelser efter de sædvanlige regler.
Hensættelsesprocenten for  

 eksportkreditgarantier på de baltiske lande med så lang en risikohorisont,  

 som disse typer af projekter indebærer, vurderes p.t. at ligge i  

 størrelsesordenen 50%.
 Udgifterne hertil vil blive dækket inden for den årlige hensættelsesramme  

 under eksportkreditfaciliteten for Central- og Østeuropa, der påregnes at  

 udgøre 250 mill.kr. i 1993, samt af de midler til hensættelser, der ikke er  

 anvendt i 1991 og 1992.
 Udgifterne til administration af ordningen afholdes inden for eksisterende  

 rammer.
Bemærkninger til lovforslagets enkelte bestemmelser Til § 1 Til nr. 1.
 Bestemmelsen indebærer, at lovens anvendelsesområde udvides til også at  

 omfatte gavebistand i forbindelse med finansieringen af garanterede  

 eksportforretninger på de baltiske lande.
 Til nr. 2.
 I stk. 1 foreslås, at bistanden alene ydes til store leverancer til  

 infrastrukturprojekter, da karakteren af sådanne projekter nødvendiggør en  

 lang kredittid, som Estland, Letland og Litauen i deres nuværende økonomiske  

 situation har et særligt behov for at få støtte til finansieringen af.
I stk. 2 foreslås det, at bistanden ydes i form af rentetilskud.
Det  

 forudsættes, at gaveelementet normalt udgør 35%, jf.
OECD's consensusregler.  

 Dette muliggør, at der ved en forudbetaling på 10-15% f.eks. kan tilbydes en  

 10-årig finansiering - med normal markedsrente på 10% - rentefrit for  

 modtagerlandet.
D.v.s. at de renter, der løber på, betales af staten, og at  

 modtagerlandet alene efter en vis afdragsfri periode betaler de halvårlige  

 afdrag.
Eksportforretningen forudsættes samtidig garanteret under  

 eksportkreditordningen.
 I stk. 3 foreslås rammen for tilskudsbevillingen fastsat på de årlige  

 finanslove.
 I stk. 4 foreslås det, at industriministeren fastsætter de nærmere  

 bestemmelser for ydelse af bistanden, herunder at udbetalingen af  

 rentetilskud henlægges til Kongeriget Danmarks Hypotekbank og  

 Finansforvaltning.
 Til nr. 3.
Det foreslås, at Eksportkreditudvalget varetager beslutningsprocessen.
Det  

 forudsættes, at relevante ministerier bliver inddraget i den faglige og  

 kvalitetsmæssige vurdering af projekterne.
 Til nr. 4.
 Det foreslås, at sekretariatsfunktionen for bistandsordningen henlægges  

 til Industri- og Handelsstyrelsen, der i forvejen varetager  

 sekretariatsfunktionen for eksportkreditordningen.
Til § 2 Ordningen forudsætter EF-Kommissionens godkendelse.
Tidspunkt for lovens  

 ikrafttræden må derfor fastsættes under hensyn til EF-Kommissionens  

 godkendelse.
Bilag I dette bilag er (med mindre skrift) indsat den gældende formulering af de bestemmelser, der berøres af lovforslaget § 1 I lov nr. 185 af 23. marts 1992 om eksportkredit foretages følgende  

 ændringer:
 1. I § 1 indsættes som stk. 2:
»Stk. 2. Med henblik på at fremme de baltiske landes  

 infrastruktur kan staten efter reglerne i denne lov endvidere yde gavebistand  

 i forbindelse med finansieringen af garanterede eksportforretninger.« »§ 1. Med henblik på at fremme danske virksomheders eksport  

 kan staten efter reglerne i denne lov mod en risikopræmie yde garanti for  

 ekstraordinære eksportkreditrisici og kaution for lån i eksportøjemed.« 2. Efter § 4 indsættes:
»§ 4a.
Der kan ydes bistand til finansieringen af store  

 leverancer til infrastrukturprojekter i de baltiske lande, når det pågældende  

 land anmoder derom.
 Stk. 2. Bistanden ydes i form af tilskud til hel eller delvis  

 dækning af forrentning af kreditbeløb, der garanteres i henhold til § 4, stk.  

 3.
 Stk. 3. Beløbsrammen for tilskud fastsættes på de årlige  

 finanslove.
Stk. 4. Industriministeren fastsætter de nærmere bestemmelser for  

 ydelse af bistanden.« »§ 4. Der kan ydes garantier og kautioner inden for et beløb  

 på 15 milliarder kr.
Stk. 2. Der kan endvidere ydes garantier og kautioner inden for et  

 beløb på 30 milliarder kr. i forbindelse med store eksportforretninger til  

 udviklingslande, når der foreligger garanti fra finansministerium,  

 centralbank, udviklingsbank eller lignende.
I beløbet er indbefattet  

 garantier og kautioner, der er ydet i henhold til tidligere lovgivning om  

 eksportkredit samt § 7 i lov om internationalt udviklingssamarbejde.
Stk. 3. Der kan endelig i perioden indtil den 31. december 1995  

 ydes garantier og kautioner inden for et beløb på 7,5 milliarder kr. i  

 forbindelse med eksportforretninger til Central- og Østeuropa, når disse  

 forretninger bidrager til udviklingen af en markedsøkonomi i lande, der er  

 under omstilling fra en centraldirigeret økonomi.
I beløbet er indbefattet  

 garantier og kautioner, der er ydet i henhold til den tidligere lovgivning om  

 eksportkredit.
Stk. 4. Industriministeren bemyndiges til at forhøje den i stk. 3  

 anførte ramme på 7,5 milliarder kr. til 10 milliarder kr.« 3. I § 7 indsættes efter stk. 1 som nyt stykke:
»Stk. 2. Eksportkreditudvalget træffer endvidere afgørelser i sager  

 vedrørende bistand efter § 4a.« Stk. 2-8 bliver herefter stk. 3-9.
»Stk. 2. Eksportkreditudvalget skal i sine afgørelser efter  

 denne lov overholde forpligtelser fastsat af EF og andre internationale  

 forpligtelser for Danmark.« 4. § 8 affattes således:
» § 8. Industri- og Handelsstyrelsen varetager  

 sekretariatsfunktionerne i forbindelse med eksportkreditordningen samt den i  

 § 4a omhandlede bistandsordning.« »§ 8. Industri- og Handelsstyrelsen varetager  

 sekretariatsfunktionerne i forbindelse med eksportkreditordningen.« § 2 Industriministeren fastsætter tidspunktet for lovens ikrafttræden.
Efter 2. behandling den 15. december 1992 § 1 I lov nr. 185 af 23. marts 1992 om eksportkredit foretages følgende  

 ændringer:
 1. I § 1 indsættes som stk. 2:
» Stk. 2. Med henblik på at fremme infrastrukturen i de  

 baltiske lande samt i Skt.
Petersborg-regionen og Kaliningrad-regionen i  

 Rusland kan staten efter reglerne i denne lov endvidere yde gavebistand i  

 forbindelse med finansieringen af garanterede eksportforretninger.« 2. Efter § 4 indsættes:
» § 4 a.
Der kan ydes bistand til finansiering af store  

 leverancer til infrastrukturprojekter i de baltiske lande samt i Skt.  

 Petersborg-regionen og Kaliningrad-regionen i Rusland, når det pågældende  

 land anmoder derom.
 Stk. 2. Bistanden ydes i form af tilskud til hel eller delvis  

 dækning af forrentning af kreditbeløb, der garanteres i henhold til § 4, stk.  

 3.
 Stk. 3. Beløbsrammen for tilskud fastsættes på de årlige  

 finanslove.
Stk. 4. Industriministeren fastsætter de nærmere bestemmelser for  

 ydelse af bistanden.« 3. I § 7 indsættes efter stk. 1 som nyt stykke:
» Stk. 2. Eksportkreditudvalget træffer endvidere afgørelser i  

 sager vedrørende bistand efter § 4 a.« Stk. 2-8 bliver herefter stk. 3-9.
 4. § 8 affattes således:
» § 8. Industri- og Handelsstyrelsen varetager  

 sekretariatsfunktionerne i forbindelse med eksportkreditordningen samt den i  

 § 4 a omhandlede bistandsordning.« § 2 Industriministeren fastsætter tidspunktet for lovens ikrafttræden.
