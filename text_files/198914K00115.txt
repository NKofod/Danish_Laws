Nr BTL 115 Betænkning over Forslag til lov om støtte til folkeoplysning   

 Nr L 115 1989-90, 1. samling Afgivet af Kulturudvalget Afgivet: 19900517 Udvalget har behandlet lovforslaget i en række møder og har herunder stillet spørgsmål til kultur-, finans-, indenrigs-, social- og sundhedsministrene, som disse har besvaret dels skriftligt, dels i samråd.
En henvendelse fra Idrættens Fællesråd og Dansk Ungdoms Fællesråd er optrykt som bilag til denne betænkning.
 Endvidere har udvalget modtaget skriftlige og/eller mundtlige henvendelser  

 fra:
Afspændingspædagogernes Aftenskole, AOF's Heltidslederforening, Arbejdernes Oplysningsforbund, AOF, Arbejdernes Oplysningsforbund, AOF i Gladsakse, Arbejdernes Oplysningsforbund, Københavns Amt, Arbejdernes Oplysningsforbund, Lærerrådet, Ahlberg, Tom, borgmester, Brædstrup Kommune, Bøttcher, Annelise, Albertslund, Danmarks Landboungdom, Dansk Husflidselskab, Dansk Kommunal Arbejderforbund, Dansk Oplysnings Forbund, Dansk Ungdoms Fællesråd, Dansk Yoga, Hedehusene, Danske Afspændingspædagoger, DAP, Danske Bevægelsespædagogers Landsforening, Danske Husmandsforeninger, De Danske Husmoderforeninger, De Danske Landboforeninger, De Danske Landboforeninger, Husholdningsudvalget, De Samvirkende Invalideorganisationer, Den Rytmiske Aftenskole, Døves Oplysningsforbund, En gruppe lærere fra bevægelsesfagene i Gladsakse, v/ Jette Kongstad, Faglige Pensionister og Efterlønsmodtagere, FO i Gladsakse, FOF i Gladsakse, FOF, Landsorganisationen, FOF, Lederforeningen, Folkeuniversitetet, Odense, Forbundet for offentligt ansatte, Foreningen af Heltidsledere ved Fritidsundervisning for Voksne, Frit Oplysningsforbunds Landsorganisation, Fritid og Samfund, Funktionærernes og Tjenestemændenes Fællesråd, Fyns Amt, Det rådgivende Fritidsudvalg, Fællessekretariatet, Gestaltterapeutisk Institut, Gladsakse Kommunes Fortsættelseskursus, Hayduk, Bente, afpændingspædagog, Hellerup, Idrættens Fællesråd, Invalideredes Oplysnings Forbund, Kommunerne København, Århus og Ålborg, Kommunernes Landsforening, Københavns Amts Idrætssammenslutninger, Københavns Kommunes Aftenskole, Landsforbundet af Voksen- og Ungdomsundervisere, Landsforeningen Sindslidendes Vel, Sind, Landsforeningen Ungdomsringen, Landssekretariatet for Dansk Amatørmusik, Langbach, Pierre, København V, Liberalt Oplysnings Forbund, Liberalt Oplysnings Forbund, Hillerød, Liberalt Oplysnings Forbund, Kalundborg, Lilleskolen for Voksne, Århus, Lirum Larum Aftenskole, Lund, Ebba, formand for Forebyggelsesrådet, Manuelle fags Samråd, Nielsen, Karen, Herlev, N.
U.
Yoga Center, Radio Nordsjælland, Ranum Kunstskole, Roskilde Oplysnings Forbund, Sammenslutningen af Danske Småøer, Sammenslutningen af lærere og ledere ved specialundervisningen, SALS, Samrådet af Amtskonsulenter for Fritidsundervisning, Samrådet af Kommunale Aftenskoleledere i Danmark, Sigh, Mia, Greve, Skandinavisk Yoga & Meditationsskole, Suka, HSU, Specialundervisning for voksne, Sørensen, Ole Helmer, overlærer, København Ø, Taleinstitutternes Brugerråd, Tinglev Kommune, Voksenpædagogisk center for Københavns Kommune, Voksenpædagogisk center for Viborg Amtskommune, Ældre Sagen, Århus Amtskommune og Århus Specialundervisningsskole.
 Der er af kulturministeren, af et flertal og af et mindretal stillet  

 ændringsforslag, hvorom henvises til de ledsagende bemærkninger.
Kulturministeren har over for udvalget tilkendegivet en forventning om, at  

 kommunerne ved deres budgetlægning tager udgangspunkt i det økonomiske  

 niveau, der udgøres af kommunernes hidtidige faktiske udgifter på området  

 samt den statsbevilling, som overføres til kommunerne via en forhøjelse af  

 bloktilskuddene.
Denne forventning deles af et flertal (udvalget med  

 undtagelse af Fremskridtspartiets medlem).
Flertallet ønsker at fremhæve og præcisere klubbernes placering i og  

 betydning for det samlede område.
I de nærmere regler, som ministeren efter  

 lovforslaget bemyndiges til at fastsætte om folkeoplysningsudvalgets  

 sammensætning og om valg af udvalgets medlemmer, bør det derfor sikres, at  

 klubberne i de kommuner, hvor de findes, får en rimelig repræsentation i  

 udvalget.
Flertallet ønsker ligeledes at fremhæve kommunalbestyrelsens mulighed for  

 at sikre grundlaget for ungdomsklubbernes virksomhed ved i henhold til  

 bestemmelsen i § 4, stk. 4, at afsætte et beløb specielt til dette formål og  

 andre indsatsområder for særlige grupper af unge, f.eks. i uformelle  

 strukturer.
Efter bestemmelsen i § 15, stk. 3, kan der ydes forhøjet tilskud  

 f.eks. til ungdoms- og fritidsklubber.
 Flertallet konstaterer, at der ved fordelingen af bevillingerne til  

 undervisning m.v. tages udgangspunkt i kredsens budgetterede deltagertimetal,  

 således at udviklingsmulighederne på området tilgodeses.
 Flertallet ønsker dog at præcisere, at den faktisk gennemførte virksomhed  

 det seneste år er en meget afgørende faktor, som skal danne grundlag for  

 folkeoplysningsudvalgets vurdering af den planlagte virksomheds omfang.
 Samtidig forudsætter flertallet, at f.eks. lokalafdelinger af lands- eller  

 landsdelsdækkende organisationer inden for de i § 4, stk. 3, nævnte  

 hovedområder, som påbegynder virksomhed i en ny kommune, og hvis  

 tilhørsforhold til et af hovedområderne er åbenbar, kan modtage tilskud inden  

 for en af de i bestemmelsen omtalte beløbsrammer.
Om regnskabsaflæggelsen har kulturministeren over for udvalget oplyst, at  

 ifølge lovforslagets § 12, stk. 1, og § 17, stk. 1, skal tilskudsmodtageren  

 fremlægge et regnskab for den virksomhed, til hvilken der er ydet tilskud  

 efter denne lov.
Regnskabet skal på tilfredsstillende måde dokumentere  

 anvendelsen af tilskuddet, og det må foreligge i en sådan form, at kommunen  

 kan få sikkerhed for, at tilskudsanvendelsen er i overensstemmelse med de  

 fastsatte regler.
 Eksempelvis skal deltagernes samlede egenbetaling dokumenteres og  

 sammenkobles med lærertimetallet, så det kan konstateres, at lovforslagets §  

 5, stk. 2, om anvendelse af tilskuddet og lovforslagets § 9 om maksimering af  

 det offentlige tilskud er overholdt.
 Flertallet ønsker at pointere, at tilskudsmodtageren ikke skal aflægge  

 regnskab for de dele af sin virksomhed, til hvilken der ikke ydes tilskud  

 efter denne lov.
For så vidt angår bestemmelsen i § 45, stk. 1, om godtgørelse for udgifter  

 i forbindelse med undervisning m.v. af deltagere med hjemsted i andre  

 kommuner har kulturministeren oplyst, at godtgørelsens størrelse vil kunne  

 aftales mellem de involverede kommuner, der ligeledes vil kunne aftale, at  

 der ikke ydes godtgørelse.
De regler, ministeren efter bemyndigelsen kan  

 fastsætte, vil blive udarbejdet i samarbejde med de kommunale organisationer  

 og tænkes alene anvendt i de tilfælde, hvor der ikke foreligger en aftale  

 mellem de involverede kommuner.
Kulturministeren har over for udvalget gjort opmærksom på, at lovforslaget  

 giver særlige muligheder specielt for personer med handicap, idet § 7, stk.  

 2, hvorefter der skal ydes tredobbelt tilskud til handicappedes  

 undervisningsdeltagertimer, kan kombineres med § 10, hvorefter der kan ydes  

 særlige tilskud til nedsættelse af deltagerbetalingen.
Disse bestemmelser  

 hænger endvidere sammen med § 4, stk. 4, hvorefter kommunalbestyrelsen kan  

 afsætte dele af de i § 4, stk. 3, nr. 1 og 2, nævnte beløbsrammer til særlige  

 indsatsområder, herunder undervisning m.v. af personer med handicap.
 Flertallet er opmærksom på ministerens tilkendegivelse om, at udviklingen  

 på området i de kommende år vil blive fulgt meget nøje, ikke mindst når det  

 gælder udmøntningen af de nye bestemmelser vedrørende tilskud til  

 undervisning m.v. på mindre hold, herunder undervisning m.v. af handicappede.
 Om nødvendigt kan man på dette grundlag tage området op i en større  

 sammenhæng med henblik på en vurdering af områdets behov i fremtiden,  

 herunder eventuelle behov og muligheder for en overførsel af hele eller dele  

 af denne undervisning m.v. til den øvrige specialundervisning for voksne, der  

 foregår i amtskommunalt regi og ansvar.
 Efter bestemmelserne i lovforslagets § 23, stk. 1, og § 25, stk. 1, yder  

 kommunalbestyrelsen tilskud med mindst 75 pct. af driftsudgifterne til  

 idrætshaller og andre haller samt andre lokaler og lejrpladser, der ejes  

 eller lejes af kredse til brug for aktiviteter for børn og unge under 25 år.
 Af bestemmelsen i lovforslagets § 25, stk. 2, fremgår videre, at  

 kulturministeren kan fastsætte et maksimum for de driftsudgifter, til hvilke  

 kommunalbestyrelsen er forpligtet at yde tilskud.
 Bestemmelsen svarer til gældende regler fastsat i henhold til lov om  

 fritidsundervisning m.v., hvor maksimum siden 1974 har været fastsat til 50  

 kr. pr. time svarende til et tilskud på 37,50 kr.
Statens og kommunernes lovpligtige tilskud udgjorde i 1987 i alt 224 mio.  

 kr.
Herudover yder kommunerne et betydeligt frivilligt tilskud, der i 1987  

 udgjorde 163 mio. kr.
 Flertallet er indstillet på mellem lovforslagets 2. og 3. behandling at  

 tage stilling til spørgsmålet om størrelsen af det fremtidige maksimum, idet  

 flertallet lægger afgørende vægt på, at kommunerne ved Kommunernes  

 Landsforening medvirker til en forhøjelse af det lovpligtige tilskud til et  

 niveau svarende til de samlede offentlige tilskud.
Ministeren har over for udvalget tilkendegivet, at der sker en reduktion  

 af det beløb, der anvendes til omprioriteringer, idet ministeren frafalder  

 tanken om at fastsætte, at afspænding og yoga som udgangspunkt ikke modtager  

 tilskud som undervisning m.v.
Begrænsningen på dette område vil herefter, i  

 overensstemmelse med aftalen mellem idrætten og oplysningsforbundene, alene  

 komme til at omfatte motionsgymnastik.
 På denne baggrund kan de offentlige mindreudgifter på området opgøres  

 således:
 Flertallet lægger vægt på, at der ved den kommende revision af lov om  

 tipning og lotto tages samlet stilling til den fremtidige fordeling af  

 overskuddet.
 Herefter indstillet et mindretal (Det Konservative Folkepartis,  

 Venstres, Det Radikale Venstres, Centrum-Demokraternes og Kristeligt  

 Folkepartis medlemmer af udvalget) lovforslaget til vedtagelse med de  

 af kulturministeren stillede ændringsforslag.
 Et mindretal inden for mindretallet (Kristeligt Folkepartis medlem af  

 udvalget) ønsker at udtale:
Mindretallet mener ikke, at der skal gives tilskud til undervisning m.v. i  

 yoga, idet mindretallet finder, at begrebet yoga både indeholder en form for  

 religionsudøvelse og øvelser, der kan karakteriseres som afspænding, hvorfor  

 den religionsneutrale del af øvelserne vil kunne udøves under betegnelsen  

 afspænding.
For at undgå indførelse af religionsudøvelse ad bagdøren bør  

 betegnelsen yoga for afspændingsøvelser ikke fremtidig benyttes i forbindelse  

 med folkeoplysningsloven.
Mindretallet ønsker at fremhæve det forebyggende element, som ligger i den  

 del af motionsgymnastikken, der består i genoptræning f.eks. efter operation  

 eller fødsel og i træning af fysisk handicappede.
Mindretallet havde gerne  

 set, at der blev givet mulighed for tilskud til undervisning m.v. til denne  

 del af motionsgymnastikken.
 Et andet mindretal (Socialdemokratiets og Socialistisk Folkepartis  

 medlemmer af udvalget) kan tiltræde kulturministerens ændringsforslag og vil  

 i øvrigt redegøre for sin endelige stilling ved 3. behandling.
 Et flertal inden for dette mindretal (Socialdemokratiets medlemmer af  

 udvalget) konstaterer med tilfredshed, at det efter et særdeles omfattende  

 udvalgsarbejde er lykkedes at komme igennem med væsentlige forbedringer og  

 præsiceringer af loven.
 Ikke mindst på aftenskoleområdet, der i lovforslaget var svækket  

 betydeligt, er der opnået enighed om en række forbedringer, som  

 Socialdemokratiet er tilfreds med og tilslutter sig.
For bevægelsesfagenes vedkommende havde Socialdemokratiet gerne set, at de  

 samlet fortsat var defineret som undervisningsfag.
Det synspunkt har desværre  

 ikke kunnet samle flertal.
Men Socialdemokratiet anser det for et fremskridt,  

 at loven nu respekterer det forlig, der blev indgået mellem oplysningsforbund  

 og idrætsorganisationer i det lovforberedende udvalgsarbejde.
Det vil således  

 være muligt lokalt at tage stilling til, om motionshold skal være med eller  

 uden lærerlønstilskud.
Vi anser det som en væsentlig sundhedsmæssig fordel,  

 såfremt motionsfagene fortsat kan etableres som undervisning, og vi opfordrer  

 derfor kommunerne til at gøre brug af deres mulighed for fortsat at yde  

 lærerlønstilskud til motionshold.
Socialdemokratiet havde gerne set, at der fortsat kunne bevares lovbundne  

 tilskud til specialundervisning.
Dette har dog ikke været muligt, men vi  

 finder det dog positivt, at bestemmelserne om handicapundervisning er blevet  

 væsentligt præciseret.
Kommunerne og oplysningsforbund kan og skal anvende de  

 muligheder, loven indeholder, for at leve op til den sociale og  

 undervisningsmæssige forpligtelse over for handicappede.
Det er muligt både  

 at etablere små hold og nedsætte deltagerbetalingen.
 Disse særbestemmelser er i øvrigt også gældende for andre grupper, som  

 måtte have behov for et særligt socialt hensyn, eksempelvis bistandsklienter,  

 pensionister, efterlønsmodtagere m.v.
 Socialdemokratiet er tilfreds med den ligestillling, der er sket mellem  

 forenings- og aftenskoleområdet ved, at aldersgrænsen på 18 år i  

 lovforslagets kapitel 4 er fjernet og der her er sikret mulighed for  

 aktiviteter samt præcisering af en regnskabsmæssig ensartethed.
 Det er for Socialdemokratiet væsentligt, at kommunalbestyrelsen får sæde  

 direkte i de lokale folkeoplysningsudvalg, og vi har store forventninger til,  

 at disse udvalg vil danne rammer for et konstruktivt og ligeværdigt samvirke  

 mellem de forskellige interesseorganisationer og med respekt for de mange  

 foreningsløse unges mulighed for sociale og kulturelle aktiviteter.
 Socialdemokratiets medlemmer af udvalget vil yderligere fremhæve følgende  

 forhold:
- muligheden for tilrettelæggelse af undervisning for en afgrænset  

 deltagerkreds, - den mindre skærpelse af ankemuligheden, - enigheden om, at ved revision af tips- og lottoloven skal der tages en  

 bredere vurdering af kredsen af tilskudsmodtagere, - indførelsen af en revisionsparagraf, - kulturministerens tilkendegivelse af, at han forventer, at den samlede  

 økonomiske ramme for folkeoplysning lokalt er uændret ved  

 finansieringsomlægning, - samt forbedring af underviseres løn- og ansættelsesvilkår som klare  

 forbedringer.
 Socialdemokratiet mener dog, at de foreningsløses placering i loven skal  

 være stærkere ved, at der indføres et 3. hovedområde for fritids- og  

 ungdomsklubber, væresteder m.v.
 Et hovedområde vil sikre, at de foreningsløses behov i endnu stærkere grad  

 bliver synliggjort, i alle kommuner.
 Derfor finder Socialdemokratiet på det punkt, at det er nødvendigt med et  

 ændringsforslag, som vi håber vil blive vedtaget.
Endvidere ønsker vi yderligere at fremme en reel selvforvaltning igennem  

 en ændring af beregningsprincippet for tilskudsrammer.
Vi mener, at dette  

 princip godt kan fastsættes inden for den samlede lokale økonomiske ramme  

 uden ændringer af loven i øvrigt.
 Socialdemokratiet finder således, at der på en række punkter har været  

 imødekommenhed over for nødvendige forbedringer, og at loven med vedtagelsen  

 af de stillede ændringsforslag vil være en god ramme for det frivillige  

 foreningsarbejde for børn og unge og det folkelige oplysnings- og  

 kulturarbejde i årene fremover.
 Socialdemokratiet finder dog, at dette arbejde hviler på et højst usikkert  

 grundlag, såfremt kulturministerens forhandlinger om niveauet på  

 lokaletilskud ikke fører til et tilfredsstillende resultat.
 Vi finder det højst kritisabelt, at ministeren ikke allerede inden  

 betænkningsafgivelsen har skabt klarthed på dette væsentlige punkt, al den  

 stund lovforslaget har haft en meget lang forberedelsestid, lang  

 høringsprocedure og langstrakt udvalgsarbejde i Folketingets Kulturudvalg.
 Socialdemokratiet kan derfor helt tilslutte sig den kritik, der kommer til  

 udtryk i Idrættens Fællesråds og Dansk Ungdoms Fællesråds brev af 15. maj  

 1990 (optrykt som bilag til denne betænkning).
Socialdemokratiets kritik af det uafklarede spørgsmål retter sig dog også  

 imod Kommunernes Landsforening, som har optrådt usmidigt og med en lidet  

 forstående holdning over for vigtigheden af dette spørgsmåls betydning for  

 den samlede lovgivning om støtte til folkeoplysning.
Vi finder det  

 uacceptabelt, at kommunerne kræver kompensation for de lokaletilskud, som de  

 hidtil har anvendt på frivillig basis, og som nu - på et forbedret niveau -  

 gøres lovpligtig.
 Socialdemokratiet forventer, at dette spørgsmål vil blive afklaret mellem  

 2. og 3. behandling, og vi vil derfor tilkendegive vor endelige stillingtagen  

 ved lovens 3. behandling.
 Et mindretal inden for mindretallet (Socialistisk Folkepartis medlemmer af  

 udvalget) ønsker at udtale følgende:
 For mindretallet har det været af afgørende betydning at sikre, at lov om  

 støtte til folkeoplysning ikke blev en sparelov.
Dette har vi nu med forliget fået sikkerhed for.
Samtidig har mindretallet  

 fra starten været stærkt optaget af at sørge for, at både yoga og afspænding  

 fortsat kunne være undervisningsfag og dermed kunne få tilskud til  

 lærerlønninger.
Vi har med tilfredshed noteret os, at ministeren på trods af  

 stærkt pres fra Kommunernes Landsforening har fastholdt den mellemkommunale  

 udligning.
Dermed sikres - til en vis grad - at »sorte« kommuner  

 ikke kan slippe for at betale for deres borgeres undervisning i en anden  

 kommune, hvis kommunen ikke selv tilbyder bestemte undervisningstilbud.
 Det er for mindretallet glædeligt, at ministeren har tilkendegivet, at han  

 fremover udfærdiger bestemmelserne om de mellemkommunale refusioner.
Mindretallet beklager på den anden side, at de lovbundne udgifter  

 forsvinder til fordel for bloktilskud.
Vi henstiller til både Kommunernes  

 Landsforening og de enkelte kommuner fremover at tilgodese folkeoplysningen  

 på mindst samme niveau som i dag.
Mindretallet vil nøje følge udviklingen på  

 dette område og vil forbeholde sig ret til ved den kommende revision af loven  

 om 4 år at stille ændringsforslag med krav til kommunerne, såfremt de første  

 4 år med den nye lov viser sig at have medført blot den mindste besparelse på  

 den lokale folkeoplysning.
 Vi er tilfredse med, at der i de kommende folkeoplysningsudvalg kommer til  

 at sidde kommunalbestyrelsesmedlemmer.
 Vi tror, at det lokale samspil og samarbejde mellem  

 kommunalbestyrelsesmedlemmer og »andre« i folkeoplysningsudvalgene  

 vil øge værdien af dette udvalg.
 Mindretallet har med glæde noteret sig, at »18-års-reglen« er  

 forsvundet under forhandlingerne.
Vi tror, at mulighederne for aldersgrænseoverskridende  

 »aktiviteter« vil udvikle sig positivt.
Det vil være helt i  

 10-punkts-programmets ånd, hvor netop aktiviteter på tværs af alder og køn  

 afslørede spændende nyskabelser.
Vi har også med tilfredshed noteret os den  

 præcisering og »opstramning« af de handicappedes og deltagere i  

 instrumentalundervisningens muligheder for undervisning i forhold til det  

 oprindelige lovforslag.
 Endelig må vi fremhæve de forventninger, vi har til det løbende lønudvalg,  

 hvori også deltager repræsentanter for de involverede  

 lønmodtagerorganisationer.
 Socialistisk Folkepartis medlemmer af udvalget forventer, at de endelige  

 forhandlinger om løn- og ansættelsesvilkår ikke kommer til at stride mod  

 ILO-konventionens bestemmelser om de ansattes organisationers ret til at  

 forhandle løn- og ansættelsesvilkår.
 Dette krav var en af mindretallets betingelser for at medvirke til denne  

 lovs vedtagelse.
 Mindretallet beklager dybt, at »puljen« ikke blev forhøjet fra  

 de foreslåede 5 pct. til en højere procentsats.
 En sådan forhøjelse ville i høj grad have været med til fortsat udvikling  

 af de spændende nyskabelser, som 10-punkts-programmet viste.
 Mindretallet er bekymret for, at det bliver vanskeligt for de lokale  

 græsrødder og det nye og spændende at få mulighed for at udvikle sig.
 Derfor opfordrer mindretallet de enkelte folkeoplysningsudvalg til i høj  

 grad at være opmærksomme på, at det ikke bliver de store »kredse«,  

 der opbruger »puljen« - men lader de nye, de spændende, de  

 grænseoverskridende initiativer få højeste prioritet.
 Selv om denne nye folkeoplysningslov ikke ganske lever op til de  

 forventninger, mindretallet havde til loven, anerkender vi, at der gennem  

 forhandllingerne med kulturministeren er opnået væsentlige forbedringer i  

 forhold til det oprindelige lovforslag.
 Mindretallet pointerer, at de nuværende lokaleudgifter bør forhøjes til et  

 niveau, som er mindst på højde med de nuværende lovbundne udgifter og de  

 nuværende frivillige tilskud - et beløb på ca. 400 mio. kr. årligt.
 Da størrelsen af tilskuddene til lokaleudgifter imidlertid endnu ikke er  

 afklaret mellem kulturmministeren og Kommunernes Landsforening, ønsker  

 mindretallet at tilkendegive, at dette problems løsning er af afgørende  

 betydning for mindretallets endelige stillingtagen til lovforslagets  

 vedtagelse.
 Et tredje mindretal (Fremskridtspartiets medlem af udvalget)  

 indstiller lovforslaget til forkastelse ved 3. behandling.  

 Mindretallet vil redegøre for sin stilling til de stillede ændringsforslag  

 ved 2. behandling.
Ændringsforslag Af et mindretal (S), tiltrådt af et mindretal (SF):
Til § 4 1) Stk. 3 affattes således:
 » Stk. 3. Kommunalbestyrelsen fordeler den resterende  

 beløbsramme på 3 hovedområder:
 1) Oplysningsforbund og andre kredse, hvis virksomhed hovedsagelig  

 omfatter undervisning, studiekredse og foredragsvirksomhed for voksne.
 2) Foreninger.
3) Fritids- og ungdomsklubber, væresteder m.v.« Af kulturministeren, tiltrådt af et flertal (udvalget med  

 undtagelse af FP):
Til § 5 2) Stk. 1 affattes således:
»Der ydes tilskud til undervisning, studiekredse og  

 foredragsvirksomhed samt aktiviteter i tilknytning hertil, jf. dog stk.  

 4.« 3) Stk. 3 affattes således:
» Stk. 3. Virksomheden skal stå åben for alle, men hvor  

 særlige forhold gør sig gældende, vil virksomheden af folkeoplysningsudvalget  

 kunne godkendes for en bestemt afgrænset deltagerkreds.« Til § 7 4) I stk. 2 indsættes efter »timetallet for«  

 ordene »deltagere i instrumentalundervisning og«.
 Af et mindretal (S):
Til § 9 5) Paragraffen affattes således:
» § 9. Til undervisningsvirksomhed kan der af tilskudsrammen  

 pr. deltagertime anvendes 1/18 af de i henhold til § 42 fastsatte  

 lønomkostninger pr. time.
For deltagere med handicap i relation til et  

 konkret emne samt til indvandrere kan der anvendes 3/18.« Af kulturministeren, tiltrådt af et flertal (udvalget med  

 undtagelse af FP):
Ny paragraf 6) Efter § 12 indsættes som ny paragraf:
» § 01. I det omfang et modtaget tilskud til undervisning m.v.  

 efter dette kapitel anvendes til aktiviteter, der ikke er knyttet til  

 undervisning m.v., jf. § 5, stk. 1, skal dette ske i overensstemmelse med  

 reglerne i kapitel 5 om tilskud til aktiviteter.« Til § 31 7) I stk. 1 ændres i 1. pkt. »udpeget af  

 kommunalbestyrelsen uden for denne« til: »valgt af  

 kommunalbestyrelsen blandt dens medlemmer«.
Til § 32 8) Efter stk. 4 indsættes som nyt stykke:
» Stk. 5. Folkeoplysningsudvalget træffer afgørelse om  

 godkendelse af virksomhed for en bestemt afgrænset deltagerkreds, jf. § 5,  

 stk. 3.« Stk. 5-7 bliver herefter stk. 6-8.
Til § 33 9) Efter stk. 3 indsættes som nyt stykke:
» Stk. 4. Folkeoplysningsudvalget kan afgive udtalelse og  

 stille forslag til kommunalbestyrelsen om de spørgsmål, der vedrører  

 virksomhed efter kapitel 1-7. Folkeoplysningsudvalget skal afgive erklæring i  

 alle sager om de nævnte spørgsmål, der forelægges det af  

 kommunalbestyrelsen.« Ny paragraf 10) Efter § 35 indsættes som ny paragraf:
» § 02. Kommunen varetager administrationen i forbindelse med  

 aflønning m.v. af ledere og lærere ved virksomhed efter kapitel 4 for de  

 kredse, der ønsker det, og som ikke er tilknyttet en landsdækkende  

 organisation, der modtager statstilskud i henhold til § 43, 3. pkt.« Til § 42 11) Paragraffen affattes således:
» § 42. Finansministeren eller den, ministeren bemyndiger  

 hertil, udarbejder regler om løn- og andre ansættelsesvilkår for ledere,  

 lærere og andre medarbejdere, jf. kapitel 4, 5 og 9.« Til § 43 12) Efter 1. pkt. indsættes som nyt punktum:
»Tilskud kan også ydes til kurser på voksenpædagogiske centre.« Ny paragraf 13) Efter § 45 indsættes som ny paragraf:
» § 03. Overholder en kreds ikke de i denne lov eller de af  

 kommunalbestyrelsen i henhold til § 3, stk. 2, fastsatte regler om tilskud,  

 herunder regnskabsaflæggelse, kan kommunalbestyrelsen beslutte at udsætte  

 eller afslå at yde tilskud for en nærmere angiven periode.« Til § 48 14) Paragraffen affattes således:
» § 48. Loven træder i kraft den 1. januar 1991.  

 Folkeoplysningsudvalget, jf. § 31, nedsættes dog snarest muligt efter den 1.  

 oktober 1990.« Af et flertal (udvalget med undtagelse af FP):
 15) Efter stk. 1 indsættes som nyt stykke:
» Stk. 2. Forslag til revision af loven fremsættes for  

 Folketinget i folketingsåret 1994-95.« Af kulturministeren, tiltrådt af et flertal (udvalget med  

 undtagelse af FP):
Til § 49 16) Efter stk. 1 indsættes som nye stykker:
 » Stk. 2. Uanset bestemmelsen i stk. 1 ydes tilskud efter  

 bestemmelserne i lov om fritidsundervisning m.v., kapitel III, til  

 fritidsundervisning for voksne, som er påbegyndt inden den 1. januar 1991, og  

 som afsluttes senest den 31. maj 1991.
Stk. 3. Kulturministeren kan bestemme, at afregning af statens  

 tilskud i henhold til lov om fritidsundervisning m.v. skal være afsluttet  

 inden en nærmere fastsat frist.« Ny paragraf 17) Efter § 49 indsættes som ny paragraf:
 » § 04. De kommunale aftenskoler, der hidtil har tilbudt  

 fritidsundervisning for voksne, kan overdrages vederlagsfrit til private  

 kredse.
Stk. 2. I forbindelse med de hidtidige ungdomskostskolers  

 omdannelse til private skoler kan de pågældende kommuner overdrage skolernes  

 bygninger og inventar uden vederlag til den selvejende institution, der skal  

 drive den private skole.« Til § 50 18) Efter nr. 8 indsættes som nyt nummer:
 » 01. Overskriften, »Ungdomsskolenævnet, fritidsnævnet og  

 voksenundervisningsnævnet« udgår.
Bemærkninger Til nr. 1 Hovedområde 3 skal i særlig grad prioritere fritidstilbud til  

 foreningsløse/foreningssvage børn og unge og dermed medvirke til at sikre en  

 helhedsorienteret fritidspolitik med positive og udviklende fritidstilbud til  

 alle grupper i kommunen.
Fritidsaktiviteter i hovedområde 3 skal kunne  

 oprettes som private foranstaltninger såvel som kommunale initiativer.
 Det er hensigtsmæssigt, at sådanne fritidsinitiativer samles i et særligt  

 hovedområde - og dermed udnytter kommunalbestyrelsens mulighed i § 15, stk.  

 3, for at beslutte forhøjet tilskud til f.eks. særlige aktiviteter og  

 personer med særlige behov.
Til nr. 2 Med den foreslåede ændring åbnes der mulighed for, at også personer under  

 18 år kan indgå i tilskudsgrundlaget, men undervisningen i fritiden af unge  

 under 18 år forudsættes dog fortsat primært at foregå i ungdomsskolen.
 Man har fundet det rigtigst også at omtale aktiviteter i tilknytning til  

 undervisning m.v. i denne bestemmelse.
Til nr. 3 Efter den foreslåede ændring af stk. 1 er en særskilt bestemmelse om  

 tilskud til aktiviteter i tilknytning til undervisning m.v. overflødig.  

 Endvidere følger det af bestemmelsen i § 3, stk. 2, at reglerne om tilskud  

 til aktiviteter i tilknytning til undervisning m.v. fastsættes af  

 kommunalbestyrelsen.
 Den foreslåede bestemmelse viderefører gældende regler i  

 fritidsundervisningsloven om, at undervisning m.v. ikke må være forbeholdt en  

 bestemt organisations eller forenings medlemmer.
 Hvor særlige forhold gør sig gældende, vil der dog som hidtil kunne  

 etableres undervisning m.v. for en bestemt afgrænset deltagerkreds, f.eks. på  

 rekreationshjem, sygehjem, institutioner, virksomheder og lign., idet det dog  

 ikke må være som led i institutionens arbejde eller behandling eller i øvrigt  

 træde i stedet for undervisning m.v., der henhører under anden lovgivning.  

 Kurser tilrettelagt alene for kvinder henholdsvis mænd anses som hidtil for  

 at opfylde åbenhedskriteriet.
Til nr. 4 Ændringsforslaget betyder, at kommunen forpligtes til at yde tredobbelt  

 tilskud til deltagerne i instrumentalundervisning, således at lovforslaget  

 udtrykkeligt sikrer, at denne type undervisning kan foregå på små hold.
Til nr. 5 Det vil være helt i overensstemmelse med selvforvaltningsprincippet, at  

 den uddelte ramme »frigøres« med et bestemt beløb pr. deltagertime  

 uden at binde tilskuddet op på, at midlerne skal anvendes til lønninger, og  

 uden at binde tilskuddet op på en bestemt deltagerbetaling.
Til nr. 6 Der har under lovbehandlingen været tilkendegivet et behov for en sådan  

 bestemmelse.
Til nr. 7 Der har under lovbehandlingen været udtrykt ønske om, at  

 kommunalbestyrelsesmedlemmer også skal være medlemmer af  

 folkeoplysningsudvalget.
Kommunalbestyrelsesmedlemmerne vil ved at deltage i  

 folkeoplysningsudvalgets arbejde danne forbindelsesled til  

 kommunalbestyrelsen.
Til nr. 8 Ændringsforslaget er en konsekvens af forslaget til ændring af § 5, stk.  

 3, hvorefter folkeoplysningsudvalget, hvor særlige forhold gør sig gældende,  

 vil kunne godkende virksomhed for en bestemt afgrænset deltagerkreds.
Til nr. 9 Folkeoplysningsudvalget får ved ændringsforslaget samme rettigheder med  

 hensyn til at udtale sig og stille forslag til kommunalbestyrelsen, som var  

 tillagt nævnene (ungdomsskolenævnet, fritidsnævnet og  

 voksenundervisningsnævnet) efter reglerne i skolestyrelseslovens § 32.
Til nr. 10 Efter bestemmelsen videreføres kommunens forpligtelse til at varetage  

 lønadministrationen, dog kun for de initiativtagere og kredse, der måtte  

 ønske det.
 Forpligtelsen vil dog kun omfatte de kredse, som ikke modtager tilskud af  

 de beløb, der afsættes til landsdækkende organisationer.
Til nr. 11 Med den foreslåede formulering præciseres, at finansministeren kan  

 delegere sin kompetence til ressortministeren.
 Samtidig er det ved formuleringen ikke udelukket, at finansministeren  

 eller den, ministeren bemyndiger hertil, indgår kollektiv overenskomst om  

 løn- og andre ansættelsesvilkår for de af bestemmelsen omfattede grupper af  

 ansatte.
Til nr. 12 Ændringsforslaget betyder, at der fortsat kan ydes direkte statstilskud  

 til kurser på de voksenpædagogiske centre.
Det kan f.eks. være  

 hensigtsmæssigt for at sikre et udbud af lærer- og lederkurser ikke mindst  

 for mindre kredse.
Til nr. 13 Ændringsforslaget betyder, at kommunalbestyrelsen får hjemmel til at  

 udsætte eller afslå at yde tilskud til en tilskudsmodtager, der ikke følger  

 de i loven eller de af kommunalbestyrelsen i henhold til § 3, stk. 2,  

 fastsatte regler om tilskud, herunder regnskabsaflæggelse.
 Kommunalbestyrelsen afgør i forhold til forseelsens art, i hvor lang en  

 periode tilskud ikke kan udbetales.
Til nr. 14 Udsættelsen af tidspunktet for lovens ikrafttræden foreslås efter ønske  

 ikke mindst fra de kommunale organisationer.
 Samtidig ønskes det sikret, at de nye folkeoplysningsudvalg får mulighed  

 for indflydelse på bl.a. de regler, der skal fastsættes i kommunerne.
Til nr. 15 Denne lov er på mange og afgørende punkter et brud med den hidtidige  

 lovpraksis, hvor bl.a. lovbundne udgifter nu afløses af kommunernes ret til  

 at afsætte rammer for fremtidig folkeoplysning.
 Derfor kan det være fornuftigt at indføre en revisionsparagraf, som vil  

 forpligte Folketinget til at revidere loven i folketingsåret 1994-95.
Til nr. 16 Med de foreslåede bestemmelser sikres dels en rimelig afvikling af  

 undervisning, der er påbegyndt inden lovens ikrafttræden, dels mulighed for  

 at fastsætte en frist for afviklingen af statens forpligtelser.
Til nr. 17 Bestemmelsen sikrer, at aftenskoler, der har været etableret af kommuner,  

 kan fortsætte deres virksomhed, hvis de omdannes til private kredse.
Kommunen  

 kan i denne forbindelse vederlagsfrit overdrage den kommunale aftenskoles  

 inventar og materiel m.v. samt eventuelle lokaler til kredsen.
 Kommunerne vil herefter ikke længere kunne etablere nye aftenskoler, men  

 bestemmelsen sikrer en rimelig og fornuftig overgangsordning for de bestående  

 kommunale aftenskoler.
Som anført i bemærkningerne til lovforslaget om ungdomsskoler,  

 produktionsskoler og daghøjskoler, lovforslag nr.
L 116, er der stillet  

 forslag om omdannelse af de eksisterende ungdomskostskoler til (private)  

 efterskoler.
Den foreslåede bestemmelse giver hjemmel til, at de kommuner,  

 der ejer de nuværende ungdomskostskoler, i så fald kan bidrage til  

 etableringen på efterskolevilkår ved at stille de hidtidige bygninger med  

 inventar vederlagsfrit til rådighed for de nye skoler.
Til nr. 18 Der er alene tale om en teknisk ændring.
Ole Bernt Henriksen (KF) Per Stig Møller (KF) Flemming Jensen (KF)  

 Povl Brøndsted (V) Helge Sander (V) nfmd.
Pia Dahl (FP) Marianne  

 Jelved (RV) Duetoft (CD) Lysholm Christensen (KRF) Hanne Andersen (S) Søren  

 Hansen (S) Qvist Jørgensen (S) Lissa Mathiasen (S) Jimmy Stahr (S) Birthe  

 Hansen (SF) Ingerlise Koefoed (SF) fmd.
Stillinger (SF) Bilag Idrættens Fællesråd Dansk Ungdoms Fællesråd Til Folketingets Kulturudvalg Vedrørende reglerne om lokaletilskud i forslag til lov om støtte til  

 folkeoplysning Idrættens Fællesråd og Dansk Ungdoms Fællesråd har erfaret, at regeringen  

 i forbindelse med aftalen med Kommunernes Landsforening, om kommunernes  

 økonomi, har aftalt at fritidslovens lokaletilskud ikke forhøjes uden  

 forståelse med kommunerne.
 Det giver IF og DUF anledning til at påpege lokaletilskudsreglernes  

 fundamentale betydning for det frivillige foreningsarbejde.
 Vi har, ved lovforslagets tilblivelse, accepteret væsentligt forbedrede  

 styringsmuligheder for kommunerne, i forventning om et rimeligt løft på  

 forpligtelsen vedrørende tilskud til lokaler ved brug for aktivitet for børn  

 og unge.
 I forbindelse med eliteidrætsloven, breddeidrætsudvalgets forslag og nu  

 lovforslag om støtte til folkeoplysning, har man fra bredt politisk hold,  

 principielt udtrykt støtte til foreningslivets ønske om forbedring af  

 lokaletilskuddet til aktivitet for børn og unge.
Nu må denne støtte udmøntes i lovgivningen.
Vi har i IF og DUF udtrykt  

 vores vilje til at gå aktivt ind i et konstruktivt samspil om realisering af  

 lovens hensigter i kommunerne.
 Hvis regeringens aftale med Kommunernes Landsforening medfører, at  

 lovforslaget på et så vitalt område som lokaletilskuddet, ikke indebærer en  

 forbedring for det frivillige foreningsarbejde, er organisationernes  

 fortsatte støtte til lovforslaget ikke mulig.
Med venlig hilsen Idrættens Fællesråd Dansk Ungdoms Fællesråd v/ Leif Mikkelsen v/ Anders Ladekarl Birgit Stage Tillægsbetænkning Udvalget har, efter at lovforslaget ved 2. behandling blev henvist til fornyet udvalgsbehandling, behandlet lovforslaget i nogle møder og har herunder stillet spørgsmål til kulturministeren, som denne har besvaret skriftligt.
 Udvalget har modtaget skriftlige henvendelser fra AOF's landsorganisation,  

 FOF's landsorganisation og LOF's landsorganisation samt Idrættens Fællesråd  

 og Dansk Ungdoms Fællesråd.
 Ovennævnte henvendelser tillige med en henvendelse fra Kommunernes  

 Landsforening oversendt af kulturministeren er optrykt som bilag til denne  

 betænkning.
 Endvidere er nogle af de skriftlige spørgsmål og ministerens besvarelse  

 heraf optrykt som bilag til betænkningen.
 Der er af kulturministeren stillet ændringsforslag, hvorom henvises til de  

 ledsagende bemærkninger.
 Kulturministeren har over for udvalget oplyst, at det er aftalt med  

 Kommunernes Landsforening, at maksimum for de lovpligtige tilskud til lokaler  

 til aktiviteter for børn og unge under 25 år fastsættes således i de kommende  

 år:
 Ministeren har i denne forbindelse bekræftet over for Kommunernes  

 Landsforening, at bestemmelsen i § 27, stk. 1, tager sigte på at udelukke  

 urimelig anvendelse af lokaletilskudsreglerne, og at kommunalbestyrelsen i de  

 regler, den fastsætter i henhold til § 3, stk. 2, kan fastsætte  

 retningslinjer, der sikrer, at kommunalbestyrelsen bliver bekendt med sådanne  

 tilfælde, således at bestemmelsen i § 27, stk. 1, kan bringes i anvendelse.
 Endvidere har ministeren givet Kommunernes Landsforening tilsagn om at  

 stille et ændringsforslag til forslag til lov om ungdomsskoler,  

 produktionsskoler og daghøjskoler (L 116), således at de 3 eksisterende  

 ungdomskostskoler fortsat kan modtage statstilskud, men således, at der sker  

 en administrativ forenkling ved, at tilskud ydes pr. årselev efter de samme  

 principper, som gælder for produktionsskoler.
 Vedtagelse af ændringsforslag nr. 6 indebærer, at den ved 2. behandling af  

 nærværende lovforslag vedtagne ændring vedrørende ungdomskostskolerne udgår.
 Herefter indstiller et flertal (udvalget med undtagelse af  

 Fremskridtspartiets medlem) lovforslaget til vedtagelse med de af  

 kulturministeren stillede ændringsforslag.
 Et mindretal inden for flertallet (Socialdemokratiets og Socialistisk  

 Folkepartis medlemmer af udvalget) ønsker at udtale følgende:
Mindretallet konstaterer, at kulturministeren har indgået en aftale med  

 Kommunernes Landsforening om forhøjelse af lokaletilskud for haller og andre  

 lokaler.
Aftalen indeholder en reguleringsmekanisme, der træder i kraft efter  

 1994.
Mindretallet havde gerne set, at tidsprofilen havde været kortere, således  

 at forhøjelserne var slået hurtigere igennem, og at andre lokaler var blevet  

 stærkere tilgodeset.
Samtidig beklager mindretallet, at der ikke finder en  

 løbende regulering sted før 1994.
 Mindretallet har på den baggrund søgt at få indføjet en  

 midtvejsforhandling om niveauet for lokaletilskuddene.
 Dette har ikke været muligt, men mindretallet har noteret sig med  

 tilfredshed, at kulturministeren over for udvalget har tilkendegivet, at det  

 til enhver tid er muligt for udvalget at vurdere tilskuddene i lyset af  

 prisudviklingen.
 Endvidere vil mindretallet tilkendegive, at det er enigt med Kommunernes  

 Landsforening om det principielt uheldige i, at Folketinget automatisk  

 ophøjer kommunernes frivillige tilskud til lov uden kompensation i  

 bloktilskuddene.
 Mindretallet har noteret sig, at Kommunernes Landsforening har udtrykt  

 kritik af, at kommunerne ikke har de nødvendige handlemuligheder på  

 folkeoplysningsområdet.
Denne kritik stiller mindretallet sig uforstående over for.
Ved lovens  

 vedtagelse indføres:
- en finansieringsomlægning, der sikrer økonomisk rammestyring, - muligheder for at fastsætte gebyr ved udlejning af offentlige lokaler, - muligheder for styring af halbyggeri, - en vurdering af, om prisen for private lokaler står i et rimeligt  

 forhold til anvendelsen, - mulighed for sanktioner over for brugere, der ikke overholder regler for  

 tilskuddenes anvendelse, - at kommunalbestyrelsesmedlemmer får sæde i de lokale  

 folkeoplysningsudvalg, - at kommunalbestyrelsen bliver ankeinstans for folkeoplysningsudvalgets  

 afgørelser, og - mulighed for vurdering af udviklingen på specialundervisningsområdet.
 Mindretallet finder således, at der nu i meget høj grad er lagt op til, at  

 kommunerne kan sikre det frie, folkelige foreningsarbejde og oplysende  

 arbejde rimelige økonomiske rammer, og håber, at kommunerne er opmærksomme på  

 den tilkendegivelse, som kulturministeren har præciseret til betænkningen  

 over forslag til lov om støtte til folkeoplysning:
»Kulturministeren har over for udvalget tilkendegivet en forventning  

 om, at kommunerne ved deres budgetlægning tager udgangspunkt i det økonomiske  

 niveau, der udgøres af kommunernes hidtidige, faktiske udgifter på området  

 samt den statsbevilling, som overføres til kommunerne via en forhøjelse af  

 bloktilskuddene.« Et mindretal (Fremskridtspartiets medlem af udvalget) kan ikke  

 stemme for de stillede ændringsforslag og indstiller lovforslaget til  

forkastelse.
Mindretallet mener ikke, det vedkommer staten, hvad folk laver i deres  

 fritid.
Det kan man godt finde ud af uden statsindblanding.
Ændringsforslag Af kulturministeren, tiltrådt af et flertal (udvalget med  

 undtagelse af FP):
Til § 6 1) I 2. pkt. indsættes efter »et konkret emne«:  

 »og deltagere i instrumentalundervisning«.
Til § 20 2) Ordene »af personer over 18 år« udgår.
Til § 26 3) I stk. 2 indsættes efter »fastsætte«:  

 »nærmere regler om tilskud til driftsudgifter til haller, andre lokaler  

 og lejrpladser og kan herunder fastsætte«.
Til § 28 4) I 1. pkt. udgår »for personer over 18 år«.
Til § 52 5) I stk. 1 udgår 2. pkt.
Til § 53 6) Stk. 2 udgår.
Bemærkninger Til nr. 1 Ændringsforslaget er en konsekvens af det af Folketinget ved 2. behandling  

 den 22. maj 1990 vedtagne ændringsforslag nr. 4 til § 7, stk. 2.
Til nr. 2 og 4 Ændringsforslagene er en konsekvens af det af Folketinget ved 2.  

 behandling den 22. maj 1990 vedtagne ændringsforslag nr. 2 til lovforslagets  

 § 5, stk. 1.
Til nr. 3 Ændringsforslaget har afventet afklaringen af spørgsmålet om  

 lokaletilskuddene.
Til nr. 5 Ændringsforslaget er en konsekvens af det samtidig hermed stillede  

 ændringsfroslag nr. 1 til forslag til lov om ungdomsskoler, produktionsskoler  

 og daghøjskoler (L 116), hvorefter de 3 eksisterende ungdomskostskoler kan  

 fortsætte deres virksomhed som hidtil.
Der er derfor ingen grund til, at  

 fritidsundervisningslovens bestemmelser om ungdomskostskolerne ophæves på et  

 senere tidspunkt end lovens øvrige bestemmelser.
Til nr. 6 Ændringsforslaget er en konsekvens af det samtidig hermed stillede  

 ændringsforslag nr. 1 til forslag til lov om ungdomsskoler, produktionsskoler  

 og daghøjskoler (L 116), hvortil der henvises.
Ole Bernt Henriksen (KF) Per Stig Møller (KF) Flemming Jensen (KF)  

 Povl Brøndsted (V) Helge Sander (V) nfmd.
Pia Dahl (FP) Marianne  

 Jelved (RV) Duetoft (CD) Lysholm Christensen (KRF) Hanne Andersen (S) Jytte  

 Andersen (S) Søren Hansen (S) Qvist Jørgensen (S) Jimmy Stahr (S) Birthe  

 Hansen (SF) Ingerlise Koefoed (SF) fmd.
Stillinger (SF) Bilag 1 Kulturministeriet Direktoratet for Folkeoplysning, Frie Grundskoler m.v.
Den 28. maj 1990 Folketingets Kulturudvalg Kommunernes Landsforening har efter  

 forhandlingerne meddelt, at man lægger vægt på, at Folketingets Kulturudvalg  

 gøres opmærksomt på følgende:
»Kommunernes Landsforening må principielt finde, at der ikke gennem  

 lovgivning bør fastlægges detaljerede regler for, hvordan udvalgs- eller  

 nævnsstrukturen skal være på fritidsområdet i den enkelte kommune.
Som  

 bekendt er udviklingen på andre kommunale sagsområder tværtimod gået i  

 retning af større kommunal frihed til at fastlægge udvalgsstrukturen, således  

 at den passer til de lokale forhold.
Idet landsforeningen henviser til vedlagte skrivelse af 16. marts 1990 til  

 Folketingets Kulturudvalg, må landsforeningen fortsat tage klar afstand fra,  

 at der tillægges folkeoplysningsudvalget en lovbestemt kompetence til at  

 træffe afgørelser.
Et sådant forslag strider imod princippet om den kommunale  

 enhedsforvaltning og er ligeledes i modstrid med principperne i den nylig  

 vedtagne ændring af folkeskoleloven, hvorefter kommunalbestyrelsen har  

 kompetence til at lægge rammerne for skolebestyrelsens virksomhed.
Landsforeningen skal desuden understrege, at de i kompromisforslaget  

 indeholdte slutsatser for lokaletilskud til haller og andre lokaler på  

 henholdsvis 150 kr. og 75 kr. alene er udtryk for kulturministerens vurdering  

 af, hvilke satser der er ønskelige overalt i landet.
Landsforeningen deler  

 ikke denne vurdering, bl.a. fordi det statistiske grundlag, der har ligget  

 til grund for forslaget, efter landsforeningens opfattelse er alt for  

 usikkert.
Med kompromisforslagets gennemførelse fastlåses kommunalbestyrelsens  

 handlemuligheder unødigt, og kommunalbestyrelsens mulighed for at prioritere  

 ud fra en vurdering af de lokale forhold forringes, hvilket landsforeningen  

 af principielle grunde er yderst betænkelig ved.« Ole Vig Jensen / Klaus Holmstrup Bilag 2 Den 28. maj 1990 Formand for Folketingets Kulturudvalg Ingerlise Koefoed Christiansborg Vi har i oplysningsforbundene med tilfredshed noteret den  

 positive modtagelse, lovforslag L 115 og L 116 fik i Folketinget ved 2.  

 behandlling.
I forbindelse med behandlingen af de to lovforslag blev der udtrykt tvivl  

 om betydningen af nogle formuleringer, dels i lovforslagenes tekst, dels i  

 betænkningen.
Vi vil derfor tillade os at foreslå nogle ændringer i  

 teksterne, således at der er absolut klarhed om, hvad der menes med teksten.
Til L 115, § 9 Paragraffen affattes således:
»Det samlede tilskud til undervisning m.v. kan ikke overstige 2/3 af  

 kredsens samlede udgifter til aflønning - undtaget herfra er dog undervisning  

 af handicappede i henhold til § 7, stk. 2, samt de i § 10 og § 11 nævnte  

 tilskud - og kan ikke overstige det beløb, om hvilket der er givet tilsagn,  

 jf. j§ 7, stk. 1.« Begrundelse Ifølge den tekst, der er givet i lovforslaget, vil der ikke kunne ydes et  

 højere tilskud til handicapundervisning end 2/3 af lønomkostningerne.
Det vil  

 betyde, at handicappede i praksis vil komme til at betale 3 gange så meget  

 for undervisningen som de øvrige deltagere.
Dette har naturligvis ikke været  

 hensigten, hvilket også er understreget i bemærkningerne til lovforslaget.  

 Derfor vil vi foreslå denne redaktionelle ændring i teksten.
Til betænkning over L 115, ændringsforslag nr. 10 Kommunen kan varetage administrationen i forbindelse med aflønning m.v.  

 af lærere og ledere ved virksomhed efter kapitel 4 for små kredse, der ønsker  

 det, og som ikke modtager statstilskud i henhold til § 43, 2. pkt.
Begrundelse Det har været hensigten at tilbyde mindre kredse, som ikke yder bidrag  

 til en landsorganisation, at kommunen varetager administrationen i  

 forbindelse med aflønning.
Men det har formodentlig ikke været hensigten, at  

 der skulle kunne foretages denne administration for større aftenskoler,  

 f.eks. kommunale aftenskoler, der nu skal privatiseres.
Til L 116, § 22, stk. 1 Paragraffen affattes således:
»Daghøjskoler kan etableres af oplysningsforbund m.v. og selvejende  

 institutioner.« Begrundelse Det har flere gange været tilkendegivet, at det var meningen, at såvel  

 selvejende institutioner som oplysningsforbund skulle kunne etablere  

 daghøjskoler.
I og med, at amtsrådet eller kommunalbestyrelsen skal godkende  

 virksomheden (§ 24), vil der heri ligge en godkendelse af den kreds, der står  

 bag initiativet.
Idet vi håber, at disse præciseringer vil blive medtaget ved lovenes 3.  

 behandling, med venlig hilsen Erling Fugl FOF's landsorganisation Christian Lund Jeppesen LOF's landsorganisation Leif Max Hansen AOF's landsforbund Bilag 3 Idrættens Fællesråd Den 28. maj 1990 Vedrørende: Reglerne om lokaletilskud i forslag til lov om støtte til  

 folkeoplysning Med henvisning til Idrættens Fællesråds og Dansk Ungdoms Fællesråds brev  

 af 15. maj 1990 til Folketingets Kulturudvalg om lokalereglerne vil vi  

 kommentere kulturministerens aftale med Kommunernes Landsforening.
 Vi vil gerne fastslå, at aftalen ikke lever op til de gentagne løfter, som  

 et flertal af Folketingets partier har givet ved flere lejligheder.
 Vi hæfter os ved, at flertallet bag lovforslaget lægger afgørende vægt på,  

 at forhøjelsen af det lovpligtige lokaletilskud bliver på et niveau svarende  

 til de samlede offentlige tilskud (Kulturudvalgets betænkning af 17. maj  

 1990, side 5).
 Hvis modellen i aftalen mellem kulturministeren og Kommunernes  

 Landsforening danner grundlag for udformningen af lokalereglerne, må vi i det  

 mindste forvente, at lokaleloftet i 1994 ikke er under det beløb, som vil  

 fremkomme ved en fremskrivning af loftet fra 1974 (50 kr. pr. time).
 Desuden vil vi understrege, at det er af afgørende betydning, at det  

 beregnede beløb for 1994 bliver pristalsreguleret, således at vi ikke  

 tilbagevendende vil have et problem på dette område.
Kommunernes Landsforening har nu vist vilje til en løsning på dette  

 område.
Nu må Folketinget også udvise et medansvar for sikringen af det  

 fundament under det frivillige foreningsarbejde, som lokalereglerne udgør.
 Hvis man ikke vil bidrage til en løsning af problemerne vedrørende tilskud  

 til lokaler for børn og unge, vil vi være dybt skuffede over den  

 prioritering, som Kulturudvalget har foretaget under udvalgsarbejdet.
Med venlig hilsen Idrættens Fællesråd v/ Bent Agerskov Dansk Ungdoms Fællesråd v/ Carsten Haurum Bilag 4 Nogle af udvalgets spørgsmål til kulturministeren og dennes besvarelse  

 heraf Spørgsmål 309:
Kan ministeren bekræfte, at handicappede ikke vil komme til at betale  

 forholdsvis mere for deltagelse på mindre hold? Svar:
 Det kan bekræftes, at handicappede ikke behøver at betale forholdsvis  

 mere for deltagelse i undervisning m.v. på mindre hold, jf. også svaret på  

 spørgsmål 311.
 Det er dog ifølge lovforslaget den enkelte kreds, der træffer beslutning  

 om deltagerbetalingen.
 Spørgsmål 310:
Hvorledes vil ministeren sikre, at kommunerne og oplysningsforbundene  

 retter sig efter dette? Svar:
 Såfremt en kommune ikke overholder lovforslagets bestemmelser om  

 3-dobbelt tilskud til deltagere med handicap, kan sagen indbringes for  

 tilsynsrådet.
Ministeriet agter ikke at indskrænke kredsens egenforvaltning i relation  

 til deltagerbetaling.
Men som jeg har oplyst over for udvalget, vil jeg sørge  

 for, at udviklingen efter lovens ikrafttræden følges nøje.
 Spørgsmål 311:
 Ministerens kommentar udbedes til vedlagte bilag om beregningen af  

 deltagerbetaling for handicappede.
 Svar:
 Det er ikke rimeligt at foretage beregninger af lovforslagets  

 konsekvenser på baggrund af et eksempel med 4 deltagere, når gældende regler  

 stiller krav om mindst 5 deltagere og det faktiske gennemsnitlige antal  

 deltagere er godt 6.
 Endvidere indeholder eksemplet den urigtige forudsætning, at maksimum  

 efter § 9 for det samlede tilskud til undervisning på 2/3 af kredsens samlede  

 udgifter til aflønning også omfatter det tredobbelte tilskud til handicappede  

 deltagere.
 Det gør det netop ikke, jf. teksten i § 9: ». . . jf. dog § 7,  

 stk. 2, § 10, § 11 . . .«.
 Hvis man går ud fra det maksimale offentlige tilskud på 2/3 af  

 lønudgifterne ved undervisning af ikke-handicappede deltagere, kan man med  

 større rimelighed opstille følgende regneeksempel, hvor der for den gode  

 ordens skyld også er taget højde for udgifterne til lederhonorar:
Lærerløn + lederhonorar: 225 kr. pr. time Almen undervisning (14 deltagere) Kommunen: 2/3 = 150 kr. = 10,71 kr. pr. time pr. deltager.
 Deltagerne: 1/3 = 75 kr. = 5,36 kr. pr. time pr. deltager.
Specialundervisning (6 deltagere) 3-dobbelt tilskud: (10,71 kr. x 3) = 32,13 kr. pr. time pr. deltager.
 Kommunens andel: (32,13 kr. x 6) = 192,78 kr.
 Deltagerne: (225 kr. - 192,78 kr.) = 32,22 kr.
 6 deltagere: (32,22 kr. : 6) = 5,37 kr. pr. time pr. deltager.
