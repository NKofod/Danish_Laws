 Private pantebreve og gældsbreve kan ansættes til kursværdi ved opgørelsen  

 af den skatte- og afgiftsmæssige værdi i henhold til punkt 19 i  

 Skattedepartementes cirkulære af 17. november 1982 om værdiansættelsen af  

 aktiver og passiver i dødsboer m.m. og ved gaveafgiftsberegning samt ved  

 værdiansættelsen som aktiver på formueopgørelsen.
 Nyudstedte pantebreve i enfamiliehuse eller ejerlejligheder med årlig  

 ydelse på 12,61%,m heraf rente på 10% p.a., og indestående til udløb over ca.  

 16 år, kan pr. 1. januar 1990 som hovedregel ansættes efter følgende tabel:
 Den effektive rente for cirkulerende pantebreve kan som hovedregel  

 ansættes efter følgende tabel:
 Ved pantebrevets prioritetsstilling forstås belåningsgrænsen, bestemt ved  

 pantebrevets yderligststående krone.
 Hvor pantesikkerheden består i andet end et enfamiliehus eller en  

 ejerlejlighed, vil den effektive rente være højere, end ifølge tabellen.  

 Dette vil ligeledes være tilfældet, hvis den foranstående prioritering er  

 ufordelagtig, eller hvis pantebrevet indeholer bestemmelser, som indeærer  

 risiko for forringelse af prioritetsstillingen.
 Hvis et pantebrev indeholder særlige vilkår af betydning for  

 kursansættelsen, f.eks. vilkår om ændringer i forrentnings- eller  

 afdragsvilkårene i løbetiden eller særlige rykningsklausuler, korrigeres  

 kursen for den skønnede indflydelse heraf.
 Hvis et pantebrev sikkerhedsmæssigt er placeret over flere af de angivne  

 intervaller, sammenvejes de hertil svarende kurser eller effektive renter.
 Ved skatte- og afgiftsmæssige værdiansættelser af fast ejendom, jf. punkt  

 5 i cirkulæret af 17. november 1982 skal Skatteministeriets bekendtgørelse  

 nr. 252 af 8. maj 1984 om beskatning af fortjeneste ved afståelse af fast  

 ejendom anvendes på de indestående prioriteter, herunder private pantebreve.  

 Disse skal ved omregningen til kontantværdi kursansættes efter det i  

 bekendtgørelsens § 4 nævnte tabelmateriale, som for 1. kvartal 1990 fremgår  

 af Told- og Skattestyrelsens cirkulære nr. 5 af 2. februar 1990 om  

 kontantomregning af overdragelsessummer.
 Dette cirkulære afløser SD-cirkulære 1989-38 af 25. oktober 1989 om  

 kursudviklingen på sælgerpantebreve.
