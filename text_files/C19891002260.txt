 Denne vejledning gælder for årsregnskaber aflagt efter reglerne i  

 bekendtgørelse nr. 724 af 27. november 1989 om livsforsikringsselskabers og  

 pensionskassers årsregnskaber, som i det følgende benævnes  

 »regnskabsbekendtgørelsen«.
 1. Regnskabsbekendtgørelsens regler.
Realrenteafgift er omtalt i regnskabsbekendtgørelsens § 28. Endvidere er  

 der i regnskabsskemaerne særlige poster, der vedrører realrenteafgift, jf. §  

 7, post C 1 under passiver, § 7, post D 10 under passiver samt § 8, post B  

 II.
Endelig indeholder § 65 en overgangsregel, der har relevans for den  

 regnskabsmæssige behandling af realrenteafgift.
 2. Periodiseringsprincippet.
Regnskabsbekendtgørelsens § 28 er en konkret udmøntning af det overordnede  

 periodiseringsprincip, som er fastslået i lov om forsikringsvirksomhed § 122,  

 stk. 1, nr. 4. § 28 indebærer, at der, i det omfang der er en tidsmæssig  

 afvigelse imellem resultatføringen i årsregnskabet og opgørelsen af  

 afgiftsgrundlaget efter lov om realrenteafgift, skal foretages en regulering  

 af den realrenteafgift, der betales for året, til brug for årsregnskabets  

 resultatopgørelse.
Reguleringen svarer til den afgiftsmæssige effekt af den  

 nævnte afvigelse.
I de regnskabsregler, der var gældende til og med regnskabsåret 1988 var  

 der parallelitet mellem resultatføringen i årsregnskabet og opgørelsen af  

 årets afgiftsgrundlag efter realrenteafgiftsloven, hvorfor spørgsmålet om  

 periodisering af realrenteafgiften ikke var aktuelt.
Den realrenteafgift, der  

 pålignes for året svarede til det afgiftsbelagte afkast, der indgik i  

 årsregnskabets resultatopgørelsen.
 Denne parallelitet gælder efter ændringen af regnskabsreglerne fortsat for  

 så vidt angår renteindtægter og -udgifter samt matematisk kursregulering, jf.  

 regnskabsbekendtgørelsens § 32, stk. 1. En tidsmæssig afvigelse mellem  

 resultatføringen i årsregnskabet og opgørelse af afgiftsgrundlaget vil efter  

 regnskabsbekendtgørelsens regler derfor som hovedregel alene vedrøre  

 realiserede kursgevinster og -tab på visse afgiftsbelagte værdipapirer  

 (nominelle obligationer og pantebreve m.m. i d. kr.), der efter  

 regnskabsbekendtgørelsen skal opføres i resultatopgørelsen, mens de indgår  

 forsinket i afgiftsgrundlaget efter reglen i lov om realrenteafgift § 4, stk.  

 4.
 Efter lov om realrenteafgift § 4, stk. 4, skal de nævnte realiserede  

 kursgevinster og -tab overføres til en særlig saldo (i det følgende benævnt  

 »realisationsfonden«). 20% af saldoen på realisationsfonden ved  

 årets udgang indgår i afgiftsgrundlaget, og fonden reduceres tilsvarende.
 Som hovedregel vil den realrenteafgift, der skal opføres i  

 resultatopgørelsen efter regnskabsbekendtgørelsens § 28, derfor kunne opgøres  

 som:
Den for året pålignede realrenteafgift + den fremtidige (latente) afgift, der påhviler realisationsfonden ultimo  

 regnskabsåret - den fremtidige (latente) afgift, der påhvilede realisationsfonden primo  

 regnskabsåret.
 Den fremtidige afgift, der påhviler realisationsfonden ultimo  

 regnskabsåret, er det beløb, der i årsregnskabets balance skal opføres under  

 passiver, post C 1, hensættelser til udskudt realrenteafgift.
 En eventuel forskel mellem den for året pålignede realrenteafgift og den  

 acontoafgift, der er indbetalt, opføres ikke under hensættelser til udskudt  

 realrenteafgift, men under gæld, jf. post D 10 under passiver i  

 balanceskemaet, § 7 i regnskabsbekendtgørelsen.
 3. Beregning af hensættelser til udskudt  

 realrenteafgift.
Den afgift, der påhviler realisationsfonden ved regnskabsårets udgang  

 afhænger af den afgiftssats, der vil gælde i de år beløbet i fonden løbende  

 indgår i afgiftsgrundlaget og af den for  

 livsforsikringsselskabet/pensionskassen beregnede overgangsbrøk efter lov om  

 realrenteafgift § 8 for de samme år.
Ved en beregning af hensættelserne vil  

 det endvidere være relevant at tage hensyn til forrentningen i perioden til  

 realrenteafgiftens betaling.
Generelt kan nutidsværdien af den andel af  

 realisationsfonden, der udgør fremtidig (latent) realrenteafgift udtrykkes  

 ved følgende formel:
 I:
 hvor:
Rentefoden, i, fastsættes ud fra et forsigtigt skøn over  

 selskabets/kassens forventede fremtidige investeringsafkast efter  

 realrenteafgift.
Renten må højst sættes til 3,5 % (den maksimale realrente  

 efter realrenteafgift) med tillæg af det skøn for den fremtidige årlige  

 inflation (årlig stigning i nettoprisindekset), som er fastsat i  

 Assurandør-Societetets seneste markedsføringshenstilling.
 Da realrenteafgiftssatsen således forudsættes konstant fra og med det 6.  

 år, kan den andel af realisationsfonden, der er udskudt afgift, og som  

 vedrører det 6. og senere år, reduceres til følgende udtryk:
 II:
 Den samlede andel af en realisationsfond, der i balancen skal hensættes  

 som udskudt realrenteafgift, kan herefter beregnes efter følgende formler:
 II:
eller IV:
 III kan gennemregnes ved anvendelse af en EDB-model med summation indtil  

 yderligere bidrag bliver betydningsløse.
 I det følgende er som eksempel med anvendelse af IV beregnet den andel af  

 en realisationsfond ved udgangen af regnskabsåret 1989, der skal opføres i  

 balancen som hensættelser til udskudt realrenteafgift.
Det forudsættes, at overgangsbrøken for 1989 udgør 40,0 % og at den  

 skønnes at falde med 10 % om året.
M.a.o.
F = 0,40, og k = 0,9. 0  

 Statsskattedirektoratet har fastsat afgiftssatsen for 1990 til 44 %. I  

 Assurandør-Societetets markedsføringshenstilling fra november 1989 er  

 afgiftssatserne for de følgende år fastsat således:
 Under posten hensættelser til udskudt realrenteafgift skal efter dette  

 eksempel således som minimum opføres 17,74 % af den ved udgangen af 1989  

 opgjorte realisationsfond.
Dette gælder, hvis realisationsfonden er positiv.
Et fremtidigt negativt  

 afgiftstilsvar af en eventuel negativ realisationsfond kan beregnes  

 tilsvarende.
Det er tilladt, men ikke et krav, at opføre et negativt, latent  

 afgiftstilsvar som aktiv i balancen.
I givet fald opføres beløbet under en  

 særskilt post under C.
Andre aktiver, jf. § 7 i regnskabsbekendtgørelsen.
 Finanstilsynet, den 19. december 1989.
