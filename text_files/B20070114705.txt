Bekendtgørelse om ændring af bekendtgørelse om tyresæd og inseminering af kvæg I bekendtgørelse nr. 1270 af 13. december 2004 om tyresæd og inseminering af kvæg foretages følgende ændringer:
§ 1 1. I titelnoten indsættes før sidste punktum: »og Europa-Parlamentets og Rådets direktiv 2005/36/EF om anerkendelse af erhvervsmæssige kvalifikationer (EU-Tidende 2005 nr.
L 255 s. 22)«.
 2. Indledningen affattes således:
»I medfør af § 8, stk. 4, § 30, stk. 1 og 3, § 37, §§ 40-43, § 67 og § 70, stk. 3, i lov nr. 432 af 9. juni 2004 om hold af dyr fastsættes:« 3. § 2, nr. 10, affattes således:
 »10) Kvæginseminør: en person, som:
a) af Fødevarestyrelsen har fået tilladelse til at foretage inseminering på kvæg på grundlag af at have fulgt et kursus og bestået en prøve, der er godkendte af Fødevarestyrelsen, b) med henblik på etablering i Danmark som kvæginseminør har fået Fødevarestyrelsens fulde anerkendelse af sine erhvervsmæssige kvalifikationer efter reglerne i direktiv 2005/36/EF om anerkendelse af erhvervsmæssige kvalifikationer, jf. bekendtgørelse nr. 1143 af 3. oktober 2007 om adgang for inseminører fra visse lande til at inseminere husdyr, eller c) til Fødevarestyrelsen har anmeldt, at den pågældende midlertidigt eller lejlighedsvist agter at inseminere kvæg i Danmark, og som opfylder kravene hertil i direktiv 2005/36/EF om anerkendelse af erhvervsmæssige kvalifikationer, jf. bekendtgørelse nr. 1143 af 3. oktober 2007 om adgang for inseminører fra visse lande til at inseminere husdyr.« 4. § 14, stk. 1, affattes således:
»Inseminering på kvæg må kun foretages af autoriserede dyrlæger og af kvæginseminører.« § 2 Bekendtgørelsen træder i kraft den 20. oktober 2007.
