Pressenævnet  

 fandt ikke grundlag for at udtale kritik af, at bladet havde omtalt  

 politianmeldelsen  

 mod klager og i den forbindelse nævnt hans navn.
I kraft af klagers arbejde  

 som  

 speciallæge havde offentligheden interesse i oplysningerne om, at der var  

 indgivet politianmeldelse mod ham i anledning af en patients dødsfald.
Nævnet  

 bemærkede i den forbindelse, at bladet efter det oplyste havde givet klager  

 mulighed for at kommentere oplysningerne om politianmeldelsen, men han havde  

 ikke ønsket dette.
 Nævnet  

 fandt ikke i øvrigt, at bladet havde handlet i strid med god presseskik i  

 forbindelse med offentliggørelsen af artiklerne.
Kendelse  

 fra Pressenævnet i sag 2004-6-101 Speciallæge [K] har ved advokat Finn Altschuler klaget til Pressenævnet  

 over en række artikler i Næstved Tidende i perioden fra den 4.-5. til 10.  

 september 2004, idet han finder, at god presseskik er tilsidesat.
I en artikel den 4-5. september 2004, der bar overskriften   

  

 69-årig døde efter lægebesøg  

  

 , hed det  

 i en underrubrik Speciallæge fra Næstved politianmeldt efter simpel  

 undersøgelse, der fik dødelig udgang.
Også sundhedsstyrelsen og embedslægen  

 undersøger sagen.
 I artiklen hed det:
Da en 69-årig mand gik til en speciallæge i Næstved, var det  

 blot for at få lugtesansen igen.
Men den ellers simple undersøgelse hos øre-,  

 næse, halsspecialisten fik dødelig udgang.
Da speciallægen stak et undersøgelsesinstrument op i den ældre  

 mands næse, ramte han ved et uheld hjernen, og noget af hjernevævet blev  

 trukket  

 med ud.
Manden blev stærkt blødende bragt til Næstved Sygehus, hvor der  

 imidlertid ikke er nogen hjernekirurger.
Efter en halv time blev han bragt  

 til  

 Amtssygehuset i Glostrup, hvor han døde.
Ledende overlæge Jannick Brennum på neurokirurgisk afdeling i  

 Glostrup har efterfølgende anmeldt speciallægen i Næstved.
Det skete 18.  

 juni.
Overlægen må ikke udtale sig om den konkrete sag.
Men  

 vicepolitiinspektør Mogens Hansen, Næstved Politi, bekræfter anmeldelsen.
- Vi efterforsker sagen, hvor der er mistanke om  

 behandlingsfejl, siger Mogens Hansen.
Han vil ikke oplyse om speciallægen er  

 sigtet for dødsfaldet.
 Næstved Tidende har gentagne gange forsøgt at få den pågældende  

 speciallæges kommentar til det grufulde hændelsesforløb, men han har ikke  

 reageret på henvendelserne.
Kan koste autorisationen Politiet har bedt om assistance i Sundhedsstyrelsen for at få en  

 juridisk vurdering af den frygtelige episode.
Afdelingslæge Anne Mette Dons,  

 Sundhedsstyrelsen, er også yderst fåmælt om episoden.
Hun vil ikke kommentere  

 om styrelsen overvejer at tage autorisationen fra speciallægen, og om sagen  

 er  

 sendt videre til Patientklagenævnet.
Næstved-speciallægen har endnu ikke hentet juridisk bistand i  

 sin faglige organisation.
Det bekræfter informationsmedarbejder Tommy  

 Østerlund  

 fra Foreningen af Speciallæger.
Han understreger, at læger har pligt til at  

 politianmelde en kollega ved mistænkelige dødsfald.
 - Men det er først ved grov uagtsomhed, man kan blive frataget  

 autorisationen, siger han.
 Sagen er imidlertid så alvorlig, at embedslægen selv har valgt  

 at gå ind i sagen.
 - Hvis vi får nys om, at der er noget galt, for eksempel via en  

 klage eller dødsattesten, går vi ind og undersøger en sag, forklarer  

 embedslæge  

 Elli Lund.
Der er indhentet journaler fra Næstved og Glostrup og foretaget  

 et såkaldt retslægeligt ligsyn.
Men embedslægen har ikke kunnet afhøre  

 speciallægen.  

 Så længe sagen efterforskes af politiet, har han ret til at blive afhørt med  

 en  

 sigtets rettigheder.
Elli Lunde forventer, der kan gå op til et halvt år før sagen er  

 endeligt afgjort. I en artikel den 7. september 2004, der bar overskriften   

  

 Læge anklages for endnu en fejl  

  

 , hed  

 det i en underrubrik 64-årig mand fra Næstved advarer mod speciallæge  

 fra  

 Næstved. Jeg er lykkelig over at være i live, siger han, efter  

 han endte på  

 sygehuset.
For blot tre måneder siden mistede en anden mand livet efter en  

 simpel undersøgelse hos samme læge. I artiklen hed det:
 Ben og arme rystede voldsomt, alt kørte rundt i hovedet, han  

 kastede op i en halv time og til sidst faldt han hjælpeløst om på gaden.
 Knud Elmegård fra Næstved glemmer aldrig den sidste gang, han  

 vovede sig ind til et rutinetjek hos speciallægen [K] på Parkvej i Næstved.  

 Et  

 lille sprøjt i øret med noget bedøvende væske sendte ham direkte til  

 sygehuset.  

 Med fuld udrykning.
- Jeg var ligbleg og sitrede over hele skroget.
Jeg priser mig  

 lykkelig over at være i live i dag, siger Knud Elmegård, 64.
 Han er klar til at gå til Patientklagenævnet med den voldsomme  

 episode, der fandt sted i juni 2001. Det er lørdagens historie i Næstved  

 Tidende  

 om en 69-årig mand, der døde efter en simpel undersøgelse hos den samme læge,  

 der har fået Knud Elmegård til at fortælle sin historie.
Skød ansvaret fra sig Kronisk mellemørebetændelse og manglende trommehinde på venstre  

 øre har sendt ham til halvårlige tjek hos en øre-, næse-, halsspecialist  

 siden  

 han var helt lille  blandt andet hos speciallæge Jørgen Olsen på  

 Parkvej.
Da  

 klinikken blev overtaget af [K] fulgte patientkartoteket med, og altså også  

 Knud Elmegård.
Én af de første undersøgelser gik imidlertid helt galt.
Noget  

 bedøvende væske skulle aldrig have været inde i øret uden trommehinde.
På få  

 minutter blev Knud Elmegård mere og mere dårlig, og til sidst faldt han om  

 ved  

 siden af sin bil.
- [K] sagde, at det var fordi jeg både havde sukkersyge og  

 dårligt hjerte.
Det ved jeg ikke, hvordan han kunne se.
Det er utroligt, at  

 han  

 forsøgte at skyde ansvaret fra sig.
 På sygehuset fandt lægerne ud af, at Knud Elmegårds ildebefindende  

 hverken skyldtes hjertet, eller sukkersyge, men derimod den bedøvende væske.  

 Efter den uhyggelige oplevelse, fandt Knud Elmegård straks en anden  

 speciallæge.
Trods nye forsøg har det ikke været muligt at få en kommentar  

 fra speciallæge [K].
Hverken til sagen om Knud Elmegård, eller til sagen fra  

 juni i år om den 69-årige mand fra Fensmark.
Den tidligere skolelærer skulle  

 blot have lugtesansen tilbage.
Men da et undersøgelsesinstrument blev stukket  

 op i næsen, blev hjernen ramt og noget hjernemasse trukket med ud.
Manden døde på Amtssygehuset i Glostrup.
Dødsfaldet blev meldt  

 til politiet, der efterforsker sagen.
Også embedslægen og Sundhedsstyrelsen  

 har  

 undersøgt det mystiske dødsfald.
Det er uvist om lægen bliver tiltalt for fejlbehandling og måske  

 mister sin autorisation.
Ifølge embedslæge Elli Lund kan der gå op til et  

 halvt  

 år før sagen kan afsluttes. I en artikel samme dag med overskriften   

  

 Alarm ved mystiske dødsfald  

  

  hed det i en underrubrik Lægesystem  

 sikrer, at politiet altid bliver alarmeret ved blandt andet selvmord, ulykker  

 og fejlbehandling.
Det sidste var tilfældet, da 69-årig mand døde efter besøg  

 hos speciallæge i Næstved.
 I artiklen hed det blandt andet:
NÆSTVED: Da en 69-årig mand fra Fensmark i juni døde på Amtssygehuset  

 i Glostrup, gik det automatiske indberetningssystem i gang.
Systemet skal  

 sikre, at alle mystiske dødsfald bliver efterforsket.
 I dette tilfælde døde manden efter en simpel undersøgelse hos en  

 speciallæge i Næstved.
- Det er ikke vores opgave at afgøre, om der er sket en fejl  

 eller et hændeligt uheld.
Derfor anmelder vi dødsfaldet til politiet, der så  

 afgører, om de vil gøre noget ved sagen, siger ledende overlæge Jannick  

 Brennum, neurokirurgisk afdeling i Glostrup.
Det var ham, der 18. juni meldte  

 det mystiske dødsfald til politiet.
Om lægen så skal sigtes eller tiltales er  

 op til politiet.
Ingen lugtesans Den 69-årige mand var blot til undersøgelse for manglende  

 lugtesans.
Et instrument ramte hjernen, og stærkt blødende blev han kørt til  

 Næstved Sygehus.
Her er der ingen hjernekirurger, så efter en halv time blev  

 han sendt videre til Amtssygehuset i Glostrup hvor han døde.
Ifølge vicepolitiinspektør Mogens Hansen, Næstved Politi, er  

 dødsfaldet ved at blive efterforsket.
Både Sundhedsstyrelsen og embedslægen  

 har  

 bidraget til arbejdet.
 I en artikel den 8. september 2004, der bar overskriften   

  

 Flere patienter advarer mod omstridt  

 speciallæge  

  

 , hed det Adskillige tidligere patienter har henvendt sig til  

 Næstved Tidende for at advare mod omstridt speciallæge fra Næstved.
Hans  

 behandling beskrives som brutal, flabet og ukvalificeret.
 Et besøg hos speciallæge [K] i Næstved kan være en ganske grufuld  

 affære.
 Flere tidligere patienter, som Næstved Tidende har talt med,  

 stiller spørgsmålstegn ved hans faglige evner.
 Og alle beskriver ham samstemmende som flabet og brutal.
Skreg af smerte - Han var direkte brutal, da han stoppede to klude ind i øret  

 med en neglepind.
Jeg skreg af smerte, men fik bare at vide, at der ikke er  

 noget mere urent end tårer, fortæller 22-årige Christina Hansen.
Hun blev i marts behandlet for stafylokokker hos øre-, næse-,  

 halsspecialisten på Parkvej i Næstved.
Siden er hun gået til fast kontrol hos  

 en anden speciallæge.
- Han har ingen medfølelse.
Det er forfærdeligt, at han er læge,  

 siger Christina Hansen.
Dødsfald efterforskes Politiet efterforsker allerede et dødsfald i juni, hvor en  

 69-årig mand fra Fensmark mistede livet efter en simpel undersøgelse hos [K].  

 Et instrument blev stukket op i næsen, men ramte hjernen med det resultat, at  

 noget  

 hjernevæv blev trukket med ud.
Avisen kimet ned Dødsfaldet har fået utilfredse patienter til at åbne munden.  

 Næstved Tidende er blevet kimet ned af tidligere patienter, som mener at de  

 har  

 været udsat for fejlbehandling.
 Marianne Pedersen fra Næstved klagede over hoste og koldsved. [K]s  

 diagnose lød på høfeber, men det tvivlede patienten på.
- Så blev han flabet og sagde, at jeg skulle gå ud og læse på  

 døren, hvad han var, forklarer en chokeret Marianne Pedersen.
Dørskiltet med  

 titlenspeciallæge nåede hun kun at se, da hun vredt forlod  

 praksisen.
Kort  

 efter konstaterede en anden læge, at hun i virkeligheden led af kold  

 lungebetændelse.
Nu  

  

 har  

  

 vi hørt det Beskeden ja, ja, nu  

  

 har  

  

 vi hørt det fik Ole Lassen fra Næstved, da han fik sprøjtet vand ind i  

 øret.
Han vred sig i smerte men [K] blev blot irriteret.
Få dage  

 senere henviste en anden speciallæge ham til sygehuset, hvor han blev  

 opereret  

 for svamp og bakterier i øret.
 - Han er fuldstændig vanvittig og efter min mening faglig ukompetent,  

 fastslår Ole Lassen.
Uforskammet Og Johanne Jensen, 89, fra Næstved fik uden varsel stukket hul  

 på trommehinden ved en undersøgelse.
- Han advarede mig ikke først.
Pludselig jog han en stor nål ind  

 og punkterede trommehinden.
Jeg hylede og skreg, men han var modbydelig og  

 uforskammet, siger Johanne Jensen.
I søgelyset Politiet, embedslægen og Sundhedsstyrelsen har allerede  

 speciallægen i søgelyset.
Ved gentagne fejlbehandlinger kan en læge i yderste  

 konsekvens miste sin autorisation.
Det har ikke været muligt at få en kommentar fra [K], trods gentagne  

 henvendelser både skriftligt og telefonisk. I en artikel den 9. september 2004, der bar overskriften   

  

 69-årig fik medhold i klage over omstridt  

 speciallæge  

  

 , hed det i en underrubrik Jørgen Kjer fra Næstved er stadig  

 mærket to år efter 19 konsultationer hos [K].
Han gik til Patientklagenævnet  

 og  

 fik medhold i, at specialistens behandling var fejlagtig.
 I artiklen hed det:
 Når 69-årige Jørgen Kjer fra Næstved skal drikke af et glas, er  

 han nødt til at holde venstre side af læberne sammen med fingrene.
 Og flere gange dagligt må han smøre sine øjne med creme.
 Til gengæld er lammelsen i resten af højre side af ansigtet nu  

 stort set væk.
 Det er to år siden Jørgen Kjer blev fejlbehandlet hos den  

 omstridte speciallæge [K] i Næstved, men han er stadig tydeligt mærket.
- Var jeg ikke endt på sygehuset var jeg nok død.
Jeg troede,  

 man var i gode hænder, når man gik til en specialist, forklarer Jørgen Kjer,  

 69.
 Han har senere fået Patientklagenævnets ord for at speciallægens  

 behandling var forkert og mangelfuld.
Fatale følger Trods ikke mindre end 19 besøg i løbet af foråret 2002 kunne  

 øre-, næse-, halsspecialisten på Parkvej i Næstved ikke fjerne Jørgen Kjers  

 smerter i øret.
 Som sukkersygepatient har han risiko for at få ondartet betændelse  

 i øret, som man kan dø af uden behandling.
 Det overså [K], der til sidst valgte, at sprøjte binyrebarkhomontilskudet  

 Disprospan ind i Jørgen Kjers øre  med fatale følger.
Indlagt tre uger Halvdelen af ansigtet blev lammet, og først efter et besøg hos  

 sin egen læge, blev Jørgen Kjer sendt direkte til Næstved Sygehus.
 Her var han indlagt i tre uger og fik fjernet noget knoglevæv i  

 øregangen.
 Jørgen Kjer gik derefter til Patientklagenævnet  og fik  

 medhold.
- Det har intet med erstatning at gøre.
Han skal bare have én  

 over snuden, understreger Jørgen Kjer.
Jørgen Kjer fik medhold   

 to gange Patientklagenævnet skriver i sin afgørelse 17. december 2002 At man finder grundlag for at kritisere speciallæge [K] At lægen burde have spurgt om Jørgen Kjer led af sukkersyge At det er ikke er almindelig faglig standard at sprøjte  

 Disprospan direkte ind i øregangen [K] mente imidlertid, at der manglede nogle vigtige papirer i  

 sagen, og via sin advokat klagede han til Folketingets Ombudsmand.
Sagen røg  

 tilbage til Patientklagenævnet, der for to måneder siden afviste at genoptage  

 sagen  og dermed endnu engang gav Jørgen Kjer medhold.
[K] skal i næste uge afhøres af Næstved Politi.
En 69-årig mand  

 fra Fensmark døde efter en simpel behandling i næsen.
Også embedslægen og  

 Sundhedsstyrelsen har været indblandet i sagen.
Det har ikke været muligt at få en kommentar fra [K]. I en artikel samme dag med overskriften   

  

 Speciallæge skal afhøres af politiet  

  

  hed det i en underrubrik I  

 næste uge skal [K] for første gang forklare, hvad der gik galt, da en 69-årig  

 mand døde efter en undersøgelse.
 I artiklen hed det:
NÆSTVED: Øre-, næse-, halsspecialisten [K] skal i næste uge  

 afhøres om et dødsfald på en patient i juni.
Det bekræfter  

 vicepolitiinspektør  

 Mogens Hansen.
 Mogens Hansen kalder afhøringen for en rutinemæssig del af  

 efterforskningen.
Første afhøring Det er første gang [K] bliver afhørt om sagen.
Embedslægen har  

 tidligere iværksat en undersøgelse på eget initiativ, men kunne ikke afhøre  

 speciallægen.
Så længe, der er en politiefterforskning i gang, har han ret  

 til  

 at blive afhørt med en sigtedes rettigheder  og det kan altså kun ske  

 hos  

 politiet.
Sagen drejer sig om en 69-årig mand fra Fensmark, der havde  

 mistet lugtesansen.
Ved en simpel undersøgelse stak [K] et instrument op i  

 næsen, ramte hjernen og trak noget hjernevæv med ud.
Patienten blev stærkt  

 blødende bragt til først Næstved Sygehus og derefter til hjernekirurger på  

 Amtssygehuset i Glostrup, men han døde af de voldsomme skader. I en artikel den 10. september 2004 med overskriften   

  

 Ny klage over speciallæge på vej  

  

  hed  

 det i en underrubrik Patient fra Næstved klager over dårlig behandling,  

 der  

 sendte ham direkte på sygehuset.
Sagen er den tredje mod speciallæge [K] fra  

 Næstved.
 I artiklen hed det:
På onsdag bliver der afleveret endnu en klagesag mod den  

 omstridte speciallæge [K] i Næstved.
Det er mindst tredje gang, myndighederne  

 skal undersøge lægens behandlinger.
64-årige Knud Elmegård faldt hjælpeløst om på gaden efter en  

 undersøgelse hos øre-, næse-, halsspecialisten på Parkvej.
Besøget var et  

 rutinetjek for kronisk mellemørebetændelse, men det fik fatale følger, da [K]  

 sprøjtede noget bedøvende væske ind i øret.
Knud Elmegård fik det dårligt,  

 men [K]  

 skød det blot hen med, at han havde både dårligt hjerte og sukkersyge.
Knud  

 Elmegård blev bragt til sygehuset for fuld udrykning.
Her konstaterede man,  

 at  

 lægens diagnose ikke passede.
Det var derimod den bedøvende væske, der slog  

 benene væk under patienten.
 - Jo flere klager, der, kommer over [K], jo større chancer er  

 der for at få ham fjernet, siger Knud Elmegård om sin klage.
[K] sad i klageudvalg Egentlig havde Knud Elmegård udfyldt klagepapirerne for tre år  

 siden, men da han fandt ud af, at [K] selv sad med i klageudvalget, orkede  

 han  

 ikke at kæmpe videre.
Patientvejleder Berit Henriksen, Storstrøms Amt, bekræfter, at  

 Knud Elmegårds klage nu endelig er på vej.
Og at [K] ikke længere sidder med  

 det udvalg af læger, der behandler klagesagerne.
Klagen omhandler speciallægens service, og skal derfor til et  

 lægeudvalg under sundhedsforvaltningen i Storstrøms Amt.
Klager over en  

 behandling,  

 ryger derimod til Patientklagenævnet.
Her er klagefristen på to år dog  

 overskredet.
Som det fremgik af Næstved Tidende torsdag, har en anden  

 patient, 69-årige Jørgen Kjer, fået medhold af Patientklagenævnet over dårlig  

 og mangelfuld behandling hos [K].
Trods 19 besøg lykkedes det ikke for  

 speciallægen at konstaterede, at patienten havde ondartet betændelse i øret.  

 En  

 lidelse, han kunne dø af uden behandling.
Da Jørgen Kjer til sidst var lammet  

 i  

 venstre af ansigtet, tog hans egen familielæge affære, og Kjer blev indlagt  

 på  

 sygehuset til behandling og operation i tre uger.
I næste uge skal [K] afhøres af Næstved Politi om en 69-årig  

 mand fra Fensmark.
Han døde efter en simpel undersøgelse, hvor hjernen blev  

 beskadiget.
 Derudover har en lang række patienter stået frem i avisen og  

 forklaret, hvordan de føler sig behandlet forkert, brutalt og flabet af  

 speciallægen.
Det har endnu ikke været muligt at få [K]s kommentar til anklagerne. I en artikel den 2.-3. oktober 2004 med overskriften   

  

 Sag mod omstridt speciallæge trækker ud  

  

   

 hed det i en underrubrik Speciallæge [K] endnu ikke afhørt om 69-årig  

 patient,  

 der døde efter en simpel undersøgelse.
Derefter skal Sundhedsstyrelsen bruge  

 flere  

 måneder på sagen. I artiklen hed det:
 Der kan gå måneder før politiet afgør, om speciallægen [K] fra  

 Næstved skal tiltales for lægesjusk.
 Det bekræfter vicepolitiinspektør Mogens Hansen.
 - Når lægen er afhørt, sender vi sagen til vurdering i Sundhedsstyrelsen,  

 siger han.
Efter Næstved Tidende afslørede, at en 69-årig mand fra Fensmark  

 i juni døde efter et banalt indgreb hos øre-, næse-, halsspecialisten på  

 Parkvej, har politiet modtaget otte klager over forkert behandling.
De  

 forhenværende patienter er blevet afhørt, men det har trukket ud med at få  

[K]  

 forbi Politigården i Næstved.
Det er ganske enkelt ikke lykkedes at finde en  

 dato, hvor hans københavnske advokat Finn Altschuler også kan være til stede.  

 Speciallægen bliver afhørt med sigtedes rettigheder.
Om han derefter bliver  

 tiltalt, skal Sundhedsstyrelsen hjælpe med at vurdere.
Flere måder at stoppe  

 farlige læger Lægen blev allerede i 2002 kritiseret af Patientklagenævnet.
Det  

 skete efter en klage fra Jørgen Kjer fra Næstved, der blev lam i venstre side  

 af ansigtet.
Nu bliver det Sundhedsstyrelsen opgave at finde ud af, om der  

 kan  

 påvises et tydeligt mønster af fejlbehandlinger.
- Det er ikke sket, at domstolene nogensinde har frataget en  

 læge autorisationen på grund af faglige evner.
Det er kun sket ved misbrug,  

 sindssyge og den slags, har afdelingslæge Anne Mette Dons, Sundhedsstyrelsen,  

 tidligere udtalt til Næstved Tidende.
Sundhedsstyrelsen har imidlertid også andre måder, at stoppe  

 farlige læger på.
De kan for eksempel sættes under skærpet opsyn, tvinges på  

 kursus eller få frataget visse dele af deres behandlingsområde.
Det har ikke været muligt at få en kommentar fra [K]. [K] har anført, at Næstved Tidende har handlet i strid med god  

 presseskik ved at offentliggøre hans navn i artiklerne.
Der er herved sket en  

 krænkelse af privatlivets fred.
Endvidere har bladet i artiklerne krænket  

 hans  

 personlige anseelse, idet hans faglige kunnen meget stærkt beklikkes.
En  

 krænkelse af en persons faglige anseelse er også en krænkelse af pågældendes  

 personlige anseelse.
Punkt B.1 i de vejledende regler for god presseskik er  

 herved overtrådt. [K] har oplyst, at de meget alvorlige anklager,  

 der ifølge  

 bladet skulle være indkommet efterfølgende, for de flestes vedkommende  

 vedrører  

 overenskomstmæssige forhold.
[K] har videre anført, at punkt C.6 er tilsidesat, og at der end  

 ikke er rejst nogen form for sigtelse eller tiltale mod ham.
Punkt C.7 er  

 ligeledes tilsidesat, idet det anmeldte forhold ikke i forvejen er kendt i  

 videre kredse, og idet forholdet ikke har væsentlig almen interesse.
Således  

 vides det ikke, om der overhovedet vil blive rejst sigtelse mod ham og i  

 givet  

 fald efter hvilken bestemmelse.
Artiklerne i perioden fra den 4.-5. til den  

 9.  

 september 2004 har været stærkt ødelæggende for ham og hans personlige  

 anseelse.
 [K] har oplyst, at hændelsen, der er omtalt i artiklen den 7.  

 september 2004, og som kædes sammen med den aktuelle sag, fandt sted i juni  

 2001.
 [K] har henvist til udsagnet det er mindst 3. gang  

 myndighederne skal undersøge lægens behandlinger i artiklen den 10.  

 september  

 2004 og anført, at tre klagesager over en længere årrække ikke er usædvanligt  

 set i forhold til det antal kontakter og behandlinger, han har udført.  

 Klagers  

 fejlfrekvens er på ingen måde højere end for andre speciallæger.
[K] har endelig henvist til udsagnet Sundhedsstyrelsen har  

 imidlertid også andre måder at stoppe farlige læger på i artiklen den  

 2.-3.  

 oktober 2004. Udtrykket farlig om klager er dels injurierende,  

 idet der  

 foreligger en sigtelse, dels er der tale om en ringeagtsytring.
Bladet har  

 intet grundlag for at anføre, at klager skulle være farlig.  

 Bladet har  

 samtidig overtrådt punkt C.5, idet bladet ved anvendelsen af udtrykket  

 insinuerer, at klager er skyldig i forholdet, hvori der end ikke er rejst  

 sigtelse.  

 Endelig er punkt B.1 overtrådt.
Næstved Tidende har afvist at have handlet i strid med god  

 presseskik.
Bladets omtale har intet med [K]s privatliv at gøre, hvorfor der  

 ikke er sket nogen krænkelse af dette eller hans personlige anseelse.
Omtalen  

 drejer sig om hans faglige anseelse, og det er i allerhøjeste grad af almen  

 interesse at offentliggøre navnet på [K], eftersom bladet blev kimet ned af  

 andre klagere efter de første artikler.
Det har offentlighedens interesse,  

 når  

 en læge pådrager sig så mange klager.
Bladet ville have tilsidesat reglen om  

 non-information i de vejledende regler for god presseskik, hvis man havde  

 undladt at bringe omtalen af klager.
De nye klager fra [K]s patienter har  

 afstedkommet, at politiet nu skal efterforske endnu flere klager over  

 lægesjusk, ligesom Sundhedsstyrelsen, Patientklagenævnet og embedslægen også  

 er  

 involveret.
Der er tale om meget alvorlige anklager mod klager.
Bladet har  

 henvist til en artikel den 23. september 2004, hvori Næstveds Politimester  

 ligefrem opfordrer klagers patienter til at henvende sig til politiet.
Bladet har i forhold til artiklen den 2.-3. oktober 2004 anført,  

 at [K]s tidligere patienter i artikler har fremført meget alvorlige anklager  

 mod ham, og at de anser ham for farlig.
I øvrigt er udtrykket  

 farlig anvendt  

 i ubestemt flertal som en generel vending.
 Næstved Tidende har endelig anført, at [K] i forhold til hver  

 enkelt artikel har fået mulighed for at kommentere sagen, men har ikke ønsket  

 dette.
 I sagens behandling har følgende nævnsmedlemmer deltaget:  

 Niels Grubbe, Lotte Mejlhede, Lene Sarup og  

 Kirsten Dyregaard.
 Pressenævnet udtaler:
Pressenævnet finder ikke grundlag for at udtale kritik af, at  

 Næstved Tidende har omtalt politianmeldelsen mod [K] og i den forbindelse  

 nævnt  

 hans navn.
I kraft af [K]s arbejde som speciallæge har offentligheden  

 interesse  

 i oplysningerne om, at der er indgivet politianmeldelse mod ham i anledning  

 af  

 en patients dødsfald.
Nævnet bemærker i den forbindelse, at Næstved Tidende  

 efter det oplyste har givet [K] mulighed for at kommentere oplysningerne om  

 politianmeldelsen, men han har ikke ønsket dette.
Med hensyn til udtrykket farlige læger i artiklen den 2.-3.  

 oktober 2004 bemærker nævnet, at udtrykket må anses at sigte til blandt andet  

[K].  

 Nævnet finder, at udtrykket er bladets vurdering af [K]s faglige  

 kvalifikationer med baggrund i de oplysninger, som [K]s tidligere patienter  

 er  

 fremkommet med i de tidligere artikler.
Nævnet finder ikke grundlag for at  

 udtale kritik af bladet på dette punkt.
 Nævnet finder ikke i øvrigt, at Næstved Tidende har handlet i  

 strid med god presseskik i forbindelse med offentliggørelsen af artiklerne.
 Afgjort den 25. november 2004.
