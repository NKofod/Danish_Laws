Et aktieselskab A A/S ønskedes spaltet uden ophør af det indskydende  

 selskab.
I det indskydende selskab var der to biler, hvoraf den ene anvendtes  

 erhvervsmæssigt i den virksomhed, der ønskedes udspaltet.
Ligningsrådet gav  

 tilladelse til spaltningen, men fastsatte vilkår om, at den erhvevsmæssigt  

 anvendte bil ligeledes skulle udspaltes til det modtagende selskab.
 Som led i et senere generationsskifte af virksomheden ansøgte A A/S om  

 tilladelse til at udspalte sin aktivitet til et nystiftet selskab.
 Det hidtidige selskab fortsatte efter spaltningen og indtil videre med  

 formueadministration som formål.
 Der var tale om udspaltning af den samlede virksomhedsaktivitet .....
 Om generationsskiftet nævntes, at en eller flere nøglemedarbejdere i  

 virksomheden på et tidspunkt skulle tilbydes at tegne eller erhverve aktier i  

 det modtagende selskab med henblik på gradvist at overtage aktiemajoriteten.  

 Når generationsskiftet var succesfuldt afsluttet, ville den aktieandel, som  

 herefter måtte tilhøre den oprindelige aktionær blive tilbudt  

 medaktionærerne.
 På grund af den betragtelige indre værdi i A A/S, ville medarbejderne ikke  

 kunne tegne eller erhverve aktier i dette selskab i et omfang, der i en  

 overskuelig fremtid kunne give adgang til en bestemmende indflydelse.
 Der ville formentlig blive udbudt aktier til medarbejderne i 1997.
Af åbningsbalancen fremgik bl.a., at der var to biler, som skulle forblive  

 i det indskydende selskab.
Det drejede sig om 1) en firehjulstrækker, som anvendtes erhvervsmæssigt, og 2) en Audi, som udelukkende anvendtes privat.
 Ligningsrådet gav tilladelse til udspaltningen, men stillede  

 vilkår om, at firehjulstrækkeren, som anvendtes erhvervsmæssigt også blev  

 udspaltet.
