Lov om ændring af retsplejeloven (Styrkelse af politiets muligheder for efterforskning af kriminalitet på internettet) VI MARGRETHE DEN ANDEN, af Guds Nåde Danmarks Dronning, gør vitterligt:
 Folketinget har vedtaget og Vi ved Vort samtykke stadfæstet følgende lov:
§ 1 I retsplejeloven, jf. lovbekendtgørelse nr. 938 af 10. september 2019, som ændret ved § 2 i lov nr. 349 af 2. april 2020 og lov nr. 803 af 9. juni 2020, foretages følgende ændringer:
 1. I § 29 a, stk. 3, indsættes efter »polititjenestemand«: »eller en ansat i politiet«, og »polititjenestemandens« ændres til: »dennes«.
 2. I § 754 a, stk. 1, nr. 3, indsættes efter »6 år eller derover«: », eller en overtrædelse af straffelovens § 235, stk. 1 eller 2, § 279, jf. § 285, § 279 a, jf. § 285, § 281, jf. § 285, § 290, stk. 1, eller § 290 a, stk. 1, af lovgivningen om euforiserende stoffer eller af lovgivningen om våben og eksplosivstoffer, i det omfang overtrædelsen begås ved brug af internettet«.
 3. I § 754 a, stk. 2, indsættes efter »omstændigheder ved lovovertrædelsen«: », eller hvis en sådan tilskyndelse alene består i politiets erhvervelse af rettigheder, genstande eller andet materiale, der i et nærmere bestemt omfang er udbudt på internettet«.
 4. I § 754 b, stk. 2, 1. pkt., indsættes efter »polititjenestemænd«: »og ansatte i politiet med særlige efterforskningsmæssige kvalifikationer«.
 5. I § 792 a, stk. 2, nr. 1, ændres »stk. 4« til: »stk. 5«.
 6. I § 837, stk. 3, indsættes efter »Polititjenestemænd«: »eller ansatte i politiet«.
 7. I § 856, stk. 5, indsættes efter »polititjenestemand«: »eller en ansat i politiet«.
 8. I § 856, stk. 8, ændres »polititjenestemand, der har udført foranstaltninger« til: »polititjenestemand eller en ansat i politiet, der har udført foranstaltninger«, og »polititjenestemandens identitet« ændres til: »polititjenestemandens eller den ansattes identitet«.
§ 2 Stk. 1. Loven træder i kraft den 1. juli 2020, jf. dog stk. 2.
 Stk. 2. § 1, nr. 5, træder i kraft dagen efter bekendtgørelsen i Lovtidende.
§ 3 Loven gælder ikke for Færøerne og Grønland.
Givet på Marselisborg Slot, den 26. juni 2020 Under Vor Kongelige Hånd og Segl MARGRETHE R.
