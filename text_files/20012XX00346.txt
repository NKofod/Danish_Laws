Skriftlig fremsættelse (8. maj 2002) Indenrigs- og sundhedsministeren Herved tillader jeg mig for Folketinget at  

 fremsætte:
 Forslag til lov om ændring af lov om  

 frihedsberøvelse og anden tvang i psykiatrien (Indførelse af  

 mulighed for aflåsning af patientstuer på Sikringsafdelingen  

 under Psykiatrisk Center, Sygehus Vestsjælland).
(Lovforslag nr.
L 205).
 Formålet med lovforslaget er at indføre  

 hjemmel til at foretage aflåsning af patientstuer på  

 Sikringsafdelingen under Psykiatrisk Center, Sygehus Vestsjælland.
Jeg skal indledningsvis understrege, at det foreliggende  

 lovforslag alene omfatter Sikringsafdelingen under Psykiatrisk Center,  

 Sygehus Vestsjælland, hvor aflåsning af patientstuer har fundet  

 sted siden 1918. Sikringsafdelingen behandler landets farligste sindssyge  

 patienter, der ofte fremtræder med mange adfærdsproblemer, er  

 svært personlighedsforstyrrede og meget grænsesøgende.
Det  

 er af afgørende betydning for såvel patientbehandlingen som for  

 patienternes og personalets sikkerhed, at Sikringsafdelingen kan foretage  

 aflåsning af patientstuer.
Dette er der imidlertid ikke hjemmel til i  

 den nuværende lovgivning.
 Lovforslaget hjemler følgende muligheder for  

 aflåsning:
 For det første er der mulighed for aflåsning  

 af patientstuer i behandlingsøjemed, når der skal etableres  

 faste rammer for patienten eller for at skærme patienten mod for mange  

 stimuli.
 Dernæst er der hjemmel til, at aflåsning kan  

 ske af sikkerhedsmæssige årsager - af hensyn til såvel  

 medpatienter som personale, eller for at hindre hærværk af ikke  

 ubetydeligt omfang.
 Det er vigtigt for mig at understrege, at aflåsning  

 af disse nævnte behandlings- og sikkerhedsmæssige årsager  

 skal være individuelt begrundet i forhold til den enkelte patients  

 behov.
 Aflåsning af patientstuer vil svare til et indgreb i  

 lighed med psykiatrilovens øvrige tvangsforanstaltninger, og der vil  

 således blive stillet de samme krav til eksempelvis oplysninger til  

 tvangsprotokollen, underretning, klageadgang, m.v.
For det andet kan aflåsning i følge forslaget  

 tillige ske af sikkerhedsmæssige årsager om natten eller  

 kortvarigt om dagen under konferencer eller lignende.
Der er her tale om en  

 generel aflåsning, som er nødvendig for at skabe den  

 fornødne sikkerhed for patienter og personale på  

 Sikringsafdelingen.
Aflåsning under disse omstændigheder  

 foreslås også omfattet af psykiatrilovens bestemmelser om  

 klageadgang, m.v.
 Afslutningsvis skal det samlet fremhæves, at  

 alternativet til aflåsning af patientstuer bl.a. vil være en  

 langt større anvendelse af langvarige fikseringer, der vurderes som et  

 mere vidtgående indgreb og således vil stride mod lovens  

mindste middels princip.
 Idet jeg i øvrigt henviser til bemærkningerne  

 til lovforslaget, skal jeg anbefale det til Folketingets velvillige  

 behandling.
