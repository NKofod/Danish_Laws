 Arbejdsformidlingskontorerne.
 Nedenstående vil blive refereret 2 afgørelser, truffet af direktoratet for  

 erhvervsuddannelserne, angående beregning af en virksomheds gennemsnit af  

 antallet af lære- og praktikpladser.
1. afgørelse En virksomhed var gået konkurs, og klageren havde overtaget en del af den  

 konkursramte virksomhed, mens andre dele af virksomheden var henholdsvis  

 solgt til anden side eller ophørt.
 I den del af virksomheden, som klageren havde overtaget, var der før  

 virksomhedsoverdragelsen i stort omfang udlånt lærlinge og elever, som  

 formelt set var ansat i denne afdeling, til andre dele af koncernens  

 virksomheder, og der var sket drastiske ændringer i virksomhedens  

 aktiviteter.
 Klagerens virksomhed var godkendt til 3 lærlinge/elever, mens der i den  

 fra samme adresse drevne del af virksomheden tidligere kunne uddannes op til  

 11 lærlinge/elever.
AF-kontoret har oplyst, at man ved gennemsnitsberegningen fuldt ud har  

 medtaget samtlige på adresse uddannede lærlinge/elever, dvs. også fra tiden  

 før den delvise virksomhedsoverdragelse.
AF-kontoret havde endvidere ikke  

 kendskab til, i hvilket omfang udlån til andre afdelinger havde fundet sted.
 Direktoratet for erhvervsuddannelsernbe anførte i sin afgørelse, at man  

 måtte anse virksomheden som en fortsættelse af den konkursramte virksomhed,  

 men at der ved konkursen var sket en opdeling, delvis nedlæggelse og  

 omlæggelse af den konkursramte virksomhed i et sådant omfang, at det fulde  

 antal lære- og praktikpladser på virksomhedens adresse ikke kunne henføres  

 til den af klageren videreførte del af virksomheden.
 Efter det oplyste, har personalet i den fra adressen tidligere drevne  

 virksomhed bestået af 27 personer, heraf 12 lærlinge og elever, mens der i  

 den nuværende virksomhed er ansat 7-8 personer, heraf 2-3 lærlinge og elever.
Omsætningen i den tidligere virksomhed på adressen var ca. 6 mill. kr.  

 årligt, mens den nuværende virksomheds omsætning er på ca. 3 mill. kr.  

 årligt.
Det ansatte personale er nu på 1/3 af det tidligere personale, og det  

 godkendte antal lærlinge/elever inden for el-faget er på 1/3 af tidligere  

 antal beskæftigede.
Grundlaget for ansættelse af VVS-lærlinge og -elever, hvoraf der tidligere  

 var 2, er bortfaldet, og kontorpersonalet er nu 1 mod tidligere 2 plus 1  

 lærling/elev.
En del af lærlinge/eleverne ha r tidligere været udlånt i  

 kortere eller længere perioder, og har således ikke været omsætningsskabende  

 på adressen.
Direktoratet finder på denne baggrund, at den videreførte del af  

 virksomheden skal anses for at være 1/3 af grundlaget for det tidligere antal  

 lærlinge/elever på adressen.
Gennemsnittet for den nuværende virksomhed skal  

 beregnes på grundlag af 1/3 af de før overtagelsen på adressen beskæftigede  

 lærlinge/elever, dog således, at de elever, der har fortsat uddannelsen i den  

 nuværende virksomhed medregnes fuldt ud til gennemsnittet fra virksomhedsovertagelsen.
2. afgørelse En virksomhed klagede over et AF-kontors gennemsnitsberegning.
Direktoratet for erhvervsuddannelserne statuerede, at der var sket en  

 opdeling af den tidligere virksomhed i forbindelse med den tidligere medejers  

 og administrerende direktørs udtræden af virksomheden.
Tidspunktet for  

 opdelingens endelige gennemførelse fastsattes til tidspunktet for den  

 nuværende virksomheds registrering som aktieselskab pr. 1. marts 1985.
 Ud fra de foreliggende oplysninger om den tidligere og nuværende  

 virksomheds omsætning og personaleantal m.v. skønnede direktoratet, at den  

 nuværende virksomhed havde overtaget arbejdsopgaver m.v. svarende til ca. 30%  

 af den tidligere virksomheds opgaver.
 Som følge heraf fandtes det gennemsnitlige antal af lære- og  

 praktikpladser i den nuværende virksomhed at burde beregnes til 30% af den  

 tidligere virksomheds antal pladser.
Konklusion Ved delvis virksomhedsoverdragelse indgår momenter som bl.a. vurdering af  

 forskellen i tidligere og nuværende virksomheds - årlige omsætning - omfanget af aktiviteter - antallet af personale, herunder lærlinge og elever.
 På grundlag af en samlet skønsmæssig vurdering beregnes med udgangspunkt i  

 den tidligere virksomheds gennemsnit af antal pladser et forholdsmæssigt  

 gennemsnit for den nuværende virksomhed.
 For lærlinge og elever, der fortsætter uddannelsen i den nuværende  

 virksomhed gælder, at de fra overtagelsestidspunktet tælles fuldt ud med i  

 gennemsnitsberegningen over antallet af pladser.
 P.D.V.
 E.B.
