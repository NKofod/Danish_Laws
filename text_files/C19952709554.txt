 Skrivelse vedr. afholdelse  

 af udgifter til psykologisk/psykiatrisk behandling m.v.
1.  

 Sundhedsbetænkningen I 1988 afgav  

 Justitsministeriets udvalg om den sundhedsmæssige betjening i  

 Kriminalforsorgen  

 beretning.
Direktoratet har tiltrådt  

 udvalgets synspunkter og arbejder til stadighed på at udmønte beretningens  

 forslag.
Dette betyder bl.a., at der løbende arbejdes mod at bringe  

 normeringerne af sundhedspersonalet ved de enkelte tjenestesteder i  

 overensstemmelse med beretningen.
Det er således f.eks. hensigten, at  

 normeringerne på sammenlignelige fængsler så vidt muligt bør være nogenlunde  

 ens set i forhold til belægget.
Det er endvidere fortsat direktoratets  

 opfattelse, at der ved fængsler og i Kriminalforsorgens afdelinger skal  

 ansættes psykiatriske speciallæger og ikke psykologer.
Direktoratet er grundlæggende  

 enig i beretningens synspunkt om, at Kriminalforsorgens klientel med de  

 modifikationer, der følger af de særlige fængselsmæssige forhold, skal have  

 tilbudt sundhedsmæssige ydelser på samme niveau som andre borgere i  

 samfundet.  

 Kriminalforsorgen skal ikke opbygge sit eget behandlingsapparat.
Dette  

 indebærer bl.a., at klienter under Kriminalforsorgen i Frihed skal henvises  

 til  

 det almindelige sundhedssystem i samfundet.
2. Timepulje til  

 intensiv psykologisk/psykiatrisk behandling m.v. af indsatte i fængslerne I indstillingen fra udvalget  

 om den sundhedsmæssige behandling af Kriminalforsorgens klientel foreslås det  

 blandt andet, at der skabes mulighed for i særlige tilfælde at gennemføre en  

 mere intensiv psykologisk/psykiatrisk behandling af indsatte i fængslerne.
 Sådan behandling har hidtil  

 efter godkendelse i direktoratet skullet afholdes over det enkelte fængsels  

 budgetramme.
Der er nu i begrænset omfang  

 indtil videre skabt mulighed for, at fængslerne kan trække på en mindre  

 timepulje i direktoratet til en sådan intensiv behandling.
Puljen  

 administreres  

 af direktoratet, og der kan bevilges timer til psykolog- eller  

 psykiaterbehandling af indsatte efter ansøgning i hvert enkelt tilfælde.  

 Psykologer aflønnes i overensstemmelse med aftale af 12.11.1997 mellem  

 Finansministeriet  

 og Dansk Psykologforening.
Psykiateren aflønnes pr. påbegyndt time efter  

 reglerne i overenskomst for speciallæger i staten af 29. juli 1994.
Ansøgning om at anvende  

 puljetimer til behandling stiles til direktoratets 1. kontor, der træffer  

 afgørelse  

 på grundlag af en udtalelse fra Kriminalforsorgens Psykiatriske konsulent.  

 Ansøgningen skal være lægeligt dokumenteret, hvorfor lægeerklæring om den  

 indsattes tilstand mv. skal vedlægges.
Ansøgninger bør endvidere indeholde en  

 nærmere redegørelse for, hvor mange behandlingstimer, der skønnes at være  

 påkrævet.
 3. Timepulje til  

 psykologisk/psykiatrisk behandling af indsatte i arresthusene.
På tilsvarende måde som  

 ovenfor under punkt 2. omtalt har arresthusene mulighed for at ansøge  

 direktoratet om del i den omhandlede timepulje.
Ansøgninger til direktoratets  

 1. kontor skal også her vedlægges fornøden lægeerklæring og indeholde en  

 nærmere redegørelse for, hvor mange behandlingstimer der skønnes påkrævet.
4. Afholdelse af  

 udgifter til psykologisk/psykiatrisk behandling i Kriminalforsorgen i Frihed Spørgsmålet om afholdelse af  

 udgift til psykolog rejses fra tid til anden af tjenestesteder inden for  

 Kriminalforsorgen i Frihed.
Det er udgangspunktet i disse  

 situationer, at Kriminalforsorgens afdelinger og pensioner ikke kan  

 iværksætte  

 psykologisk/psykiatrisk behandling, medmindre der foreligger tilsagn om  

 betaling fra sygesikringen eller de kommunale myndigheder m.v.
Dette har som  

 baggrund, at klienterne her som regel henhører under det almindelige  

 behandlingssystem, hvortil de skal henvises.
Foreligger der ikke tilsagn  

 fra de sociale myndigheder m.v., kan tjenestestederne helt undtagelsesvist  

 ansøge direktoratet om tilladelse til psykologisk/psykiatrisk behandling.  

 Ansøgningen skal i givet fald være ledsaget af en lægelig vurdering af  

 behovet,  

 herunder af det behandlingsmæssige omfang, som en eventuel behandling  

 forventes  

 at ville indebære.
Sagen vil blive forelagt Kriminalforsorgens psykiatriske  

 konsulent.
Direktoratets tilladelse til afholdelse af psykolog- eller  

 psykiaterudgift  

 vil som udgangspunkt indebære, at udgiften skal holdes inden for  

 tjenestestedets rådighedsbevilling.
