Vejledning til fondsmæglerselskabernes  

 årsregnskaber for 1999 Vejledningen omfatter samtlige fondsmæglerselskaber  

 herunder børsmæglerselskaber, samt filialer af  

 fondsmæglerselskaber med hjemsted i et land uden for den  

 europæiske union bortset fra lande, som Fællesskabet har  

 indgået en samarbejdsaftale med.
 Tilføjelser og ændringer i forhold til  

 Finanstilsynets vejledning vedrørende fondsmæglerselskabernes  

 årsregnskaber for 1998 af 9. december 1998 er anført med  

 kursiv.
 1.
Generelt vedrørende årsregnskabet for  

 1999 1.1 Regnskabsbekendtgørelsen m.v.
Årsregnskabet for 1999 aflægges efter reglerne  

 i Finanstilsynets bekendtgørelse om fondsmæglerselskabers  

 regnskabsaflæggelse af 10. januar 1996 samt den  

 ændringsbekendtgørelse om fondsmæglerselskabers  

 regnskabsaflæggelse, der udstedes i december 1999, jf. § 23, stk. 1  

 og 3, i bekendtgørelse nr. 659 af 12. august 1999 af lov om  

 fondsmæglerselskaber.
Lovbekendtgørelsen kan hentes på  

 internettet (www.retsinfo.dk). Se punkt 8 i denne vejledning  

 vedrørende ændringsbekendtgørelsen.
1.2 Indberetning til tilsynet.
 1.2.1.
 Foreløbige årsregnskaber.
 Det indberettede materiale skal være forsynet med de  

 noter ud over de skemalagte noter, som selskabet/koncernen agter at medtage i  

 det endelige årsregnskab.
 Det foreløbige årsregnskab skal indberettes  

 til tilsynet og skal omfatte følgende:
 ./.Samtidig med indberetningen anmodes selskabet/koncernen  

 om at fremsende vedlagte følgeskrivelse vedrørende det  

 foreløbige årsregnskab.
 Endvidere skal tilsynet anmode selskabet om sammen med det  

 foreløbige årsregnskab at indsende vedlagte blanket over  

 selskabets kontaktpersoner vedrørende  

 kapitaldækningsopgørelserne og kvartalsregnskaberne.
Mindre ændringer/rettelser til skemaerne  

 FÅ1-24 samt skemaerne KÅ1-21 indberettes på  

 vedlagte rettelsesskema.
Større ændringer/rettelser til  

 skemaerne kan efter forudgående aftale med tilsynet indberettes  

 elektronisk.
 1.2.2.
Generelt vedrørende elektroniske  

 indberetninger For at sikre en korrekt elektronisk indberetning skal det  

 understreges, at filopbygning, filnavne, volume labels, mærkning af  

 medie samt udfyldning af følgeseddel nøje skal følge  

 beskrivelsen i "Vejledning vedrørende EDB-indberetning til  

 Finanstilsynet", for at indberetningen accepteres som rettidigt  

 modtaget.
 I forbindelse med filindhold skal følgende specielt  

 fremhæves:
- afdelingsnummer for fondsmæglerselskaber skal  

 indberettes som 00 - perioden for det foreløbige årsregnskab for  

 1999, skal indberettes som 199912 - Alle blanketter i blanketsættet skal indberettes,  

 uanset om der er tal til blanketten eller ej.
Ved indberetning af FV- og KV-blanketter skal der altid  

 indberettes forekomst 9999 (totalen), også selvom der ikke er nogle  

 forekomster til blanketten." 1.2.3 Endelige årsregnskaber og  

 revisionsprotokollater Selskabet/koncernen skal senest 8 dage efter afholdelse af  

 det bestyrelsesmøde, hvor regnskabet er godkendt og inden udgangen af  

 marts 2000 indsende det reviderede og af bestyrelsen godkendte  

 årsregnskab samt årsberetning til Finanstilsynet.  Herudover skal  

 selskabet fremsende en af bestyrelsen underskrevet kopi af  

 revisionsprotokollen vedrørende årsregnskabet for 1999.
 Endvidere skal selskaber, der har intern revision,  

 indsende en kopi af det interne revisionsprotokollat vedrørende  

 årsregnskabet 1999. Såfremt der i revisionsprotokollaterne  

 vedrørende årsregnskabet (såvel den interne som den  

 eksterne) er henvisninger til tidligere protokollater eller andet materiale,  

 der ikke tidligere er fremsendt til Finanstilsynet, skal de  

 pågældende protokollater eller det pågældende  

 materiale vedlægges årsprotokollatet i kopi.
 Herudover skal selskabet samtidig fremsende en  

 erklæring fra direktionen om, at det endelige årsregnskab er i  

 overensstemmelse med det indberettede foreløbige  

 årsregnskab.
 ./. Endelig anmodes selskabet om at medsende vedlagte  

 følgeskrivelse vedrørende endeligt årsregnskab.
 Årsregnskabet skal opstilles i overensstemmelse med  

 FÅ- henholdsvis KÅ-skemaerne suppleret med sammenligningstal for  

 foregående årsregnskab, årsberetning, anvendt  

 regnskabspraksis samt eventuelle supplerende noter, jf.  

 regnskabsbekendtgørelsens § 127. Regnskabet skal være  

 underskrevet af fondsmæglerselskabets bestyrelse, direktion og  

 generalforsamlingsdirigent og påtegnet af fondsmæglerselskabets  

 revisorer, og mindst et af de to indsendte eksemplarer skal være  

 påført originale underskrifter (ikke fotokopi). Det henstilles,  

 at alle underskrifter suppleres med navnet i maskinskrift.
 Tilsynet skal indskærpe, at såfremt det  

 reviderede og godkendte årsregnskab ikke er i overensstemmelse med det  

 indberettede foreløbige årsregnskab, skal direktionen som  

 supplement indsende en redegørelse for, hvilke ændringer, der er  

 foretaget med angivelse af dato for rettelsen.
Det bemærkes, at finansielle holdingselskaber som  

 defineret i regnskabsbekendtgørelsens § 1, stk. 1, nr. 3 er omfattet  

 af regnskabsreglerne for fondsmæglerselskaber.
For finansielle  

 holdingselskaber indsendes derfor senest 8 dage efter afholdelse af det  

 bestyrelsesmøde, hvor regnskabet er godkendt og senest inden udgangen  

 af marts 2000 et revideret og af bestyrelsen godkendt årsregnskab og  

 årsberetning.
Regnskabet skal endvidere være opstillet i  

 overensstemmelse med FÅ-skemaerne suppleret med sammenligningstal for  

 foregående årsregnskab, anvendt regnskabspraksis samt eventuelle  

 supplerende noter, jf. regnskabsbekendtgørelsens § 127.
Kravene til revisionsprotokollen fremgår af  

 Erhvervs- og Selskabsstyrelsens bekendtgørelse af lov nr. 501 af 30.  

 juni 1998 om statsautoriserede revisorer samt tilsynets bekendtgørelse  

 om revisionens gennemførelse i finansielle virksomheder og finansielle  

 koncerner.
Paragrafhenvisningerne nedenfor er til den nye  

 revisionsbekendtgørelse, der udstedes i december 1999.
 1.2.4.
Revision Revisionen skal være opmærksom på, at  

 kapitel 9 i revisionsbekendtgørelsen vedrører  

 særbestemmelser for fondsmæglerselskaber.
Nedenfor refereres der  

 bl.a. eksplicit til uddrag af paragrafferne 29 og 30 i kapitel 9.
 1.2.4.1.
 Eventuelle kritiske bemærkninger i  

 revisionsprotokollatet, jf. revisions  

 bekendtgørelsens § 4, stk. 2, 2. pkt.
 Af § 4, stk. 2, 2. pkt. i Finanstilsynets  

 bekendtgørelse om revisionens gennemførelse i finansielle  

 virksomheder og finansielle koncerner fremgår det, at revisorerne i et  

 særskilt afsnit i protokollatet vedrørende årsregnskabet  

 skal opsummere samtlige kritiske bemærkninger.
Fondsmæglerselskabernes bestyrelser kan over for  

 Finanstilsynet kommentere de eventuelle kritiske bemærkninger  

 revisionen i henhold til ovenstående bestemmelse har opsummeret,  

 herunder oplyse om der er iværksat foranstaltninger på baggrund  

 af de kritiske bemærkninger, eller hvilke tiltag bestyrelsen agter at  

 foranstalte som følge af bemærkningerne.
Bestyrelsens  

 bemærkninger kan indsendes til Finanstilsynet i forbindelse med  

 indsendelsen af revisionsprotokollatet.
 1.2.4.2.
Revisionsbekendtgørelsens § 29, stk. 1,  

 nr. 1 Ifølge revisionsbekendtgørelsens § 29,  

 stk. 1, nr. 1, skal revisorerne kontrollere om, der føres kontrol  

 med fondsmæglerselskabets beholdninger af enhver art, herunder  

 såvel kunders som selskabets egne beholdninger.
 Bestemmelsen skal ses i sammenhæng med § 6, stk. 1,  

 nr. 2, i lov om værdipapirhandel m.v., hvorefter det påhviler en  

 værdipapirhandler at træffe fyldestgørende  

 foranstaltninger for at sikre kundernes midler, herunder opbevaring af  

 kontanter som et led i porteføljeplejen for kunder i form af depositum  

 eller forskud på kunders afgivne ordrer om køb af  

 værdipapirer.
Finanstilsynet har i skrivelse af 18. juni 1998 til  

 fondsmæglerselskaberne meddelt, at bestemmelsen i § 6, stk.1, nr. 2,  

 bl.a. skal sikre, at fondsmæglerselskaber ikke må benytte kunders  

 midler for egen regning.
Der henvises i øvrigt til denne skrivelse.  

Skrivelsen er vedlagt som bilag.
 Det kan supplerende oplyses, at et  

 fondsmæglerselskab skal organisere sin virksomhed således, at  

 selskabet heller ikke kan anvende (nogle) kunders midler for andre kunders  

 regning.
 1.2.4.3.
Revisionsbekendtgørelsens §29, stk 1, nr.  

 3 Ifølge § 29, stk. 1, nr. 3 skal de valgte  

 revisorer kontrollere om fondsmæglerselskaber, der har tilladelse i  

 henhold til § 3, stk. 3, i lov om fondsmæglerselskaber, og som  

 udfører tjenesteydelser med derivatkontrakter, afdækker  

 derivatkontrakterne med andre værdipapirhandlere.
Fondsmæglerselskaber, der alene opfylder  

 kapitalkravet i fondsmæglerselskabslovens § 3, stk. 3, har ikke  

 tilladelse til at handle for egen regning, men kan formidle  

 derivatkontrakter.
Derfor skal kundernes derivatkontrakter afdækkes hos  

 andre værdipapirhandlere.
 1.2.4.4.
Revisionsbekendtgørelsens § 30, stk. 1,  

 nr. 2 Ifølge revisionsbekendtgørelsens § 30,  

 stk. 1, nr. 2, skal revisorerne påse, at  

 fondsmæglerselskabets virksomhed er i overensstemmelse med dets  

 tilladelse til at drive fondsmæglervirksomhed.
I denne forbindelse henvises til § 1 og bilag 1 til lov om  

 fondsmæglerselskaber, idet det skal bemærkes, at  

 fondsmæglerselskabets tilladelse skal omfatte alle de  

 værdipapirer (instrumenter), som fondsmæglerselskabet tilbyder  

 tjenesteydelser med.
Det gælder også, når disse  

 indgår i en portefølje eller managed account.
Revisionen skal ligeledes være opmærksom  

 på, at selskaber med tilladelse efter § 3, stk. 3 i  

bekendtgørelse nr. 659 af lov om fondsmæglerselskaber  

af 12. august 1999 med aktiekapitalkrav svarende til 300.000 euro samt  

 selskaber under overgangsordning for kapitalkrav, der pr. 1. januar 1999  

 udgør et beløb svarende til 150.000 euro, ikke må handle  

 for egen regning.
Egenkapitalen kan placeres i overensstemmelse med lovens §  

 3, stk. 2, 2. pkt. men ikke konstant "vendes" i markedet.
 Revisionen skal som følge heraf påse, dels at  

 selskabets egenpositioner er udtryk for placering af egenkapitalen, dels at  

 bestyrelsens instruks til direktionen for så vidt angår placering  

 af egenkapitalen følges.
 1.2.5.
Indberetninger om problemer i  

 fondsmæglerselskaber Ifølge §' 23 i lov om fondsmæglerselskaber  

 gælder kapitel 7 i lov om banker og sparekasser for  

 fondsmæglerselskaber.
Det medfører, at et  

 fondsmæglerselskab og de valgte revisorer i medfør af § 35 i lov  

 om banker og sparekasser, jf. § 23 i lov om fondsmæglerselskaber,  

 straks skal meddele Finanstilsynet oplysninger om forhold, der er af  

 afgørende betydning for fondsmæglerselskabets fortsatte  

 virksomhed.
Pligten gælder tilsvarende for forhold, som de valgte  

 revisorer konstaterer som led i hvervet som revisorer i virksomheder, som  

 fondsmæglerselskabet har snævre forbindelser med.
Hvis et medlem af et fondsmæglerselskabs bestyrelse,  

 direktion eller revision må formode, at fondsmæglerselskabet ikke  

 opfylder solvenskravet i § 16, stk. 1, i lov om fondsmæglerselskaber,  

 skal den pågældende i medfør af stk. 3 straks meddele  

 dette til Finanstilsynet.
Finanstilsynet kan da meddele en frist, inden for  

 hvilken solvenskravet skal være opfyldt.
 1.2.6.
Ny lovbestemmelse om tilladelse til indgåelse af  

 engagementer Finanstilsynet skal henlede opmærksomheden  

 på den ny bestemmelse i § 20 a, stk. 1 i lov om  

 fondsmæglerselskaber, hvorefter et fondsmæglerselskab ikke  

 må indgå engagementer med virksomheder eller personer, som gennem  

 aktiebesiddelse eller på anden måde direkte eller indirekte har  

 en afgørende indflydelse på fondsmæglerselskabets  

 dispositioner, eller er domineret af virksomheder eller personer med en  

 sådan indflydelse.
 Bestemmelsen medfører, at der skal søges om  

 tilladelse til engagementer med aktionærer m.fl.
 1.2.7.
Ny lovbestemmelse om fast ejendom Et fondsmæglerskab må ifølge den nye  

 § 21 a ikke eje fast ejendom eller have aktier  (andele) i ejendomsselskaber  

 til en højere bogført værdi end 20 pct. af  

 fondsmæglerselskabets ansvarlige kapital.
Ejendomme, som et  

 fondsmæglerselskab har erhvervet for deri at drive  

 fondsmæglervirksomhed er dog ikke omfattet af bestemmelsen.
 Ifølge overgangsbestemmelsen i § 4 side 19 i  

 lovbekendtgørelsen finder bestemmelsen dog ikke anvendelse, hvis  

 samtlige ejendomme og aktier (andele) i ejendomsselskaber er erhvervet  

 før datoen for lovforslagets fremsættelse for folketinget den 8.  

 oktober 1998. Disse aktiver kan ikke opskrives til en højere  

 bogført værdi end den bogførte værdi på  

 tidspunktet for lovforslagets fremsættelse for Folketinget den 8.  

 oktober 1998.
 1.2.8.
Ny lovgivning om krav til finansielle  

 holdningselskaber Finanstilsynet skal gøre opmærksom  

 på brev af 28. juni 1999 til fondsmæglerselskaberne og deres  

 revisioner, hvori tilsynet orienterede om de nye krav.
Brevet er  

 vedlagt.
 1.2.9.
Generalforsamling Der henvises til bestemmelserne i bank- og  

 sparekasselovens § 36, stk. 2.
 1.2.10.
Offentliggørelse af  

 årsregnskaberne Der henvises til regnskabsbekendtgørelsens §§  

 128-133.
 For så vidt angår de noter, der er angivet  

 på fællesform FÅ/KÅ bemærkes, at tilsynet  

 tillader, at selskabet/koncernen i et eventuelt trykt regnskab ændrer  

 opstillingen og rækkefølgen under forudsætning af, at  

 samtlige noteoplysninger medtages.
 Sammenligningstal til noterne skal anføres i  

 umiddelbar tilknytning til tallene for regnskabsåret.
Hvis det er nødvendigt for ikke at vise løn  

 og vederlag for et enkelt medlem af en kategori af ledelsesmedlemmer, vil  

 Finanstilsynet tillade, at ikke-børsnoterede  selskaber i et eventuelt  

 trykt regnskab og i FÅ/KÅ-regnskabet  i stedet kan vise  

 løn og vederlag samlet for to kategorier eller, hvis kun en kategori  

 modtager sådanne beløb, kan undlade at specificere  

 beløbet.
I sidstnævnte tilfælde skal selskabet i stedet  

 føre beløbet under resultatopgørelsens post 8.2.1  

 Lønninger og undlade at offentliggøre noteoplysningen ad.  

 resultatopgørelsens post 8.1. på FÅ08/KÅ07.
 Den sidste fremgangsmåde kan tillige anvendes i  

 situationer, hvor to kategorier modtager sådanne beløb, men hvor  

 beløbet for den ene kategori er så lille eller af en sådan  

 karakter, at løn og vederlag for en enkelt person alligevel  

 tilnærmelsesvis vil fremgå selv ved en sammenlægning af  

 beløbet for de 2 kategorier.
Vedrørende anlægsnoterne på FÅ  

 10, FÅ 11, FÅ 12, FÅ 13 henholdsvis KÅ 9, KÅ  

 10, KÅ 11, KÅ 12 kan selskabet henholdsvis koncernen nøjes  

 med at anføre sammenligningstal for den bogførte beholdning  

 ultimo året for hver enkelt anlægstype, da disse noter i sig selv  

 forklarer udviklingen i forhold til året før.
Sammenligningstal  

 for den bogførte beholdning ultimo året kan opstilles som en  

 supplerende linie under de respektive ultimoposter.
 Endelig kan selskabet undlade at anføre  

 sammenligningstal til noterne vedr. uafviklede forretninger på FÅ  

 15 og FÅ 16.
 2.
Definitioner 2.1 Kredit- og finansieringsinstitutter Regnskabsbekendtgørelsens § 2, nr. 3 og 4,  

 indeholder en definition af henholdsvis kredit- og finansieringsinstitutter.  

 I bekendtgørelse om kapitaldækningsregler for  

 fondsmæglerselskaber af 18. september 1997 er der i bilag 5 side  

 30 endvidere angivet eksempler på kreditinstitutter og  

 finansieringsinstitutter.
 2.1.1.
Afgrænsning af danske kreditinstitutter På Finanstilsynets internetadresse (www.ftnet.dk) er  

 oplistet samtlige danske kreditinstitutter, inklusive de institutter, der  

 ikke omfattes af bank- og sparekasseloven.
 Ud over de institutter, der omfattes af bank- og  

 sparekasseloven, er pr. 9. august 1999 følgende danske  

 institutter kreditinstitutter:
Danmarks Skibskreditfond Dansk Eksportfinansieringsfond i likvidation BRFkredit A/S Landsbankernes Reallånefond Realkredit Danmark A/S Nykredit A/S TOTALKREDIT Realkreditfond Dansk Landbrugs Realkreditfond Kommunekredit Danske Kredit Realkreditaktieselskab Unikredit Realkreditaktieselskab FIH Realkredit A/S BG Kredit A/S 2.1.2 Udenlandske kreditinstitutter.
En oversigt over kreditinstitutter i EU findes i De  

 Europæiske Fællesskabers Tidende.
Nr.
C237 41. årgang, 28.  

 juli 1998 indeholder en liste over kreditinstitutter i EU pr. 31. december  

1997. Oversigten revideres årligt.
 2.2.
Indlån   forudbetalinger -  

  marginindskud Tilsynet skal indskærpe, at det ifølge lov om  

 fondsmæglerselskaber ikke er blandt de tilladte tjenesteydelser at  

 modtage indlån fra kunder.
Eneberettigede til at modtage indlån  

 fra offentligheden er ifølge bank- og sparekasselovens § 1, stk. 5  

 alene pengeinstitutter, staten, kreditinstitutter omfattet af § 7 f og  

 udenlandske kreditinstitutter, der opfylder betingelserne i §§ 6 a eller 6  

 c.
Marginindskud, der ligger til sikkerhed for indgåede  

 derivatforretninger samt forudindbetalinger, betragtes ikke som indlån.  

 Der henvises til Finanstilsynets skrivelse af 18. juni 1998 vedrørende  

 fondsmæglerselskabers behandling af kunders marginindskud mv. samt til  

 pkt. 1.2.4.2. ovenfor Det kan supplerende oplyses, at et  

 fondsmæglerselskab skal organisere sin virksomhed således, at  

 selskabet heller ikke kan anvende (nogle) kunders midler for andre kunders  

 regning.
 3.
Status 3.1.
Værdiansættelse af posterne i balancen samt  

 ikke-balanceførte poster Ved værdiansættelse af værdipapirer, der  

 i henhold til regnskabsbekendtgørelsens  

 værdiansættelsesregler skal opføres til de officielt  

 noterede kurser, anvendes den af Københavns Fondsbørs kl. 17.00  

 beregnede gennemsnitskurs "Alle handler" som den officielt noterede kurs for  

 papirer, der er noteret på Københavns Fondsbørs.
3.2 Bogføring af aktiver, passiver og  

 ikke-balanceførte poster 3.2.1.
Passivposterne 3.2.1.1.
Hensættelser til øvrige  

 omkostninger Passivposten "Hensættelser til omkostninger" til  

 brug for omstruktureringer, edb-udvikling m.v.
 Det skal præciseres, at det ikke er i  

 overensstemmelse med periodiseringsprincippet i bank- og sparekasselovens §  

 32, stk. 1, nr. 4, samt regnskabsbekendtgørelsens § 29 at foretage  

 hensættelser til forventede omkostninger, når disse skal afholdes  

 med henblik på at skabe grundlag for fremtidig indtjening.
 Bortset fra beløb til dækning af tab og  

 omkostninger, som selskabet på balancetidspunktet har en forpligtigelse  

 eller en sandsynliggjort forpligtigelse til at afholde, må der under  

 posten "Hensættelser til omkostninger" sædvanligvis kun forekomme  

 hensættelser til udgifter i forbindelse med afvikling af aktiviteter  

 eller andre restruktureringsudgifter, der ikke har sammenhæng med det  

 fremtidige indtjeningsgrundlag.
 Det er ikke tilstrækkeligt kriterium for at  

 hensætte til udgifter, at der er truffet beslutning om, at de  

 pågældende udgifter senere skal afholdes.
 4.
 Vejledning til de enkelte årsregnskabsskemaer  

 samt skemaer til supplerende notekrav.
 FÅ3/KÅ3.
 Overskudsfordelingspost 2.1. Overført fra tidligere  

 år:
 Det bemærkes at selskaberne ikke skal føre  

 hele passivpost 7.5.1 overført fra tidligere år her.  

 Formålet med denne overførselspost er blot at vise en eventuel  

 overførsel, der stammer fra passivpost 7.5.1.
Finanstilsynet skal henlede opmærksomheden på,  

 at egenkapitalpost 7.3 Reserver, vedrører bundne, lovgivne eller  

 vedtægtsmæssige henlæggelser, jf. § 35 i  

 regnskabsbekendtgørelsen.
Under egenkapitalpost 7.5.2. Overført  

 af årets resultat føres den del af regnskabsårets overskud  

 eller underskud, der ikke er fordelt på andre poster under  

 egenkapitalen eller anvendt til andre formål, jf. § 36 i  

 regnskabsbekendtgørelsen.
 FÅ8/KÅ7.
 Opdeling af resultatopgørelsesposterne 4 og 5  

 på skema FÅ8/KÅ7:
 Da tilsynet har kunnet konstatere konkrete problemer med  

 at fordele modtagne/afgivne kurtager, gebyrer og provisionsindtægter  

 på skema FÅ8/KÅ7 skal tilsynet præcisere, at  

 indtjeningen fra afledte finansielle instrumenter skal fordeles  

 på de underliggende aktiver.
Et restbeløb af eksempelvis  

 porteføljeaftaler, der måtte opstå efter fordelingen  

 på de angivne punkter under resultatopgørelsesposterne 4 og 5,  

 kan eventuelt medtages i det foreløbige årsregnskab, under punkt  

 1. obligationer, samtidig med at en specifikation herom fremsendes til  

 Finanstilsynet.
Restbeløbet i det endelige årsregnskab kan  

 anføres under et ekstra 5. punkt.
 5.
 Indberetning af kvartalsregnskab for 4. kvartal  

1999 samt kapitaldækningsopgørelse for 4. kvartal  

1999.
 Finanstilsynet afskaffede med virkning fra og med 4.  

 kvartal 1998 regnskabsindberetningerne for 4. kvartal for  

 fondsmæglerselskaber og fondsmæglerkoncerner (KF- og  

 KK-indberetningerne for 4. kvartal).
For så vidt angår  

 kapitaldækningsbekendtgørelserne for 4. kvartal 1999 skal  

 disse udarbejdes som sædvanligt.
Dette indebærer, at der ved  

 opgørelsen skal anvendes regnskabstal for 4. kvartal, selv om disse  

 tal ikke indberettes til tilsynet.
Finanstilsynet vil i løbet af kort tid udstede  

 en ny kapitaldækningsbekendtgørelse for  

 fondsmæglerselskaber, der træder i kraft fra og med  

 indberetninger vedrørende halvåret 2000. Den nye  

 bekendtgørelse medfører, at der ved udarbejdelse af  

 kapitaldækningsopgørelse ultimo 2000 skal anvendes regnskabstal  

 fra det foreløbige årsregnskab.
Der skal dog i opgørelsen  

 anføres supplerende oplysninger vedrørende 4. kvartal om  

 ansvarlig kapital og kortfristet supplerende kapital efter fradrag opgjort  

 med medtagelse af et eventuelt underskud i løbet af året men  

 uden medtagelse af et eventuelt overskud, samt den i tilknytning hertil  

 beregnede solvensprocent.
 5.1.
Indberetning af kapitaldækningsopgørelse  

 for december 1999 samt kapitaldækningsopgørelsen  

 for 1. kvartal 2000 I forbindelse med indsendelse af  

 kapitaldækningsopgørelse for december 1999 samt for  

 kapitaldækningsopgørelsen for 1. kvartal 2000 for  

 selskaber der opfylder aktiekapitalkravet efter § 3 stk. 2 i  

bekendtgørelse af lov om fondsmæglerselskaber af 12.  

 august 1999, gives der en forlænget indsendelsesfrist på  

 15 (for koncerner 20) arbejdsdage efter udløbet af måneden.  

 Den normale frist er 7 arbejdsdage (dog 10 arbejdsdage for koncerner).
 For selskaber der opfylder aktiekapitalkravet efter § 3  

 stk. 3, og som derfor indsender kapitaldækningsopgørelser  

 kvartalsmæssigt vil indsendelsesfristen være den normale på  

 15 arbejdsdage (for koncerner 20 arbejdsdage) efter udløbet af  

 kvartalet.
 Fra og med 2. kvartal 2000 vil ovennævnte frister  

 vedrørende kvartalsindberetninger være indeholdt i den nye  

 kapitaldækningsbekendtgørelse for  

 fondsmæglerselskaber.
 5.
 Indberetning af kvartalsregnskaber.
 5.1.
 Løbende under-/overskud.
Det skal præciseres, at det underskud et selskab  

 måtte have i løbet af året skal fradrages den ansvarlige  

 kapital, hvorimod årets løbende overskud ikke må  

 lægges til.
Dette indebærer, at selskabet ikke i løbet af  

 året må udbetale bonus på baggrund af medtaget  

 løbende overskud i henhold til § 4 i lov om fondsmæglerselskaber  

 om, at den ansvarlige kapital mindst skal svare til 25 % af både det  

 foregående års faste omkostninger og vederlag udbetalt som  

 provision.
 5.2.
FK5/KK5 Noten ad. resultatopgørelsens post 4 og 5:
 Det skal præciseres, at opdelingen på  

 denne post vedrører kvartalets tal, altså posterne FK0114/KK0114  

 og FK0115/KK0115, og ikke de tilsvarende år til dato poster.
 6.
Indberetning af store engagementer Når et fondsmæglerselskab indberetter store  

 engagementer, skal fondsmæglerselskabet medtage sine indskud i  

 pengeinstitutter, som også skal holdes inden for grænsen på  

25 % af den ansvarlige kapital med tillæg af kortfristet  

 supplerende kapital, jf. § 20 stk. 1, i lov om  

 fondsmæglerselskaber.
 For engagementer, der den 5. februar 1993 oversteg 25 %  

 af et børsmæglerselskabs ansvarlige kapital, og som er  

 indberettet senest den 1. april 1994, kan engagementsgrænsen dog under  

 visse betingelser være op til 35 % frem til 31. december 2001, jf. §  

 38, stk. 3 og 4 i loven.
Finanstilsynet skal henlede opmærksomheden på,  

 at alle poster i indberetningsskemaet skal udfyldes.
Hvis der ikke er et  

 beløb, der skal angives, skal posten udfyldes med nul.
 7.
Regnskaber i euro Endelige årsregnskaber kan udarbejdes i enten  

 danske kroner eller euro.
Selskaber, der benytter sig af muligheden for at udarbejde  

 årsregnskaber i euro, vil indtil videre fortsat skulle foretage  

 regnskabsindberetning til Finanstilsynet i danske kroner.
Selskaber, der  

 får behov for at foretage en omregning mellem danske kroner og  

 euro, bedes kontakte Finanstilsynet (Økonomisk-statistisk kontor)  

 med henblik på nærmere at aftale den omregningsmetode, der skal  

 benyttes.
 8.
Nye nøgletal fra og med årsregnskabet  

 1999 Finanstilsynet skal gøre opmærksom  

 på, at der fra og med årsregnskabet for 1999 indføres nye  

 nøgletal, der vil fremgå af bilag til en  

 ændringsbekendtgørelse til regnskabsbekendtgørelsen, der  

 udsendes ultimo december 1999. Af ændringsbekendtgørelsen  

 fremgår det blandt andet, at selskaberne skal offentliggøre  

 nøgletallene i årsregnskabet og i regnskabet for 1.  

 halvår, og at nøgletallene indgår som en del af  

 skemaindberetningerne til Finanstilsynet på halv- og  

 helårsbasis.
I forbindelse med kravet om sammenligningstal for 5  

 år kan selskaberne undlade at anføre sammenligningstal for  

 år der ligger forud for det første årsregnskab, selskabet  

 har afleveret efter Finanstilsynets godkendelse.
Som en overgangsbestemmelse  

 kan nøgletalsoplysningerne for årsregnskabet 1999 indberettes  

 på papir.
Finanstilsynet, den 8. december 1999 Lars Østergaard /Ole Falkær Laustsen Bilag 1 Selskab:
 Reg.nr.:
 Regnskabsår:
Følgeskrivelse vedrørende materiale der  

 indberettes på papir til Finanstilsynet i forbindelse med selskabets  

 foreløbige årsregnskab (FÅ-skemasættet) Materialet skal være Finanstilsynet i hænde inden udgangen af  

januar måned.
 Hermed fremsendes (sæt x):
! Underskrift på skema FÅ25.
! Nøgletalsoplysninger, jf. skemaerne FÅ23-24 (kan  

 indberettes elektronisk) ! Eventuelle ekstra noter, som selskabet ønsker at lade indgå i  

 det offentliggjorte årsregnskab.
! Oversigt over selskabets beholdning af aktier, kapitalandele og  

 investeringsforeningeandele m.v., jf. regnskabsbekendtgørelsen  

 § 126, stk. 5 Eventuel henvendelse vedrørende regnskabet kan ske til:
 Navn:
 Tlf.:
Bilag 1 Koncern:
 Reg.nr.:
 Regnskabsår:
Følgeskrivelse vedrørende materiale der  

 indberettes på papir til Finanstilsynet i forbindelse med koncernens  

 foreløbige årsregnskab (KÅ-skemasættet) Materialet skal være finanstilsynet i hænde senest 10  

 arbejdsdage efter udgangen af januar.
 Hermed fremsendes (sæt x):
! Underskrift på skema KÅ21 ! Nøgletalsoplysninger, jf. skemaerne KÅ21 (kan  

 indberettes elektronisk) ! Eventuelle ekstra noter, som koncernen ønsker at lade  

 indgå i det offentliggjorte årsregnskab.
! Indberetningen vedrører (sæt X):
! Holdingkoncernen ! Fondsmæglerselskabskoncernen Eventuel henvendelse vedrørende regnskabet kan ske til:
 Navn:
 Tlf.:
Bilag 2 Selskab./Koncern:
 Reg.nr.:
 Dato:
Indberetning af rettelse til årsregnskaber Side FÅ/ KÅ Felt-  

 num-  

 mer Rettes til 1.000 kr.
Indberettede beløb 1.000 kr.
Som felt nr. anføres det ud for hvert beløbsfelt i skemaerne  

 (FÅ/KÅ) anførte nummer.
Såfremt en rettelse  

 medfører konsekvensrettelser i totaler, skal alle konsekvensrettelser  

 tillige indberettes.
Bilag 2 Selskab./Koncern:
 Reg.nr.:
 Dato:
Indberetning af rettelse til kvartals- og  

 halvårsindberetninger Side FK/ KK Felt-  

 num-  

 mer Rettes til 1.000 kr.
Indberettede beløb 1.000 kr.
 Som felt nr. anføres det ud for hvert beløbsfelt i skemaerne  

 (FK/KK) anførte nummer. såfremt en rettelse medfører  

 konsekvensrettelser i totaler, skal alle konsekvensrettelser tillige  

 indberettes.
Bilag 3 Selskab:
 Reg.nr.:
 Regnskabsår:
 Følgeskrivelse vedrørende indsendelse af  

selskabets endelige årsregnskab.
 Materialet skal indsendes til Finanstilsynet senest 8 dage efter  

 bestyrelsens godkendelse og senest 3 måneder efter regnskabsperiodens  

 afslutning.
 Hermed fremsendes i 3 eksemplarer (sæt x):
! Endeligt årsregnskab, herunder årsberetning Hermed fremsendes i 2 eksemplarer  (sæt x):
! Erklæring om, at det endelige årsregnskab er i  

 overensstemmelse med det indberettede foreløbige årsregnskab  

 (FÅ), eller såfremt dette ikke er tilfældet en  

 redegørelse for hvilke ændringer, der er foretaget med angivelse  

 af dato for rettelsen.
! Kopi af revisionsprotokollatet vedrørende årsregnskabet.
! Kopi af intern revisionsprotokol vedrørende  

 årsregnskabet.
! Årsregnskabet for finansielt holdingselskab.
! Årsregnskaber for datterselskaber.
! Eventuel henvendelse vedrørende regnskabet kan ske til:
 Navn:
 Tlf.:
Bilag 3 Koncern:
 Reg.nr.:
 Regnskabsår:
Følgeskrivelse vedrørende indsendelse af  

koncernens endelige årsregnskab Materialet skal indsendes til Finanstilsynet senest 8 dage efter  

 bestyrelsens godkendelse og senest 3 måneder efter regnskabsperiodens  

 afslutning.
 Hermed fremsendes i 3 eksemplarer (sæt x).
! Endeligt årsregnskab, herunder årsberetning.
 Hermed fremsendes i 2 eksemplarer (sæt x):
! Erklæring om, at det endelige årsregnskab er i  

 overensstemmelse med det indberettede foreløbige årsregnskab  

 (KÅ), eller såfremt dette ikke er tilfældet en  

 redegørelse for hvilke ændringer, der er foretaget med angivelse  

 af dato for rettelsen.
! Kopi af revisionsprotokollatet vedrørende årsregnskabet.
! Kopi af intern revisionsprotokol vedrørende  

 årsregnskabet.
! Eventuel henvendelse vedrørende regnskabet kan ske til:
 Navn:
 Tlf.:
Bilag 4 Fondsmæglerselskabets navn:
 Reg.nr.:
 Følgende personer kan kontaktes vedrørende månedlig  

 kapitaldækningsopgørelse, kvartalsregnskab og  

 årsregnskab.
 Navn/Navne:
 Tlf.nr.:
