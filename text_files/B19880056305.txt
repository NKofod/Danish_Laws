I medfør af §§ 4, 5, stk. 3, § 7, § 11, § 56, stk. 1, § 83, stk. 3, i lov  

 om miljøbeskyttelse, jf. lovbekendtgørelse nr. 85 af 8. marts 1985, som  

 ændret ved lov nr. 329 af 4. juni 1986 og lov nr. 392 af 10. juni 1987, fastsættes:
 § 1.  Bekendtgørelsen omfatter etablering, udvidelse,  

 ændringer samt drift af farme med kødædende pelsdyr.
 Stk. 2.  For pelsdyrfarme på over 10.000 tæver, der er  

 godkendelsespligtige efter miljøbeskyttelseslovens kapitel 5, kan der ved  

 godkendelse fastsættes vilkår, der er mere vidtgående end bestemmelserne i  

 denne bekendtgørelse.
 Stk. 3.  For anvendelse og opbevaring m.v. af gødning og  

 spildevand fra pelsdyrfarme gælder reglerne i bekendtgørelse om husdyrgødning  

 og ensilage m.v.
Lokalisering af pelsdyrfarme § 2.  Pelsdyrfarme må ikke etableres i områder, § 3.  Pelsdyrfarme skal overholde følgende afstande:
 Stk. 2.  Alle pelsdyrhaller skal opfylde følgende  

 afstandskrav:
 Stk. 3.  Afstandskravet i stk. 2, nr. 3), gælder ikke  

 for dræn mellem hallerne, når der er meddelt tilladelse til dræning, jf. § 4,  

 stk. 4.
 Stk. 4.  Afstandskravene i stk. 2 gælder ikke ved  

 etablering af pelsdyrfarme i lovligt eksisterende landbrugsbygninger, der er  

 etableret før den 1. februar 1986. Dette gælder dog kun, såfremt der er fast  

 gulv med afløb eller etableret gødningsrender.
 Stk. 5.  Kommunalbestyrelsen kan meddele dispensation  

 fra bestemmelserne i stk. 1 til mindre bygningsmæssige udvidelser eller  

 ændringer af pelsdyrfarme, der var i drift den 1. februar 1986, såfremt  

 udvidelsen sker i modsat retning af nabobeboelse.
 Stk. 6.  For områder, der ved lokalplan er udlagt til  

 pelsdyrområder, kan kommunalbestyrelsen, når særlige grunde taler herfor, se  

 bort fra afstandskravene i stk. 1, nr. 3) og 4).
 Indretning af haller og vaskeplads m.v.
 § 4.  Der skal benyttes en sådan haltype, at  

 sammenblanding af gødning og regnvand undgås.
 Stk. 2.  Åbne haller, etableret efter den 1. februar  

 1986, skal være forsynet med enten tagrender eller gødningsrender.
 Stk. 3.  Kommunalbestyrelsen kan træffe bestemmelse om,  

 hvorvidt og da i hvilket omfang allerede eksisterende haller skal forsynes  

 med tagrender eller gødningsrender.
 Stk. 4.  Dræning mellem hallerne må ikke etableres uden  

 tilladelse til afledning af spildevand efter de herom gældende regler.
§ 5.  Ved farme, indeholdende 300 avlstæver og  

 derover, skal der etableres en for fugtighed vanskeligt gennemtrængelig  

 vaskeplads til rengøring af foderrekvisitter.
Vaskepladsen skal have afløb  

 til en beholder til opsamling af spildevand eller flydende husdyrgødning, jf.  

 bekendtgørelse om husdyrgødning og ensilage m.v.
 Stk. 2.  Såfremt der udelukkende anvendes tørfoder, er  

 etablering af vaskeplads unødvendig.
 § 6.  Der skal omkring hele farmen etableres og stedse  

 vedligeholdes et læhegn, bestående af mindst 3 rækker træer.
 Stk. 2.  Ved farme, der er lovligt etableret med en  

 mindre afstand til offentlig vej og naboskel end 5 m, kan der plantes mindre  

 end 3 rækker træer.
Stk. 3.  Kravet i stk. 1 gælder ikke inden for områder,  

 der ved lokalplan udelukkende er udlagt til pelsdyrområder.
Der skal dog  

 etableres læbeplantning ved grænsen til omliggende områder.
Drift af pelsdyrfarme § 7.  Der skal renses i, under og omkring burene  

 mindst een gang om ugen.
I tiden 25. april til 1. juli, for ræve dog 25.  

 april til 15. juli, kan rengøring inde i bure med avlstæver og små unger dog  

 undlades.
I øvrigt skal samtlige haller, bure og redekasser spules rene,  

 eventuelt med højtryksrenser, een gang årligt.
Stk. 2.  Der skal under burene udlægges et ca. 10 cm  

 tykt lag sand eller grus, som skal udskiftes, så ofte det er nødvendigt, dog  

 mindst een gang årligt.
Udskiftningen skal af hensyn til fluebekæmpelsen ske  

 i perioden fra november til april.
 Stk. 3.  I pelsdyrhaller, hvor der sker en fuldstændig  

 opsamling af gødning, f.eks. i staldbygninger med tæt gulv, eller hvor der  

 anvendes gødningsrender, kan udlægning af sand eller grus undlades.
 Stk. 4.  Jorden skal holdes tør under burene.  

 Vandingssystemer skal vedligeholdes således, at vandspild ikke giver  

 anledning til afstrømning eller nedsivning af gødningsstoffer.
 Stk. 5.  Efter gødningsfjernelse spredes kalk under  

 ræveburene.
 § 8.  Der skal overalt på pelsdyrfarme foretages  

 effektiv fluebekæmpelse i overensstemmelse med de af Statens  

 Skadedyrlaboratorium fastsatte retningslinier.
 § 9.  Der må ikke fremstilles foder på pelsdyrfarme.
 Stk. 2.  Kommunalbestyrelsen kan dog under særlige  

 forhold tillade fremstilling af foder til farmenes eget forbrug.
 Stk. 3.  Foder skal opbevares i lukkede siloer, lukkede  

 containere eller i fodervogne og spande, placeret indendørs.
 Stk. 4.  Foderrekvisitter skal rengøres omhyggeligt  

 efter brugen.
 § 10.  Døde dyr samt kroppe og fedt fra pelsning skal  

 opbevares i lukkede containere, der skal leveres til destruktionsanstalt  

 mindst een gang om ugen.
Administrative bestemmelser § 11.  Kommunalbestyrelsen fører tilsyn med, at  

 pelsdyrfarme er indrettet og drives i overensstemmelse med denne  

 bekendtgørelse samt med, at afgørelser om påbud eller forbud efterkommes.
 § 12.  For tilsyn og håndhævelse gælder i øvrigt  

 reglerne i miljøbeskyttelseslovens kapitel 7.
 § 13.  Kommunalbestyrelsens afgørelser kan ikke  

 indbringes for anden administrativ myndighed.
Straffebestemmelser § 14.  Medmindre højere straf er forskyldt efter den  

 øvrige lovgivning, straffes med bøde den, der Stk. 2.  Er en overtrædelse begået af et aktieselskab,  

 anpartsselskab, andelsselskab eller lignende, kan der i henhold til § 83 i  

 miljøbeskyttelsesloven pålægges selskabet som sådant bødeansvar.
Er  

 overtrædelsen begået af en kommune eller et kommunalt fællesskab, jf. § 60 i  

 lov om kommunernes styrelse, kan der pålægges kommunen eller det kommunale  

 fællesskab bødeansvar.
 § 15.  Bekendtgørelsen træder i kraft den 5. oktober  

 1988. Samtidig ophæves bekendtgørelse nr. 17 af 24. januar 1986 om  

 pelsdyrfarme.
 Stk. 2.  For pelsdyrfarme, der var lovligt eksisterende  

 den 1. februar 1986, og som ikke siden er udvidet eller ændret, finder  

 bestemmelserne i kapitlerne 3 og 4 først anvendelse fra den 1. januar 1990.
