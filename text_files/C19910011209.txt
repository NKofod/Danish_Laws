(Til alle amtsråd og Frederiksberg  

 Kommunalbestyrelse) Hermed følger Kulturministeriets cirkulære af 21. juni 1991 om ændring af  

 cirkulære om ferieregler for tjenestemænd ansat ved den amtskommunale  

 specialundervisning for voksne.
 Ændringen vedrører feriecirkulærets § 8 og indeholder supplerende  

 overgangsbestemmelser for lærere m.fl., der pr. 31. december 1989 havde  

 tjenestefrihed uden løn og som genindtræder i tjenesten i perioden 2. marts  

 1990 - 1. august 1991.
 Det bemærkes, at ændringscirkulæret også finder anvendelse på timelærere,  

 undervisende pædagoger og faste vikarer, der ikke har fået udbetalt  

 feriegodtgørelse i forbindelse med tjenestefrihedens påbegyndelse.
Med venlig hilsen Jette Lou Cirkulære om ændring af cirkulære om ferieregler for tjenestemænd ansat  

 ved den amtskommunale specialundervisning for voksne (Til alle amtsråd og Frederiksberg Kommunalbestyrelse) § 1 I medfør af tillægsaftale af 1. maj 1991 mellem Finansministeriet og  

 Lærernes Centralorganisation til aftale af 2. marts 1990 om ferieregler for  

 tjenestemænd i folkeskolen m.fl. fastsættes følgende ændring i  

 Kulturministeriets cirkulære af 25. maj 1990 om ferieregler for tjenestemænd  

 ansat ved den amtskommunale specialundervisning for voksne.
 I § 8 indsættes som stk. 2:
»Tjenestemænd, der havde tjenestefrihed uden løn pr. 31. december  

 1989, har ved genindtræden i tjenesten i perioden 2. marts 1990 - 1. august  

 1991 ret til ferie med normal løn i førstkommende ferieår efter genindtræden.  

 Hvis den pågældende har haft lønnet beskæftigelse under tjenestefriheden,  

 fradrages feriegodtgørelse optjent herved i den løn, vedkommende oppebærer  

 under ferie.« § 2.  Ikrafttræden.
 Cirkulæret træder i kraft den 21. juni 1991 og har virkning fra 1. januar  

 1990.
Kulturministeriet, Direktoratet for Folkeoplysning, Frie Grundskoler m.v., den 21. juni 1991 P.d.v.
