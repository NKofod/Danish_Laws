Nr LSF 226 Forslag til Lov om ændring af lov om social bistand (Adgang til at klage  

 over afgørelser om praktisk bistand i hjemmet).
Fremsat af Lilli Gyldenkilde (SF) Pernille Frahm (SF) Gade (SF) Hanne  

 Thanning Jacobsen (SF) Ebba Strange (SF) den 16. marts 1993 § 1 I lov om social bistand, jf. lovbekendtgørelse nr. 829 af 1. oktober 1992,  

 som ændret senest ved lov nr. 1078 af 23. december 1992 og lov nr. 1079 af  

 23. december 1992, foretages følgende ændring:
 § 57 ophæves.
§ 2 Loven træder i kraft dagen efter bekendtgørelsen i Lovtidende.
Bemærkninger til lovforslaget Almindelige bemærkninger Forslagsstillerne ønsker, at der indføres en klageadgang vedrørende  

 praktisk bistand i hjemmet (hjemmehjælp).
 Både mange handicappede og mange ældre ønsker en sådan klageadgang, da der  

 generelt for disse grupper sker stramninger i mulighederne for at modtage  

 hjælp i hjemmet.
 Det skyldes ikke mindst politiske teser som »længst muligt i eget  

 hjem«, som har været rettesnoren for socialpolitikken for handicappede  

 og ældre i en årrække, og som mange synes er gået for vidt.
Hertil kommer, at der i hospitalssektoren er arbejdet for kortere  

 indlæggelsesperioder, hvilket indebærer, at der er brug for mere hjælp og  

 pleje i primærsektoren.
Dette har ikke alle kommuner kunnet leve op til med  

 det resultat, at omsorg og pleje er gået fra andre grupper til tidligt  

 hjemsendte fra hospitalerne.
Der skal selvfølgelig mere end en klageadgang til for at løse problemerne  

 med for få ressourcer.
Forslagsstillerne anser det for vigtigt for at få  

 problemerne frem i lyset, at der åbnes for en klagemulighed.
Dertil kommer,  

 at en klageadgang vil afhjælpe brugernes følelse af afmagt.
 Det er muligt, at det ville være ønskeligt i forbindelse med en  

 klageadgang at indføre nogle minimumsregler for tildeling af hjemmehjælp.  

 Dette har forslagsstillerne ikke taget med som direkte forslag, men vil åbne  

 for debatten herom ved at tage det med her i bemærkningerne til lovforslaget.
Bemærkninger til lovforslagets enkelte bestemmelser Til § 1 Til nr. 1 Ved forslaget om at ophæve lovens § 57 fjernes reglen om, at  

 kommunalbestyrelsens afgørelse om den bistand, der kan ydes i det enkelte  

 tilfælde med hensyn til praktisk bistand i hjemmet, ikke kan indbringes for  

 anden administrativ myndighed.
Derefter vil bistandslovens almindelige  

 klageregler i lovens kapitel 4 også blive gældende på hjemmehjælpsområdet.
Til § 2 Det foreslås, at loven træder i kraft dagen efter bekendtgørelsen i  

 Lovtidende.
