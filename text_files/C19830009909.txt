 Ved lov nr. 140 af 13. april 1983 er skattestyrelseslovens § 30 ophævet og  

 fristen for indbringelse af skattesager for domstolene forlænget fra 3 til 5  

 år, jf. lovbekendtgørelse nr. 177 af 21. april 1983, § 29, stk. 4. Herefter  

 fastsættes følgende retningslinier for amtsskatteinspektoraternes,  

 henholdsvis direktoratet for Københavns skatte- og registerforvaltnings  

 fremtidige behandling af ansøgninger om nedsættelse af skatteansættelser for  

 tidligere indkomstår:
 1. Amtsskatteinspektoraterne/direktoratet bemyndiges  

 til efter ansøgning at genoptage skatteansættelser for tidligere indkomstår  

 til fornyet prøvelse og eventuel nedsættelse ved amtsligningsrådet eller  

 ligningskommissionen efter de herom i øvrigt givne regler, såfremt  

 ansøgningen er indgivet inden 5 år efter udløbet af det pågældende  

 indkomstår.
 2. Ansøgninger indgivet i kalenderåret 1983 behandles,  

 uanset om ansøgning er indgivet før eller efter den foran nævnte ændringslovs  

 ikrafttræden, efter den i punkt 1 nævnte 5-års-regel, d.v.s. at ansøgningen  

 realitetsbehandles, for så vidt angår ansættelser vedrørende indkomståret  

 1978 og senere indkomstår.
 Ansøgninger indgivet i 1981 eller 1982 realitetsbehandles, for så vidt  

 angår ansættelser for indkomståret 1977 og senere indkomstår.
 3. Sager, hvor der på grund af overskridelse af den  

 tidligere gældende 3-årsfrist er meddelt afslag på ansøgning om  

 genoptagelse/nedsættelse af ansættelser vedrørende indkomståret 1977 eller  

 1978, genoptages og behandles efter foranstående regler, såfremt den  

 skattepligtige fremsætter anmodning herom inden udgangen af året 1983. Sager,  

 hvor der på grund af 3-årsreglen er meddelt afslag vedrørende indkomståret  

 1979, genoptages, såfremt ansøgning herom indgives inden udgangen af året  

 1984.
4. Finder amtsskatteinspektoratet/direktoratet, at  

 ansøgningen bør imødekommes helt eller delvis, forelægges sagen for  

 amtsligningsrådet/ligningskommissionen.
Hvor betingelserne herfor er opfyldt,  

 jf. statsskattedirektoratets skrivelse af 10. maj 1979 til  

 amtsskatteinspektoraterne (bemyndigelsesinstruksen), kan  

 amtsskatteinspektoratet søge nedsættelsen af ansættelsen gennemført ved  

 bemyndigelse til ligningskommissionen.
Kan amtsligningsrådet eller  

 ligningskommissionen ikke tiltræde en nedsættelse af ansættelsen, skal de  

 nævnte myndigheder ikke træffe afgørelse ved kendelse m.v. om stadfæstelse,  

 men sagen skal af amtsskatteinspektoratet/direktoratet fremsendes til  

 statsskattedirektoratet med begrundet indstilling.
 5. Finder amtsskatteinspektoratet/direktoratet, at  

 ansøgningen ikke kan imødekommes, eller er ansøgning indgivet efter udløbet  

 af 5-årsfristen, meddeles afslag med begrundelsen for dette samt med  

 oplysning om, at afslaget kan indbringes for statsskattedirektoratet.
 6. Ansøgninger, der begrundes med henvisning til en  

 afgørelse, hvorved landsskatteretten eller domstolene i en sag vedrørende  

 andre skattepligtige end ansøgeren har underkendt en hidtil af  

 ligningsmyndighederne fulgt lovfortolkning eller praksis, skal forelægges  

 statsskattedirektoratet, medmindre direktoratet allerede i cirkulære m.v. har  

 givet anvisning om, hvorledes afgørelsen skal tages i betragtning ved  

 skatteansættelsen, herunder ved genoptagelse af allerede foretagne  

 ansættelser.
7. Bestemmelserne i punkt 8, 2. punktum, i  

 statsskattedirektoratets instruks af 10. maj 1979 til  

 amtsskatteinspektoraterne (bemyndigelsesinstruksen) og punkt 8, 2. punktum i  

 SD-cirkulære 1980-26 (om Københavns ligningskommissions beføjelser efter  

 forretningsordenens § 13, stk. 3) ændres herved i overensstemmelse med det  

 foranstående.
Den samme gælder andre cirkulærer, hvori den tidligere  

 3-årsregel er anført.
