Vejledning til bekendtgørelse om  

 ændring af bekendtgørelse  

 om udøvelse af selvstændig virksomhed som  

 bibeskæftigelse I bekendtgørelse nr. 1197 af 18. december 2002 er der fastsat  

 regler om ændring af reglerne om selvstændig virksomhed som  

 bibeskæftigelse.
 I vejledning nr. 206 af 20. december 1995 til bekendtgørelse om  

 selvstændig virksomhed som bibeskæftigelse, som er ændret  

 ved vejledning nr. 101 af 16. oktober 2002 foretages følgende  

 ændringer:
 1. Vejledningen til § 3 affattes således:
»Til § 3, stk. 1  

 Begrænsning i dagpengeretten For dagpengeberettigede medlemmer, der driver selvstændig virksomhed  

 som bibeskæftigelse, er dagpengeretten begrænset til 78 uger, jf.  

 dog undtagelserne i §§ 4 og 5.
 Med virkning fra den 4. november 2002 blev beregningen af  

 den begrænsede dagpengeret for medlemmer, der driver selvstændig  

 virksomhed som bibeskæftigelse, ændret fra at være  

 én fast referenceperiode på 78 uger til at være en periode  

 på 78 uger, hvori kun indgår uger, som forbruger af  

 ydelsesperioderne, jf. bekendtgørelse nr. 851 af 16. oktober 2002 om  

 ændring af bekendtgørelse om udøvelse af  

 selvstændig virksomhed som bibeskæftigelse.
 Dette indebærer, at perioden på de 78 uger opbruges med en hel  

 uge for hver uge, der forbruger af ydelsesperioden, jf. bekendtgørelse  

 om beskæftigelseskrav og dagpengeperiode.
 Samtidig betyder det, at medlemmer, der forud for 4.  

 november 2002 var omfattet af den begrænsede dagpengeret, skal have  

 beregnet den resterende del af perioden på de 78 uger efter den nye  

 metode, hvor kun uger, der forbruger af ydelsesperioden, indgår i  

 beregningen.
Til § 3, stk. 2 Perioden på 78 uger regnes fra første ledighedsdag, hvor  

 medlemmet modtager ydelser eller deltager i tilbud, der er omfattet af lovens  

 § 55, stk. 1, 2 eller 4, og hvor medlemmet samtidig udøver  

 selvstændig virksomhed som bibeskæftigelse.
 Hvis medlemmet således har påbegyndt selvstændig  

 virksomhed som bibeskæftigelse forud for ledighedens indtræden,  

 og medlemmet for første gang indplaceres i dagpengeperioden, jf.  

 bekendtgørelse om beskæftigelseskrav og dagpengeperiode,  

 løber 78-ugers-perioden fra tidspunktet for indplaceringen i  

 dagpengeperioden.
 Hvis medlemmet påbegynder selvstændig virksomhed som  

 bibeskæftigelse, mens pågældende modtager ydelser eller  

 deltager i tilbud, der er omfattet af lovens § 55, stk. 1, 2 eller  

 4, løber 78-ugers-perioden fra tidspunktet for virksomhedens  

 start.
 Hvis medlemmet påbegynder selvstændig virksomhed som  

 bibeskæftigelse, efter at pågældende er i dagpengeperioden,  

 men på et tidspunkt, hvor medlemmet ikke modtager ydelser eller  

 deltager i tilbud, der er omfattet af lovens § 55, stk. 1, 2 eller  

 4, løber 78-ugers-perioden fra den første dag, hvor medlemmet  

 modtager ydelser eller deltager i tilbud, der er omfattet af lovens  

 § 55, stk. 1, 2 eller 4.
 I perioden på 78 uger medregnes ikke perioder, der er omfattet af  

 lovens § 55, stk. 6.
 Hvis medlemmet fortsætter med virksomheden ud over  

 78-ugers-perioden, er fortsat dagpengeret betinget af, at medlemmet har  

 optjent ret til dagpenge i en ny 78-ugers-periode, jf.  

 bekendtgørelsens § 3, stk. 4, jf. nedenfor.
 Retten til dagpenge i 78-ugers-perioden kan ikke række ud over det  

 tidspunkt, hvor medlemmet er berettiget til dagpenge efter lovens § 55,  

 stk. 1, 2 og 3.
Et medlem, der ophører med sin selvstændige  

 bibeskæftigelse, vil efter ophøret være omfattet af  

 de almindelige regler om dagpengeret, jf. bekendtgørelse  

 om beskæftigelseskrav og dagpengeperiode.
Dette gælder, uanset om  

 ophøret sker før eller efter, at medlemmet mister  

 dagpengeretten som følge af dagpengebegrænsningen efter  

 bekendtgørelsens § 3, stk. 1.
Det præciseres, at et indplaceret medlem er omfattet af  

 bestemmelsen, når medlemmet får udbetalt feriedagpenge i  

 forbindelse med et ansættelsesforhold.
Det betyder, at perioden  

 på de 78 uger starter, selvom virksomheden først er  

 påbegyndt efter, at medlemmet er kommet i beskæftigelse.
 Udbetaling af feriedagpenge til et medlem, som ikke er indplaceret,  

 og som udøver selvstændig virksomhed som bibeskæftigelse,  

 vil bevirke, at medlemmet ved en senere indplacering får afkortet  

 dagpengeperioden svarende til den periode for hvilken, der er modtaget  

 feriedagpenge.
 Da afkortningen af dagpengeperioden træder i stedet for en  

 indplacering på det tidspunkt, hvor medlemmet får feriedagpenge,  

 skal der ske en afkortning af både dagpengeperioden og af de 78  

 uger.
Det er naturligvis en forudsætning for afkortningen af de 78 uger,  

 at medlemmet udøvede selvstændig virksomhed som  

 bibeskæftigelse på det tidspunkt, hvor pågældende  

 modtog feriedagpenge.« 2. I vejledningen til § 3, stk. 4, 2. afsnit,  

 ændres »bekendtgørelse om beskæftigelseskrav,  

 dagpengeperiode og aktivperiode« til: »bekendtgørelse om  

 beskæftigelseskrav og dagpengeperiode«.
