Betænkning afgivet af Energi-, Forsynings- og Klimaudvalget den 3. maj 2018 Betænkning over Forslag til lov om Forsyningstilsynet [af energi-, forsynings- og klimaministeren (Lars Christian Lilleholt)]:
1. Ændringsforslag Energi-, forsynings- og klimaministeren har stillet 3 ændringsforslag til lovforslaget.
2. Udvalgsarbejdet Lovforslaget blev fremsat den 28. februar 2018 og var til 1. behandling den 16. marts 2018. Lovforslaget blev efter 1. behandling henvist til behandling i Energi-, Forsynings- og Klimaudvalget.
Møder Udvalget har behandlet lovforslaget i 3 møder.
Høring Et udkast til lovforslaget har inden fremsættelsen været sendt i høring, og energi-, forsynings- og klimaministeren sendte den 24. november 2017 dette udkast til udvalget, jf.
EFK alm. del  bilag 53. Den 28. februar 2018 sendte energi-, forsynings- og klimaministeren de indkomne høringssvar og et notat herom til udvalget.
Spørgsmål Udvalget har stillet 4 spørgsmål til energi-, forsynings- og klimaministeren til skriftlig besvarelse, som denne har besvaret.
3. Indstillinger og politiske bemærkninger Et flertal i udvalget (udvalget med undtagelse af EL og ALT) indstiller lovforslaget til vedtagelse med de stillede ændringsforslag.
Et mindretal i udvalget (EL og ALT) indstiller lovforslaget til forkastelse ved 3. behandling.
Mindretallet vil stemme for de stillede ændringsforslag.
Enhedslistens medlemmer af udvalget bemærker, at i formålsparagraffen for Forsyningstilsynet mangler der hensyn til nødvendige investeringer drevet af den grønne omstilling til langsigtet gavn for forbrugere og samfundet.
Enhedslisten ønsker ikke, at Forsyningstilsynets tilvejebringelse af data og andre oplysninger bliver for omfattende og bebyrdende for selskaberne, da de ekstra omkostninger vil blive direkte overvæltet på forbrugernes omkostninger til energiforsyning.
Derfor ønsker Enhedslisten at præcisere, at hjemmelen til indhentning af data (§ 7) ikke bør gå videre, end hvad der følger de begrænsninger og hensyn til proportionalitet, der i forvejen er vurderet i den relevante sektorlovgivning.
Det betyder således, at de politiske bemærkninger i udvalgets betænkning over lovforslag nr.
L 93 (Forslag til lov om ændring af lov om varmeforsyning) vedrørende administrative byrder ved indhentning af data fortsat sætter grænsen for, hvilke data der kan indhentes.
 Inuit Ataqatigiit, Nunatta Qitornai, Tjóðveldi og Javnaðarflokkurin var på tidspunktet for betænkningens afgivelse ikke repræsenteret med medlemmer i udvalget og havde dermed ikke adgang til at komme med indstillinger eller politiske udtalelser i betænkningen.
 En oversigt over Folketingets sammensætning er optrykt i betænkningen.
4. Ændringsforslag med bemærkninger Ændringsforslag Til § 11 Af energi-, forsynings- og klimaministeren, tiltrådt af udvalget:
 1) I stk. 1 ændres »§ 78, stk. 11« til: »§ 78, stk. 1«.
[Korrektion af henvisning] Til § 15 2) Nr. 3 affattes således:
 »3. § 78 affattes således:
 »§ 78. Omkostninger, som er forbundet med Forsyningstilsynets drift og opgavevaretagelse efter denne lov eller regler udstedt i medfør af loven eller efter bestemmelser indeholdt i eller udstedt i medfør af Europa-Parlamentets og Rådets forordning om betingelserne for netadgang i forbindelse med grænseoverskridende elektricitetsudveksling eller Europa-Parlamentets og Rådets forordning om integritet og gennemsigtighed på engrosenergimarkederne, betales af de virksomheder, som Forsyningstilsynet fører tilsyn med efter denne lov eller regler udstedt i medfør af loven eller efter bestemmelser indeholdt i eller udstedt i medfør af Europa-Parlamentets og Rådets forordning om betingelserne for netadgang i forbindelse med grænseoverskridende elektricitetsudveksling eller Europa-Parlamentets og Rådets forordning om integritet og gennemsigtighed på engrosenergimarkederne, jf. dog stk. 2.
Stk. 2. Netvirksomhederne og elhandelsvirksomhederne betaler halvårligt et beløb til Forsyningstilsynet til dækning af Forsyningstilsynets omkostninger til opgaver efter §§ 4 og 37-37 b og regler udstedt i medfør heraf.
Det samlede beløb fastsættes til 0,2 mio. kr.
Beløbet reguleres en gang årligt pr. 1. juli med den sats for det generelle pris- og lønindeks, der er fastsat af Finansministeriet.
Energi-, forsynings- og klimaministeren offentliggør reguleringer hvert år, første gang pr. 1. juli 2019. Halvdelen af det samlede beløb betales af netvirksomhederne og opkræves hos netvirksomhederne i forhold til den mængde elektricitet, som er transporteret gennem netvirksomhedens net til forbrug i Danmark, på baggrund af opgørelser over målinger af forbrug af elektricitet i det foregående kalenderår.
Halvdelen af det samlede beløb betales af elhandelsvirksomhederne og opkræves hos elhandelsvirksomhederne i forhold til den mængde elektricitet, som elhandelsvirksomhederne har leveret til forbrug i Danmark, på baggrund af opgørelser over målinger af forbrug af elektricitet i det foregående kalenderår.
 Stk. 3. Forsyningstilsynet fastsætter regler om betaling og opkrævning af beløb til dækning af omkostningerne efter stk. 1 og 2, jf. dog stk. 4. Afgørelser truffet i henhold til regler fastsat i medfør af 1. pkt. kan ikke påklages til anden administrativ myndighed.
 Stk. 4. Energi-, forsynings- og klimaministeren fastsætter regler om betaling og opkrævning af beløb til dækning af Forsyningstilsynets omkostninger i forbindelse med Forsyningstilsynets opgaver efter loven eller regler udstedt i medfør af loven angående netvirksomhedernes opgaver vedrørende energibesparelser.
Stk. 5. Energi-, forsynings- og klimaministeren fastsætter regler om Forsyningstilsynets behandling af klager og om, hvorvidt klager over Forsyningstilsynets afgørelser kan tillægges opsættende virkning.
Energi-, forsynings- og klimaministeren kan endvidere fastsætte regler om frister for klage til Forsyningstilsynet.
 Stk. 6. Energi-, forsynings- og klimaministeren fastsætter nærmere regler for, hvilke opgaver Forsyningstilsynet skal varetage, herunder overvågningsopgaver for at sikre velfungerende konkurrencebaserede elmarkeder og opgaver vedrørende samarbejdet med andre landes energireguleringsmyndigheder, herunder på regionalt plan og EU-plan, og regler om Forsyningstilsynets opgaver efter Europa-Parlamentets og Rådets forordning om betingelserne for netadgang i forbindelse med grænseoverskridende elektricitetsudveksling.
Stk. 7. Energi-, forsynings- og klimaministeren kan fastsætte regler om, at Forsyningstilsynet skal varetage opgaver, som er henlagt til ministeren.«« [Nyaffattelse] 3) Nr. 4-7 udgår.
[Konsekvens af ændringsforslag nr. 2] Bemærkninger Til nr. 1 Der er alene tale om en lovteknisk konsekvensrettelse som følge af ændringsforslag nr. 2. Ændringen indebærer derfor ingen materielle ændringer.
Med ændringsforslaget sikres korrekt paragrafhenvisning.
Til nr. 2 Ændringsforslaget er af lovteknisk karakter og indebærer ingen materielle ændringer i forhold til gældende ret.
Bestemmelsen affattes på ny, da de bestemmelser i § 78, som videreføres, nyordnes.
Forslaget har således til formål at sikre lovteknisk korrekthed og klarhed ved at placere de enkelte stykker korrekt indbyrdes, mens de gældende § 78, stk. 1-6, 9 og 10 ophæves.
Bestemmelserne i elforsyningslovens § 78, stk. 1-6, indeholder bestemmelser om det nuværende Energitilsyns organisation, kompetence, opgaver og sekretariat.
Bestemmelserne i elforsyningslovens § 78, stk. 9 og 10, vedrører Energitilsynets forretningsorden og forholdet mellem Energitilsynet og sekretariatets formand.
 Da det nuværende Energitilsyn bestående af et særligt sagkyndigt udvalg med dette lovforslag foreslås nedlagt og erstattet med en enstrenget organisation, der ledes af en direktør, må bestemmelserne i elforsyningslovens § 78, stk. 1-6, 9 og 10, som konsekvens heraf ophæves.
 Forslaget medfører således ingen materielle ændringer, og der henvises til bemærkninger til de eksisterende regler, som videreføres med forslaget.
For så vidt angår det foreslåede stk. 6, som er en videreførelse af det gældende stk. 7, foretages der dog en mindre sproglig justering af ordlyden, så den passer med den nye organisering af tilsynet.
Efter den gældende bestemmelse kan energi-, forsynings- og klimaministeren fastsætte nærmere regler om, hvilke opgaver Energitilsynet kan varetage.
Med flytningen af den institutionelle ramme for tilsynet er de mere tværgående opgaver for tilsynet flyttet til lov om Forsyningstilsynet.
Bestemmelsens ordlyd ændres således, at ministeren fremover kan fastsætte regler om, hvilke opgaver Forsyningstilsynet skal varetage i medfør af elforsyningsloven.
Det er ikke hensigten i øvrigt at ændre på, hvilke opgaver ministeren kan fastsætte at Forsyningstilsynet skal varetage.
Den omfatter således fortsat også opgaver, som tilsynet skal varetage i henhold til eldirektivet.
Til nr. 3 Ændringsforslaget er af lovteknisk karakter.
Der er alene tale om en konsekvensrettelse som følge af ændringsforslag nr. 2, hvor § 78 nyaffattes.
Mikkel Dencker (DF) Dorthe Ullemose (DF) Ib Poulsen (DF) Pia Adelsteen (DF) Jan Rytkjær Callesen (DF) Claus Kvist Hansen (DF) Thomas Danielsen (V) fmd.
Jacob Jensen (V) Kristian Pihl Lorentzen (V) Torsten Schack Pedersen (V) Marcus Knuth (V) Carl Holst (V) Carsten Bach (LA) Villum Christensen (LA) Orla Østerby (KF) Bjarne Laustsen (S) Per Husted (S) Jens Joel (S) Peter Hummelgaard Thomsen (S) Lea Wermelin (S) nfmd.
Karin Gaardsted (S) Søren Egge Rasmussen (EL) Øjvind Vilsholm (EL) Rasmus Nordqvist (ALT) Christian Poll (ALT) Andreas Steenberg (RV) Ida Auken (RV) Pia Olsen Dyhr (SF) Trine Torp (SF) Inuit Ataqatigiit, Nunatta Qitornai, Tjóðveldi og Javnaðarflokkurin havde ikke medlemmer i udvalget.
