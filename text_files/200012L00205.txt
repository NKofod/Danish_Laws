Fremsat den 28. marts 2001 af  

 miljø- og energiminister (Svend Auken) Forslag til Lov om ændring af lov om elforsyning  

 og  

 lov om miljøbeskyttelse (Betaling for miljøvenlig elektricitet og kontrol  

 hermed samt  

 dispensation vedrørende restprodukter fra elproducerende anlæg  

 m.v.) § 1 I lov nr. 375 af 2. juni 1999 om elforsyning, som senest ændret ved  

 lov nr. 1277 af 20. december 2000, foretages følgende  

 ændringer:
 1. § 8, stk. 6, affattes således:
» 2. I § 8, indsættes som stk. 7,:
» 3. I § 8 a, stk. 3, indsættes efter »§ 8, stk. 1,«: »og til at betale pristillæg, som nævnt i §  

 59 a,«.
4. I § 58, stk. 3, udgår: »herunder særlige pristillæg,« 5. I § 59, stk. 1, indsættes efter »teknologier«: »,  

anlægsstørrelser og brændsler.« 6. Efter § 59 indsættes før afsnittet om  

 VE-beviser:
» Stk. 2. Producenter er for anlæg, som nævnt i  

 stk. 1, alene berettiget til at modtage de pristillæg og VE-beviser,  

 som fremgår af denne bestemmelse, og er ikke berettiget til at modtage  

 tilskud efter lov om elproduktionstilskud.
Producenterne er ikke berettigede  

 til den i § 56 nævnte balanceringsydelse, og elproduktionen er ikke  

 omfattet af den i § 57 nævnte aftageforpligtelse.
Stk. 3. For elektricitet produceret på  

 vindkraftanlæg på land eller på havet, jf. § 16, omfattet  

 af stk. 1, som er nettilsluttet inden den 1. januar 2000, ydes et  

 pristillæg til ejeren eller til den, som ejeren har givet ret til at  

 producere på vindkraftanlægget.
Pristillægget  

 fastsættes således, at dette og den efter stk. 9, fastsatte  

 markedspris tilsammen udgør 60 øre pr. kWh.
Pristillægget  

 kan dog højst udgøre 48 øre pr. kWh.
Stk. 4. For elektricitet produceret af et  

 vindkraftanlæg på land omfattet af stk. 1, som er nettilsluttet  

 efter den 1. januar 2000, ydes et pristillæg, som fastsættes  

 således, at dette og den efter stk. 9, fastsatte markedspris tilsammen  

 udgør 33 øre pr. kWh.
Desuden ydes et VE-bevis, jf. § 60.
Stk. 5. For elektricitet omfattet af stk. 1, produceret  

 på vindkraftanlæg på havet og nettilsluttet efter den 1.  

 januar 2000, ydes et pristillæg, der fastsættes således, at  

 dette og den efter stk. 9, fastsatte markedspris tilsammen udgør 35,3  

 øre pr. kWh.
Desuden ydes et VE-bevis, jf. § 60, samt et beløb  

 på op til 0,7 øre pr. kWh i døgngennemsnit, såfremt  

 producenten skal betale en indfødningstarif ved overføring af  

 elektriciteten til det overordnede elforsyningsnet.
 Stk. 6. Såfremt de i stk. 5, nævnte  

 vindkraftanlæg på havet er finansieret ved henlæggelser  

 efter den tidligere gældende elforsyningslov ydes alene et  

 VE-bevis.
 Stk. 7. For elektricitet produceret på anlæg,  

 som anvendes til afbrænding af biomasse omfattet af stk. 1, ydes et  

 pristillæg, som fastsættes således, at dette og den efter  

 stk. 9, fastsatte markedspris tilsammen udgør 30 øre pr. kWh.  

 Desuden ydes et VE-bevis.
Stk. 8. Udover de i stk. 7, nævnte pristillæg  

 og VE-beviser kan miljø- og energiministeren efter forelæggelse  

 for det i § 3 nævnte udvalg beslutte, at der skal ydes en producent,  

 som nævnt i stk. 7, et pristillæg på op til 100 kr. pr.  

 afbrændt ton biomasse.
Ved fastlæggelse af pristillæggets  

 størrelse, kan der lægges vægt på de udgifter, som  

 ejeren af det enkelte anlæg afholder i forbindelse med  

 afbrændingen.
Disse pristillæg kan for anlæggene tilsammen  

 i alt maksimalt udgøre 30 mio. kr. om året.
Stk. 9. Efter retningslinier fastsat af den  

 systemansvarlige virksomhed indberetter den pågældende  

 netvirksomhed på timebasis mængden af den elektricitet, der er  

 produceret på anlæg nævnt i stk. 3, 4, 5 og 7. Herefter  

 fastsætter den systemansvarlige virksomhed på timebasis den  

 markedspris, som det i produktionstimen var muligt at opnå for en kWh i  

 det område, hvor elektriciteten er produceret, dvs. områdets  

 spotpris.
Hvis den fastsatte markedspris overstiger de i stk. 3, 4, 5 og 7,  

 fastsatte, samlede beløb for pristillæg og markedspris, beregnes  

 et negativt pristillæg, som modregnes i udbetalingerne til  

 elproducenterne.
 Stk. 10. Indtil VE-beviser udstedes, jf. stk. 4, 5, 6 og  

 7, ydes i stedet et pristillæg på 10 øre pr. kWh.
 Stk. 11. Miljø- og energiministeren kan  

 efter forelæggelse for det i § 3 nævnte udvalg fastsætte  

 regler om, at de i denne bestemmelse angivne pristillæg skal bortfalde  

 eller skal erstattes af VE-beviser.
Stk. 12. De systemansvarlige virksomheders omkostninger  

 til pristillæg efter denne bestemmelse opkræves hos alle danske  

 elforbrugere med samme beløb i forhold til disses totale elforbrug,  

 jf. dog § 8 a, stk. 3. « 7. I § 68, stk. 2, udgår »§  

 58, stk. 3«.
I stedet indsættes »§ 59 a«.
 8. I § 84, stk. 2, indsættes efter 1. pkt.:
» 9. Efter § 85 indsættes i kapitel 12:
» Stk. 2. Miljø- og energiministeren kan endvidere  

 fastsætte regler for udøvelse af tilsyn og kontrol med  

 udstedelse, tildeling og omsætning af de i § 60 nævnte  

 VE-beviser.
I reglerne kan det fastsættes, at elforbrugerne har pligt  

 til at afgive oplysninger, som er nødvendige for, at der kan  

 føres kontrol med, at disse har opfyldt deres købsforpligtelse  

 for VE-beviser.
Stk. 3. Miljø- og energiministeren kan  

 fastsætte regler om dokumentation og regnskabsføring for  

 forhold, der er omfattet af stk. 1 og 2. Der kan endvidere fastsættes  

 regler om, at en elproducent, som modtager afregningspris eller  

 pristillæg, eller modtager VE-beviser, skal indberette produktionsdata  

 og andre relevante oplysninger om produktionsforhold til en kollektiv  

 elforsyningsvirksomhed eller til et centralt register.
Det kan i reglerne  

 fastsættes, at udgifterne til opfyldelse af de i denne bestemmelse  

 nævnte krav påhviler elproducenten.
 Stk. 4. Miljø- og energiministeren kan  

 fastsætte regler om, at kontrollen og tilsynet efter stk. 1 og 2, skal  

 udøves af netvirksomheder eller af de systemansvarlige  

 virksomheder.
Stk. 5. Miljø- og energiministeren kan  

 fastsætte regler om, at de systemansvarlige virksomheder skal  

 fastsætte retningslinjer for udøvelse af kontrollen og tilsynet.  

 Retningslinjerne skal godkendes af ministeren.« 10. I § 93 indsættes som stk. 2:
» § 2 I lov om miljøbeskyttelse, jf. lovbekendtgørelse nr. 698 af  

 22. september 1998, som senest ændret ved § 2 i lov nr. 447 af 31. maj  

 2000, foretages følgende ændring:
 1. I § 50, stk. 3, indsættes efter 1. pkt.:
» § 3 Tidspunktet for lovens ikrafttræden fastsættes af  

 miljø- og energiministeren.
Ministeren kan fastsætte, at dele af  

 loven træder i kraft før andre dele af loven.
 Stk. 2. Bestemmelsen i § 8, stk. 6, i lov om  

 elforsyning som affattet ved denne lovs § 1, nr. 1, og § 59 a, stk. 1 og 3, i  

 lov om elforsyning som affattet ved denne lovs § 1, nr. 6, har virkning fra  

 den 1. januar 2001.
 Stk. 3. Bestemmelsen i § 8 a, stk. 7, i lov om  

 elforsyning som affattet ved denne lovs § 1, nr. 2, har virkning fra den 1.  

 januar 2000.
Bemærkninger til lovforslaget Almindelige bemærkninger 1. Lovforslagets baggrund og formål Elforsyningsloven Lovforslaget indeholder dels nogle tilpasninger af den  

 gældende elforsyningslov, dels regler om pristillæg for de  

 VE-anlæg, som opføres eller er opført som følge af  

 pålæg efter den tidligere gældende elforsyningslov, jf. §  

 13 i lovbekendtgørelse nr. 632 af 1. juli 1996, som senest  

 ændret ved lov nr. 89 af 10. februar 1998.
100 GWh-grænsen 100 GWh-grænsen i lovens § 8 foreslås  

 ændret på to punkter.
De helt store elforbrugere indrømmes efter den  

 gældende elforsyningslov delvis fritagelse for at bidrage til  

 finansieringen af visse pristillæg til elektricitet produceret ved  

 hjælp af vedvarende energi.
Den del af elforbruget, som overstiger 100  

 GWh, medregnes ikke ved beregningen af, hvor store bidrag den  

 pågældende virksomhed skal betale til finansieringen.
Denne  

 særlige favorisering af de 6-7 største danske virksomheder har  

 været notificeret, og Europa-Kommissionen har den 3. oktober 2000  

 godkendt ikrafttrædelse af bestemmelsen, hvilket skete den 1. november  

 2000, jf. bekendtgørelse nr. 948 af 19. oktober 2000. Kommissionens  

 sagsbehandlingstid strakte sig imidlertid over ca. 1½ år, og da  

 elforsyningsloven ikke giver mulighed for at give bestemmelsen  

 tilbagevirkende kraft, er virksomhederne gået glip af fordelen ved  

 bestemmelsen i knapt 1½ år.
Det foreslås derfor for det  

 første at give bestemmelsen i § 8, stk. 5, virkning fra den 16. august  

 1999, som er den dag, hvor de omhandlede tilskud blev omlagt fra statstilskud  

 til tillæg til elprisen.
Ved lov nr. 1110 af 29. december 1999 om ændring af  

 lov om elforsyning blev der i § 8, stk. 6, indsat en bestemmelse, som skulle  

 sikre, at den nævnte 100 GWh-grænse tillige skulle gælde  

 for pristillæg til markedsprisen, som måtte blive ydet til  

 elværksejede anlæg efter § 58, stk. 3. Baggrunden for  

 bestemmelsen var at sikre, at de mest energiforbrugende virksomheder for den  

 del af deres forbrug, som lå over 100 GWh, kun skulle betale  

 markedsprisen for den elværksproducerede miljøvenlige  

 elektricitet.
Der er imidlertid ikke blevet fastsat regler om ydelse af  

 sådanne pristillæg, idet betalingen til de elværksejede  

 anlæg indtil nu sker gennem en forhøjet afregningspris fastsat  

 efter elforsyningsloven.
Virksomhederne har som konsekvens heraf endnu ikke  

 kunnet drage de tilsigtede fordele af 100 GWh-grænsen på dette  

 område, selvom disse anlæg, bl.a. som følge af den  

 politiske aftale af 17. november 1999 om kraftværkernes  

 økonomiske forhold (kraftværksaftalen), for de flestes  

 vedkommende modtager en afregningspris, der er højere end  

 markedsprisen.
Forslaget indeholder derfor for det andet en bestemmelse, der  

 fastslår, at reglen om en 100 GWh-grænse også skal  

 gælde for den del af afregningsprisen til de decentrale  

 kraftvarmeanlæg, ejet af de store kraftværker, som overstiger en  

 gennemsnitlig markedspris.
Da virksomhederne af de nævnte formelle  

 grunde ikke har kunnet udnytte den gældende bestemmelse i § 8, stk. 6,  

 i år 2000, foreslås det at tillægge bestemmelsen i § 8,  

 stk. 7, virkning fra den 1. januar 2000, jf. forslagets § 3.
Pristillæg til elproduktion på vedvarende energianlæg  

 opført efter pålæg udstedt i medfør af den  

 tidligere elforsyningslov Efter elforsyningsloven har elforbrugerne som udgangspunkt  

 pligt til at aftage en forholdsmæssig andel af al miljøvenlig  

 elektricitet.
Denne prioritering af den miljøvenlige elektricitet, som  

 også fandtes i den tidligere gældende elforsyningslov, har den  

 ulempe, at den begrænser den mængde elektricitet, som forbrugerne  

 kan købe på det frie elmarked.
Med den stigende produktion af  

 miljøvenlig elektricitet er der derfor behov for at søge at  

 modgå denne tendens.
Med lovforslaget foreslås det derfor, at  

 elektriciteten fra biomasseanlæg og vindmøller, som  

 opføres som følge af påbud efter tidligere gældende  

 elforsyningslov, ikke længere skal være omfattet af aftagepligt  

 for forbrugerne, men at elproduktionen fra disse anlæg alene skal  

 modtage pristillæg og i visse tilfælde VE-beviser.
I betragtning  

 den energipolitiske og økonomiske rækkevidde af denne  

 ændring og af den forestående udbygning med især  

 havvindmøller og biomasse, foreslås det at fastsætte de  

 økonomiske vilkår direkte i elforsyningsloven.
Lovforslaget  

 indeholder derfor i § 1, nr. 6, en bestemmelse herom.
Tilsyn og kontrol Elforsyningsloven indeholder i dag ingen udtrykkelig  

 hjemmel til, at miljø- og energiministeren kan fastsætte regler  

 om kontrol med de udgifter, som betales af elforbrugerne i medfør af  

 bestemmelserne om offentlige serviceforpligtelser i elforsyningsloven.  

 Indførelse af konkurrence i elsektoren og den selskabsmæssige  

 opsplitning af elforsyningsvirksomhederne har betydet, at branchen i dag ikke  

 har samme muligheder for, og ressourcer til på egen hånd at  

 gennemføre en effektiv kontrol på dette område.
Det  

 foreslås derfor, at der i elforsyningsloven indføres en adgang  

 for miljø- og energiministeren til at fastsætte nærmere  

 regler om tilsyn og kontrol med de midler, som elforbrugerne betaler til de  

 offentlige serviceforpligtelser, herunder tilskud og pristillæg til  

 miljøvenlig elproduktion og VE-beviser og pligten til at aftage  

 miljøvenlig elektricitet.
Miljøbeskyttelsesloven Allerede i forbindelse med det oprindelige forslag til lov  

 om miljøbeskyttelse, forslag nr.
L 358 af 6. juni 1991, var man  

 opmærksom på, at det skulle være muligt for virksomheder i  

 visse tilfælde selv at etablere deponeringsanlæg for eget affald,  

 jf. bemærkningerne til lovforslagets § 49, som i den vedtagne lov blev  

 § 50, i FT 90-91, 2. samling, till.
A, sp. 1566 og 1567 og till.
B sp. 972.  

 På grund af affaldsmængden eller affaldets særlige karakter  

 kan det således være uhensigtsmæssigt at anbringe  

 sådant affald på eksisterende deponeringsanlæg, d.v.s.  

 sammen med andet affald.
Det fremgår af bemærkningerne til  

 miljøbeskyttelseslovens § 50, stk. 2 og 3, at der bl.a. er tænkt  

 på deponering af flyveaske og restprodukter fra kraftværker.  

 Amtsrådene har i flere tilfælde givet dispensation efter stk. 3.  

 El- og varmeproduktionsanlæggene har således traditionelt selv  

 etableret anlæg til deponering af de specielle affaldstyper og  

 restprodukter, som fremkommer ved forbrændingen.
For en del af det  

 omfattede affald, nemlig restprodukter fra røggasrensning på  

 kraftværker baseret på fossile brændsler, har kommunerne  

 ikke anvisningspligt, og det er dermed overladt til anlæggene selv at  

 finde deponeringsfaciliteter.
I forbindelse med at strukturen i elsektoren  

 har ændret sig til færre og større enheder, er det  

 ønskeligt også at ændre miljøbeskyttelsesloven,  

 således at der kan meddeles dispensation til en el- eller  

 varmeproducerende virksomhed, der er affaldsproducent, til udover eget affald  

 også at kunne modtage og deponere affald fra andre, tilsvarende  

 anlæg.
2. Lovforslagets indhold Elforsyningsloven Med forslaget gives der mulighed for at godtgøre  

 den ekstraomkostning, der er blevet pålagt de store elforbrugere i  

 perioden fra den 16. august 1999 til den 1. november 2000 som følge  

 af, at ikrafttrædelsen af lovens § 8, stk. 5, vedrørende 100  

 GWh-grænsen måtte afvente godkendelse fra  

 Europa-Kommissionen.
Der foreslås herudover indført en regel,  

 hvorefter samme 100 GWh-grænse skal gælde for den støtte,  

 der ydes til visse miljøvenlige, kraftværksejede anlæg.
Da  

 sådan støtte har været ydet i år 2000,  

 foreslås det at give denne bestemmelse virkning fra den 1. januar  

 2000.
 Med forslaget gives der endvidere mulighed for fremover at  

 lægge vægt på et anlægs størrelse og  

 brændsels- anvendelse ved tildeling af støtte til  

 VE-elektricitet.
Det foreslås endvidere, at støtten til de  

 anlæg til produktion af VE-elektricitet, som opføres som  

 følge af pålæg efter den tidligere gældende  

 elforsyningslov, fastsættes som pristillæg og ikke som en  

 afregningspris med tilknyttet aftagepligt for alle forbrugere.
Ifølge  

 forslaget fastsættes pristillægget direkte i elforsyningsloven,  

 og omkostningerne fordeles på forbrugerne efter de samme principper,  

 som gælder aftagepligten for miljøvenlig strøm.
Det  

 betyder, at 100 GWh grænsen også vil gælde for disse  

 pristillæg, og egenproducenter får fortsat mulighed for kun at  

 bidrage til udbygningen med vedvarende energi i forhold til det elforbrug,  

 som de aftager fra det kollektive elforsyningsnet.
Omkostningerne vil  

 endvidere blive udlignet mellem Øst- og Vestdanmark.
 Endeligt foreslås, at der i elforsyningsloven  

 indføres en adgang for miljø- og energiministeren til at  

 fastsætte nærmere regler om tilsyn og kontrol med de midler, som  

 elforbrugerne betaler til de offentlige serviceforpligtelser, herunder  

 tilskud og pristillæg til miljøvenlig elproduktion og med  

 pligten til at aftage miljøvenlig elektricitet.
Miljøbeskyttelsesloven Herudover indeholder lovforslaget et forslag til en  

 ændring i lov om miljøbeskyttelse, som vedrører  

 deponering af restprodukter fra el- eller varmeproduktionsanlæg.
Det  

 bliver muligt for amterne at tillade, at en el- eller varmeproducerende  

 virksomhed deponerer affald fra andre, tilsvarende anlæg.
3. Økonomiske og administrative konsekvenser for staten,  

 amtskommuner og kommuner Lovforslaget skønnes ikke i sig selv at have  

 væsentlige økonomiske og administrative konsekvenser for staten,  

 amtskommuner og kommuner.
Det offentlige vil naturligvis som elforbruger  

 skulle bidrage til finansieringen af VE-udbygningen på lige fod med  

 andre elforbrugere.
En stor del af den kontrol med udgifter til de offentlige  

 serviceforpligtelser, herunder tilskud og pristillæg, som  

 foreslås, forventes at skulle udøves af netvirksomhederne og de  

 systemansvarlige virksomheder.
Personaleforbruget i Energistyrelsen og i  

 Energitilsynet til udøvelse af tilsyn og kontrol og eventuelle klager  

 i denne forbindelse vil derfor være af mindre omfang og forventes at  

 kunne holdes inden for de eksisterende personalerammer i Miljø- og  

 Energiministeriet og i Erhvervsministeriet.
Med hensyn til netselskabernes  

 eventuelle omkostninger til kontrol med opkrævning vedrørende  

 miljøvenlig elektricitet mm. i henhold til bestemmelser fastsat efter  

 lovforslaget, er det hensigten at give mulighed for, at disse kan indregnes i  

 netvirksomhedernes indtægtsrammer med de faktiske omkostninger.
4. Økonomiske og administrative konsekvenser for  

 erhvervslivet Erhvervsvirksomheder med et elforbrug på over 100  

 GWh om året pr. forbrugssted vil få godtgjort tidligere betalte  

 ekstraomkostninger til dele af den miljøvenlige el for det forbrug,  

 der ligger over 100 GWh om året pr. forbrugssted i perioden fra den 16.  

 august 1999 til den 1. november 2000. Virksomhederne vil endvidere efter  

 samme princip blive godtgjort for en del af de udgifter, som har været  

 opkrævet til dækning af støtte til visse  

 miljøvenlige, kraftværksejede anlæg og de  

 pristillæg, som fremover vil blive ydet til de kraftværksejede  

 VE-anlæg.
Endelig vil disse virksomheder blive delvist fritaget for at  

 skulle bidrage til udbygningen med havvindmøller og biomasse.
De øvrige forbrugere, herunder erhvervslivet, vil  

 blive pålagt de ekstraomkostninger på ca. 30 mio. kr., som  

 elforbrugere med et forbrug over 100 GWh efter forslaget vil få  

 refunderet.
Der er dog delvist tale om omkostninger, som de øvrige  

 elforbrugere i princippet skulle have betalt, hvis den manglende  

 EU-godkendelse ikke havde forsinket ikraftsættelsen af denne  

 bestemmelse.
Hertil kommer omkostninger som følge af de angivne  

 udvidelser af 100 GWh-grænsen.
Den foreslåede omlægning af støtten til  

 den allerede besluttede udbygning med vedvarende energi fra en støtte  

 via forbrugernes aftagepligt til et pristillæg til elproduktionen  

 betalt af forbrugerne indebærer ikke nye udgifter for erhvervslivet.  

 Udbygningen, der gennemføres i henhold til pålæg udstedt  

 efter den tidligere gældende elforsyningslov, skønnes at blive  

 lidt billigere for elforbrugerne end tidligere forudsat, idet den  

 foreslåede finansieringsmodel, som bl.a. bygger på individuelle  

 økonomiske vurderinger og en afsætning af elektriciteten  

 på det frie elmarked, i højere grad sikrer mod en  

 overkompensation til de elproduktionsvirksomheder, der opfører eller  

 ombygger anlæggene.
Da elektriciteten ikke er undergivet aftagepligt,  

 vil erhvervslivet nu få mulighed for at indkøbe større  

 mængder elektricitet på det frie elmarked, hvilket alt andet lige  

 forventes at kunne medføre en økonomisk fordel for  

 virksomhederne.
Udvidelsen af dispensationsadgangen i  

miljøbeskyttelsesloven skønnes ikke at have  

 økonomiske konsekvenser for erhvervslivet.
Kraftværkerne mv. vil  

 få en udvidet mulighed, som måske vil kunne medvirke til en  

 billigere og mere hensigtsmæssig deponeringspraksis på få  

 og store anlæg.
 Lovforslaget skønnes ikke at have administrative  

 konsekvenser for erhvervslivet.
5. Miljømæssige konsekvenser Elforsyningsloven Lovforslaget fastlægger de økonomiske rammer  

 for den udbygning med VE-anlæg, som allerede er pålagt  

 virksomhederne efter den tidligere gældende elforsyningslov.  

 Lovforslaget sikrer derfor, at den allerede besluttede udbygning kan  

 realiseres.
Den besluttede udbygning med havvindmøller og  

 biomasseanlæg vil have en overordentlig positiv  

 miljømæssig effekt.
Udbygningen er en forudsætning for, at  

 det sikres at Danmark kan indfri de internationale forpligtelser til  

 CO2-reduktion, som vi har påtaget os.
Miljøbeskyttelsesloven Udvidelsen af dispensationsadgangen i  

 miljøbeskyttelsesloven forventes fremover at betyde, at  

 restprodukterne fra el- eller varmeproduktionsanlæg vil blive deponeret  

 på få, men store anlæg.
Færre anlæg sammenholdt  

 med krav om optimal placering af anlæggene i forhold til bl.a.  

 grundvands- og drikkevandsinteresser vil miljømæssigt være  

 en fordel.
6. Forholdet til EU-retten Elforsyningsloven Med lov nr. 375 af 2. juni 1999 om elforsyning  

 gennemførtes i dansk ret Europa-Parlamentets og Rådets direktiv  

 96/92/EF af 19. december 1996 om fælles regler for det indre marked for  

 elektricitet (eldirektivet). Dele af loven blev anmeldt til  

 Europa-Kommissionen den 16. juli 1999. Europa-Kommissionen godkendte de  

 anmeldte bestemmelser, herunder bestemmelsen om en 100 GWh-grænse for  

 erhvervslivet, den 3. oktober 2000. Det findes således ikke at  

 være nødvendigt at anmelde bestemmelsen på ny, idet  

 lovforslaget skønnes at ligge inden for rammen af godkendelsen.
På baggrund af offentliggørelsen af  

 Europa-Kommissionens nye rammebestemmelser for statsstøtte til  

 miljøbeskyttelse har den danske regering i december måned 2000  

 anmeldt principperne for tildeling af støtte til nye,  

 miljøvenlige elproduktionsanlæg.
Anmeldelsen er endnu ikke  

 godkendt, men de anmeldte støtteprincipper skønnes at ligge  

 inden for de nye miljørammebestemmelser.
Bestemmelserne om  

 økonomisk støtte til den VE-udbygning, som er indeholdt i dette  

 lovforslag, holder sig inden for rammerne af den allerede foretagne  

 anmeldelse.
Bestemmelserne i den foreslåede § 59 a, kan for så  

 vidt angår støtte til nye anlæg først træde i  

 kraft, når Europa-Kommissionens godkendelse af den foretagne anmeldelse  

 foreligger.
Miljøbeskyttelsesloven Forslaget til ændring af lov om  

 miljøbeskyttelse har ingen selvstændige EU-retlige konsekvenser,  

 da det er en begrænset udvidelse af dispensationsadgangen i den  

 gældende § 50, stk. 3.
7. Høring Lovforslagets er sendt i høring til  

 følgende:
 Kommunernes Landsforening, Københavns Energi,  

 Frederiksberg Kommune, Justitsministeriet, Erhvervsministeriet,  

 Finansministeriet, Danske Energiselskabers Forening, Elfor, Dansk Industri,  

 Danmarks Vindmølleforening, Energi E2 A/S, Elsam A/S, Eltra, ELKRAFT  

 System, Energitilsynet, Danske Fjernvarmeværkers Forening,  

 Forbrugerrådet, Foreningen for Slutforbrugere af Energi,  

 Landbrugsrådet, De Danske Landboforeninger, Organisationen for  

 Vedvarende Energi og Indukraft.
Vurdering af konsekvenserne af lovforslaget Positive konsekvenser/mindreudgifter Negative konsekvenser/merudgifter Økonomiske konsekvenser for stat, kommuner og amtskommuner Ingen Ingen Administrative konsekvenser for stat, kommuner og amtskommuner Ingen Ingen Økonomiske konsekvenser for erhvervslivet Storforbrugerne af el får godtgjort omkostninger til dele af den  

 miljøvenlige el for det forbrug, der ligger over 100 GWh om  

 året.
 Forslaget i § 59 a, om fastlæggelse af støtten til visse  

 VE-anlæg, indebærer ikke nye udgifter for erhvervslivet.
 De øvrige forbrugere, herunder det øvrige erhvervsliv, vil  

 blive pålagt de ekstraomkostninger, som elforbrugere med et forbrug  

 over 100 GWh fritages for.
Administrative konsekvenser for erhvervslivet Ingen Ingen Miljømæssige konsekvenser Færre deponeringsanlæg til affald fra kraftværker.
Ingen Administrative konsekvenser for borgerne Ingen Ingen Forholdet til EU-retten Bestemmelserne ligger inden for Europa-Kommissionens godkendelse af 3.  

 oktober 2000 efter statsstøttereglerne.
 Bestemmelserne om støtte til nye anlæg i § 59 a, kan  

 først træde i kraft, når Europa-Kommissiones godkendelse  

 foreligger.
Bemærkninger til lovforslagets  

 enkelte bestemmelser Til § 1 Til nr. 1 Ændringen af § 8, stk. 6, er alene en teknisk  

 konsekvensændring, som har baggrund i, at pristillæg nu  

 foreslås fastsat direkte i § 59 a, og ikke ved bekendtgørelse  

 efter § 58, stk. 3, jf. punkt 6, nedenfor.
Bestemmelsen er nødvendig  

 for at sikre, at 100 GWh-grænsen for storforbrugere ikke  

 begrænses ved lovforslagets gennemførelse.
Til nr. 2 Med bestemmelsen sikres, at de 6-7 mest energiforbrugende  

 virksomheder fritages for at bidrage til finansiering af den del af  

 afregningsprisen, der overstiger en beregnet markedspris til decentrale  

 kraftvarmeanlæg, ejet af de store kraftværker (med kapacitet  

 på over 150 MW), for så vidt angår den del af  

 energiforbruget, som overstiger 100 GWh.
Den foreslåede regel  

 følger samme principper, som den 100 GWh-grænse, som allerede er  

 gældende for visse pristillæg, jf. elforsyningslovens § 8, stk.  

 6.
Reglen foreslås, jf. forslagets § 3, stk. 3, at  

 skulle have virkning fra elforsyningslovens ikrafttræden den 1. januar  

 2000 og indebærer derfor, at afregningspriser, der ligger ud over en  

 gennemsnitlig markedspris, som fra 1. januar 2000 er ydet til de nævnte  

 kraftværksejede anlæg, ikke vil belaste de meget  

 energiforbrugende virksomheders konkurrenceevne.
Beløbet 13 øre  

 pr. kWh er udtryk for en gennemsnitlig markedspris for år 2000, og da  

 reglen foreslås at skulle gælde med tilbagevirkende kraft fra den  

 1. januar 2000, foreslås det, at beløbet fastsættes  

 direkte i lovteksten.
Efter 1. juli 2001 vil der ved anvendelse af reglen  

 skulle benyttes den markedspris, som vil blive fastsat efter den  

 foreslåede bestemmelse i 59 a, stk. 9. Bestemmelsen, der er en  

 konsekvens af aftalen af 17. november 1999 (kraftværksaftalen), har i  

 overensstemmelse med aftalen en løbetid på 4 år.
Til nr. 3 Med bestemmelserne i § 8 a, stk. 3-7, der blev indsat ved  

 lov nr. 448 af 31. maj 2000 om ændring af elforsyningsloven, blev der  

 indført regler, der reducerede egenproducenters pligt til at aftage  

 miljøvenlig elektricitet.
Såfremt dette lovforslag vedtages, vil  

 mængden af miljøvenlig elektricitet, som forbrugerne har pligt  

 til at aftage, blive formindsket.
Hermed vil den tilsigtede begunstigelse for  

 egenproducenterne blive tilsvarende reduceret.
Det er derfor fundet rigtigst  

 at foreslå, at egenproducenternes betaling til de pristillæg, som  

 foreslås i § 59 a, og som træder i stedet for aftagepligten,  

 beregnes i forhold til det elforbrug, som aftages gennem det kollektive  

 elforsyningsnet (netto-afregningsprincippet). Øvrige forbrugere skal  

 bidrage i overensstemmelse med deres totale energiforbrug, jf.  

 bemærkningerne til den foreslåede bestemmelse i § 59 a, stk.  

 12.
Til nr. 4 Ændringen af § 58, stk. 3, er alene en teknisk  

 konsekvensændring, som har baggrund i, at pristillæg nu  

 foreslås fastsat direkte i § 59 a, og ikke ved bekendtgørelse  

 efter § 58, stk. 3, jf. punkt 6 nedenfor.
 Til nr. 5.
Efter bestemmelsen i § 59, stk. 1, kan miljø-og  

 energiministeren fastsætte regler for afregning af VE-elektricitet,  

 herunder at der kan anvendes forskellige afregningspriser for forskellige  

 teknologier.
Med ændringen foreslås, at ministeren ved  

 fastsættelsen af afregningspriser herudover kan lægge vægt  

 på anlæggenes størrelse og på  

 brændselsanvendelsen.
Baggrunden herfor er den, at økonomien i  

 biomasseanlæg som oftest vil være afhængig af  

 anlægsstørrelsen, og store anlæg typisk vil have et mindre  

 støttebehov pr. produceret energienhed end små anlæg.  

 Ændringen af bestemmelsen indebærer, at ministeren kan  

 gøre afregningsreglerne afhængig af anlæggenes  

 størrelse.
Det foreslås endvidere, at der ved  

 fastlæggelse af afregningsreglerne kan lægges vægt på  

 det brændsel, som anvendes.
Det vil således kunne bestemmes, at  

 anlæg som anvender biobrændsler, som er billige, skal have mindre  

 støtte end anlæg, som anvender dyrere brændsler.
Regler efter § 59, stk. 1, vil ikke vedrøre  

 anlæg, som opføres efter påbud efter den tidligere  

 gældende elforsyningslov, idet disse anlæg afregnes efter  

 bestemmelserne i den foreslåede § 59 a.
Reglerne kan først  

 udstedes efter forelæggelse for Folketingets Energipolitiske  

 Udvalg.
Til nr. 6 Bestemmelsens anvendelsesområde Efter elforsyningsloven har elforbrugerne som udgangspunkt  

 pligt til at aftage en forholdsmæssig andel af al den  

 miljøvenlige elektricitet, som produceres her i landet.
Denne  

 prioritering af den miljøvenlige elektricitet, begrænser den  

 mængde elektricitet, som forbrugerne kan købe på det frie  

 elmarked.
Med den stigende produktion af miljøvenlig elektricitet er  

 der derfor behov for at søge at modgå denne tendens til lukning  

 af elmarkedet, som denne prioritering indebærer.
Med lovforslaget  

 foreslås det derfor, at elektriciteten fra biomasseanlæg og  

 vindmøller, herunder havvindmøller som opføres, eller  

 som er opført som følge af påbud efter tidligere  

 gældende elforsyningslov, ikke længere skal være omfattet  

 af aftagepligt for forbrugerne.
Opførelsen af disse anlæg skal således  

 ikke støttes ved udbetaling af en afregningspris for en elproduktion,  

 som forbrugerne har pligt til at aftage, jf. de gældende regler i §§ 57  

 og 58. Støtten til disse anlæg skal i stedet ske ved  

 pristillæg og VE-beviser.
Samme ordning er ved kraftværksaftalen  

 med elreformpartierne aftalt for de da eksisterende kraftværksejede  

 VE-anlæg.
Bestemmelserne i den foreslåede § 59 a gælder  

 udelukkende for VE-elektricitet, som produceres på anlæg, der er  

 opført eller ombygget som følge af pålæg meddelt  

 efter bestemmelsen i § 13 i den tidligere gældende elforsyningslov,  

 eller som er opført efter særlig aftale med energiministeren,  

 jf. bestemmelsens stk. 1. De pålæg, som der henvises til, er  

 pålæg af 14. februar 1996 om opstilling af landvindmøller,  

 pålæg af 6. december 1993 om afbrænding af biomasse og  

 pålæg af 13. februar 1998 om opførsel af havbaserede  

 vindkraftanlæg.
Disse pålæg påtænkes efter  

 bestemmelsen i elforsyningslovens § 10, stk. 4, opretholdt i bevillingerne  

 til Elsam A/S og til Energi E2 A/S.
Såfremt en del af udbygningen af  

 havvindmøller kommer til at  ske efter afholdelse af licitation, er  

 det imidlertid hensigten at justere de meddelte pålæg.
Inden disse formelle påbud blev udstedt, blev der  

 mellem energiministeren og elværkerne indgået konkrete aftaler,  

 hvorefter elværkerne havde pligt til at opføre nærmere  

 angivne vindmøller på land.
Det drejer sig om aftalen af 20.  

 december 1985 og aftalen af 20. marts 1990. Da disse aftaler har samme  

 karakter, som de senere udstedte påbud, er det fundet rigtigst at  

 medtage disse under bestemmelsen.
 Der findes i dag en række anlæg, hvor der  

 fyres dels med biomasse omfattet af pålæg og dels med affald.  

 Sådanne anlæg skal ikke modtage støtte efter § 59 a, men  

 skal som øvrige affaldsforbrændingsanlæg hvile  

 økonomisk i sig selv efter bestemmelsen i elforsyningslovens § 75,  

 stk. 3.
Bestemmelsen i § 59 a, stk. 2, fastslår, at  

 VE-elektricitet, som produceres på de anlæg, som opføres  

 eller ombygges af elproduktionsvirksomhederne som følge af  

 pålæg efter den tidligere gældende elforsyningslov,  

 udelukkende er berettiget til støtte efter den foreslåede § 59  

 a.
Denne elektricitet er således herudover hverken berettiget til  

 økonomisk støtte efter øvrige bestemmelser i  

 elforsyningsloven eller til støtte efter lov om elproduktionstilskud,  

 jf. lovbekendtgørelse nr. 768 af 6. oktober 1997 med senere  

 ændringer.
Bestemmelserne i § 59 a, angiver således enhver form  

 for støtte, som ydes til elektricitet produceret på disse  

 anlæg.
Vindkraft Bestemmelserne om økonomisk støtte til  

 vindkraftanlæg, der er omfattet af pålæg af 14. februar  

 1996 og var tilsluttet elnettet på tidspunktet for elforsyningslovens  

 ikrafttræden, findes i forslaget til § 59 a, stk. 3. I  

 forlængelse af kraftværksaftalen sikrer bestemmelsen en  

 afregningspris på 60 øre pr. kWh.
I kraftværksaftalen er  

 det fastlagt, at denne støtte skal være midlertidig, og det  

 forventes derfor, at miljø- og energiministeren efter det  

 foreslåede § 59, stk. 11, vil beslutte, at støtten skal  

 bortfalde senest, når kraftværksselskaberne har fået  

 udbetalt den efter kraftværksaftalen fastlagte ydelse for produktion  

 på miljøvenlige anlæg.
Herefter vil disse anlæg  

 udelukkende modtage et VE-bevis som økonomisk støtte til  

 produktionen.
Landvindmøller omfattet af pålæg af 14.  

 februar 1996, som er nettilsluttet efter 1. januar 2000, vil blive sikret et  

 pristillæg, som sammen med den beregnede salgspris vil udgøre 33  

 øre pr. kWh, jf. stk. 4. Hertil ydes et VE-bevis for produktion  

 på disse vindmøller.
Denne støtte forudsættes ydet  

 i 10 år fra møllens nettilslutning, hvorefter disse anlæg  

 udelukkende vil modtage VE-bevis.
Ved vindkraftanlæg på havet i stk. 5,  

 forstås vindkraftanlæg, som kræver tilladelse efter lovens  

 § 16, for at kunne opføres.
De vindkraftanlæg på havet,  

 som er omfattet af pålæg af 13. februar 1998 vil modtage et  

 pristillæg, der sammen med den beregnede salgspris vil sikre  

 producenten en pris på 35,3 øre pr. kWh.
Det er forudsat, at  

 denne støtte ydes for en produktion på anlæggene svarende  

 til 42.000 fuldlasttimer.
Ved produktion i en fuldlasttime forstås,  

 produktion svarende til en times produktion med vindmøllens  

 installerede effekt.
Når fuldlasttimerationen er opbrugt, forventes  

 dette pristillæg ophævet efter bestemmelsen i stk. 11. Herudover  

 ydes et VE-bevis for elproduktionen på vindkraftanlæggene.
Dette  

 skal tildeles til havvindmøllerne, også efter at  

 pristillægget bortfalder.
Såvel Europa-Kommissionen som de danske  

 energimyndigheder arbejder for en afskaffelse af indfødningstariffer  

 såvel nationalt som over landegrænserne.
Der findes imidlertid  

 på nuværende tidspunkt i visse situationer en  

 indfødningstarif, som i gennemsnit ligger på 0,7 øre pr.  

 kWh ved overføring af elektricitet til det overordnede  

 elforsyningsnet.
Indtil denne tarif er afskaffet, foreslås det, at  

 VE-producenterne, som er omfattet af pålæg, kompenseres for denne  

 tarif, jf. bestemmelsen i stk. 5. Ved udtrykket døgngennemsnit i  

 bestemmelsen forstås et gennemsnit af denne tarifs størrelse i  

 et driftdøgns 24 timer.
Der kan aldrig ydes kompensation udover den  

 faktiske tarif og aldrig en kompensation, der er større end  

 gennemsnitligt 0,7 øre pr. kWh. i driftdøgnets 24 timer.
Har  

 denne gennemsnitlige tarif i et driftdøgn således i gennemsnit  

 ligget over 0,7 øre pr. kWh, ydes der ikke fuld kompensation for  

 tariffen.
Visse vindkraftanlæg på havet nettilsluttet  

 efter den 1. januar 2000 er opført for midler, som er henlagt efter  

 den tidligere gældende elforsyningslov.
Da investeringen således  

 allerede er betalt af elforbrugerne, vil det ikke være rimeligt at yde  

 disse anlæg et højt pristillæg.
Disse anlæg er  

 derfor alene berettiget til at modtage et VE-bevis, jf. stk. 6.
Biomasse Biomassehandlingsplanen foreslås sikret  

 gennemført ved, at elproduktionen får en garanteret salgspris  

 på 30 øre pr. kWh samt et VE-bevis.
Herudover ydes et  

 individuelt udmålt tillæg til visse af de værker, som  

 afbrænder biomasse.
Det er forudsat at disse pristillæg skal ydes for en  

 periode på 10 år fra lovforslagets ikrafttræden.
Derefter  

 ydes udelukkende et VE-bevis for elproduktionen.
 Det har været en forudsætning for de  

 økonomiske vurderinger, som ligger bag forslaget, at  

 kraftværkerne pga. afgiftsfordelen kan sælge varmen til en  

 højere pris, uden at varmeforbrugerne skal betale ekstra for  

 varmen.
I aftalen af 17. november 1999 var det forudsat, at  

 kraftværkernes eksisterende VE-anlæg, herunder  

 biomasseanlæg, skulle modtage en særlig høj afregningspris  

 i 4 år.
For at undgå, at biomasse transporteres til værker,  

 hvorfra der ydes en særlig høj afregningspris, foreslås  

 det nu, at disse biomasseanlæg tildeles en lavere afregningspris men i  

 en længere årrække.
Det er forudsat at disse eksisterende  

 anlæg i lighed med de nye eller ombyggede anlæg skal kunne  

 modtage pristillæg i 10 år.
Herved vil al biomasse opført  

 efter pålæg kunne modtage samme pristillæg i samme  

 periode.
Pristillæg efter stk. 8, kan udmøntes  

 af miljø- og energiministeren efter forelæggelse for  

 Folketingets Energipolitiske Udvalg.
På baggrund af  

 undersøgelser af de konkrete økonomiske udgifter i forbindelse  

 med afbrændingen, som er foretaget sammen med  

 elproduktionsvirksomhederne, er der forudsat følgende  

 udmøntning af disse tillæg:
Studstrupværket, som forventes at skulle  

 afbrænde 100.000 tons halm om året, påregnes at have behov  

 for et beløb på 100 kr. pr. afbrændt tons biomasse  

 årligt.
Herningværket, som forventes at skulle afbrænde  

 200.000 tons flis om året, forventes at have behov for 50 kr. pr.  

 afbrændt tons biomasse.
Herudover vil der i Elsams område fra  

 2004 være behov for at etablere afbrændingskapacitet til  

 yderligere 150.000 tons halm om året.
På Sjælland forventes  

 elproduktionsvirksomheden Energi E2 A/S at skulle afbrænde 130.000 tons  

 halm omfattet af biomassepåbuddet pr. år.
Til afbrænding af  

 disse 130.000 tons forventes der at være behov for at Energi E2 A/S  

 modtager 38,50 kr. pr. afbrændt tons biomasse.
Uforbrugte mængder  

 vil dog, inden for den samlede ramme, kunne overføres til det  

 følgende år.
De nævnte tilskud til Studstrupværket,  

 Herningværket og Energi E2 A/S vil udgøre i alt ca. 25 mio. kr.  

 årligt.
Der er således i forhold til det maximum på 30  

 mill.kr., som er angivet i § 59 a, stk. 8, en reserve på 5 mill.kr.  

 årligt.
De nævnte pristillæg for afbrænding af  

 biomasse er forudsat ydet i 10 år.
Forskellene i støttebehovet  

 skyldes forskelle i omkostninger til håndtering af biomassen samt  

 etablering, eller ombygning af anlæggene.
Dele af  

 biomasseafbrændingen vil finde sted på centrale  

 elproduktionsvirksomheder, som ombygges til formålet.
Generelle forhold De i stk. 3, 4, 5 og 7, nævnte pristillæg  

 beregnes på baggrund af en markedspris, som fastsættes af de  

 systemansvarlige virksomheder efter de principper, som er angivet i stk. 9.  

 De systemansvarlige virksomheder udbetaler herefter pristillæggene til  

 producenterne.
For at undgå overkompensation er bestemmelsen udformet  

 således, at pristillæggene i § 59 a, alene sikrer producenterne  

 de fastsatte beløb som et gennemsnit.
Hvis den fastsatte markedspris  

 overstiger de i stk. 3, 4, 5 og 7, fastsatte, samlede beløb for  

 pristillæg og markedspris, beregnes et negativt pristillæg, som  

 modregnes i udbetalingerne til elproducenterne.
Finder der ingen udbetalinger  

 sted, skal der ikke modregnes, og elproducenterne kan således ikke  

 pålægges at foretage positive indbetalinger til den  

 systemansvarlige virksomhed.
 VE-beviser forventes at kunne udstedes i løbet af  

 2002, og et velfungerende marked for VE-beviser påregnes at være  

 etableret fra 1. januar 2003. Indtil VE-beviser kan udstedes, vil  

 producenterne i stedet for VE-beviser modtage et pristillæg på 10  

 øre pr. kWh, jf. stk. 10.
De forudsatte løbetider for pristillæg efter  

 den foreslåede § 59 a, fremgår af lovbemærkningerne.
En  

 afkortning af løbetiderne kunne dog blive relevant, hvis de vedvarende  

 energianlæg over en årrække bliver fuldt konkurrencedygtige  

 med mere traditionelle elproduktionsanlæg.
Det foreslås derfor,  

 som det fremgår af stk. 11, at miljø-og energiministeren  

 kan ophæve disse pristillæg eller lade tillæggene erstatte  

 af VE-beviser efter forelæggelse for Folketingets Energipolitiske  

 Udvalg.
Ophævelse af de forskellige pristillæg kan i givet fald  

 ske på forskellige tidspunkter.
De systemansvarlige virksomheders udgifter til  

 pristillæggene skal som hovedregel opkræves hos alle danske  

 elforbrugere med samme beløb i forhold til deres totale elforbrug.
Som  

 nævnt under § 1, nr. 3, vil egenproducenter dog kun være  

 forpligtet til at bidrage til pristillæggene i forhold til den  

 elektricitet, som aftages gennem de kollektive elforsyningsnet.
 Klager over de systemansvarlige virksomheders beslutninger  

 efter den foreslåede § 59 a, vil kunne indbringes for Energistyrelsen,  

 medmindre der er tale om forhold, som er underlagt Energitilsynets  

 kompetence.
Til nr. 7 Ændringen af § 58, stk. 3, er alene en teknisk  

 konsekvensændring, som har baggrund i, at pristillæg nu  

 foreslås fastsat direkte i § 59 a, og ikke ved bekendtgørelse  

 efter § 58, stk. 3, jf. punkt 6 ovenfor.
Til nr. 8 Elforsyningslovens § 84, stk. 2, 1. pkt. giver mulighed  

 for gennem pålæg at indhente alle nødvendige oplysninger,  

 herunder oplysninger til brug for energistatistik, men giver ikke mulighed  

 for at udarbejde bestemmelser i bekendtgørelsesform herom.
De  

 nævnte statistikopgaver omfatter dels oplysninger, som indgår i  

 den nationale energistatistik, dels oplysninger til internationale  

 organisationer til opfyldelse af forpligtelser over for bl.a.
IEA (Det  

 Internationale Energiagentur) og EU.
Disse statistikopgaver er typisk af  

 permanent og løbende karakter, og det vil derfor være praktisk  

 og smidigt at kunne udarbejde bestemmelser i bekendtgørelsesform  

 herom.
Det foreslås derfor, at der gives ministeren bemyndigelse til at  

 fastsætte regler om fremsendelse af oplysninger i henhold til  

 bestemmelsen.
 Udover muligheden for at kunne indhente oplysninger  

 på en mere hensigtsmæssig måde gennem udarbejdelse af  

 bestemmelser i bekendtgørelsesform, indebærer forslaget ikke  

 yderligere beføjelser for miljø- og energiministeren, og  

 forslaget indebærer derfor ikke yderligere byrder for de  

 pågældende virksomheder.
Til nr. 9 Udgifter til afregningspriser og tilskud til elektricitet  

 fra vedvarende elproduktionsanlæg er i overensstemmelse med  

 elreformaftalen af 3. marts 1999 omlagt fra statstilskud til bidrag via den  

 enkelte elforbrugers regning.
Beløbene til dækning heraf  

 opkræves hos den enkelte elforbruger i forhold til dennes totale  

 elforbrug.
For egenproducenter afregnes dog i visse tilfælde i forhold  

 til netto-energiforbruget.
 For vindkraftanlæg skete omlægningen ved  

 bekendtgørelse nr. 640 af 5. august 1999 om omlægning af tilskud  

 til vindkraftproduceret elektricitet til tillæg til forbrugerprisen.  

 For elektricitet produceret af visse andre vedvarende energianlæg skete  

 omlægningen ved bekendtgørelse nr. 1364 af 20. december 2000 om  

 pristillæg til elektricitet produceret af visse vedvarende  

 energianlæg.
 I forbindelse med denne omlægning må det  

 sikres, at myndighederne, netvirksomheder og de systemansvarlige virksomheder  

 fortsat får mulighed for at udøve en effektiv kontrol med  

 administrationen af afregningspriser, pristilskud og med VE-beviser.
Der vil med hjemmel i den foreslåede bestemmelse i §  

 85 a, stk. 1, kunne fastsættes regler om tilsyn og kontrol med  

 netvirksomhedernes og de systemansvarlige virksomheders opkrævning og  

 udbetaling af beløb, der betales af elforbrugerne til de offentlige  

 serviceydelser.
Der vil således kunne fastsættes regler om, at  

 netvirksomhederne og de systemansvarlige virksomheder for nærmere  

 angivne kategorier af støttemodtagere skal opgøre og indberette  

 beløbenes størrelse og andre relevante forhold til  

 Energistyrelsen.
Der vil ligeledes kunne fastsættes regler om,  

 hvorledes der skal føres kontrol med fordelingen af den  

 miljøvenlige elektricitet, som alle forbrugere er forpligtet til at  

 aftage, jf. § 8, stk. 1-3. Der vil endvidere kunne fastsættes regler  

 om, hvorledes der skal føres tilsyn med, at egenproducenter, der  

 ønsker at få deres aftageforpligtelse beregnet efter § 8 a, stk.  

 3- 7, opfylder betingelserne herfor.
Efter den foreslåede § 85 a, stk.  

 3, kan der over for egenproducenter stilles krav om indrapportering af  

 produktionsdata.
Der vil i den forbindelse kunne stilles krav til de  

 målinger, der i for forbindelse skal foretages.
Tilsvarende kan efter det foreslåede stk. 2,  

 fastsættes regler om tilsyn og kontrol for så vidt angår de  

 VE-beviser, som efter en overgangsordning skal afløse de  

 nuværende tilskud.
Som det fremgår af bestemmelsen, kan det i  

 reglerne fastsættes, at elforbrugerne har pligt til at afgive  

 oplysninger, der er nødvendige for at der kan føres kontrol  

 med, at købsforpligtelsen for VE-beviser er opfyldt.
Med bestemmelsen i stk. 3, foreslås det, at  

 der gives mulighed for at fastsætte regler om dokumentation og  

 regnskabsføring for forhold, der er omfattet af stk. 1 og 2. Der vil  

 være behov for at fastsætte regler om, hvilke dokumentationskrav  

 der skal være opfyldt, for at en producent af vedvarende elektricitet  

 kan få udbetalt afregningspriser og tilskud eller modregne sin  

 aftageforpligtelse efter bestemmelsen i § 8 a.
Disse krav kan vedrøre  

 indretning og aflæsning af måler, dokumentation vedrørende  

 det eller de anvendte brændsler, oplysninger om afbrydelse af  

 produktionen, samt oplysninger vedrørende andre forhold, der er af  

 betydning for beregning af aftageforpligtelse, afregningspriser eller  

 tilskud.
Der vil kunne stilles krav om, at oplysningerne skal være  

 attesteret af en revisor eller af den netvirksomhed, i hvis område  

 anlægget er beliggende.
Der vil endvidere kunne fastsættes regler om, at  

 elproducenten skal indberette relevante produktionsdata til en kollektiv  

 elforsyningsvirksomhed eller til et centralt register.
Et sådant  

 register skal bl.a. styrke kontrollen med udbetaling af støtte.  

 Indberetningen til og udvekslingen af data fra registeret vil foregå  

 inden for rammerne af lov om behandling af personoplysninger.
 Uretmæssigt modtagne beløb skal  

 tilbagebetales, og der er adgang til at modregne for sådanne  

 beløb efter gældende principper.
Med hjemmel i bestemmelsen vil der endvidere kunne  

 opstilles regnskabs- og dokumentationskrav for modtagere af midler, som af  

 elforbrugerne betales som en del af de offentlige serviceforpligtelser.
Det  

 drejer sig bl.a. om den, der modtager tilskud til forsknings- og  

 udviklingsaktiviteter samt energibesparelsesaktiviteter i det omfang,  

 midlerne ydes efter bestemmelser i § 8, stk. 4, 5 og 6, og § 9, stk. 1, i  

 elforsyningsloven.
Over for disse modtagere vil der ligeledes kunne stilles  

 krav om attestation i form af revisorerklæring eller lignende.
Det kan efter forslaget bestemmes, at udgifter til  

 opfyldelse af visse regnskabs-, dokumentations- og indberetningskrav,  

 påhviler støttemodtageren.
Udgifterne til udøvelse af  

 kontrollen påhviler derimod den, som udøver denne.
 Der er i elforsyningslovens § 69, stk. 2, hjemmel til at  

 fastsætte regler om regnskabsføring for netvirksomheder og for  

 de systemansvarlige virksomheder, hvorfor en bestemmelse herom ikke er  

 medtaget i dette lovforslag.
Med hjemmel i den foreslåede bestemmelse i stk. 4,  

 kan miljø- og energiministeren fastsætte regler om, at en del af  

 tilsynet og kontrollen skal udøves af netvirksomhederne eller af de  

 systemansvarlige virksomheder.
Den producerede VE-elektricitet afregnes i dag  

 med disse kollektive elforsyningsvirksomheder, og det vil derfor være  

 naturligt og hensigtsmæssigt at lægge den primære  

 kontrolfunktion i dette led.
I det omfang tilsyns- og kontrolopgaver  

 overlades til de kollektive elforsyningsvirksomheder, vil afgørelser,  

 som træffes af disse, kunne indbringes for miljø- og  

 energiministeren.
Herudover er der efter bestemmelsen i den gældende  

 elforsyningslovs § 78, stk. 3, mulighed for at pålægge  

 Energitilsynet visse tilsynsopgaver.
Dette vil i givet fald ske efter  

 nærmere drøftelse med Energitilsynet og dettes sekretariat.
I forbindelse med udøvelsen af kontrol og tilsyn  

 fra de kollektive elforsyningsvirksomheders side foreslås det i stk. 5,  

 at der gives mulighed for at bestemme, at de systemansvarlige virksomheder  

 kan fastsætte retningslinjer for udøvelse af kontrollen og  

 tilsynet.
Der sigtes i denne forbindelse navnlig til praktiske retningslinjer  

 for tilrettelæggelse af informationsudvekslingen mellem  

 støttemodtagerne og de kollektive elforsyningsvirksomheder, herunder  

 opstilling af nødvendige rutiner og forretningsgange.
Retningslinjerne  

 skal godkendes af miljø- og energiministeren.
 De nærmere regler for udøvelse af tilsyn og  

 kontrol i medfør af lovforslagets § 1, nr. 8, vil først blive  

 udstedt efter forelæggelse for Folketingets Energipolitiske Udvalg.
Til nr. 10 I forbindelse med Folketingets behandling af lov nr. 375  

 om elforsyning blev der indsat en bestemmelse i § 8, stk. 5, nr. 2, hvorefter  

 der hos elforbrugere med et elforbrug på over 100 GWh ikke  

 opkræves beløb til dækning af netvirksomhedernes og de  

 systemansvarlige virksomheders omkostninger til det i § 59, stk. 1,  

 nævnte pristillæg til VE-elektricitet for det elforbrug, der  

 overstiger 100 GWh pr. forbrugssted om året.
Bestemmelsen blev sat ind  

 i loven af hensyn til de meget energitunge erhvervsvirksomheders  

 konkurrenceevne.
I perioden fra omlægningen af tilskuddene til  

 vindkraftproduceret elektricitet den 16. august 1999 til  

 ikrafttrædelsen af § 8, stk. 5, nr. 2, den 1. november 2000, er de  

 store elforbrugere således blevet opkrævet ekstrabeløb til  

 VE-elektricitet.
For at neutralisere denne utilsigtede virkning  

 foreslås det med tilbagevirkende kraft at godtgøre den  

 ekstraomkostning, som de store virksomheder har haft til betaling af dele af  

 den miljøvenlige elektricitet for det forbrug, der ligger over 100 GWh  

 om året pr. forbrugssted i perioden fra den 16. august 1999 til den 1.  

 november 2000.
100 GWh-grænsen gælder for et årligt  

 forbrug.
For 1999 må systemansvaret derfor foretage en  

 forholdsmæssig beregning, således at loftet på 100 GWh  

 nedsættes i forhold til det antal dage, hvor bestemmelsen er i kraft.  

 Rabatten kan således ydes for den del af elforbruget, som i perioden  

 overstiger 37,5 GWh.
Til § 2 Lov om miljøbeskyttelse Til nr. 1 Med bestemmelsen foreslås den gældende  

 dispensationsadgang udvidet, således at amtet ikke alene kan give en  

 affaldsproducent dispensation til at etablere et deponeringsanlæg for  

 eget affald, men også   for el- eller varmeproducerende anlæg -  

 at dispensere til deponering af affald fra andre, tilsvarende  

 affaldsproducenter.
Ved virksomheden menes derfor fortsat  

 affaldsproducenten.
Den udvidede dispensationsadgang vedrører affald  

 fra forbrænding til produktion af elektricitet, hvad enten der er tale  

 om forbrænding af fossile brændsler, biobrændsler eller  

 affald.
Uanset omstillingen til kraftvarme er der fortsat enkelte  

 anlæg, der alene producerer varme.
Disse anlæg har den samme type  

 restprodukter som de elproducerende, og derfor er det logisk og fornuftigt,  

 at lovforslaget omfatter restprodukter fra både el- og/eller  

 varmeproducerende anlæg.
I sin dispensationspraksis skal amtsrådet fortsat  

 være opmærksom på, at såfremt restprodukterne er  

 egnet til genanvendelse, må de ikke deponeres.
Gældende  

 planlægning indgår på sædvanlig måde i  

 vurderingen.
Som eksempel kan nævnes, at der for de sure  

 røggasrensningsprodukter fra affaldsforbrændingsanlæg  

 allerede er blevet udpeget tre fælles anlæg, nemlig på  

 lokaliteterne AV-miljø, Glatved og Klintholm.
Til § 3 Som det fremgår ovenfor, vil bestemmelserne i den  

 foreslåede § 59 a kan for så vidt angår støtte til  

 nye anlæg først træde i kraft, når  

 Europa-Kommissionens godkendelse af den foretage anmeldelse foreligger.
Det  

 foreslås derfor, at ministeren bemyndiges til at fastsætte  

 tidspunktet for lovens ikrafttræden.
Til stk. 2 Elektricitet produceret på vindkraftanlæg, som  

 er opført efter påbud, og som er nettilsluttet inden den 1.  

 januar 2000, afregnes i dag efter bekendtgørelse nr. 1363 af 20.  

 december 2000 om prisafregning og pristillæg for elektricitet  

 produceret af visse vindmøller.
Denne bekendtgørelse giver  

 imidlertid kun mulighed for at udbetale tilskud til ejeren af den  

 pågældende vindmølle.
Den foreslåede bestemmelse i § 59 a, stk. 3, giver  

 derimod mulighed for at yde tilskuddet til den, som ejeren har givet ret til  

 at producere på vindkraftanlægget.
Baggrunden herfor er den, at  

 en række af de landvindmøller, som er opstillet på  

 Sjælland som følge af påbud efter elforsyningsloven, er  

 ejet af netvirksomheder.
Netvirksomhederne har imidlertid overladt retten til  

 at producere på vindmøllerne til Energi E2 A/S.
Da elforsyningsloven ikke indeholder noget krav om, at en  

 elproducent skal eje sit produktionsanlæg, forekommer den manglende  

 mulighed i bekendtgørelse nr. 1363 af 20. december 2000 til at  

 udbetale tilskuddet til producenten ikke rimeligt.
Det foreslås derfor,  

 at bestemmelsen i forslagets § 1, nr. 5, stk. 1, og 3, og § 1, nr. 1  

 træder i kraft fra den 1. januar 2001, og således på dette  

 punkt erstatter bekendtgørelse nr. 1363 i hele år 2001. Efter  

 forslaget vil der derfor være mulighed for at udbetale tilskuddet  

 direkte til producenter i hele år 2001.
 Da den endelige opkrævning fra forbrugerne for  

 år 2001 endnu ikke er afsluttet, er det fundet rigtigt at  

 tillægge de nævnte bestemmelser tilbagevirkende kraft.
Til stk. 3 Som nævnt under forslagets § 1, nr. 2,  

 foreslås det, at reglen om at en 100 GWh-grænse tillige skal  

 gælde for de afregningspriser, som fra 1. januar 2000 har været  

 ydet til de kraftværksejede, miljøvenlige  

 elproduktionsanlæg.
Det foreslås, at denne ændring  

 får virkning fra den 1. januar 2000. Bestemmelsen får  

 således virkning for den støtte til kraftværkernes  

 decentrale kraftvarmeanlæg, som er ydet som konsekvens af  

 kraftværksaftalen.
Såfremt lovforslaget vedtages på dette punkt,  

 vil de systemansvarlige virksomheder foretage en præcis beregning af de  

 beløb, som skal tilbagebetales til de helt store elforbrugende  

 virksomheder.
De beløb, som skal tilbagebetales til de store  

 elforbrugere, skønnes i alt at udgøre i  

 størrelsesordenen 30 mio. kr.
 Da de systemansvarlige virksomheders udgifter skal hvile i  

 sig selv, vil beløbet blive opkrævet hos de øvrige  

 elforbrugere i forbindelse med deres elregning.
Bilag 1 Lovforslaget sammenholdt med gældende lov Gældende formulering § 8 Stk. 6. Såfremt det i medfør af § 58, stk.  

 3, fastsættes, at der ved afregningen af elektricitet, herunder  

 VE-elektricitet, produceret på elværksejede anlæg eller  

 anlæg opført af disse virksomheder skal ydes særlige  

 pristillæg, opkræver netvirksomhederne og de systemansvarlige  

 virksomheder omkostningerne til disse pristillæg hos elforbrugerne  

 efter de i stk. 5 fastsatte principper.
Ændringsforslaget 1. I § 8, stk. 6, affattes således:
» 2. I § 8 indsættes som stk. 7:
» § 8 a...
 Stk. 3. Miljø- og energiministeren kan  

 fastsætte regler om, at elforbrugere, der helt eller delvis selv  

 producerer den elektricitet, som de forbruger, under nærmere angivne  

 betingelser kun har pligt til at aftage miljøvenlig elektricitet som  

 nævnt i § 8, stk. 1, i forhold til det elforbrug, som aftages gennem  

 det kollektive elforsyningsnet.
 3. I § 8 a, stk. 3, indsættes efter »§ 8, stk. 1,«: »og til at betale pristillæg, som nævnt i §  

 59 a,«.
 § 58...
 Stk. 3. Efter forelæggelse for det i § 3 nævnte udvalg kan  

 miljø- og energiministeren fastsætte særlige  

 afregningsregler, herunder særlige pristillæg, for elektricitet,  

 herunder VE-elektricitet, produceret på elværksejede anlæg  

 eller anlæg opført af disse virksomheder.
4. I § 58, stk. 3, udgår: »herunder særlige pristillæg,« § 59. Efter forelæggelse for det i § 3 nævnte  

 udvalg fastsætter miljø- og energiministeren regler for  

 afregning af VE-elektricitet, herunder at der kan anvendes forskellige  

 afregningspriser for forskellige teknologier.
Miljø- og  

 energiministeren fastsætter endvidere regler om, at der ud over  

 afregningsprisen skal ydes et pristillæg på maksimalt 27  

 øre pr. kWh for VE-elektricitet, såfremt der ikke udstedes  

 VE-beviser efter § 60 til denne elektricitet.
Miljø- og  

 energiministeren fastsætter regler om, for hvilke  

 produktionsanlæg pristillægget ydes, samt regler om den  

 tidsmæssige udstrækning af afregningsreglerne og  

 pristillægget.
5. I § 59, stk. 1, indsættes efter »teknologier«: »,  

anlægsstørrelser og brændsler.« 6. Efter § 59 indsættes før afsnittet om  

 VE-beviser:
»§ 59 a.
Denne bestemmelse  

 gælder kun for VE-elektricitet produceret på anlæg, der er  

 opført eller ombygget som følge af pålæg givet i  

 medfør af § 13 i den tidligere gældende elforsyningslov.  

 Bestemmelsen gælder ikke for anlæg, der helt eller delvist  

 anvendes til afbrænding af affald.
Stk. 2. Producenter er for anlæg, som nævnt i  

 stk. 1, alene berettiget til at modtage de pristillæg og VE-beviser,  

 som fremgår af denne bestemmelse, og er ikke berettiget til at modtage  

 tilskud efter lov om elproduktionstilskud.
Producenterne er ikke berettigede  

 til den i § 56 nævnte balanceringsydelse, og elproduktionen er ikke  

 omfattet af den i § 57 nævnte aftageforpligtelse.
Stk. 3. For elektricitet produceret på  

 vindkraftanlæg på land eller på havet, jf. § 16, omfattet  

 af stk. 1, som er nettilsluttet inden den 1. januar 2000, ydes et  

 pristillæg til ejeren eller til den, som ejeren har givet ret til at  

 producere på vindkraftanlægget.
Pristillægget  

 fastsættes således, at dette og den efter stk. 9, fastsatte  

 markedspris tilsammen udgør 60 øre pr. kWh.
Pristillægget  

 kan dog højst udgøre 48 øre pr. kWh.
Stk. 4. For elektricitet produceret af et  

 vindkraftanlæg på land omfattet af stk. 1, som er nettilsluttet  

 efter den 1. januar 2000, ydes et pristillæg, som fastsættes  

 således, at dette og den efter stk. 9, fastsatte markedspris tilsammen  

 udgør 33 øre pr. kWh.
Desuden ydes et VE-bevis, jf. § 60.
Stk. 5. For elektricitet omfattet af stk. 1, produceret  

 på vindkraftanlæg på havet og nettilsluttet efter den 1.  

 januar 2000, ydes et pristillæg, der fastsættes således, at  

 dette og den efter stk. 9, fastsatte markedspris tilsammen udgør 35,3  

 øre pr. kWh.
Desuden ydes et VE-bevis, jf. § 60, og et beløb  

 på op til 0,7 øre pr. kWh i døgngennemsnit, såfremt  

 producenten skal betale en indføringstarif ved overføring af  

 elektriciteten til det overordnede elforsyningsnet Stk. 6. Såfremt de i stk. 5, nævnte  

 vindkraftanlæg på havet er finansieret ved henlæggelser  

 efter den tidligere gældende elforsyningslov ydes alene et  

 VE-bevis.
 Stk. 7. For elektricitet produceret på anlæg,  

 som anvendes til afbrænding af biomasse omfattet af stk. 1, ydes et  

 pristillæg, som fastsættes således, at dette og den efter  

 stk. 9, fastsatte markedspris tilsammen udgør 30 øre pr. kWh.  

 Desuden ydes et VE-bevis.
Stk. 8. Udover de i stk. 7, nævnte pristillæg  

 og VE-beviser kan miljø- og energiministeren efter forelæggelse  

 for det i § 3 nævnte udvalg beslutte, at der skal ydes en producent,  

 som nævnt i stk. 7, et pristillæg på op til 100 kr. pr.  

 afbrændt ton biomasse.
Ved fastslæggelse af pristillæggets  

 størrelse, kan der lægges vægt på de udgifter, som  

 ejeren af det enkelte anlæg afholder i forbindelse med  

 afbrændingen.
Disse pristillæg kan for anlæggene tilsammen  

 i alt maksimalt udgøre 30 mio. kr. om året.
 Stk. 9. Efter retningslinier fastsat af den  

 systemansvarlige virksomhed indberetter den pågældende  

 netvirksomhed på timebasis mængden af den elektricitet, der er  

 produceret på anlæg nævnt i stk. 3, 4, 5 og 7. Herefter  

 fastsætter den systemansvarlige virksomhed på timebasis den  

 markedspris, som det i produktionstimen var muligt at opnå for en kWh i  

 det område, hvor elektriciteten er produceret, dvs. områdets  

 spotpris.
 Stk. 10. Indtil VE-beviser udstedes, jf. stk. 4, 5, 6 og  

 7, ydes i stedet et pristillæg på 10 øre pr. kWh.
 Stk. 11. Miljø- og energiministeren kan  

 efter forelæggelse for det i § 3 nævnte udvalg fastsætte  

 regler om, at de i denne bestemmelse angivne pristillæg skal bortfalde  

 eller skal erstattes af VE-beviser.
Stk. 12. De systemansvarlige virksomheders omkostninger  

 til pristillæg efter denne bestemmelse opkræves hos alle danske  

 elforbrugere med samme beløb i forhold til disses totale elforbrug,  

 jf. dog § 8 a, stk. 3. « § 68...
 Stk. 2. Miljø- og energiministeren kan  

 fastsætte regler om, at de kollektive elforsyningsvirksomheder  

 administrerer regler fastsat i medfør af stk. 1, § 58, stk. 3 og § 59,  

 stk. 1, samt træffer afgørelse i forhold, der er reguleret af  

 regler fastsat i medfør af disse bestemmelser.
7. I § 68, stk. 2, udgår »§  

 58, stk. 3«.
I stedet indsættes »§ 59 a«.
 § 84...
 Stk. 2. Miljø- og energiministeren kan til sikring  

 af prisgennemsigtighed, forsyningssikkerhed og til opfølgning af  

 energi- og miljøpolitiske målsætninger, herunder til  

 udarbejdelse af det nødvendige datagrundlag i forbindelse hermed,  

 pålægge kollektive elforsyningsvirksomheder,  

 elproduktionsvirksomheder og elhandelsvirksomheder at udarbejde og udlevere  

 nærmere angivne oplysninger vedrørende virksomhedernes  

 produktions- og driftsmæssige forhold samt om de i virksomheden  

 købte og solgte ydelser.
 8. I § 84, stk. 2, indsættes efter 1. pkt.:
» 9. Efter § 85 indsættes i kapitel 12:
» Stk. 2. Miljø- og energiministeren kan endvidere  

 fastsætte regler for udøvelse af tilsyn og kontrol med  

 udstedelse, tildeling og omsætning af de i § 60 nævnte  

 VE-beviser.
I reglerne kan det fastsættes, at elforbrugerne har pligt  

 til at afgive oplysninger, som er nødvendige for, at der kan  

 føres kontrol med, at disse har opfyldt deres købsforpligtelse  

 for VE-beviser.
Stk. 3. Miljø- og energiministeren kan  

 fastsætte regler om dokumentation og regnskabsføring for  

 forhold, der er omfattet af stk.1 og 2. Der kan endvidere fastsættes  

 regler om, at en elproducent, som modtager afregningspris eller  

 pristillæg, eller modtager VE-beviser, skal indberette produktionsdata  

 og andre relevante oplysninger om produktionsforhold til en kollektiv  

 elforsyningsvirksomhed eller til et centralt register.
Det kan i reglerne  

 fastsættes, at udgifterne til opfyldelse af de i denne bestemmelse  

 nævnte krav påhviler elproducenten.
 Stk. 4. Miljø- og energiministeren kan  

 fastsætte regler om, at kontrollen og tilsynet efter stk. 1 og 2, skal  

 udøves af netvirksomheder eller af de systemansvarlige  

 virksomheder.
Stk. 5. Miljø- og energiministeren kan  

 fastsætte regler om, at de systemansvarlige virksomheder skal  

 fastsætte retningslinjer for udøvelse af kontrollen og tilsynet.  

 Retningslinjerne skal godkendes af ministeren.« § 93. Tidspunktet for lovens ikrafttræden  

 fastsættes af miljø- og energiministeren.
Ministeren kan  

 fastsætte, at dele af loven træder i kraft før andre dele  

 af loven.
 10. I § 93 indsættes som stk. 2:
