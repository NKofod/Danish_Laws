Nr BTL 198 Betænkning over Forslag til lov om indfødsrets meddelelse   

 Nr L 198 1992-93, 1. samling Afgivet af Indfødsretsudvalget Afgivet: 19930422 Udvalget har behandlet lovforslaget i nogle møder og har herunder stillet  

 spørgsmål til justitsministeren og indenrigsministeren, som disse har  

 besvaret skriftligt.
 Herefter indstiller et flertal (udvalget med undtagelse af  

 Fremskridtspartiets medlem) lovforslaget til vedtagelse med det af  

 udvalget stillede ændringsforslag.
 Et mindretal (Fremskridtspartiets medlem af udvalget) indstiller  

 lovforslaget til vedtagelse med de stillede ændringsforslag.
 Mindretallet finder anledning til at bemærke, at selv om der til dette  

 lovforslag er stillet ændringsforslag fra udvalget om at udtage en del  

 ansøgere med narkodomme, er dette kun en udskydelse af problemerne.
Som eksempel kan nævnes en ansøger.
Denne ansøger er idømt 6 måneders  

 fængsel for overtrædelse af straffelovens § 191, jf. lov om euforiserende  

 stoffer, for salg og besiddelse af 10 gram heroin og har ved dom samtidig  

 fået konfiskeret et beløb på 18.000 kr., 10. gram heroin, 1 gram hash og en  

 pesolavægt.
Derudover er ansøgeren idømt 8 måneders fængsel for alfonseri,  

 jf. straffelovens § 229, stk. 3, ligesom der har været nogle smådomme for  

 tyveri af en cykel og en dom for hæleri.
Men på trods af alt dette, så  

 betyder det skam ikke, at vedkommende ansøger returneres til sit hjemland.  

 Tværtimod vinker det danske statsborgerskab forude om nogle få år.
 En anden ansøger fik ved Østre Landsrets dom fastsat fængselsstraffen til  

 2 år for handel med narkotika og hæleri; også denne ansøger kan se frem til  

 dansk statsborgerskab om nogle få år.
Der er 20 ansøgere, der har overtrådt narkotikalovens bestemmelser.
Det er  

 naturligvis en forbedring, at kun en enkelt af disse tyve ansøgere er kommet  

 på dette lovforslag om indfødsrets meddelelse.
Men hvis de bare har  

 tålmodighed, skal det nok lykkes dem at blive belønnet med dansk  

 statsborgerskab.
 Dette finder Fremskridtspartiet ganske uacceptabelt.
Efter oplysninger fra Indenrigsministeriet har 61 af ansøgerne på dette  

 lovforslag modtaget sanktioner for straffelovsovertrædelser, der er begået i  

 perioden fra indrejse her til landet frem til opnået tidsubegrænset  

 opholdstilladelse.
Det bemærkes, at Indenrigsministeriet alene har medtaget  

 sanktioner modtaget for overtrædelse af borgerlig straffelov og ikke for  

 overtrædelse af anden lovgivning, herunder færdselsloven eller lovgivningen  

 om euforiserende stoffer.
 En gennemgang af samtlige 1147 ansøgere viser imidlertid, at 85  

 ansøgere har oplyst at have modtaget arbejdsløshedsdagpenge i en samlet  

 periode på mindst 6 måneder inden for de sidste 5 år, at 147 ansøgere  

 har modtaget sociale ydelser og sociale bistandsydelser i en samlet periode  

 på mindst 6 måneder inden for de sidste 5 år, at 13 ansøgere har  

 modtaget arbejdsløshedsdagpenge, sociale ydelser eller sociale  

 bistandsydelser i mindst 6 måneder inden for de sidste 5 år.
 Disse tal fremkommer alene på baggrund af de tilfælde, hvor politiet har  

 gjort notater om dagpenge eller om socialhjælp eller arbejdsløshedsdagpenge.  

 Så tallet er i virkeligheden højere.
Naturligvis skal Danmark hjælpe der, hvor der er direkte nød, men ingen  

 kan forvente af et lille land som Danmark, at det skal være socialkontor for  

 hele verden.
Et socialkontor, der oven i købet præmierer endog meget grov  

 vold og kriminalitet med den store gave, et dansk statsborgerskab er.  

 Mindretallet mener ikke, at disse personer skal tildeles dansk indfødsret.  

 Det er Fremskridtspartiets klare opfattelse, at for at blive dansk  

 statsborger skal man i det mindste have bevist, at man kan klare sig selv.
 Fremskridtspartiet har derfor stillet en række ændringsforslag.
Reglerne for tildeling af dansk indfødsret også benævnt som dansk  

 statsborgerskab vil, hvis de ikke ændres tilbundsgående, efter mindretallets  

 opfattelse medføre, at de kommende lovforslag bliver mere og mere omfattende.  

 Da Danmark modtog de mange flygtninge fra Iran, var argumentet, at der jo var  

 krig i Iran.
Man lovede, at iranerne kun skulle blive, til krigen var forbi.  

 Krigen i Iran er for længst forbi, men iranerne er her fortsat, og de ønsker  

 aldrig at rejse hjem igen.
Nu har de jo permanent opholdstilladelse.
De er  

 hermed at regne for indvandrere.
I dette år er det så jugoslaverne, der får  

 indrejse, fordi der er en uhyggelig og blodig krig i deres land, som FN har  

 endog meget vanskeligt ved at tackle.
Danmark har så godtaget at modtage ca.  

 30.000 flygtninge fra dette land i år.
Vi skal bare gøre os helt  

 krystalklart, at disse flygtninge, som tiden går, vil få tidsubestemt  

 opholdstilladelse og dermed blive en fast befolkning i Danmark.
Selvfølgelig  

 kan Danmark blive ved og blive ved med at modtage fremmede i en uendelighed,  

 men mange politikere glemmer, at befolkningens tålmodighed har nået  

 bristepunktet.
 Endelig har Fremskridtspartiet søgt at få oplyst, hvem af ansøgerne om  

 dansk indfødsret der er flygtet fra eget hjemland på grund af kriminalitet.  

 Det kunne være en opgave for det internationale politisamarbejde.
Ændringsforslag Til § 1Af et mindretal (FP):
 1) Nr. 3, 11, 32, 40, 47, 52, 56, 67, 78, 101, 103, 129,
153, 154, 158, 166, 169, 225, 230, 253, 258, 259, 260, 287, 288, 355,  

 369, 371, 380, 389, 430, 448, 467, 478, 481, 510, 513, 520, 546, 547, 575,  

 606, 616, 641, 646, 648, 650, 696, 702, 761, 771, 772, 779, 790, 819, 827,  

 832, 848, 852, 869, 871 og 903 udgår.
 2) Nr. 5, 266, 276 og 687 udgår.
 3) Nr. 6, 21, 44, 50, 72, 76, 77, 89, 99, 114, 150, 168, 179,  

 183, 248, 254, 267, 273, 302, 325, 346, 348, 356, 376, 403, 408, 416, 421,  

 434, 445, 447, 452, 508, 515, 532, 550, 555, 565, 596, 705, 709, 748, 773,  

 776, 818, 839, 841, 888, 889, 898 og 908 udgår.
 4) Nr. 13, 15, 16, 24, 26, 31, 41, 54, 57, 65, 70, 71, 74, 83,  

 86, 87, 97, 109, 113, 120, 121, 134, 136, 141, 144, 156, 171, 172, 173, 174,  

 178, 180, 189, 194, 198, 201, 202, 203, 214, 219, 227, 228, 237, 241, 242,  

 262, 263, 264, 265, 270, 272, 274, 298, 304, 310, 312, 326, 333, 339, 342,  

 345, 349, 358, 366, 368, 372, 373, 383, 384, 406, 409, 410, 413, 415, 427,  

 431, 433, 438, 442, 449, 453, 482, 483, 494, 501, 522, 525, 531, 538, 542,  

 544, 560, 573, 580, 582, 591, 597, 598, 626, 634, 647, 657, 660, 665, 672,  

 676, 692, 693, 720, 721, 731, 735, 739, 740, 746, 754, 762, 763, 764, 770,  

 777, 784, 791, 793, 805, 807, 809, 810, 819, 820, 821, 822, 834, 844, 857,  

 864, 865, 866, 885, 901, 905 og 907 udgår.
 5) Nr. 59, 109, 110, 247, 296, 329, 355, 455, 694, 725,  

 728 og 819 udgår.
 Af udvalget , tiltrådt af justitsministeren:
 6) Nr. 273 og 403 udgår.
 Af et mindretal (FP):
 7) Nr. 645 udgår.
 Af et mindretal (FP):
 Til § 2 8) Nr. 919 og 1130 udgår.
 9) Nr. 958, 995, 1099 og 1132 udgår.
 10) Nr. 920, 946, 968, 969, 974, 987, 990, 999, 1005, 1020,  

 1038, 1040, 1064, 1100, 1101, 1108, 1119, 1120, 1121 og 1127  

 udgår.
 11) Nr. 939 og 1092 udgår.
 12) Nr. 980 udgår.
Bemærkninger Til nr. 1 og 10 Ændringsforslagene har til formål at udelukke personer,  

 som i de seneste 5 år har modtaget arbejdsløshedsdagpenge i en samlet periode  

 på 6 måneder og derover.
Det er Fremskridtspartiets opfattelse, at  

 lovgivningens ord om, at en udlænding skal vise, at han/hun kan »sørge  

 for sig og sine«, må betyde, at man ikke har modtaget  

 arbejdsløshedsdagpenge i perioder på mere end 6 måneder inden for de seneste  

 5 år.
Selv om disse udlændinge også har betalt kontingent til A-kasser, er  

 det jo en kendsgerning, at 90 pct. af dagpengeudbetalingerne kommer fra  

 skattemidler.
Der er tale om, at 85 personer ikke lever op til dette krav,  

 hvorfor de skal udgå af lovforslaget.
 Imidlertid kan der sagtens være langt flere personer, som ikke lever op  

 til dette krav, eftersom de 85 personer alene fremkommer ved, at politiet i  

 de konkrete 85 sager har sikret sig denne oplysning til politirapporterne.  

 Mange flere kan derfor have levet af arbejdsløshedsunderstøttelse.
 Til nr. 2 og 8 Ændringsforslagene omfatter personer, der både har modtaget  

 dom efter straffeloven og har modtaget arbejdsløshedsdagpenge og/eller  

 sociale ydelser, jf. bemærkningerne til de øvrige ændringsforslag.
Til nr. 3 og 9 Ændringsforslagene går ud på, at personer, som under deres  

 ophold her i landet har begået straffelovsovertrædelser, der har ført til  

 domfældelse, efter Fremskridtspartiets opfattelse ikke skal præmieres med  

 tildeling af dansk indfødsret.
De 61 personer, som har overtrådt straffeloven  

 og efterfølgende modtaget dom for overtrædelsen, er blevet optaget på dette  

 lovforslag, fordi de har ventet en årrække efter udståelse af straffen.
Efter  

 Fremskridtspartiets opfattelse skal dom for straffelovsovertrædelse medføre  

 evig fortabelse af muligheden for at få dansk indfødsret.
Fremskridtspartiet  

 mener, at efter udstået straf skal vedkommende udvises af landet.
Dette  

 synspunkt skal væsentligst ses som et led i en præventiv indsats mod den  

 stigende kriminalitet i samfundet.
For personer, der kommer som gæster i det danske samfund, er der absolut  

 ingen undskyldninger for at overtræde landets straffelov.
Nok overtræder  

 danskere også straffeloven, men gæster i landet burde vide bedre.
Særlig  

 vigtigt er det, at Folketinget sender et signal til alle udlændinge om, at  

 såfremt man ønsker indfødsret, må man holde sig på måtten og overholde  

 landets love, herunder ikke mindst straffeloven.
Hvis Folketinget tværtimod  

 belønner 61 kriminelle med den kostbare gave, indfødsret er, så er det et  

 fejlagtigt signal om, at i Danmark kan man opføre sig, som det passer een.  

 Fremskridtspartiet vil på det skarpeste advare mod sådanne signaler.
Der  

 henvises også til bemærkningerne til nr. 2 og 8.
Til nr. 4 og 11 Ændringsforslagene har til formål at udelukke personer,  

 der de seneste 5 år har modtaget bistandshjælp, i en samlet periode på 6  

 måneder og derover.
Det er Fremskridtspartiets opfattelse, at lovgivningens  

 ord om, at en udlænding skal vise, at han/hun kan »sørge for sig og  

 sine«, må betyde, at man ikke har modtaget bistandshjælp i perioder på  

 mere end 6 måneder inden for de seneste 5 år.
Der er tale om, at 147 personer  

 ikke lever op til dette krav, hvorfor de skal udgå af lovforslaget.
Imidlertid kan der sagtens være langt flere personer, som ikke lever op  

 til dette fremskridtskrav, eftersom de 147 personer alene fremkommer ved, at  

 politiet i de konkrete 147 sager har sikret sig denne oplysning til  

 politirapporterne.
Mange flere kan derfor have levet af bistandshjælp.
Til nr. 5 og 12 Ændringsforslaget har til formål at udelukke personer, der  

 i de seneste 5 år har modtaget bistandshjælp og arbejdsløshedsdagpenge i en  

 sammenlagt periode på 6 måneder og derover.
Det er Fremskridtspartiets  

 opfattelse, at lovgivningens ord om, at en udlænding skal vise, at han/hun  

 kan »sørge for sig og sine«, må betyde, at man ikke har modtaget  

 bistandshjælp og arbejdsløshedsdagpenge i en sammenlagt periode på 6 måneder  

 og derover inden for de seneste 5 år.
Der er tale om, at 13 personer ikke  

 lever op til dette krav, hvorfor de skal udgå af lovforslaget.
 Imidlertid kan der sagtens være langt flere personer, som ikke lever op  

 til dette fremskridtskrav, eftersom de 13 personer alene fremkommer ved, at  

 politiet i de konkrete 13 sager har sikret sig denne oplysning til  

 politirapporterne.
 Mange flere kan derfor have levet af bistandshjælp og  

 arbejdsløshedsdagpenge.
Til nr. 6 Udvalget har i et møde under samråd gennemgået det fremsatte  

 lovforslag og har herunder gennemgået et antal personer, hvis forhold måtte  

 overvejes nærmere, før der kunne tages stilling til spørgsmålet om, hvorvidt  

 de pågældende kunne anses for egnede til optagelse på loven.
Udvalget har på  

 den baggrund ønsket at stille ændringsforslag.
 Til nr. 7 Der stilles ændringsforslag på grund af, at den pågældende er  

 idømt straf for overfald af særlig farlig karakter med skade på legeme og  

 helbred til følge efter straffelovens § 244, stk. 4, jf. stk. 2 og stk. 3,  

 for overtrædelse af straffelovens § 266 samt for overtrædelse af  

 straffelovens § 217 ved at have taget fat i en sagesløs og gravid kvindes ene  

 arm, slået hende i ansigtet mange gange, vredet hendes ene arm om på ryggen,  

 væltet hende ned over en kasse og tildelt hende yderligere slag såvel i  

 ansigtet som på kroppen, væltet hende omkuld på gulvet, sat sig overskrævs  

 hen over hendes gravide mave og holdt hendes arme fast til gulvet med sine  

 knæ, alt imens han tog fat i hendes hår og slog hendes baghoved mod gulvet  

 flere gange, samt at have truet den gravide kvinde med en køkkenkniv, som han  

 rettede mod hendes underliv, samtidig med at han sagde, at hvis hun ikke selv  

 havde besluttet sig til at få fjernet det barn, hun ventede, så skulle han  

 nok ordne det, samt at han kunne slå hende ihjel, hvis han ønskede det.  

 Pågældende gennemførte herefter fuldbyrdet voldtægt.
Ved den udøvede vold fik den gravide kvinde 1. Blodudtrædning omkring begge øjne, specielt underste øjenlåg og  

 øjenbindehinderne.
 2. Blodudtrædning bag begge ører, specielt bag højre.
 3. Diffus blodudtrædning under huden i hårbunden.
 4. Blodudtrædning på højre kinds inderside samt i begge læber.
 5. Et blodunderløbet mærke, ca. 7 x 7 cm.
 6. To stribeformede blodudtrædninger 1 x 3 cm bag på højre skulder.
 7. Hele venstre håndryg sæde for betydelig hævelse, dog uden brud på  

 knoglerne.
 8. Et par blodunderløbne mærker på højre endeballe.
 9. Et par blodunderløbne mærker på indersiden af venstre lår.
 Derudover er ansøgeren dømt 10 dages hæfte for spirituskørsel den 8.  

 november 1977.
Ansøgeren har - været involveret i en anden voldtægtssag i 1978 - været involveret i rufferi i 1985 - kørt spirituskørsel den 16. august 1986, bøde 4.000 kr. og 10 dages  

 hæfte og frakendelse af førerbevis i 2 år - kørt i frakendelsestiden den 23. marts 1988, hæftestraf 7 dage og igen  

 kørsel i frakendelsestiden den 11. oktober 1988.
 Fremskridtspartiet finder ikke, at denne mand skal tildeles dansk  

 indfødsret og har stillet ændringsforslag om, at nummeret udgår.
Erling Christensen (S) Taanquist (S) Ole Vagn Christensen (S) Poul  

 Andersen (S) Lise Hækkerup (S) Lotte Henriksen (S) Birthe Hansen (SF) fmd.  

John Vinther (KF) Helge Adam Møller (KF) Pernille Sams (KF) Lis Noer  

 Holmberg (V) Inge Dahl-Sørensen (V) Birthe Rønn Hornbech (V) Anders Mølgaard  

 (V) Kirsten Madsen (FP) Elisabeth Arnold (RV) Glønborg (KRF) Centrum-Demokraterne havde ikke medlemmer i udvalget.
