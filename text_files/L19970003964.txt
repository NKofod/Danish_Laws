 Den 28. maj 1996 blev der i Kampala indgået en overenskomst mellem Danmark  

 og Uganda, ifølge hvilken den danske regering yder Uganda økonomisk bistand  

 til et beløb af 250 millioner kroner som støtte til fase II af et vand- og  

 sanitetsprogram for distrikter i det østlige Uganda.
 Det langsigtede formål med programmet er at forbedre levestandarden for  

 befolkningen på ca. 4,4 millioner mennesker i 8 distrikter i det østlige  

 Uganda gennem etablering af drikkevands- og sanitære installationer, ved  

 oplysningsarbejde på sundhedsområdet og ved styrkelse af de relevante  

 institutioner.
 Overenskomsten trådte i kraft den 28. maj 1996 og løber i 5 år.
