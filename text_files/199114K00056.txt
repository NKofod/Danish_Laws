Nr BTL 56 Betænkning over Forslag til lov om ændring af postloven (Godkendelse af  

 udlandstakster i Folketingets Finansudvalg)   

 Nr L 56 1991-92, 1. samling Afgivet af Trafikudvalget Afgivet: 19920227 Udvalget har behandlet lovforslaget i en række møder og har herunder stillet spørgsmål til kommunikationsministeren, som denne har besvaret skriftligt.
 Et flertal (Socialdemokratiets, Socialistisk Folkepartis og  

 Centrum-Demokraternes medlemmer af udvalget) udtaler følgende:
Siden lovforslaget var til 1. behandling i Folketinget, er der tilgået  

 udvalget en del oplysninger, bl.a. om, at fastsættelsen af posttakster i  

 andre lande er markeds- og omkostningsbestemt.
Dertil kommer, at den meget  

 omtalte EF-grønbog om postbesørgelse endnu ikke er en realitet, men den vil  

 give anledning til snarlige overvejelser om strukturændringer i det danske  

 postvæsen.
 Derfor finder flertallet ikke, at tidspunktet er det rigtige til at ændre  

 på det nuværende system, således at Finansudvalget skal godkende takster for  

 forsendelser til udlandet, Færøerne og Grønland.
Flertallet skal imidlertid ikke undlade at gøre opmærksom på, at vi ikke  

 synes, at P&T har forvaltet opgaven særlig godt.
Dertil er der for mange  

 eksempler på, at erhvervslivet og andre benytter andre end det danske  

 postvæsen til at klare deres forsendelser.
 Herefter vil et mindretal (Socialdemokratiets og  

 Centrum-Demokraternes medlemmer af udvalget) stemme hverken for eller imod  

 lovforslaget ved 3. behandling.
 Et andet mindretal (Det Konservative Folkepartis, Venstres,  

 Socialistisk Folkepartis og Det Radikale Venstres medlemmer af udvalget)  

 indstiller lovforslaget til forkastelse ved 3. behandling.
 Et tredje mindretal (Fremskridtspartiets og Kristeligt Folkepartis  

 medlemmer af udvalget) indstiller lovforslaget til vedtagelse uændret.
 Et flertal inden for mindretallet (Fremskridtspartiets medlemmer af  

 udvalget) udtaler følgende:
 Af 1. behandling af lovforslaget den 6. november 1991 fremgik følgende:
Socialdemokratiets ordfører udtalte, jf.
Folketingstidende 1991-92,  

 forhandlingerne sp. 1649: »Vores holdning til dette lovforslag er, at vi  

 synes, det er rimeligt, at alle takster skal forhandles og behandles på samme  

 måde.
Vi vil naturligvis drøfte det videre i udvalget, men vi er positive  

 over for det foreliggende lovforslag.« Centrum-Demokraternes ordfører udtalte, jf. sp. 1650: »Jeg må  

 sandelig lykønske Fremskridtspartiet med, at de har peget på denne  

 mærkværdige sag, og at den er mærkværdig, fremgår jo også af, at netop  

 Fremskridtspartiet skal fremsætte et forslag om mere politisk styring.«  

 Og CD's ordrører fortsætter i sp. 1651: »Jeg mødte en mand på gaden for  

 nogle måneder siden - og derfor kan jeg måske godt skamme mig over, at  

 Fremskridtspartiet er kommet mig i forkøbet med dette forslag. . .«.
Kristeligt Folkepartis ordfører udtalte, jf. sp. 1654: »Kristeligt  

 Folkeparti har, inden vi kendte andre partiers holdning til det foreliggende  

 forslag, vedtaget at støtte forslaget, og jeg tilsiger en positiv  

 udvalgsbehandling.« Der var med andre ord 96 mandater bag lovforslaget ved 1. behandling.
Der  

 var et flertal, og vi så derfor frem til hurtigt at kunne få lovforslaget  

 vedtaget.
Nu viser det sig imidlertid, at flertallet er en saga blot.  

 Socialdemokratiet og Centrum-Demokraterne er løbet fra deres tilkendegivelser  

 ved 1. behandling.
Hvorfor vides ikke - det kan ikke være sagligt begrundet,  

 eftersom problemet med udlandstaksterne er blevet endnu større siden  

 lovforslagets 1. behandling.
Det er siden blevet en regulær virksomhed, at  

 post afhentes systematisk i Danmark for derefter at blive kørt ud af landet.  

 Den trafik kan alene standses ved, at P&T's egenrådighed bringes til  

 ophør og erstattes af en politisk bagstopper i form af endelig godkendelse i  

 Finansudvalget.
 De partier, som er sprunget fra deres tilsagn ved 1. behandling, bærer et  

 tungt ansvar for den fortsatte åreladning af det danske forsendelsesmarked.
