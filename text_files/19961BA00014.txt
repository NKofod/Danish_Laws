Nr BSF 14 Forslag til folketingsbeslutning om indførelse af kollektiv straf Fremsat af Pia Kjærsgaard (DF) Kristian Thulesen Dahl (DF) Ole Donner (DF)  

 Poul Nødgaard (DF) den 3. oktober 1996 Folketinget pålægger regeringen at fremsætte de nødvendige lovforslag, der sikrer, at straf kan idømmes kollektivt i sager, hvor det ikke kan bevises, hvem ud af en gruppe på flere involverede der har begået den strafbare handling.
Bemærkninger til forslaget Forslaget er en del af Dansk Folkepartis pakke af forslag til bekæmpelse  

 af den tiltagende rockerkriminalitet.
 I rockerkredse benyttes begrebet: »En for alle, alle for en«,  

 hvilket bl.a. har skabt den helt uholdbare rockerkrig, som er særdeles  

 samfundsskadelig, og som skaber frygt blandt beboere i de områder, hvor  

 rockerne har placeret deres fæstninger.
 Som et effektivt våben mod disse kriminelle rockere foreslår Dansk  

 Folkeparti derfor indførelse af muligheden for kollektiv straf ud fra  

 rockernes eget princip - »en for alle, alle for en«.
Forslagsstillerne forestiller sig kollektiv straf benyttet eksempelvis,  

 hvor der findes våben på rockernes tilholdssted ved ransagning, og hvor  

 ejermanden ikke melder sig.
Alle, der af politiet antræffes på stedet i  

 forbindelse med ransagningen, skal herefter kunne anholdes for ulovlig  

 våbenbesiddelse og straffes for dette lovbrud.
 Kollektiv straf skal tillige kunne anvendes af domstolene i  

 voldssituationer eller situationer med skudepisoder.
 En sådan bestemmelse om kollektiv straf vil efter forslagsstillernes  

 opfattelse have en klar præventiv effekt, idet det herefter vil stå klart for  

 rockerne, at de ikke kan undgå straf alene under henvisning til, at  

 myndighederne ikke kan få klarlagt, hvem i en rockerbande der specifikt har  

 begået den enkelte kriminelle handling.
Skriftlig fremsættelse Pia Kjærsgaard (DF):
 Som ordfører for forslagsstillerne tillader jeg mig herved at fremsætte:
 Forslag til folketingsbeslutning om indførelse af kollektiv straf.
(Beslutningsforslag nr.
B 14).
 Jeg henviser i øvrigt til de bemærkninger, der ledsager  

 beslutningsforslaget, og anbefaler det til Tingets velvillige behandling.
