 I henhold til § 135, stk. 7, i lov om social bistand, jf.  

 lovbekendtgørelse nr. 413 af 5. juli 1984, som senest ændret ved lov nr. 250  

 af 22. maj 1986, fastsættes følgende:
 § 1.  Udgifter til varig hjemmehjælp efter  

 bistandslovens § 53 fordeles mellem kommune og amtskommune på grundlag af den  

 senest foreliggende opgørelse forud for budgetåret fra Danmarks Statistik  

 over det samlede antal hjemmehjælpstimer fordelt på personer under og over 67  

 år.
§ 2.  Udgifter til omsorgsarbejde efter bistandslovens  

 § 60 fordeles mellem kommune og amtskommune efter forholdet mellem antallet  

 af personer under og over 67 år, der efter den senest foreliggende opgørelse  

 forud for budgetåret fra Danmarks Statistik modtager social pension.
Udgifter  

 til omsorgsarbejde i form af madudbringning fordeles dog mellem kommune og  

 amtskommune på grundlag af en stikprøvevis opgørelse over udgifternes  

 faktiske fordeling på personer under og over 67 år.
Opgørelsen foretages af  

 kommunen for een af månederne i det sidste kvartal forud for budgetåret.
§ 3.  Udgifter til midlertidig hjemmehjælp efter  

 bistandslovens § 51 og udgifter til transport efter bistandslovens § 61  

 fordeles mellem kommune og amtskommune på grundlag af en stikprøvevis  

 opgørelse over udgifternes faktiske fordeling på personer under og over 67  

 år.
Opgørelsen foretages af kommunen for een af månederne i det sidste  

 kvartal forud for budgetåret.
 § 4.  Udgifter til hjælpemidler efter bistandslovens §  

 58, udgifter til boligindretning og indretning og medhjælp i kollektivboliger  

 efter bistandslovens § 59 samt udgifter til formidlet døgnophold efter  

 bistandslovens § 68, fordeles mellem kommune og amtskommune efter regning.  

 Udgifternes fordeling på personer under og over 67 år sker efter modtagerens  

 alder på bevillingstidspunktet.
 § 5.  Bekendtgørelsen træder i kraft ved  

 bekendtgørelsen i Lovtidende og har virkning fra 1. januar 1987.
