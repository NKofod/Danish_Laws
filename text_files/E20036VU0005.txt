I forbindelse med vurderingen af visse kategorier ejendomme skal  

 vurderingsmyndigheden foretage "stuehusfordeling" eller  

 "ejerboligfordeling" til brug i forskellige skattemæssige sammenhænge.  

 Reglerne om disse fordelinger findes i VUL § 33, stk. 4-9. Er  

 betingelserne for at foretage stuehusfordeling eller  

 ejerboligfordeling efter en af disse bestemmelser til stede, er  

 fordelingen obligatorisk.
Resultatet af fordelingen  

 er skattemæssigt bindende.
Stuehusværdien danner grundlag for beregningen af ejendomsværdiskat  

 efter EVSL § 4 a, stk. 4, jf. stk. 1, nr. 3. Stuehusfordelingen  

 anvendes endvidere i forbindelse med opgørelsen af eventuel  

 skattepligtig ejendomsavance, jf.
EBL § 9, hvorefter fortjeneste,  

 der vedrører stuehuset med tilhørende grund og have, normalt er  

 fritaget for beskatning.
Endelig bruges fordelingen ved opgørelsen af  

 eventuelle skattemæssige afskrivninger, idet den del af bygningernes  

 anskaffelsessum, der henføres til stuehuset, holdes uden for  

 afskrivningsgrundlaget, jf.
AL § 19, stk. 5.
Der ansættes stuehusfordeling for alle ejendomme, der benyttes til  

 landbrug m. v., uden hensyn til om ejeren faktisk bor på ejendommen.
Hvis  

 der findes flere boliger på ejendommen, foretages der stuehusfordeling for  

 hver bolig, der beboes af en ejer.
Bor der ingen ejer på ejendommen,  

 foretages der stuehusfordeling med hensyn til den bolig, der mest  

 naturligt anses for bestemt til beboelse for ejeren.
Der foretages ikke  

 stuehusfordeling vedrørende aftægtsboliger, medhjælperboliger m. v.
Ved stuehusfordelingen tages der ikke hensyn til, om  

 stuehuset delvis benyttes erhvervsmæssigt.
De regler, der gælder for  

 ejendomme med blandet benyttelse, jf. nedenfor, finder ikke anvendelse på  

 stuehuse.
Ved stuehusfordelingen udøver vurderingsmyndigheden et skøn over, hvor  

 stor en del af ejendomsværdien, der kan henføres til stuehuset.
Alle  

 værdier, der kan henføres til stuehuset, herunder f. eks. værdi  

 af swimmingpool, tennisbane og lign., indgår i fordelingen.
Ved stuehusfordelingen skal der endvidere udøves et skøn over, hvor  

 stor en del af den ansatte grundværdi, der kan henføres til stuehuset med  

 tilhørende have.
Ved fordelingen af grundværdien skønnes der  

 over størrelsen af det areal, der anvendes til  

 beboelsesformål.
Grundværdiansættelsen for landbrugsejendomme  

 foretages under hensyn til, at ejendommene sædvanligvis tjener til bolig  

 for ejeren.
Ved fordelingen af grundværdien regnes der derfor med  

 samme ha-pris for stuehusgrunden som for den omkringliggende  

 landbrugsjord.
Ved afgørelsen af, om der foreligger en selvstændig lejlighed, vil  

 vurderingsmyndigheden i reglen støtte sig på oplysninger i Bygnings- og  

 Boligregisteret (BBR). Rejses der tvivl om, hvorvidt disse oplysninger er  

 dækkende, må vurderingsmyndigheden træffe afgørelse ud fra de konkrete  

 omstændigheder.
I praksis anses der at foreligge en selvstændig lejlighed,  

 når beboelsen er udstyret med eget køkken med afløb.
En ejendom anses for benyttet erhvervsmæssigt i væsentligt omfang, når  

 værdien af de erhvervsmæssigt benyttede dele af bygninger og grund  

 udgør 25 pct. eller mere af ejendommens samlede værdi.
Udlejning til  

 beboelse anses ikke for erhvervsmæssig benyttelse i denne  

 forbindelse, Skat 1990.7.508.
Der skal endvidere foretages fordeling efter VUL § 33, stk.  

 5, hvor en væsentlig del af ejendommen anvendes  

 erhvervsmæssigt, og ejendommen indeholder en  

 bolig, der stilles til rådighed som led i et ansættelsesforhold,  

 hvis den ansatte har væsentlig indflydelse på egen aflønningsform, jf.
LL  

 § 16, stk. 9. Endelig skal der foretages en fordeling i tilfælde,  

 hvor en hovedaktionær modtager udbytte i form af,  

 at selskabet stiller en bolig i en sådan ejendom til rådighed,  

 jf.
LL § 16 A, stk. 10. Vurderingsmyndigheden skal fordele  

 ejendomsværdien på den del, der tjener til bolig for den ansatte eller  

 hovedaktionæren, og på den øvrige ejendom.
Fordelingen af ejendomsværdien på de selvstændige lejligheder sker med  

 udgangspunkt i det etageareal, der hører til hver af lejlighederne.
Er der  

 væsentlig forskel på lejlighedernes beliggenhed eller kvalitet, må  

 vurderingsmyndigheden anlægge et skøn over fordelingen.
 Benyttes ejendommen erhvervsmæssigt i væsentligt omfang, jf. ovenfor,  

 foretages fordelingen efter VUL § 33, stk. 5.
 Der foretages ikke fordeling efter VUL § 33, stk. 6, for ejendomme  

 med mere end to selvstændige lejligheder, se om mindre udlejningsejendomme  

 nedenfor.
Der skal endvidere foretages fordeling efter VUL § 33, stk. 6,  

 hvor der stilles en bolig i ejendommen til  

 rådighed som led i et ansættelsesforhold, hvis den ansatte har  

 væsentlig indflydelse på egen aflønningsform, jf.
LL § 16, stk.  

 9, samt i tilfælde, hvor en hovedaktionær modtager  

 udbytte i form af, at selskabet stiller en bolig  

 i ejendommen til rådighed, jf.
LL § 16 A, stk. 10.
Der foretages kun ejerboligfordeling for skovbrugsejendomme, hvis  

 ejeren bor på ejendommen.
Der skal dog også foretages fordeling efter  

 VUL § 33, stk. 7, for skovbrugsejendomme, hvor der stilles  

 en bolig til rådighed som led i et ansættelsesforhold, hvis den  

 ansatte har væsentlig indflydelse på egen aflønningsform, jf.
LL § 16,  

 stk. 9, samt i tilfælde, hvor en hovedaktionær modtager  

 udbytte i form af, at selskabet stiller en bolig på ejendommen  

 til rådighed, jf.
LL § 16 A, stk. 10.
Indtil 2000 skulle der for større skovbrugsejendomme, som ikke ejedes  

 af stat eller kommune, foretages en såkaldt skovfordeling, dvs. en  

 fordeling af ejendomsværdien på den del af ejendommen, der benyttes til  

 skov, og på den øvrige del af ejendommen.
Skovfordelingen har især haft  

 betydning for opgørelsen af den skattepligtige formue.
Bestemmelsen om  

 skovfordeling er nu ophævet, men vurderingsmyndigheden kan, hvor  

 det måtte være påkrævet, foretage en tilsvarende fordeling i medfør af VUL  

 § 33, stk. 2, se nedenfor.
Fordeling efter VUL § 33, stk. 8, jf. stk. 11, er indført med særligt  

 henblik på ejendomme, hvor den landbrugsmæssige benyttelse anses for  

 underordnet i forhold til den beboelsesmæssige.
Det drejer sig gerne  

 om tidligere landbrugsejendomme, hvor den egentlige landbrugsjord er solgt  

 fra.
De fleste sådanne ejendomme er kendetegnet ved, at de har et  

 væsentligt større grundareal end det, der normalt knytter sig til en  

 parcelhusejendom i byzone, og ved samtidig at have store udhusarealer.  

 Hvis der til ejendommen hører driftsbygninger, skal vurderingsmyndigheden  

 tage stilling til, om disse bygninger hører til boligdelen eller til  

 resten af ejendommen.
Ifølge VUL § 8, stk. 1, skal arealer, der i forening udgør en fast  

 ejendom, vurderes samlet.
Flere matrikelnumre, der ifølge  

 notering i matriklen skal holdes forenet, anses i denne forbindelse  

 for én ejendom.
Indtil udgangen af juli 1996 stilledes der krav om,  

 at en vindmølleparcel blev holdt samnoteret med ejerens øvrige faste  

 ejendom.
For ejere af enfamiliehuse og andre ejendomme, for hvilke der  

 ikke foretoges ejerboligfordeling, betød samnoteringen, at deres  

 ejendomsværdiskat skulle beregnes på grundlag af værdien af både  

 ejerboligen og vindmølleparcellen.
Bestemmelsen i VUL § 33, stk. 9, er  

 indsat for at sikre, at der foretages boligfordeling for alle ejendomme,  

 der er samnoteret med vindmølleparceller, uden hensyn til hovedejendommens  

 størrelse og benyttelse.
De afgørelser, som vurderingsmyndighederne træffer efter KESL  

 § 22, stk. 1, kan såvel af den skattepligtige som af de interesserede  

 kommunalbestyrelser indankes for vurderingsankenævnet og for  

 Landsskatteretten, jf.
KESL § 22, stk. 2.
 Hvor en ejendom er bevilget delvis fritagelse for grundskyld, jf.  

 KESL § 8, kan kommunalbestyrelsen begære grundværdien og eventuelt fradrag  

 i grundværdien for forbedringer fordelt på den fritagne del og den øvrige  

 del af ejendommen.
 Fordelinger efter bestemmelserne i VUL § 33, stk. 2-10, fører ikke til  

 en selvstændig vurdering af de enkelte dele af ejendommen, men alene til  

 en fastsættelse af, hvorledes de enkelte dele efter det indbyrdes forhold  

 indgår i den samlede ejendoms eller grunds værdi m. v.
Det er dog en betingelse, at ejeren senest to måneder efter  

 erhvervelsen af ejendommen anmoder om en vurdering efter VUL § 33  

 A, se nedenfor.
Dette krav betyder i praksis, at ejeren skal bebo en  

 selvstændig lejlighed i ejendommen senest to måneder efter  

 erhvervelsestidspunktet.
Ejeren skal i forbindelse med indgivelsen af sin  

 selvangivelse tilkendegive at have valgt at lade sin lejlighed omfatte af  

 ejendomsværdiskatten for det pågældende og for fremtidige indkomstår.  

 Valget af at lade sig beskatte efter reglerne for ejendomsværdiskat er  

 altså bindende.
I udlejningsejendomme med 3-6 beboelseslejligheder, hvori mere end  

 én lejlighed var beboet af ejere den 27. april 1994, og som i  

 indkomståret 1999 var undergivet de dagældende regler i LL §  

 15 C om standardiseret lejeværdiberegning, er de lejligheder,  

 som ejerne beboede den 27. april 1994, omfattet af  

 ejendomsværdiskatten, jf.
EVSL § 4, nr. 7. Ejerne kan omfordele  

 lejlighederne i ejendommen, men antallet af lejligheder, der omfattes af  

 ejendomsværdiskatten, kan ikke forøges.
Hvis en ejer fraflytter sin  

 lejlighed i mere end to år, indgår denne lejlighed ikke længere i  

 det antal, der omfattes af ejendomsværdiskatten.
 Når der i en ejendom med mere end to beboelseslejligheder er mere end  

 én lejlighed, der bebos af en ejer, kan ejerne ikke nu vælge at lade deres  

 lejligheder omfatte af ejendomsværdiskatten.
 De boligfællesskaber, som nævnes i EVSL § 4, nr. 8, er  

 boligsamejer, boliginteressentskaber, boligkommanditselskaber og andre  

 fællesskaber, der ikke udgør et selvstændigt skattesubjekt, og hvor der  

 til deltagelsen er knyttet en brugsret i ejendommen.
 Hvis en lejlighed ophører med at tjene som bolig for en deltager, vil  

 lejligheden ikke længere være omfattet af  

 ejendomsværdiskatten.
For ejendomme, der omfattes af EVSL § 4, nr. 7 og 8, ansætter  

 vurderingsmyndigheden en særskilt ejendomsværdi for hver enkelt af de  

 lejligheder m. v., der tjener til bolig for en ejer af ejendommen, og en  

 særskilt ejendomsværdi for den resterende del af ejendommen, jf.
VUL § 33  

 A, stk. 2. Summen af boligværdierne og værdien af den resterende  

 ejendom kan afvige fra den ejendomsværdi, der ansættes for den  

 samlede ejendom.
Den særskilte ansættelse af ejendomsværdi for den del af ejendommen,  

 der tjener til bolig for en ejer, foretages, som om den pågældende  

 bolig var tinglyst som en selvstændig ejerlejlighed, jf.
VUL § 33 A,  

 stk. 3. Den særskilte ansættelse af ejendomsværdi for den del af  

 ejendommen, som ikke tjener til bolig for ejer, foretages, som om den  

 pågældende del af ejendommen var en selvstændig ejendom, jf.
VUL § 33 A,  

 stk. 4.
Ved anmodning om vurdering efter VUL § 33 A, stk. 2 og 3, skal der  

 betales et gebyr på et grundbeløb på 450 kr. for hver enkelt ansættelse,  

 jf.
VUL § 33 A, stk. 5. Beløbet reguleres efter PSL § 20.
F.1 Årsregulering Generel beskrivelse af retningslinierne for  

 gennemførelsen af årsreguleringen fremgår af afsnit  

 B.4 Ved årsreguleringen af fordelinger af grundværdien anvendes samme sats,  

 som ved reguleringen af den pågældende ejendoms grundværdi.
 De årsregulerede ejerboligværdier/boligværdier - herunder  

 stuehusværdier - fastsættes til samme procent af ejendomsværdi, som  

 ejerboligværdien/boligværdien udgjorde i basisniveauet.
 Den årsregulerede dækningsafgiftspligtige forskelsværdi fastsættes til  

 samme procent af den samlede forskelsværdi som i basisniveauet.
De årsregulerede fritagelser efter § 7 og § 8 i den kommunale  

 ejendomsskattelov fastsættes til samme procent af grundværdien minus  

 fradraget for forbedringer som i basisniveauet.
Grundværdi minus fradrag  

 for forbedringer i fremmed kommune årsreguleres på tilsvarende  

 måde.
