Nr LSF 88 Forslag til Lov om ændring af lov om lens, stamhuses og fideikommisgodsers  

 samt de herhen hørende fideikommiskapitalers overgang til fri ejendom (* 1) Fremsat af miljøministeren (Lone Dybkjær) den 17. november 1988 Vedtaget ved tredjebehandling den 26. maj 1989 Lov nr. 384 af 07/06/1989 § 1 I lov om lens, stamhuses og fideikommisgodsers samt de herhen hørende  

 fideikommiskapitalers overgang til fri ejendom, jf. lovbekendtgørelse nr. 638  

 af 16. september 1986, foretages følgende ændringer:
1. I § 5, stk. 1 og 3, ændres »medmindre skovnævnet  

 anbefaler delingen.« til: »medmindre miljøministeren tillader  

 andet.« 2. Efter § 5 indsættes:
»§ 5 a.
Miljøministeren kan henlægge sine opgaver og beføjelser efter  

 § 5, stk. 1 og 3, til Skov- og Naturstyrelsen eller andre institutioner under  

 Miljøministeriet.
Ministeren kan fastsætte regler om adgangen til at klage  

 over disse myndigheders afgørelse, herunder at disse myndigheder har den  

 endelige administrative afgørelse.
§ 5 b.
Afgørelser i henhold til § 5, stk. 1 eller 3, kan påklages af:
1) den, som afgørelsen retter sig mod, 2) den, som i øvrigt har en individuel, væsentlig interesse i sagen.
§ 5 c.
Klagefristen er 4 uger fra den dag, afgørelsen er meddelt den  

 pågældende.
 Stk. 2. Tilladelse efter § 5, stk. 1 eller 3, må ikke udnyttes, før  

 klagefristen er udløbet.
Stk. 3. Klage over en tilladelse efter § 5, stk. 1 eller 3, har opsættende  

 virkning, indtil klagemyndigheden har truffet afgørelse eller bestemmer  

 andet.« § 2 Loven træder i kraft den 1. juli 1989.
Oprindeligt fremsat forslag § 1 I lov om lens, stamhuses og fideikommisgodsers samt de herhen hørende  

 fideikommiskapitalers overgang til fri ejendom, jf. lovbekendtgørelse nr. 638  

 af 16. september 1986, foretages følgende ændringer:
1. I § 5, stk. 1 og 3, ændres »medmindre skovnævnet  

 anbefaler delingen.« til: »medmindre miljøministeren tillader  

 andet.« 2. Efter § 5 indsættes:
§ 5 a.
Miljøministeren kan henlægge sine opgaver og beføjelser efter § 5,  

 stk. 1 og 3, til Skov- og Naturstyrelsen, eller andre institutioner under  

 Miljøministeriet.
Ministeren kan fastsætte regler om adgangen til at klage  

 over disse myndigheders afgørelse, herunder at disse myndigheder har den  

 endelige administrative afgørelse.
§ 5 b.
Afgørelser i henhold til § 5, stk. 1 eller 3, kan påklages af:
1) den, som afgørelsen retter sig mod, 2) den, som iøvrigt har en individuel, væsentlig interesse i sagen.
§ 5 c.
Klagefristen er 4 uger fra den dag, afgørelsen er meddelt den  

 pågældende.
 Stk. 2. Tilladelse efter § 5, stk. 1 eller 3, må ikke udnyttes, før  

 klagefristen er udløbet.
 Stk. 3. Klage over en tilladelse efter § 5, stk. 1 eller 3, har opsættende  

 virkning, indtil klagemyndigheden har truffet afgørelse eller bestemmer  

 andet.
§ 2 Loven træder i kraft den 1. juli 1989.
Bemærkninger til lovforslaget Forslag til lov om ændring af lov om lens, stamhuses og fideikommisgodsers  

 samt de derhen hørende fideikommiskapitalers overgang til fri ejendom blev  

 fremsat første gang den 28. januar 1988, lovforslag nr.
L 195, folketingsåret  

 1987-88, 1. samling.
Forslaget kom til 1. behandling i Folketinget den 17.  

 februar 1988 (Folketingstidende 1987/88, spalte 6715 ff). Lovforslaget  

 bortfaldt som følge af udskrivelsen af folketingsvalget, der blev afholdt den  

 10. maj 1988. Dette forslag vil i det følgende blive benævnt »forslag  

 I«.
 Det nu foreliggende lovforslag er en genfremsættelse af forslag I for  

 såvidt angår § 1, nr. 1. Lovforslaget er herudover suppleret med § 1, nr. 2,  

 af de grunde, der er nævnt nedenfor.
 Lovforslaget er en konsekvens af det forslag til ny skovlov, der  

 fremsættes samtidig hermed.
 Forslaget medfører hverken økonomiske eller administrative konsekvenser.
Bemærkninger til lovforslagets enkelte bestemmelser Ad § 1, nr. 1.
 Det skovkyndige skøn i henhold til lensafløsningsloven (majoratsloven)  

 blev ved § 23, stk. 2, i skovloven fra 1935 henlagt til Statens Skovnævn.
Lensafløsningslovens § 5, stk. 1 og 3, omhandler deling af skove på  

 majoratsnoterede ejendomme.
Majoratsbåndet er ofte den eneste binding, der  

 hindrer, at disse ejendomme deles mellem flere ejere.
Reglerne har derfor  

 betydning for, at de pågældende skovbrugsejendomme fastholdes i så store  

 enheder, at de kan give baggrund for erhvervsmæssige skovbrug.
Da Statens Skovnævn nedlægges med forslaget til ny skovlov, foreslås det,  

 at betingelserne om det særlige skovkyndige skøn i henhold til de 2  

 bestemmelser i lensafløsningsloven udgår.
Disse sager behandles fremtidig som  

 andre skovsager af skovmyndighederne med den ekspertise, de besidder.
 Der henvises i øvrigt i det hele til forslag til skovlov med tilhørende  

 bemærkninger, specielt til kapitel 9 om skovrådet.
 Ad § 1, nr. 2.
 Forslaget til klageregler er nyt i forhold til den gældende  

 lensafløsningslov.
De foreslåede myndigheds- og klageregler sigter mod, at administrationen  

 af lensafløsningslovens § 5, stk. 1 og 3, skal foregå i samme regie og ud fra  

 de samme forudsætninger som administration af skovloven.
Der bør derfor være  

 ensartede regler.
 Ad § 2.
 Forslaget bør træde i kraft samtidig med skovloven.
 Særlige noter:
