Fremsat den 17. november 1999 af undervisningsministeren  

 (Margrethe Vestager) Forslag til Lov om ændring af lov om  

 ungdomsskoler (Aftaler om ungdomsskolevirksomhed) § 1 I lov om ungdomsskoler, jf. lovbekendtgørelse nr. 679 af 1. august  

 1995, foretages følgende ændringer:
 1. § 2, stk. 3, affattes således:
 »Stk. 3. Kommunalbestyrelsen kan indgå aftale med andre  

 kommunalbestyrelser om samarbejde mellem kommunernes ungdomsskoler om  

 undervisningstilbud m.v. og optagelse af unge, herunder om afholdelse af de  

 hermed forbundne udgifter.«.
§ 2 Loven træder i kraft den 1. juli 2000.
Bemærkninger til lovforslaget Almindelige bemærkninger 1. Forslagets baggrund og dets hovedpunkter Lov om ungdomsskoler, jf. lovbekendtgørelse nr. 679  

 af 1. august 1995 regulerer et kommunalt skoleområde.
Lov nr. 411 af  

 13. juni 1990 om ungdomsskoler, produktionsskoler og daghøjskoler  

 (Folketingstidende 1989-90, 1. samling, spalte 4304, 5283, 10124 og 10931,  

 tillæg A spalte 2997, tillæg B spalte 1453 og 1983 samt  

 tillæg C spalte 919) er ændret i 1993 og 1995, men disse  

 ændringer vedrører ikke bestemmelser, der berøres af  

 dette lovforslag.
 Lovforslaget er en opfølgning på aftalen af  

 11. juni 1999 mellem regeringen og Kommunernes Landsforening om  

 økonomi og service 2000-2002.
I aftalen vedrørende det kommunale  

 driftsområde m.v. hedder det under punkt 3.2: »Parterne er enige om, at  

 der skal søges indbygget større fleksibilitet i loven om  

 ungdomsskoler, så der åbnes mulighed for et flerkommunalt  

 samarbejde.
Undervisningsministeriet vil søge tilslutning hertil,  

 således at lovgivningen senest kan træde i kraft i  

 skoleåret 2001/2002.«.
Lovforslaget indebærer, at kommunalbestyrelserne  

 får adgang til indgå samarbejdsaftaler, hvorefter de deltagende  

 kommuners ungdomsskoler får mulighed for at tilrettelægge  

 undervisningstilbud og optage elever på tværs af  

 kommunegrænserne.
Dette har der ikke efter de hidtidige bestemmelser  

 været mulighed for.
Hver enkelt kommunalbestyrelse vil fortsat have  

 ansvar for at sikre kommunens unge et alsidigt tilbud om  

 ungdomsskolevirksomhed og for at udarbejde en plan for kommunens  

 ungdomsskolevirksomhed, der opfylder kravene i lov om ungdomsskoler samt for  

 at afholde udgifterne ved denne ungdomsskolevirksomhed.
Det samarbejde om  

 ungdomsskolevirksomhed, som lovforslaget åbner mulighed for, omfatter  

 alene tilrettelæggelsen og udførelsen af undervisningen og de  

 øvrige aktiviteter m.v., som loven omhandler.
 En egentlig overførelse af en kommunes kompetence  

 og dermed pligt til at stille ungdomsskolevirksomhed til rådighed for  

 kommunens borgere kan ikke finde sted med den foreslåede ordning.
Ønsket om større fleksibilitet skal ses  

 på baggrund af et faldende befolkningstal i flere mindre kommuner og  

 dermed et faldende elevtal, som gør det stadigt vanskeligere for disse  

 kommuner at opretholde et alsidigt ungdomsskoletilbud inden for de givne  

 ressourcer.
Eventuelle driftsmæssige besparelser ved at udføre  

 ungdomsskolevirksomhed i et kommunalt samarbejde skal bidrage til at sikre et  

 fortsat alsidigt ungdomsskoletilbud.
2. Administrative og økonomiske konsekvenser for det  

 offentlige Forslaget åbner mulighed for langt mere fleksible  

 samarbejdsordninger mellem kommunerne.
Kommunerne vil derfor have  

 væsentlig større mulighed for at anvende ressourcerne mere  

 hensigtsmæssigt med henblik på en kvalitetssikring af  

 ungdomsskolen.
Kommunernes Landsforening har tilkendegivet, at man ikke  

 tilsigter at opnå kommunale besparelser som følge af den  

 foreslåede øgede fleksibilitet, men alene ønsker at  

 opnå, at kommunalbestyrelserne får mulighed for at  

 tilrettelægge et alsidigt tilbud om ungdomsskolevirksomhed på  

 mere lokale præmisser end efter den gældende lovgivning.
Den  

 øgede fleksibilitet i kommunalbestyrelsernes muligheder for at tilbyde  

 og drive deres ungdomsskolevirksomhed giver mulighed for en mere effektiv  

 udgiftsstyring på området, der skal komme kommunernes unge til  

 gavn.
 Lovforslaget er en udmøntning af aftalen mellem  

 regeringen og Kommunernes Landsforening om kommunernes økonomi og  

 service 2000-2002, hvorfor der ikke vil ske bloktilskudsregulering for  

 eventuelle kommunale mindreudgifter.
3. Administrative og økonomiske  

 konsekvenser for erhvervslivet Lovforslaget har ingen administrative og økonomiske  

 konsekvenser for erhvervslivet.
4. Miljømæssige konsekvenser Lovforslaget har ingen miljømæssige  

 konsekvenser.
5. Administrative konsekvenser for borgerne Lovforslaget har ingen administrative konsekvenser for  

 borgerne.
 6. Forholdet til EU-retten.
 Lovforslaget indeholder ikke EU-retlige aspekter.
7. Høring Forslaget har været til høring i  

 berørte ministerier, organisationer og foreninger, og desuden ad  

 elektronisk vej været genstand for offentlig høring.
De indkomne høringssvar var hovedsagelig  

 koncentreret om lovudkastets oprindelige bestemmelse om ophør af  

 statstilskud til ungdomskostskolerne.
Det fremhæves bl.a., at skolerne  

 er velfungerende og godt integreret i lokalsamfundene, at skolerne gennem  

 mange år har opbygget en værdifuld pædagogisk erfaring, og  

 at der de sidste år er foretaget bygningsmæssige investeringer  

 på skolerne.
Kommunernes Landsforening og de otte ejerkommuner  

 forudser, at skolernes virksomhed vil ophøre hvis tilskudet inddrages.  

 Med mere forberedelsestid vil man evt. kunne skabe andre udveje, fx ved  

 omdannelse til efterskoler.
I konsekvens heraf er der ikke i lovforslaget  

 medtaget bestemmelser om ungdomskostskolerne.
Der er udbredt tilfredshed med lovudkastet iøvrigt,  

 dvs. med muligheden for et kommunalt samarbejde om ungdomsskoletilbud.  

 Kommunernes Landsforening havde sammen med Børne- og  

 Kulturchefforeningen dog forventet, at lovforslaget ville give mulighed for  

 at drive ungdomsskolevirksomhed som egentlige kommunale fællesskaber.  

 Disse foreninger indstiller, at der åbnes mulighed herfor eventuelt som  

 forsøg.
Der er blevet peget på, at samarbejdet mellem kommuner  

 både skal kunne omfatte undervisning og andre ungdomsskoleaktiviteter.  

 Dette er nu søgt tydeliggjort ved indsættelse af m.v. i  

 lovteksten.
Lovforslagets konsekvenser i  

 hovedtræk Positive konsekvenser/mindreudgifter Negative konsekvenser/merudgifter Økonomiske konsekvenser for stat, kommuner og  

 amtskommuner Mulighed for mere effektiv udgiftsstyring i kommunerne.  

 .
Ingen Administrative konsekvenser for stat, kommuner og  

 amtskommuner Mulighed for administrativ rationalisering i  

 kommunerne Ingen Økonomiske konsekvenser for erhvervslivet Ingen Ingen Administrative konsekvenser for erhvervslivet Ingen Ingen Miljømæssige konsekvenser Ingen Ingen Administrative konsekvenser for borgerne Ingen Ingen Forholdet til EU-retten Lovforslaget har ikke EU-retlige aspekter Bemærkninger til lovforslagets  

 enkelte bestemmelser Til § 1 Til nr. 1 Den foreslåede affattelse af lovens § 2,  

 stk. 3, giver adgang til, at kommunalbestyrelser kan indgå  

 samarbejdsaftaler om udførelse af ungdomsskolevirksomhed i et samvirke  

 mellem de deltagende kommuners ungdomsskoler.
Samarbejdet skal tjene til  

 opfyldelse af kommunalbestyrelsernes forpligtelser til at tilbyde  

 ungdomsskoleaktiviteter, der er åbne for de unge, og som de unge har  

 reel mulighed for at tage imod.
Samarbejdets nærmere indhold vil bero på de  

 behov og muligheder, som foreligger lokalt.
Det kan bl.a. være med til  

 at sikre et bredere tilbud for eleverne ved at øge fagudbudet,  

 når den ene kommunes tilbud også gøres åbne for  

 elever ved en anden kommunes ungdomsskole.
 Ikke mindst i kommunernes randområder vil den  

 øgede fleksibilitet kunne føre til en reel forbedring af de  

 unges muligheder for at deltage i ungdomsskoleaktiviteter.
 Det forudsættes, at kommunerne ikke ved  

 sådanne samarbejdsaftaler kan forringe tilbudet til de unge, fx  

 således at den geografiske eller tidsmæssige afstand fra de unges  

 bopæl til ungdomsskoletilbudet bliver urimelig lang.
Bestemmelsen giver som hidtil adgang til at indgå  

 aftale mellem kommunalbestyrelser om undervisningstilbud til enkelte unge med  

 midlertidigt ophold i kommunen og om betaling herfor.
Behovet for en  

 sådan hjemmel skyldes, at en kommunalbestyrelses umiddelbare  

 forpligtelse til at stille ungdomsskoletilbud til rådighed kun  

 gælder i forhold til unge mellem 14 og 18 år, der er tilmeldt  

 kommunens folkeregister, jf. lovens § 2, stk.1.
Forslaget i nr. 1 indebærer, at de omhandlede  

 aftaler ikke skal godkendes af den kommunale tilsynsmyndighed efter  

 bestemmelsen i § 60 i lov om kommunernes styrelse, når aftalerne  

 holdes inden for rammerne af den foreslåede lovændring.
Det er  

 ikke meningen, at kommunalbestyrelser skal kunne oprette fælles skoler  

 i form af kommunale fællesskaber, hvorved der oprettes et  

 selvstændigt retssubjekt.
Derimod vil forholdet være  

 sammenligneligt med de såkaldte betjeningsoverenskomster, der bl. a.  

 kendes inden for sygehusvæsenet, hvorefter en kommunalbestyrelse/et  

 amtsråd indgår overenskomst med en anden kommunalbestyrelse/et  

 andet amtsråd om betjening af kommunens/amtets borgere.
 Den foreslåede udtrykkelige hjemmel til at  

 indgå samarbejdsaftaler på ungdomsskoleområdet  

 indebærer også, at disse aftale mellem kommunalbestyrelser ikke  

 vil være omfattet af lov nr. 378 af 14. juni 1995 om kommuners og  

 amtskommuners udførelse af opgaver for andre offentlige myndigheder.
Til § 2 Det foreslås, at ændringen af  

 ungdomsskolelovens § 2 om udvidelse af mulighederne for samarbejde  

 mellem kommuner træder i kraft med virkning fra den 1. juli 2000,  

 så de første kommunale aftaler vil kunne træde i kraft fra  

 skoleårets begyndelse år 2000.
Bilag Lovforslaget sammenholdt med gældende lov Gældende formulering Lovforslaget I lov om ungdomsskoler, jf. lovbekendtgørelse nr. 679 af 1. august  

 1995, foretages følgende ændringer:
§ 2. Kommunalbestyrelsen skal sikre kommunens unge et alsidigt  

 tilbud om ungdomsskolevirksomhed.
Tilbudet skal stå åbent for  

 unge mellem 14 og 18 år, der er tilmeldt kommunens folkeregister.
 Stk. 2. Kommunalbestyrelsen kan efter indhentet udtalelse fra  

 kommunens folkeoplysningsudvalg, jf. lov om støtte til folkeoplysning,  

 beslutte, at unge under 14 år og over 18 år kan optages i  

 ungdomsskolen.
 Stk. 3. Kommunen kan træffe aftale med andre kommuner om  

 optagelse af unge i ungdomsskolen og om ydelse af godtgørelse for  

 udgifterne herved.
 1. § 2, stk. 3, affattes således:
