 Ligningsrådet fandt, at muligheden for at anvende  

 kapitalafkastordningen ved køb af aktier mv. i et holdingselskab, som ejer  

 aktier i det selskab, hvori skatteyderen lægger sin arbejdsindsats, ikke blot  

 gælder for hovedaktionærer, som omfattes af VSL § 22 c, stk. 2, nr. 3a, men  

 også for aktionærer, som omfattes af VSL § 22 c, stk. 2, nr. 3b.
Virksomhedsordningen  

 - den særlige kapitalafkastordning - medarbejdere ansat i selskabet I anmodning om bindende forhåndsbesked blev  

 Ligningsrådet bedt om at besvare følgende spørgsmål:
Er aktionærerne i A A/S omfattet af reglerne i  

 virksomhedsskattelovens § 22 c, således at de kan anvende  

 kapitalafkastberegningen for investeringen i selskabet? Hvis svaret er ja, kan aktionærerne opgøre et  

 forholdsmæssigt kapitalafkast for 2002 baseret på, at de i 7 måneder af 2002  

 har opfyldt kravene til at anvende ordningen, jf.
VSL § 22 c, stk. 6, 2.  

 pkt.? Hvis svaret er ja, kan aktionærerne i A A/S ved  

 opgørelse af kapitalafkastgrundlaget tillige indregne aktiebesiddelser  

 direkte  

 i A A/S anskaffet efter den 1. januar 2001, også selvom disse ikke  

 selvstændigt  

 overstiger beløbsgrænsen i VSL § 22 c, stk. 2, nr. 2? Beskrivelse  

 af de faktiske forhold Aktionærerne M1, M2, M3, M4 og M5 stiftede i maj  

 2002 selskabet A A/S.
Tilsammen ejer de A A/S 100 pct.
Alle aktier har samme  

 stemmeret.
 A A/S købte i maj 2002, 36,239 pct. af aktierne i  

 B A/S for en anskaffelsessum på kr. 6,9 mio.
 Alle aktionærerne i A A/S er medarbejdere i B A/S.  

 Ligesom de alle tilhører den medarbejderkreds, der direkte ejer de 48,38 pct.  

 af aktierne i B A/S som personlig investering.
Ingen af aktionærerne i A A/S ejer alene mere end  

 25 pct. af aktiekapitalen i A A/S.
Ingen enkelt medarbejder ejer mere end 50  

 pct. af stemmerne i selskabet.
Det er oplyst, at de alle har en  

 anskaffelsessum  

 på aktierne i B A/S, der overstiger kr. 515.100. Kravet i henhold til VSL §  

 22  

 c, stk. 2, nr. 2 for 2002. Det fremgår ikke af det oplyste, om  

 anskaffelsessummen er opgjort incl. eller ekskl. den indirekte  

 aktiebesiddelse  

 i A A/S.
 Ingen af aktionærerne i A A/S er ansatte i A A/S.  

 Hvorimod alle aktionærerne arbejder i B A/S og sammen med andre ansatte i B  

 A/S  

 ejer mere end 25 pct. af aktierne i dette selskab, som er et aktivt  

 driftsselskab.
 Formålet med den særlige kapitalafkastordning er,  

 på nærmere fastsatte vilkår med hensyn til fradragsværdien af renteudgifter,  

 at  

 sidestille en skattepligtig, der etablerer sin virksomhed i selskabsform, med  

 en skattepligtig, der etablerer sin virksomhed i personlig regi, og som  

 anvender virksomhedsordningen.
Personer, der erhverver aktier eller anparter i et  

 selskab som led i en virksomhedsoverdragelse, kan efter  

 virksomhedsskattelovens  

 § 22 c, stk. 1, vælge at beregne et kapitalafkast af de erhvervede aktier  

 eller  

 anparter.
Den særlige kapitalafkastordning giver på den måde mulighed for på  

 skematisk vis at opnå fuld skatteværdi af fradraget for renteudgifterne.
 For at begrænse ordningen til egentlige  

 virksomhedsovertagelser er der i VSL § 22 c, stk. 2, fastsat en række  

 betingelser, til henholdsvis skatteyderen og til selskabet hvori der  

 erhverves  

 aktier, for at kunne anvende ordningen.
 VSL § 22 c, stk. 2, nr. 3a og 3b, blev ændret ved  

 lov nr. 313 af 21/5 2002. I bemærkningerne til § 15, nr. 7, i lovforslag L 99  

 af 7. februar 2002, har skatteministeren om den senere vedtagne ændring af  

 bestemmelsens formulering anført:
 "Der er tale om en nyaffattelse af § 22 c,  

 stk. 2, nr. 3a og 3b, der indeholder kravet om, at der skal ydes en ikke  

 uvæsentlig arbejdsindsats i virksomheden, og at aktionæren enten alene eller  

 sammen med andre ansatte skal eje mindst 25 pct. af aktie- eller  

 anpartskapitalen eller råde over mere end 50 pct. af stemmeværdien.
Det foreslås at fjerne kravet om, at der skal ydes  

 en arbejdsindsats i det selskab, hvori der erhverves aktier således, at det  

 ikke længere en betingelse for anvendelse af kapitalafkastordningen for  

 aktier  

 og anparter, at skatteyderen deltager med personlig arbejdsindsats i  

 selskabet.  

 Herved fjernes hindringen for, at skatteyderen kan anvende ordningen på køb  

 af  

 aktier i et holdingselskab til det selskab, hvori skatteyderen lægger sin  

 arbejdsindsats." Det må på baggrund af disse bemærkninger til  

 lovforslaget anses for forudsat, at muligheden for at anvende  

 kapitalafkastordningen ved køb af aktier mv. i et holdingselskab, som ejer  

 aktier i det selskab, hvori skatteyderen lægger sin arbejdsindsats, ikke blot  

 gælder for hovedaktionærer, som omfattes af VSL § 22 c, stk. 2, nr. 3a, men  

 også for aktionærer, som omfattes af VSL § 22 c, stk. 2, nr. 3b.
Det skal  

 bemærkes, at en sådan fortolkning tillige er i overensstemmelse med  

 skatteministerens fortolkning i et svar til Folketingets skatteudvalg, jf.  

 bilag 43 til lovforslag L 99 af 7. februar 2002.
 På baggrund heraf skal styrelsen indstille, at der  

 svares ja til spørgsmål 1.
Ad spørgsmål 2 Af Ligningsvejledningen Erhvervsdrivende, afsnit  

  

 E.G.5.3  


  

 fremgår, at i det indkomstår hvor den skattepligtige erhverver eller afstår  

 aktierne eller anparterne, beregnes et forholdsmæssigt kapitalafkast,  

 svarende til det hele antal måneder, den skattepligtige har ejet aktierne  

 eller anparterne i, jf.
VSL 22 c, stk. 5, jf. stk 6.
 Det indstilles, at der svares ja til spørgsmål 2.
 Ad spørgsmål 3.
Kravet om, at der skal ydes en ikke uvæsentlig  

 arbejdsindsats i selskabet hvori der erhverves aktier eller anparter, er ikke  

 længere er en betingelse for anvendelsen af kapitalafkastordningen for aktier  

 og anparter.
Endvidere kan der ikke stilles krav om ansættelse i selskabet,  

 hvori der erhverves aktier eller anparter.
Det betyder, at der ses igennem  

 holdingselskabet ved aktiebesiddelsen i driftsselskabet.
 Denne gennemsigtighed medfører, at det er muligt  

 at opgøre et samlet kapitalafkastgrundlag for de direkte og indirekte ejede  

 aktier i driftsselskabet.
 Det indstilles, at der svares ja til spørgsmål 3.
 Ligningsrådet  

  

 tiltrådte Told- og Skattestyrelsens indstilling.
