Bekendtgørelse af forretningsorden for  

 Procesbevillingsnævnet For nævnets virksomhed gælder bestemmelserne i retsplejelovens  

 kapitel 1 a og i nævnets forretningsorden samt i lov om behandling af  

 personoplysninger.
Forberedelse af nævnsbehandlingen § 1. Nævnets formand drager omsorg for  

 sagernes forberedelse med bistand fra nævnets sekretariat, der antages  

 af formanden.
§ 2. Ansøgning om procesbevilling skal  

 være skriftlig.
I ansøgningen skal angives de grunde, som  

 ansøgeren vil påberåbe sig.
Ansøgningen skal  

 ledsages af kopi af den eller de afgørelser, som sagen  

 vedrører, og kopier af dokumenter, der i øvrigt er af betydning  

 for sagens afgørelse.
 Stk. 2. Sekretariatet bistår om nødvendigt  

 ansøgeren med udfærdigelse af ansøgningen, hvis  

 ansøgeren ikke er repræsenteret ved advokat.
Stk. 3. Ansøgningen skal være nævnets  

 sekretariat i hænde senest kl. 16.00 den dag, hvor  

 ansøgningsfristen udløber.
Beregning af  

 ansøgningsfristen sker i overensstemmelse med retsplejelovens regler  

 om anke- og kærefrister.
 § 3. Sekretariatet underretter ansøgeren om  

 ansøgningens modtagelse.
 Stk. 2. Formanden bestemmer, i hvilke tilfælde modparten  

 i sagen skal underrettes om ansøgningen og anmodes om at fremkomme med  

 eventuelle bemærkninger inden en nærmere angiven frist.
§ 4. Formanden afgør, om akterne fra den  

 forudgående domstolsbehandling skal indhentes.
Videregivelse af disse  

 akter fra en forvaltningsmyndighed til nævnet kan ske uden samtykke fra  

 ansøgeren.
Nævnsbehandling § 5. Nævnets afgørelser træffes  

 ved møder i nævnet.
Møderne afholdes almindeligvis en  

 gang ugentlig.
Sagerne til behandling på mødet udsendes til  

 medlemmerne ugedagen før.
Hastende sager kan dog udsendes med kortere  

 frist.
Forhandlingerne foregår mundtligt.
Formanden kan dog i  

 særlige tilfælde træffe bestemmelse om en anden  

 behandlingsform.
 Stk. 2. Spørgsmål om inhabilitet afgøres  

 efter retsplejelovens regler herom.
 § 6. Nævnets møder er ikke  

 offentlige.
 Stk. 2. Sagens parter har ikke adgang til møderne.
 Stk. 3. Efter formandens bestemmelse kan møderne  

 overværes af medarbejdere i sekretariatet.
 § 7. Nævnets forhandlinger ledes af  

 formanden.
 Stk. 2. I tilfælde af forfald for formanden og dennes  

 suppleant ledes forhandlingerne af landsdommeren og i tilfælde af  

 også dennes forfald af det ældste tilstedeværende medlem af  

 nævnet.
 § 8. Ved nævnets behandling af en sag  

 medvirker 5 medlemmer, jf. dog §§ 9 og 10.
 Stk. 2. I tilfælde af et medlems forfald indkaldes om  

 muligt medlemmets suppleant.
 Stk. 3. Har et eller flere medlemmer og disses suppleanter  

 forfald, kan nævnet træffe beslutning, hvis 3 medlemmer er til  

 stede.
Stk. 4. Beslutninger træffes af nævnet ved  

 almindelig stemmeflerhed.
I tilfælde af stemmelighed er formandens  

 stemme afgørende.
 Stk. 5. Ethvert tilstedeværende medlem kan kræve  

 behandlingen af en sag udsat, hvis nævnet ikke er fuldtalligt.
§ 9. I henhold til skriftlige retningslinier,  

 fastsat af nævnet ved enstemmig beslutning, kan afgørelse i  

 særlige grupper af tilfælde træffes af 3 af nævnets  

 medlemmer, nemlig en dommer, en advokat og en universitetslærer.
Hvert  

 af de i sagens behandling deltagende medlemmer kan dog i disse tilfælde  

 kræve en sag behandlet i det samlede nævn.
 § 10. Formanden kan uden forelæggelse for  

 nævnet tage stilling til behandlingen af ansøgninger, som falder  

 uden for nævnets kompetence.
 Stk. 2. Formanden kan herudover i særlige grupper af  

 tilfælde i henhold til skriftlige retningslinier fastsat af  

 nævnet ved enstemmig beslutning træffe afgørelse på  

 nævnets vegne uden forelæggelse for nævnet.
 § 11. Nævnet kan på begæring  

 omgøre en afgørelse, såfremt der foreligger  

 væsentlige nye oplysninger.
 § 12. Nævnets beslutninger indføres i  

 en særlig protokol.
 Stk. 2. Ethvert medlem kan kræve at få  

 tilført protokollen en kort begrundelse for sin stemmegivning.
Underretning og aktindsigt § 13. Nævnets afgørelse meddeles  

 ansøgeren uden angivelse af, hvilke medlemmer der har deltaget i  

 sagens behandling, og hvorledes de har stemt.
 Stk. 2. I meddelelsen om nævnets afgørelse  

 begrundes afgørelsen med henvisning til indholdet af de bestemmelser,  

 der giver hjemmel for meddelelse af bevilling.
 Stk. 3. Meddelelse om afgørelsen underskrives af  

 formanden eller den, som denne bemyndiger hertil.
 Stk. 4. Såfremt modparten i sagen er underrettet eller  

 hørt i anledning af ansøgningen, gives der meddelelse til  

 denne.
 Stk. 5. Der gives tillige underretning til den eller de  

 retter, som har truffet afgørelse i sagen.
 § 14. Aktindsigt meddeles af formanden i  

 overensstemmelse med bestemmelserne i retsplejelovens §§ 41 og 41 a med  

 de fornødne tillempninger.
 Stk. 2. Begæringer om indsigtsret fra den registrerede i  

 medfør af lov om behandling af personoplysninger behandles efter  

 reglerne i lovens §§ 31   34.
Ændringer § 15. Ændringer i nævnets  

 forretningsorden forudsætter enstemmighed.
Ikrafttræden § 16. Denne bekendtgørelse træder i  

 kraft den 1. april 2001.
 Stk. 2. Samtidig bortfalder bekendtgørelse nr. 531 af  

 7. juni 1996.
 Vedtaget på Procesbevillingsnævnets møde  

 den 23. februar 2001.
