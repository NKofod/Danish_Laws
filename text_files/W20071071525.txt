Klage over at praktiserende læge ikke indlagde patienten akut ved første henvendelse og ikke kørte med i ambulancen ved mistanke om meningitis Nævnet fandt, at der var grundlag for kritik af lægen, idet han på mistanke om meningitis burde have fulgt med patienten i ambulancen i overensstemmelse med Sundhedsstyrelsens retningslinier vedrørende behandling af meningitis i almen praksis.
Nævnet fandt det dog ikke tilstrækkeligt godtgjort, at lægelovens § 6 var overtrådt ved, at lægen ikke indlagde hende ved første henvendelse, idet der var modstridende oplysninger om, hvilke oplysninger lægen havde fået.
 Der blev afgivet mindretals udtalelse i sagen.
