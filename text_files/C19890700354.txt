 For at målrette anvendelsen af lov nr. 124/78 og Rådsforodning 355/77,  

 såleds at projekter, som modtager tilskud, bidrager til realiseringen af de  

 fiskeripolitiske målsætninger, ændres tilskudsordningen fra januar 1989.
Tilskudsordning skal tilskynde til investeringer, som - giver en højere værdi af knappe ressourcer - bidrager til en øget og mere værdifuld anvendelse af alternative  

 ressourcer - øger eksporten af alternative produkter til nye markeder med mindst  

 mulig forbrug af knappe ressourcer - på en ønskeværdig måde forbedrer og rationaliserer driften af  

 virksomheden.
Kriterier for opnåelse af tilskud:
 A.1. Investeringer til væsentlig højere forædlingsgrad og mere  

 forarbejdning samt værditilvækst.
 Det forudsættes, at der er tale om en forædling, som ligger ud over gængse  

 produkter ved anvendelse af nyere teknologi og/eller en væsentlig  

 værditilvækst af råvaren, som skal kvantificeres i ansøgningen.
 A.2. Investeringer i produktionsmetoder med henblik på anvendelse af  

 råvarer med ressourceoverskud.
 Der er tale om fiskearter uden »reguleringsproblemer« eller  

 konsumanvendelse af f.eks. industrifisk.
 A.3. Investeringer, hvor det kan godtgøres, at der er tale om nødvendige  

 forudsætninger for afsætning til nye markeder eller af nye produkter til  

 gængse markeder.
Det forudsættes, at der for nye markeder er tale om geografiske områder,  

 hvor Danmark ikke har nogen eksport af betydning for den pågældende  

 produktgruppe.
For nye produkter på gængse markeder vil evt. den stedlige  

 fiskeriråds vurdering indgå med vægt.
Det forudsættes som udgangspunkt, at  

 der ikke uden videre bliver tale om øget eksport af knappe ressourcer uden  

 større værditilvækst.
 B.1. Investeringer i bedre produktionsteknik , rationalisering eller ny  

 teknologi , som samtidig forbedrer det interne eller eksterne miljø.
 B.2. Investeringer i forbedret og mere avanceret produktions- eller  

 kvalitetskontrol på virksomheden.
 Projekter, som forudsætter øget forbrug af knappe ressourcer eller  

 oplagring heraf m.v., kommer hverken helt eller delvist i betragtning til  

 tilskud.
 I vurderingen af tilskudsansøgninger indgår rentabiliteten for både selve  

 projektet og virksomheden i sin helhed.
Kun de nødvendige foranstaltninger, som bidrager til opfyldelse af  

 ovenstående kriterier, er støtteværdige, d.v.s. at der eksemmpelvis i de  

 fleste tilfælde ikke gives tilskud til filetmaskiner.
Tilskudssatserne i  

 medfør af lov 124/78 er følgende:
10 %, hvis mindst eet af kriterier under A er opfyldt, dog 20 %, hvis alle 3 A-kriterier er opfyldt.
 Der ydes et tillæg på 5 % for hvert af B-kriterierne, som er opfyldt.
 Højeste national tilskudsprocent er dog 25.
 Der kan i visse situationer (f.eks. særlige store projekter) anvendes en  

 overgrænse for det nominelle nationale tilskud.
For projekter over kr. 800.000 sker en reduktion af støttesatsen med 7 %,  

 såfremt der opnås EF-tilskud.
Reduktionen kan dog ikke medføre en national  

 støttesats på under 6 %.
Investeringer over 800.000 skal ansøge om såvel nationalt tilskud som  

 EF-tilskud.
Der ansøges om 15 % fra EF-Kommissionen.
 Opnåelse af EF-tilskud til en investering er ikke en forudsætning for  

 opnåelse af nationalt tilskud.
 Såfremt en investering har mulighed for at opnå nationalt tilskud fra  

 anden finansieringskilde end lov 124/78 (f.eks. miljøkompensation), skal  

 denne tilskudsordning først udnyttes.
