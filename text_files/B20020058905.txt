 Bekendtgørelse om ændring af  

 bekendtgørelse om ansøgning  

 og udbetaling af statstilskud til virksomheder med  

 arbejdsmiljøcertifikat m.v.
§ 1 I bekendtgørelse nr. 91 af 19. februar 2002 om ansøgning og  

 udbetaling af statstilskud til virksomheder med arbejdsmiljøcertifikat  

 m.v. foretages følgende ændringer:
 1. Indledningen affattes således:
»I medfør af § 20 i lov nr. 442 af 7. juni 2001 om  

 arbejdsmiljøcertifikat til virksomheder og om statstilskud til  

 virksomheder med certifikat, som ændret ved lov nr. 436 af 10. juni  

 2002, fastsættes:« 2. Overskriften til § 13 og de efterfølgende  

 bestemmelser affattes således:
 »Ikrafttræden-, overgangs- og  

 ophævelsesbestemmelser«.
 3. Efter § 15 indsættes:
»§ 15 a.
De oplysninger om afgiftsbeløb for 2001 og  

 2002, som Arbejdsmarkedets Tillægspension skal give til  

 Arbejdstilsynet, indhentes manuelt af Arbejdstilsynet fra Arbejdsmarkedets  

 Tillægspension i forbindelse med behandling af virksomhedens  

 tilskudsansøgning.
Stk. 2. Beskæftigelsesministeren kan dog beslutte, at de  

 i stk. 1 nævnte oplysninger i stedet skal gives elektronisk.« 4. Efter § 16 indsættes:
 »§ 17. Tilskud efter § 2 ydes sidste gang for  

 2002.Virksomheder, som har fået et arbejdsmiljøcertifikat inden  

 den 1. juli 2003, kan få tilskud til virksomhedens udgifter til  

 arbejdsmiljøafgift, jf. § 2, jf. §§ 14 og 16, i 2001 og  

 2002.
 Stk. 2. Tilskud til virksomhedens udgifter til inspektion  

 eller certificering, jf. § 4, ydes for certifikat, der er udstedt inden  

 den 1. juli 2003.
Stk. 3. Ansøgning om tilskud efter stk. 1 og 2  

 skal være fremsendt til Arbejdstilsynet senest den 1. september  

 2003.« § 2 Stk. 1. Bekendtgørelsen træder i kraft den 1.  

 januar 2003.
 Stk. 2. Bekendtgørelse nr. 91 af 19. februar 2002, som  

 ændret ved nærværende bekendtgørelse, ophæves  

 den 31. december 2004.
