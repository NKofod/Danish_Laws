Cirkulære om  

 kommunalbestyrelsernes behandling af ansøgninger om tilladelse til  

 erhvervsmæssig råstofindvinding og af anmeldelser om ikke-erhvervsmæssig  

 råstofindvinding (administrationscirkulæret) (Til samtlige kommunalbestyrelser) I medfør af § 35 i lov om råstoffer, jf.  

 lovbekendtgørelse nr. 886 af 18. august 2004, som ændret ved lov nr. 566 af  

 24.  

 juni 2005, fastsættes:
Kapitel 1 Erhvervsmæssig råstofindvinding Samordningspligt § 1.  

  

 En  

 ansøgning om tilladelse til erhvervsmæssig indvinding af råstoffer gælder  

 ifølge råstoflovens § 8 også som ansøgning om tilladelse efter andre  

 love,  

 når der efter disse love kræves tilladelse til selve den påtænkte indvinding  

 og  

 behandling af råstoffer.
 Stk. 2.  

  

 En  

 ansøgning om tilladelse til erhvervsmæssig indvinding gælder ikke som  

 ansøgning  

 om andre tilladelser, der ikke direkte angår selve råstofindvindingen eller  

 selve råstofbehandlingen, uanset om sådanne tilladelser kan være en  

 forudsætning for indvindingsvirksomhedens etablering.
 § 2.  

  

 Det  

 påhviler kommunalbestyrelsen at forelægge en ansøgning efter § 1,  

 stk. 1,  

 for de andre myndigheder, som har kompetence med hensyn til selve den  

 påtænkte  

 indvinding og behandling.
 Stk. 2.  

  

 Forelæggelsen skal ske umiddelbart efter, at kommunalbestyrelsen har modtaget  

 ansøgningen.
 Stk. 3.  

  

 Kommunalbestyrelsen  

 skal underrette ansøgeren om, at den ansøgte råstofindvinding forudsætter  

 tilladelse efter anden lovgivning, og at kommunalbestyrelsens behandling af  

 sagen efter råstofloven foreløbig afventer de respektive myndigheders  

 stillingtagen.
 Stk. 4.  

  

 Såfremt de  

 pågældende myndigheder meddeler afslag til den ansøgte råstofindvinding, skal  

 kommunalbestyrelsen  

 underrette ansøgeren herom.
Stk. 5.  

  

 Såfremt de  

 pågældende myndigheder meddeler de nødvendige tilladelser på nærmere angivne  

 vilkår, skal kommunalbestyrelsen medtage disse vilkår i tilladelsen efter  

 råstofloven.
Det skal fremgå af afgørelsen, efter hvilken lovgivning  

 vilkårene  

 er stillet.
Kyststrækninger, strandbredder § 3.  

  

 Kommunalbestyrelsen  

 skal, jf. råstoflovens § 7, stk. 1, 2. pkt., forelægge ansøgningen  

 for Kystdirektoratet, såfremt den ansøgte råstofindvinding skal foregå:
1)  

 	  

 på strandbredder og  

 andre kyststrækninger, hvor der ikke findes sammenhængende landvegetation, 2)  

 	  

 inden for den i  

 naturbeskyttelseslovens § 15 omhandlede strandbeskyttelseslinje, eller 3)  

 	  

 på arealer ved den  

 jyske vestkyst, der ligger nærmere kystlinjen end  

 500 m  

 regnet fra daglige højeste  

 vandstand.
 Stk. 2.  

  

 § 2,  

 stk. 2-5, finder tilsvarende anvendelse ved forelæggelse af ansøgninger  

 for Kystdirektoratet.
Inddragelse af andre myndigheder § 4.  

  

 Kommunalbestyrelsen  

 skal indhente en udtalelse fra Kulturarvsstyrelsen eller nærmeste statslige  

 eller statsanerkendte kulturhistoriske museum , inden der træffes afgørelse  

 efter råstofloven, jf. dog § 6.
Stk. 2.  

  

 Kommunalbestyrelsen  

 skal fremsende ansøgningen til de i stk. 1 nævnte myndigheder  

 umiddelbart  

 efter, at kommunalbestyrelsen har modtaget ansøgningen.
Det skal angives, at  

 udtalelsen skal være kommunalbestyrelsen i hænde senest 4 uger efter, at  

 ansøgningen er modtaget af de i stk. 1 nævnte myndigheder.
 Stk. 3.  

  

 Kommunalbestyrelsen  

 skal underrette ansøgeren om, at kommunalbestyrelsens behandling af sagen  

 efter  

 råstofloven foreløbigt afventer udtalelse fra de i stk. 1 nævnte  

 myndigheder.
 § 5.  

  

 Kommunalbestyrelsen  

 skal indhente en udtalelse fra Statens Luftfartsvæsen, såfremt der ansøges om  

 råstofindvinding under grundvandsspejlet inden for en afstand af  

 10 km  

 fra offentlige flyvepladser og /eller  

 militære flyvestationer, inden der træffes afgørelse efter råstofloven, jf.  

 dog  

 § 6. Der henvises til Statens Luftfartsvæsens flyvepladsoversigt.
 Stk. 2.  

  

 § 4,  

 stk. 2 og 3, finder tilsvarende anvendelse ved indhentelse af en  

 udtalelse  

 efter stk. 1.
§ 6.  

  

 Kommunalbestyrelsen  

 kan undlade at indhente en udtalelse fra de i § 4, stk. 1, og  

 § 5,  

 stk. 1, nævnte myndigheder, når ansøgningen vedrører mindre ændringer af  

 vilkår, indvindingsperiodens længde og lignende i en allerede meddelt  

 tilladelse.
Det er dog en betingelse, at ændringerne efter  

 kommunalbestyrelsens  

 skøn er uden betydning for de nævnte myndigheder.
 Stk. 2.  

  

 Kommunalbestyrelsen  

 skal underrette de pågældende myndigheder om afgørelser, hvor reglen i  

 stk. 1  

 har været bragt i anvendelse.
Tilbagekaldelse af tilladelse § 7.  

  

 Såfremt Kystdirektoratet indstiller til vedkommende kommunalbestyrelse, at en  

 tilladelse på strandbredder og andre kyststrækninger, hvor der ikke findes  

 sammenhængende landvegetation, skal begrænses eller tilbagekaldes i henhold  

 til  

 råstoflovens § 11, stk. 2, skal kommunalbestyrelsen følge  

 Kystdirektoratets  

 indstilling.
Kapitel 2 Indberetning om indvundne råstoffer § 8.  

  

 Skov-  

 og Naturstyrelsen udsender skema til brug for indberetning efter råstoflovens  

 § 29 til kommunalbestyrelsen.
 Stk. 2.  

  

 Kommunalbestyrelsen  

 udfylder skemaet for så vidt angår de oplysninger, som vedrører tilladelsen  

 til  

 råstofindvinding, og sender skemaet til de, der foretager råstofindvinding.
 Stk. 3.  

  

 Når  

 indberetning modtages fra de, der foretager råstofindvinding, videresender  

 kommunalbestyrelsen indberetningen til Danmarks Statistik med kopi til  

 regionsrådet  

 og Skov- og Naturstyrelsen.
Kapitel 3 Ikke-erhvervsmæssig råstofindvinding og  

 prøvegravning § 9.  

  

 Anmeldelser om ikke-erhvervsmæssige indvindinger eller prøvegravninger i  

 henhold til råstoflovens § 7, stk. 2, skal forelægges for  

 Kystdirektoratet,  

 såfremt indvindingen skal foregå på strandbredder og andre kyststrækninger,  

 hvor der ikke findes sammenhængende landvegetation.
 Stk. 2.  

  

 Kommunalbestyrelsen  

 skal følge Kystdirektoratets indstilling om vilkår eller forbud.
Kapitel 4 Ikrafttræden m.v.
 § 10.  

  

 Reglerne i dette cirkulære træder i kraft den 1. januar 2007.
 Stk. 2.  

  

 Miljøministeriets cirkulære af 15. oktober 1999 om amtsrådenes behandling af  

 ansøgninger om tilladelse til erhvervsmæssig råstofindvinding og af  

 anmeldelser  

 om ikke-erhvervsmæssig råstofindvinding (administrationscirkulæret) ophæves.
