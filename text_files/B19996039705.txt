Teknisk forskrift.
Faglig kompetence,  

 miljøcertificering og miljøverifikationi  (TF20) I medfør af § 10, stk. 2 og 3, samt § 16, stk. 4, i lov om  

 erhvervsfremme, jf. lovbekendtgørelse nr. 323 af 25. april 1996, samt  

 tilslutning til Erhvervsfremme Styrelsens bekendtgørelse om  

 akkreditering til certificering af miljøstyringssystemer og til  

 miljøverifikation, fastsættes:
Kapitel 1 Afgrænsning og definitioner § 1. Forskriften fastlægger, hvilke  

 personalemæssig faglig kompetence miljøcertificeringsorganer og  

  verifikatorer skal råde over ved miljøcertificering og  

  verifikation.
 Stk. 2. Nødvendig personalemæssig faglig  

 kompetence kan opfyldes af flere personer i forening i et  

 certificeringsorgan, og når miljøverifikator er en  

 virksomhed.
 Stk. 3. Personer, der er miljøverifikatorer, skal  

 personligt besidde nødvendig faglig kompetence til at udføre de  

 funktioner, der falder inden for akkrediteringsområdet.
 § 2. Ved miljøauditor forstås en  

 person, der er kvalificeret til at udføre miljøaudit.
 Stk. 2. Ved miljøaudit forstås en  

 systematisk og uafhængig undersøgelse for at bestemme, om  

 miljøstyringsaktiviteter og dermed forbundne resultater er i  

 overensstemmelse med planlagte foranstaltninger, og om disse foranstaltninger  

 er ført ud i livet på en effektiv måde, og er  

 hensigtsmæssige til opnåelse af målene.
Kapitel 2 Generelle krav.
 § 3. For at et certificeringsorgan henholdsvis en  

 miljøverifikator skal kunne akkrediteres, skal det i § 1  

 anførte personale opfylde kravene til faglig kompetence, anført  

 i kapitel 3 og 4.
 § 4. Dersom et certificeringsorgan eller en  

 miljøverifikator ikke har eget personale, der fuldt ud dækker  

 den faglige kompetence, som er nødvendig til en given  

 miljøcertificering eller miljøverifikation, kan der til det  

 pågældende delområde anvendes uafhængige, uvildige  

 eksperter med nødvendig supplerende faglig kompetence til  

 støtte for auditorteamet.
 Stk. 2. Er ekspertbistand nødvendig for at opfylde  

 kravene til personalets faglige kompetence for en del af et  

 akkrediteringsområde, skal grundlaget for godkendelse af eksperternes  

 faglige kompetence mv. godkendes af DANAK.
 Stk. 3. Eksperter behøver ikke at have kompetence  

 til at kunne udføre miljøaudit, jf. § 12.
 Stk. 4. Såvel ad hoc anvendte eksperter, jf. stk.  

 1, som fast tilknyttede eksperter, jf. stk. 2, skal registreres i henhold til  

 §§ 15 og 16.
 § 5. Certificeringsorganets og  

 miljøverifikaorens ledelse skal være kompetent til at  

 fastlægge og bedømme den faglige kompetence, der kræves  

 for at yde certificering, henholdsvis verifikation inden for hver af de  

 erhvervssektorer, akkrediteringsområder omfatter.
 Stk. 2. Ledelsen skal være faglig kompetent til at  

 vurdere, om certificeringsorganet, henholdsvis miljøverifikatoren,  

 råder over faglige ressourcer, der er tilstrækkelige til at  

 udføre en konkret opgave, omfattet af akkrediteringsområdet, og  

 skal kunne sammensætte det til opgaven nødvendige  

 vurderingsteam.
 Stk. 3. Det akkrediterede organ må ikke  

 påtage sig en opgave, hvor det ikke har den fornødne faglige  

 kompetence.
 Stk. 4. Procedurerne for tilbudsgivning og  

 kontraktgennemgang skal omfatte analyse af den konkrete opgaves faglige  

 kompleksitet og faglige niveau, af kapabilitet for opgavens opfyldelse og for  

 sammensætning af vurderingsteam, anvendelse af eksperter og for  

 særlig instruktion af teamet.
 Stk. 5. Det skal dokumenteres, at den faglige kompetence  

 vedligeholdes og ajourføres med udviklingen inden for  

 området.
Kapitel 3 Faglig kompetence.
 § 6. Personalet skal have en grunduddannelse som  

 biolog, ingeniør, miljøteknikker eller tilsvarende relevant  

 grunduddannelse.
 Stk. 2. Der kan kompenseres for manglende relevant  

 grunduddannelse gennem efteruddannelse og erhvervserfaring.
 § 7. Personalet skal have generelt kendskab til  

 miljølovgivningen og et indgående kendskab til de dele af  

 miljølovgivningen, der vedrører de virksomheder, hvor der skal  

 foretages miljøcertificering eller miljøverifikation.
 Stk. 2. Personalet skal have relevant erhvervserfaring  

 med dokumentation for beskæftigelse med opgaver foranlediget af  

 miljølovgivningen, sådom miljøgodkendelser,  

 miljøkontrol/-tilsyn og overholdelse af miljøregulativer,  

 vilkår og påbud mv.
 § 8. Personalet skal have relevant  

 erhvervserfaring med dokumentation for beskæftigelse med  

 produktudvikling og produktionsprocesser samt kendskab til branchespecifikke  

 og virksomhedsspecifikke produktions- og miljøforhold inden for de  

 brancher og virksomhedstyper, hvor der skal foretages  

 miljøcertificering eller miljøverifikation.
 § 9. Personalet skal have kendskab til  

 virksomhedsledelse og ledelsesmetoder.
 § 10. Personalet skal have kendskab til og kunne  

 anvende teknikker mv. til vurdering af miljøforhold m.h.t.  

 ressourceudnyttelse, forureningsbegrænsning, genanvendelse og  

 bortskaffelse af affald mv.
 § 11. Personalet skal have kendskab til og  

 forståelse for indholdet i EU-forordning 1836/93, standarder for  

 miljøstyringssystemer og internationale standarder, fortolkninger og  

 vejledninger med tilknytning til forordningen og standarderne inden for  

 akkrediteringsområdet.
Kapitel 4 Kompetence til udførelse af  

 miljøaudit.
 § 12. Personalet skal have kompetence til  

 udførelse af miljøaudit.
 Stk. 2. Kompetence skal omfatte:
 1)	Personlige egenskaber som anført i standarden ISO 10011-2  

 punkt 7-8.
 2)	Uddannelse, der sikrer beherskelse af de metoder mv., som anvendes  

 ved auditering af kvalitetsstyringssystemer i henhold til standarden ISO  

 10011-1.
 3)	Beherskelse af metoderne for miljørevision som anført  

 i EU-forordning 1836/93, bilag II.
4)	Jobtræning i miljøauditering, der har omfattet mindst 4  

 miljøaudit af en samlet varighed på 20 dage omfattende den  

 komplette auditeringsproces.
Jobtræningen skal foregå under  

 overvågning og vejledning af en kompetent  

 miljøauditor.
 § 13. Certificeringsorganer skal dokumentere, at  

 miljøauditorer som minimum opfylder kvalifikationskravene i ISO  

 14012.
 Stk. 2. Et auditteam skal foruden auditorkompetence  

 besidde nødvendig faglig kompetence til at kunne foretage en korrekt  

 miljøcertificering.
 Stk. 3. Auditteamets medlemmer med faglig indsigt skal  

 specielt vurdere virksomhedens interne miljørevisions resultater og de  

 miljødata, der produceres for styring af  

 miljøpåvirkningerne.
 § 14. Et auditorteam skal beherske det sprog, som  

 den virksomhed anvender, der miljøauditeres.
 Stk. 2. Miljøverifikatorer skal beherske det  

 sprog, der anvendes i miljøredegørelsen, i en sådan grad,  

 at de kan vurdere, om miljøredegørelsen opfylder forordningens  

 krav.
Kapitel 5 Dokumentation for og vedligeholdelse af kompetence.
 § 15. Certificeringsorganet og  

 miljøverifikatoren skal opretholde og løbende ajourføre  

 dokumentation over personalets kvalifikationer, uddannelse og erfaring.
 § 16. Certificeringsorganet og  

 miljøverifikatoren skal altid kunne dokumentere kvalifikationerne hos  

 personale, der har gennemført eller forventes at gennemføre  

 miljøcertificeringerne og miljøverifikationerne.
 Stk. 2. Der skal altid foreligge dokumentation for,  

 hvilke certificeringer og verifikationer, de enkelte medarbejdere har  

 deltaget i.
 § 17. Personalets kompetence skal løbende  

 vedligeholdes ved opdatering af viden om:
 1)	Standarder vedrørende miljøstyring og fortolkninger og  

 vejledninger vedrørende standarder og forordningen.
 2)	Relevant miljølovgivning, regulativer mv.
 3)	Teknikker til vurdering af miljøforhold.
 4)	Miljøauditerings- og miljørevisionsmetoder.
 5)	"Mindst forurenende teknologier" inden for de brancher  

 akkrediteringen dækker, herunder mindre forurenende råvarer,  

 processer og anlæg og de bedst mulige forureningsbekæmpende  

 foranstaltninger.
Kapitel 6 Bedømmelse af faglig kompetence.
 § 18. Bedømmelsen af faglig kompetence  

 foretages på baggrund af dokumentationen for personalets faglige  

 kompetence og en overvågning af praktisk udført  

 miljøcertificering eller miljøverifikation.
 § 19. Har certificeringsorganet eller  

 miljøverifikatoren ikke udført miljøauditeringer eller  

 miljøverifikationer, der muliggør jobtræning, jf. § 11,  

 stk. 2, nr. 4, kan dokumentation for tilsvarende kompetence med auditering af  

 kvalitetsstyringssystemer godkendes på betingelse af et  

 tilfredsstillende resultat af DANAK s overvågning af  

 efterfølgende miljøaudit eller miljøverifikation.
Kapitel 7 Ikrafttrædelse § 20. Forskriften træder i kraft den 1.  

 september 1997.
Stk. 2. Samtidig ophæves Teknisk Forskrift nr.  

 5.8.02-1 af 19. august 1994: "FAGLIG KOMPETENCE,  

 Miljøcertificering og miljøverifikation." Erhvervsfremme Styrelsen, den 25. august  

 1997 Mette Holst /Bjarne Bang Christensen i   Note:  

 Forskriften supplerer EU-forordning nr. 1836/93 af 29. juni 1993 om  

 industrivirksomheders frivillige deltagelse i en fællesskabsordning for  

 miljøstyring og miljørevision.
Forordningen er optaget som  

 bilag til Erhvervsfremme Styrelsens bekendtgørelse om akkreditering  

 til certificering af miljøstyringssystemer og til  

 miljøverifikation.
