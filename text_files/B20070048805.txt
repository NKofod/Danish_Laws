Bekendtgørelse  

 om skibsmeldesystemet BELTREP og sejlads under Østbroen og Vestbroen i  

 Storebælt  

1) I medfør af § 1, stk. 1  

 og 3, § 6 og § 32 i lov om sikkerhed til søs jf. lovbekendtgørelse nr. 627 af  

 26. juli 2002, som ændret ved lov nr. 547 af 8. juni 2006 samt lov nr. 567 af  

 9. juni 2006, og efter bemyndigelse fra økonomi- og erhvervsministeren  

 fastsættes  

 efter samråd med Forsvarsministeriet:
 § 1.  

  

 Bekendtgørelsen finder anvendelse på danske og udenlandske skibe.
 § 2.  

  

 Bekendtgørelsen fastsætter bestemmelser for sejlads og procedure for  

 deltagelse i skibsmeldesystemet BELTREP i områderne omkring den faste  

 forbindelse over Storebælt samt Hatter Barn i Samsø Bælt.
 Stk. 2.  

  

 Skibsmeldesystemet  

 BELTREP er godkendt af den Internationale Maritime Organisation (IMO)  

2)  

  og  

 gælder for de i § 3, stk. 2, nævnte skibe.
Skibsmeldesystemet  

 BELTREP § 3.  

  

 Til sikring af skibsfarten, miljøet og den faste forbindelse over Storebælt  

 i Østerrenden og Vesterrenden er der etableret et skibsmeldesystem benævnt  

 BELTREP.
 Stk. 2.  

  

 Følgende skibe skal melde til BELTREP:
 1)  

 	  

 Alle skibe med en bruttotonnage på 50 og derover.
 2)  

 	  

 Alle skibe med en højde over vandoverfladen på  

 15,0 meter  

 og derover.
 Stk. 3.  

  

 Skibe skal melde ved  

 passage af meldelinier, jf. § 4 og 5, eller forinden afgang fra en havn  

 beliggende i BELTREP området.
 § 4.  

  

 Skibsmeldesystemet BELTREP´s område, der dækker den centrale og nordlige  

 del af Storebælt samt farvandet omkring Hatter Barn i Samsø Bælt, er  

 begrænset  

 af følgende meldelinier:
 1)  

 En  

 nordlig begrænsning ved en meldelinie mellem Fyn, Samsø og Sjælland forbundet  

 af følgende punkter:
 Fyn:
55°36´.00 N,  

 010°38´.00 E (Korshavn) Samsø:
55°47´.00 N,  

 010°38´.00 E (Østkysten af Samsø) 56°00´.00 N,  

 010°56´.00 E (Sydøst for Marthe Flak) Sjælland:
56°00´.00 N,  

 011°17´.00 E (Sjællands Odde) 2)  

 En  

 sydlig begrænsning ved en meldelinie mellem Sjælland, Omø og østsiden af  

 Langeland  

 forbundet af følgende punkter:
 Stigsnæs:
55°12´.00 N,  

 011°15´.40 E (Gulfs oliepier) Omø:
55°08´.40 N, 011°09´.00  

 E (Ørespids, Omø) 55°05´.00 N,  

 011°09´.00 E (Syd for Ørespids) Langeland:
55°05´.00 N,  

 010°56´.10 E (Snøde Øre) 3)  

 En  

 sydlig begrænsning ved en meldelinie mellem vestsiden af Langeland og Thurø  

 Rev bøjen forbundet af følgende punkter:
 Langeland:
55°00´.00 N,  

 010°48´.70 E (Syd for Korsebølle Rev) Thurø Rev:
55°01´.20 N,  

 010°44´.00 E (Thurø Rev bøjen) Stk. 2.  

  

 BELTREP områdets  

 afgrænsning i nr. 1, 2 og 3 er angivet ved kortskitse, jf. bilag 2.
 § 5.  

  

 BELTREP området er opdelt i to sektorer adskilt af en meldelinie ved  

 breddeparallel  

 55°35´.00 N. (Fyns Hoved  Jammerland Bugt).
Stk. 2.  

  

 Sektor 1 er beliggende  

 nord for breddeparallellen og sektor 2 syd for.
Hver sektor er tildelt en  

 VHF-kanal,  

 som skal anvendes ved kommunikation som angivet i bilag 1.
Skibstrafiktjenesten  

 Great Belt VTS § 6.  

  

 Der er etableret en skibstrafiktjeneste (Vessel Traffic Service) benævnt  

 Great Belt VTS i forbindelse med skibsmeldesystemet BELTREP.
 Stk. 2.  

  

 Skibstrafiktjenesten  

 Great Belt VTS drives af den danske VTS-myndighed.
 § 7.  

  

 Ved kommunikation med Great Belt VTS følges de retningslinier, der er angivet  

 i bilag 1.
 § 8.  

  

 Great Belt VTS yder følgende tjenester til skibsfarten indenfor det i § 4,  

 stk. 1 nævnte område:
 1)  

 	  

 Udsendelse af oplysninger af bred interesse for skibsfarten i  

 området om trafiksituation, afmærkning, fyr, vind- og strømforhold,  

 vandstand,  

 isforekomster eller andre sejladsmæssige og sikkerhedsmæssige forhold.  

 Sådanne  

 generelle meldinger vil blive udsendt på VHF kanal 10 eller en af Great Belt  

 VTS nærmere angivet kanal, efter forudgående annoncering på kanal 16 samt  

 arbejdskanalerne 11 og 74. Sådanne meldinger kan endvidere gives efter  

 anmodning på en af Great Belt VTS nærmere angivet kanal.
 2)  

 	  

 Individuel sejladsvejledning til støtte for skibes beslutningstagen  

 med henblik på at undgå påsejling af Storebæltsbroerne, kollisioner mellem  

 skibe og grundstødninger i svært navigable områder.
3)  

 	  

 Henvisning af ankerpladser til skibe i tilfælde af havari,  

 vejrforhold, dårlig sigt, ændring i dybder eller lignende.
Ankerpladserne er  

 vist i søkort over området samt i bilag 2.
 Stk. 2.  

  

 Informationer om  

 særlige forhold vedrørende sejladssikkerheden i området vil blive udsendt på  

 VHF kanal 10 eller en af Great Belt VTS nærmere angivet kanal efter en  

 forudgående annoncering på kanal 16 samt arbejdskanalerne 11 og 74.
 Stk. 3.  

  

 Alle skibe, der  

 sejler i BELTREP området, skal holde radiovagt på arbejdskanalerne for  

 BELTREP  

 meldesystemet.
Østbroen § 9.  

  

 Broen over Østerrenden er en højbro, der forbinder Sprogø og Sjælland.  

 Broens tilslutningsfag hviler på 2 landfæster, 2 ankerblokke og 19 bropiller,  

 12 mod Sjælland og 7 mod Sprogø. Bropillerne er betegnet med numrene 2 til 26  

 regnet fra Sjællandssiden.
Stk. 2.  

  

 I gennemsejlingsfaget  

 mellem de to brotårne, nr. 16 og 17, er der etableret et  

 trafiksepareringssystem,  

 jf. bilag 3. Den fri gennemsejlingshøjde mellem brotårnene er  

 65 meter  

 ved middelvandstand.
Den mindste frie  

 gennemsejlingshøjde ved middelvandstand i de øvrige brofag er vist i  

 tabellen,  

 jf. bilag 4.
Sejladsregler og  

 forbud i Østerrenden § 10.  

  

 Sejlads under Østbroen er kun tilladt for skibe med en højde over  

 vandoverfladen, som er mindre end  

 65,0 meter.
 Stk. 2.  

  

 Skibe med en største  

 længde overalt på  

 20 meter  

 og derover skal bruge trafikruterne i trafiksepareringen  

 mellem Korsør og Sprogø.
 Stk. 3.  

  

 Skibe med en største  

 længde overalt på ikke over  

 20 meter  

 samt sejlskibe skal så vidt muligt undgå sejlads  

 i trafiksepareringens trafikruter mellem Østbroens to brotårne og i stedet  

 benytte broens øvrige gennemsejlingsfag.
 Stk. 4.  

  

 Fiskeri er forbudt i  

 den nordgående og sydgående trafikrute i trafiksepareringen mellem Korsør og  

 Sprogø jf. bilag 3.
Vestbroen § 11.  

  

 Broen over Vesterrenden er en lavbro, der forbinder Fyn og Sprogø. Broen  

 hviler på 2 landfæster og 62 bropiller, der er betegnet med numrene 2 til 63  

 regnet fra Sprogø siden.
Stk. 2.  

  

 Vestbroens østlige  

 gennemsejlingsfag er etableret mellem bropillerne 34 og 35, og det vestlige  

 gennemsejlingsfag er etableret mellem bropillerne 37 og 38. De to  

 gennemsejlingsfag  

 er adskilt af to uafmærkede brofag.
Gennemsejlingsfagene har en bredde på  

 104 meter, og den fri gennemsejlingshøjde er  

 18 meter  

 ved middelvandstand i en bredde af  

 70 meter  

 omkring midten af brofagene, jf. bilag 5.
Stk. 3.  

  

 Gennemsejlingshøjden  

 i de øvrige brofag aftager gradvist fra gennemsejlingsfagene til  

 5,50 meter  

 ved brofaget nærmest Sprogø og til  

 7,50 meter  

 ved brofaget nærmest Fyn.
Den mindste frie  

 gennemsejlingshøjde ved middelvandstand i de enkelte brofag er vist i  

 tabellen,  

 jf. bilag 5.
Sejladsregler og  

 forbud i Vesterrenden § 12.  

  

 Sejlads under Vestbroen er kun tilladt for skibe med en dødvægtstonnage  

 under 1000 tons samt skibe med en højde over vandoverfladen, som er mindre  

 end  

 18,0 meter.
 Stk. 2.  

  

 Alle skibe med en  

 bruttotonnage på 50 og derover, der ønsker at sejle under Vestbroen, skal  

 benytte de to afmærkede gennemsejlingsfag.
 Stk. 3.  

  

 For alle skibe  

 gælder, at nordgående skibe skal benytte det østlige gennemsejlingsfag, og  

 sydgående skibe skal benytte det vestlige gennemsejlingsfag, jf. bilag 5.
 Stk. 4.  

  

 Ankring og fiskeri er  

 forbudt i de afmærkede anduvningssejlløb gennem Vestbroen samt over en  

 strækning på  

 500 meter  

 i disse sejlløbs forlængelse på den anden side af  

 broen jf. bilag 5.
 Stk. 5.  

  

 Inden for en afstand af  

 500 meter  

 fra Vestbroen er sejlads på tværs af farvandet ud  

 for gennemsejlingsfagene forbudt, jf. bilag 5.
Generelle forbud § 13.  

  

 Fortøjning til og opankring under begge broer er forbudt uden forudgående  

 tilladelse fra Great Belt VTS.
 Stk. 2.  

  

 Dykning og unødigt ophold  

 er forbudt i gennemsejlingsløbene under begge broer uden forudgående  

 tilladelse  

 fra Great Belt VTS.
 Straf og  

 ikrafttræden m.v.
 § 14.  

  

 Overtrædelse af denne bekendtgørelse straffes med bøde eller fængsel i  

 indtil 1 år.
Stk. 2.  

  

 Straffen kan stige  

 til fængsel i indtil 2 år, hvis der 1)  

 	  

 ved overtrædelsen er sket skade på liv eller helbred eller er  

 fremkaldt fare herfor, 2)  

 	  

 tidligere er afgivet forbud eller påbud for samme eller  

 tilsvarende forhold, 3)  

 	  

 ved overtrædelsen er opnået eller tilsigtet en økonomisk fordel  

 for den pågældende selv eller andre.
 Stk. 3.  

  

 Det skal betragtes som en  

 særlig skærpende omstændighed, at der for unge under 18 år er sket skade på  

 liv  

 eller helbred eller fremkaldt fare herfor, jf. stk. 2, nr. 1.
 Stk. 4.  

  

 Sker der ikke  

 konfiskation af udbytte, som er opnået ved overtrædelsen, skal der ved  

 udmåling  

 af bøde, herunder tillægsbøde, tages særligt hensyn til størrelsen af en  

 opnået  

 eller tilsigtet økonomisk fordel.
 Stk. 5.  

  

 Der kan pålægges  

 selskaber m.v. (juridiske personer) strafansvar efter reglerne i  

 straffelovens  

 5. kapitel.
 § 15.  

  

 Bekendtgørelsen træder i  

 kraft den 1. juli 2007.
 Stk. 2.  

  

 Bekendtgørelse nr. 86 af  

 12. februar 2004 om sejlads gennem Østbroen og Vestbroen I Storebælt ophæves.
Søfartsstyrelsen, den 31. maj 2007 Andreas Nordseth /Carsten G.
Jensen Bilag 1 Udfærdigelser af meldinger til det  

 obligatoriske skibsmeldesystem BELTREP VHF kanal 74 Kommunikation i sektor  

 1 VHF kanal 11 Kommunikation i sektor  

 2 VHF kanal 10 Udsendelse af  

 meldinger, individuel assistance samt reserve kanal VHF kanal 16 Great Belt VTS radiovagt  

 samt annoncering af meldinger Procedure for rapporteringer og kommunikation  

 med Great Belt VTS 1)  

 	  

 Opkald foretages til Great Belt VTS og skal foretages ved brug af  

 VHF radio på kanalerne 74 og 11 eller en anden af Great Belt VTS anvist  

 kanal.
2)  

 	  

 Fuldstændig melding skal afgives ved passage af de nordlige og  

 sydlige meldelinier eller forinden afgang fra en havn beliggende i BELTREP  

 området.
Indholdet af en fuldstændig melding fremgår af tabel nedenfor.
3)  

 	  

 Forkortet melding skal afgives ved passage af meldelinien mellem  

 sektor 1 og sektor 2 beliggende 55°35`.00 N.
Indholdet af en forkortet  

 melding  

 fremgår af efterfølgende tabel.
4)  

 	  

 Meldinger afgives med VHF radio.
Dele af en melding kan dog  

 afgives ved andre metoder som Automatisk Identifikations System (AIS) med  

 videre.
 5)  

 	  

 En supplerende melding skal foretages, hvis der opstår ændringer i  

 skibets operationelle status, eller efter omstændigheder i relation til punkt  

 Q  

 i tabellen nedenfor.
 6)  

 	  

 Et skib, der ikke kan benytte VHF, skal to timer før sejlads ind i  

 BELTREP området sende sin melding til Great Belt VTS på tlf. nr. + 45  

 58 37 68 68. Herefter aftales den videre  

 kommunikation under sejladsen.
7)  

 	  

 Kommunikationssproget er engelsk.
I særlige tilfælde kan dansk  

 anvendes.
Udfærdigelse af  

 meldinger til det obligatoriske skibsmeldesystem BELTREP FULDSTÆNDIG MELDING Designator Oplysning Tekst Kodebogstav A Skib Navn,  

 kendingsbogstaver og IMO nummer (hvis muligt) C Position Geografisk position i  

 grader og minutter med en 4-ciffers gruppe N, og en 5-ciffers gruppe E I Destination Navn på forventede  

 destination L Rute Kort beskrivelse af  

 planlagt rute O Dybgang En 2 eller 3 ciffers  

 gruppe angivende den maksimale dybgang i meter (f.eks. 8,7 eller 10,2) Q Fejl/mangler Detaljer om opståede  

 fejl, mangler, skader eller begrænsninger på skib og udstyr, eller andre  

 omstændigheder som kan påvirke skibets normale navigering eller manøvreevne U Dødvægtstonnage og maksimal  

 højde i meter FORKORTET  

 MELDING A Skib Navn,  

 kendingsbogstaver og IMO nummer (hvis muligt) C Position Geografisk position i  

 grader og minutter med en 4-ciffers gruppe N, og en 5-ciffers gruppe E Bilag 2 BELTREP området Bilag 3 Sejlruten i Østerrenden Bilag 4 Østbroen Opmærksomheden  

 henledes på, at dybdeforholdene varierer ved gennemsejlingsfagene, hvorved  

 søkort må konsulteres ved planlægningen af en sådan gennemsejling.
Bilag 5 Vestbroen med gennemsejlingsløb Opmærksomheden  

 henledes på, at strømmen i Vesterrenden almindeligvis ikke løber parallelt  

 med gennemsejlingsretningen.
 1)  

 Bekendtgørelsen indeholder bestemmelser, der gennemfører artikel 5, stk. 1,  

 og  

 artikel 7, stk. 1, i Europaparlementets og Rådets direktiv 2002/59/EF af 27.  

 juni 2002 om oprettelse af et trafikovervågnings- og trafikinformationssystem  

 for skibsfarten i Fællesskabet og om ophævelse af Rådets direktiv 93/75/EØF,  

 EF-Tidende 2002, L 208, s. 10.
 2)  

 Godkendt  

 ved resolution MSC.230(82) on 5 December 2006: Adoption of amendments to the  

 existing mandatory ship reporting system In the Storebælt (Great Belt)  

 Traffic  

 Area.
