Resumé A klagede over, at Undervisningsministeriet (UM) stadfæstede en  

 afgørelse, som Aarhus Universitet havde truffet, og hvorefter en  

 realitetsbehandling af A's eksamensklage var blevet afvist som for sent  

 indgivet.
UM fandt ikke grundlag for at imødekomme en ansøgning om  

 dispensation.
UM udtalte, at karaktergivning efter ministeriets opfattelse  

 ikke  

 er en forvaltningsafgørelse i forvaltningslovens forstand, hvorfor der ikke  

 er  

 krav om klagevejledning i forbindelse med karaktergivning.
 Ombudsmanden udtalte efter en nærmere undersøgelse af det retlige  

 grundlag, hvori blev inddraget reale hensyn, at det ikke uden videre kunne  

 fastslås, at beslutninger om eksamenskarakterer er afgørelser i  

 forvaltningslovens forstand.
 Ombudsmanden gjorde Folketingets Retsudvalg og  

 undervisningsministeren opmærksom på spørgsmålet om, hvorvidt  

 karakterfastsættelse bør betragtes som en afgørelse i forvaltningslovens  

 forstand med henblik på, at det kunne tages under overvejelse, om der burde  

 ske  

 en udtrykkelig afklaring heraf i lovgivningen. (J. nr. 1992-1261-712).
 Afgørelsesbegrebet - karaktergivning.
A klagede over, at  

 Undervisningsministeriet stadfæstede en afgørelse, som Aarhus Universitet  

 havde  

 truffet, og hvorefter en realitetsbehandling af A's eksamensklage var blevet  

 afvist.
Ministeriet erklærede sig enig med universitetet i, at klagen måtte  

 afvises som for sent indgivet.
Ministeriet fandt endvidere ikke, at der  

 forelå  

 usædvanlige grunde, der kunne føre til en dispensation fra de fristregler,  

 der  

 er fastsat for indgivelse af en klage.
Undervisningsministeriet meddelte  

 endvidere, at karaktergivning ikke er en forvaltningsafgørelse i  

 forvaltningslovens forstand, hvorfor der ikke er krav om klagevejledning i  

 forbindelse med karaktergivningen.
Af sagen fremgik det, at A  

 ved en eksamen på Aarhus Universitet havde opnået karakteren 6 ved skriftlig  

 eksamen.
Karakteren blev offentliggjort ved opslag den 31. januar 1992.
I en skrivelse, der blev  

 indleveret den 14. februar 1992, anmodede A om en revurdering af den meddelte  

 karakter.
Han anmodede i den forbindelse om, at der måtte blive set bort fra,  

 at han havde overskredet fristen for indgivelse af klage.
Til støtte herfor  

 anførte han, at han ikke havde modtaget oplysning om klagefristen i  

 forbindelse  

 med karakterens offentliggørelse.
 Studienævnet afslog at  

 realitetsbehandle den indsendte klage på grund af en overskridelse af  

 klagefristen.
 A klagede herefter til  

 Undervisningsministeriet og fremhævede bl.a., at der ved offentliggørelsen af  

 karakteren ikke var blevet givet oplysning om klageadgang og klagefrist.
 Sagen blev forelagt for  

 Rektor på Aarhus Universitet, der udtalte følgende over for  

 Undervisningsministeriet:
 "...
Rektoratet finder afvisningen  

 korrekt.
Enhver klar overskridelse af fristen bør føre til afvisning,  

 medmindre  

 særlige undskyldende omstændigheder kan oplyses.
Ukendskab til klagefristen,  

 hvad enten det drejer sig (om) fristens længde eller om det tidspunkt, hvor  

 den  

 begynder at løbe, er ingen gyldig undskyldning, når klagereglerne er  

 offentliggjort  

 i studievejledninger, læseplaner eller lignende, og når tidspunktet for  

 opslag  

 af karakterer er bekendtgjort i forvejen.
Rektoratet skal nedenfor kommentere  

 det juridisk tvivlsomme spørgsmål om, hvorvidt karaktergivningen er en  

 "sag" i forvaltningslovens forstand med særligt henblik på, om der  

 skulle have været givet en klagevejledning på karakteropslaget.
På dette sted  

 skal imidlertid fremhæves, at det så vidt ses ikke generelt set har nogen  

 afgørende betydning for de studerende, om der gives klagevejledning.  

 Gennemsnitsstudenten kender formentlig udmærket klageordningen.
Det afgørende  

 er ved skriftlige prøver, at de studerende ved, hvornår karakteren (senest)  

 slås op, således at de, hvis de vil klage, kan overholde klagefristen.  

 Retningslinierne herom i Direktoratet for de videregående uddannelsers  

 skrivelse af 15. april 1977 er derfor meget vigtige (D.V.U. j.nr. 28-1-3/76).  

 I  

 relation til den foreliggende klage bemærkes, at de studerende får udleveret  

 såvel studievejledningen som læseplanerne, og at de i egen interesse må følge  

 med i opslagene.
I censureringsplanen kunne (A) se, at censureringen for hans  

 vedkommende var berammet til den 31. januar 1992 kl. 11.15, og han kunne  

 derfor  

 regne med, at karakteren blev slået op samme dag.
Med hensyn til fortolkningen  

 af forvaltningsloven mener rektoratet for sit vedkommende, at karaktergivning  

 -  

 også angående de eksterne prøver - ikke er forvaltningsafgørelser i  

 forvaltningslovens forstand, hvorfor der ikke er krav om klagevejledning på  

 karakteropslaget.
Hvis den studerende klager er det derimod klart, at der fra  

 dette tidspunkt opstår en "sag". Man er imidlertid opmærksom på, at  

 der er andre meninger herom, jf.
Carl Aage Nørgaard og Jens Garde i bogen  

 Sagsbehandling 3. udgave, Jurist- og Økonomforbundets Forlag 1988, side 211,  

 hvor forfatterne under tvivl når til det modsatte resultat.
Som det fremgår,  

 mener disse forfattere alligevel ikke, at en karakterfastsættelse ved  

 eksterne  

 prøver skal begrundes, og man må antage, at de vedrørende bestemmelsen om  

 klagevejledning  

 i forvaltningslovens § 25, stk. 1, ville nå til samme resultat.
Afslutningsvis skal  

 rektoratet vedrørende sagens præjudicielle betydning fremhæve følgende: Hvis  

 forholdet rettelig er det, at der på karakteropslagene skal være en  

 klagevejledning  

 eller dette gøres til reglen gennem en ministeriel forskrift, vil de  

 ressourcemæssige konsekvenser heraf være overskuelige.
Helt anderledes  

 forholder det sig imidlertid i spørgsmålet om begrundelse, hvad de nævnte  

 forfattere også er inde på.
Hvis tusindvis af karakterer årligt skal  

 begrundes  

 konkret, jf. forvaltningslovens § 24, må meget store ressourcemæssige  

 konsekvenser imødeses." Undervisningsministeriet traf  

 herefter i skrivelse af 19. maj 1992 den påklagede afgørelse.
Af afgørelsen  

 fremgik bl.a. følgende:
 "Ukendskab til  

 klagefristen, hvad enten det drejer sig om fristens længde eller det  

 tidspunkt,  

 hvor den begynder at løbe, er ingen gyldig undskyldning, når klagereglerne er  

 offentliggjort i studievejledningen, læseplaner eller lignende, og når  

 tidspunktet for opslag af karakterer er bekendtgjort i forvejen.
Studievejledningen udleveres  

 sammen med læseplanerne til de studerende.
I studievejledningens afsnit 3.13  

 er  

 klagereglerne beskrevet.
Der henvises endvidere til bilag C i vejledningen,  

 hvor ministeriets bekendtgørelse nr. 93 af 15. februar 1989 (retteligt 1990)  

 om  

 behandling af eksamensklager ved de højere uddannelsesinstitutioner er  

 genoptrykt.
 Af censurplanen - der opslås  

 efter regler fastsat af ministeriet - fremgår, hvornår censur vil finde sted.  

 For (A's) vedkommende var tidspunktet fastsat til den 31. januar 1992 kl.  

 11.15. Karakteren vil normalt blive opslået samme dag.
 Ministeriet kan dispensere  

 fra klagebekendtgørelsen, når det findes begrundet i usædvanlige forhold jf.  

 §  

 18. Sådanne forhold foreligger ikke her, vi er derfor enig med universitetet  

 i,  

 at klagen afvises med ovennævnte begrundelse.
 Vi kan ikke tilslutte os dine  

 bemærkninger om god forvaltningsskik.
Ministeriet mener ikke, der  

 skal gives klagevejledning i forbindelse med karaktergivningen, idet vi ikke  

 anser karaktergivning som en forvaltningsafgørelse i forvaltningslovens  

 forstand." I en udtalelse af 31. juli  

 1992 i anledning af A's klage til mig oplyste Rektoratet på Aarhus  

 Universitet  

 bl.a. følgende:
"(A's) nævnte skrivelse  

 giver ikke rektoratet anledning til en ændret stillingtagen til sagen.
Det  

 afgørende punkt i sagen er, om karaktergivning ved eksterne prøver er  

 forvaltningsafgørelser i forvaltningslovens forstand.
Rektoratet mener, at  

 der  

 er tale om faktisk forvaltningsvirksomhed og ikke om afgørelser, der  

 "overvejende er af retlig karakter". (Jf.
Forvaltningsloven med  

 kommentarer ved Asbjørn Jensen, Bo Vesterdorf og John Vogter, Jurist- og  

 Økonomforbundets Forlag, 1987, side 38.)" Undervisningsministeriet, Forskningsafdelingen,  

 fastholdt i en udtalelse af 9. september 1992 til mig den trufne afgørelse og  

 anførte bl.a. følgende:
 "Ministeriet mener ikke,  

 at der skal gives klagevejledning i forbindelse med karakteropslagene, da vi  

 anser karaktergivning for omfattet af faktisk forvaltningsvirksomhed. ...
Vi kan ikke tilslutte os  

 klagerens synspunkter omkring klagefrister, da det efter ministeriets  

 opfattelse er i de studerendes egen interesse, at sagerne afgøres hurtigt,  

 dels  

 for at de reaktionsmuligheder, der er beskrevet i klagebekendtgørelsen, ikke  

 skal gøres illusorisk, men også for at de studerende kan tilrettelægge det  

 videre studieforløb." A bemærkede i en skrivelse af  

 12. oktober 1992, at det er absurd, såfremt klagevejledning først skal gives,  

 når der er indgivet en klage og således først i forbindelse med afgørelsen af  

 en klagesag.
 I en skrivelse til A udtalte  

 jeg følgende:
 "Efter bestemmelsen i §  

 2, stk. 1 og 2, i bekendtgørelse nr. 93 af 15. februar 1990 om behandling af  

 eksamensklager ved de højere uddannelsesinstitutioner skal en klage være  

 skriftlig og begrundet og skal indgives til institutionen senest den 8.  

 hverdag  

 efter, at resultatet af prøven/eksamen er bekendtgjort.
 Forvaltningslovens § 25, stk.  

 1, indeholder bestemmelse om, at en skriftlig afgørelse, der kan påklages til  

 anden forvaltningsmyndighed, skal være ledsaget af en vejledning om  

 klageadgang  

 bl.a. med angivelse af klageinstans og klagefrist.
 Vejledning om klagemuligheden  

 og fristen herfor fremgår af den almene studievejledning, afsnit 3.13  

  

 Klager over eksamenskarakteren  

  

 , s. 15. I  

 studievejledningen er som bilag C aftrykt ovennævnte bekendtgørelse.
 En klagevejledning fremgår  

 derimod ikke af opslaget af karakteren, og det er da også i sagen ubestridt,  

 at  

 der ikke er meddelt klagevejledning i forbindelse med offentliggørelsen af  

 karakteren.
Retsvirkningerne af manglende  

 klagevejledning er ikke, at den trufne afgørelse bliver ugyldig.
Er der  

 fastsat  

 klagefrister, vil en tilsidesættelse af pligten til at give klagevejledning  

 alene medføre, at klagefristen først begynder at løbe fra det tidspunkt, da  

 klagevejledningen gives.
 Hvorvidt den klage, som (De)  

 indleverede den 14. februar 1992 over den fastsatte karakter, med rette kunne  

 afvises som for sent indgivet, må herefter afgøres på grundlag af en  

 stillingtagen til følgende spørgsmål:
Er karaktergivning en afgørelse i forvaltningslovens  

 forstand, således at bestemmelsen i forvaltningslovens § 25 skal finde  

 anvendelse? I bekræftende fald opfylder da den klagevejledning, som  

 er angivet i studievejledningen, forvaltningslovens bestemmelser om meddelse  

 af  

 klagevejledning? Hvis karaktergivning er en afgørelse i  

 forvaltningslovens forstand, og såfremt det må lægges til grund, at den  

 klagevejledning, der er indeholdt i studievejledningen, ikke opfylder  

 forvaltningslovens bestemmelser om meddelelse af klagevejledning, indgav (De)  

 da klagen rettidigt? Fristen må i så fald beregnes fra det tidspunkt, da (De)  

 modtog underretning om klagefristen. (Der fremgår af sagen ikke nærmere  

 oplysning om dette tidspunkt).
Ved en vurdering af  

 spørgsmålet om, hvorvidt karaktergivning er en afgørelse i forvaltningslovens  

 forstand, kan det på den ene side anføres, at eksamensafholdelsen og  

 bedømmelsens resultat normalt vil være integreret som et led i et samlet  

 undervisningsforløb,  

 der har karakter af faktisk forvaltningsvirksomhed.
På den anden side har  

 karakterfastsættelse væsentlige lighedspunkter med sædvanlige  

 forvaltningsafgørelser.
Forvaltningsloven og dens  

 forarbejder indeholder ingen direkte eller indirekte stillingtagen til  

 spørgsmålet.
Det fremgår således ikke, hvorvidt lovgiver har inddraget denne  

 -  

 praktisk meget betydningsfulde - situation i overvejelserne om  

 afgørelsesbegrebets forståelse.
For min stillingtagen til spørgsmålet har jeg  

 herefter fundet at måtte inddrage reale hensyn.
 I relation til  

 karaktergivning kan man ikke se bort fra, at de forvaltningsretlige  

 beføjelser,  

 der fremgår af forvaltningsloven, spiller en vis rolle.
Et af formålene med  

 forvaltningslovens regler om  

  

 aktindsigt  

  

 er at give en part adgang til at gøre sig bekendt med sagens akter, således  

 at  

 den pågældende kan vurdere, hvorvidt grundlaget for afgørelsen har været  

 ufuldstændigt eller ukorrekt, og hvorvidt der findes grundlag for at klage  

 over  

 afgørelsen.
Det er åbenbart, at en person, der har aflagt en eksamen og har  

 modtaget en bedømmelse heraf, vil kunne have behov for at kunne gøre sig  

 bekendt med grundlaget for bedømmelsen.
 En anvendelse af reglerne i  

 forvaltningslovens kapitel 5 om  

  

 partshøring  

  

 vil næppe være problematisk, da den pågældende part normalt må antages at  

 være  

 fuldt ud bekendt med, hvilke oplysninger vedrørende sagens faktiske  

 omstændigheder der indgår i myndighedens afgørelsesgrundlag.
Heller ikke en anvendelse af  

 bestemmelsen i forvaltningslovens § 25 om angivelse af  

  

 klagevejledning  

  

 , for så vidt angår skriftlige afgørelser, synes at  

 kunne frembyde vanskeligheder.
På det opslag, hvor karaktererne  

 offentliggøres,  

 vil det formentlig være muligt uden anvendelse af nævneværdige ressourcer at  

 medtage oplysning om klageadgang med angivelse af klageinstans og klagefrist.  

 Det samme gælder, hvor karakteren meddeles individuelt ved brev.
 En anvendelse af  

 forvaltningslovens bestemmelser i §§ 22 og 24 om  

  

 samtidig begrundelse  

  

 af skriftlige afgørelser vil derimod uden  

 tvivl medføre meget omfattende og ressourcekrævende foranstaltninger på  

 næsten  

 alle uddannelsesmæssige områder.
Hertil kommer en meget  

 vanskelig stillingtagen til, hvorvidt en afgørelse i form af en bedømmelse  

 fuldt ud giver den pågældende part medhold, idet begrundelsespligten alene  

 består, såfremt parten ikke fuldt ud får medhold.
Man kan i den forbindelse  

 rejse det spørgsmål, om bedømmelser efter en skala, der munder ud i  

 karakterfastsættelser, der er lavere end skalaens topkarakter, altid vil være  

 at betragte, som om parten ikke har fået fuldt ud medhold, og dermed skal  

 begrundes.
En sådan betragtning ville næppe afspejle realiteternes verden,  

 hvor  

 studerende med kendskab til egen formåen er fuldt ud tilfredse med lavere  

 karakterer.
 Jeg antager, at partsbeføjelser,  

 der svarer til dem, der er indeholdt i forvaltningslovens bestemmelser om  

 henholdsvis krav på begrundelse og om aktindsigt med henblik på fremsættelse  

 af  

 yderligere bemærkninger, i vidt omfang udøves i praksis  

  

 efter begæring  

  

 , enten forud for eller i forbindelse med en  

 klagesagsbehandling.
 Af interesse for  

 problemstillingen er den norske forvaltningslov.
 Efter vedtagelsen af  

 forvaltningsloven anførte (senere dr. jur.) Nils Kristian Sundby i en artikel  

 "Universitetet og forvaltningsloven" i tidsskriftet "Jussens  

 Venner" 1967, s. 263 ff., bl.a. følgende til belysning af spørgsmålet  

 om,  

 i hvilken udstrækning forvaltningsloven ville finde anvendelse på  

 universitetets virksomhed:
"d) En rekke typiske  

 avgjørelser fra Universitetets side i forbindelse med undervisning og  

 forskning, vil helt klart være vedtak etter forvaltningsloven, uten hensyn  

 til  

 særstillingen for "ytelser av tjenester". Dette gjelder således  

  

 eksamensavgjørelsene.
For det første må  

 avgjørelsen om bestått/ikke bestått være et vedtak.
Men også den nærmere  

  

 karakterfastsettelsen  

  

 vil komme inn  

 under lovens regler om vedtak, jfr.  

  

 Frihagen  

  

 l.c. s. 61.
Dette må gjelde både for  

 embetseksamener, magistergradseksamener og for deler av slike eksamener,  

 herunder for alle de forberedende prøver og tilleggskurs (f.eks. prøve i  

 bokføring for jurister) som måtte kreves.
Dette er helt opplagt der en  

 eksamen,  

 eventuelt med en viss karakter, har direkte rettslig betydning for adgangen  

 til  

 å bekle visse offentlige stillinger.
Som eksempler kan nevnes  

 teologisk embetseksamen for prester, juridisk embetseksamen for advokater,  

 juridisk embetseksamen  

  

 med Laud  

  

 for  

 statsadvokater.
Men selv om den "offentligrettslige" betydning er  

 mer  

 indirekte, må det samme gjelde.
En embetseksamen vil således alltid ha  

 betydning for ens status i de offentlige lønnsregulativer.
Når det gjelder  

 den  

 nærmere karakterfastsettelsen, vil den ofte ikke ha noen direkte rettslig  

 relevans.
Men også her vil selvsagt karakteren ha en stor  

 "indirekte"  

 betydning ved ansøkninger i forbindelse med offentlige stillinger, og dette  

 må  

 nok være tilstrekkelig til at også karakterfastsettelsen er  

 "vedtak"." I  

  

 Arvid Frihagen  

  

 : Kommentarutgave af Forvaltningsloven, 2. udgave,  

 1986, s. 50 og 57, anføres til bestemmelsen i § 2 om lovens definitioner  

 følgende:
"Heller ikke skulle det  

 være tvilsomt at det er et enkeltvedtak - sml.
Fvl. § 20, 1. ledd som klart  

 forutsetter at eksamensbedømmelse i hvert fald i en viss utstrekning er  

 enkeltvedtak.
 Karakterfastsettelsen antas å  

 være utøving av offentlig myndighet slik at det går inn under lovens §  

 2(b)....
 Også avgjørelser om en  

 kandidat skal bestå andre eksamener og prøver som er av direkte rettslig  

 betydning for adgangen til et erverv, vil være offentlig myndighetsutøving  

 slik  

 at det blir enkeltvedtak etter forvaltningsloven ... Dette gjelder uansett om  

 prøvene holdes av offentlige tjenestemenn, en særlig oppnevnt prøvenemnd  

 eller  

 av en privat skole etter særlig myndighet gitt i medhold av lov.
 ...
At i hvert fall enkelte  

 eksamensbeslutninger er enkeltvedtak går fram av Fvl. § 20, 1. ledd.
I og med  

 at reglene i kapittel IV efter § 3 bare gjelder for enkeltvedtak, ville  

 særregelen ellers vært unødvendig.
Beslutning om at en elev skal utvises,  

 bestå  

 eksamen eller rykke opp til neste klasse og om fastsettelse af karakterer til  

 vitnesbyrd i grunnskole, gymnas, yrkesskole og universitet må ansees som  

 enkeltvedtak ..." For så vidt angår spørgsmålet  

 om aktindsigt indeholder den norske forvaltningslov i § 20, stk. 1, en  

 bestemmelse om, at den, der aflægger eksamen eller prøve, kan nægtes  

 aktindsigt  

 i eksamensbesvarelser og lignende prøver, indtil bedømmelsen er afsluttet.
 I kommentaren til § 20 er  

 følgende anført:
"I Justisdepartementets  

 veiledningshefte (1983-utgaven s. 6) sies det at § 20 her forutsetter at  

 "karakterfastsettelse ved eksamen generelt skal regnes som  

 enkeltvedtak". Dette er nok noe kategorisk sagt.
Bestemmelsen og  

 lovforarbeidene viser at karakter fastsettelse i hvert fall i en viss  

 utstrekning er - eller kan være - enkeltvedtak.
Bestemmelsen ville ellers  

 vært  

 overflødig fordi § 18 (som § 20 bygger på) etter §  

 3, l. ledd bare gjelder for  

 enkeltvedtak.
Eksamener både ved offentlige  

 og private skoler vil være enkelt vedtak der de er av en viss, selvstendig  

 betydning for videre skolegang eller yrkesvirksomhet.
Ikke alle slags  

 eksamener  

 - og slett ikke alle slags eksamener ved private institusjoner - vil  

 imidlertid  

 være enkeltvedtak.
..." Bestemmelsen i den norske  

 forvaltningslovs § 24 sondrer mellem henholdsvis automatisk og samtidig  

 begrundelse og begrundelse, der meddeles efterfølgende på begæring.
Efter  

 bestemmelsens stk. 4 kan Kongen endvidere træffe bestemmelse om, at  

 begrundelse  

 kan undlades for særskilte sagsområder.
Med hjemmel i denne  

 bestemmelse er udstedt kongelig resolution af 16. december 1977 med senere  

 ændringer.
I § 3 er fastsat følgende:
"Ved bedømmelse av prøve  

 eller eksamen eller andre prestasjoner ved skole eller annen  

 undervisningsinstitusjon eller ved særlige prøveorgan, kan grunngivning bare  

 kreves etter de særskilte forskrifter som er eller blir fastsatt." I Norge er der således fra  

 lovgivers side - og ved administrative forskrifter - taget stilling til  

 spørgsmålet om, hvorvidt karaktergivning er udtryk for en afgørelse i  

 forvaltningslovens forstand, og hvorvidt de af forvaltningsloven omfattede  

 partsbeføjelser skal finde anvendelse.
 Under hensyntagen til at der  

 i Danmark fra lovgivers side ikke er foretaget en tilsvarende stillingtagen,  

 samt til de reale hensyn, der er anført ovenfor - og som gør sig gældende i  

 en  

 ikke entydig retning - kan det efter min opfattelse ikke uden videre  

 fastslås,  

 at beslutninger om eksamenskarakter er afgørelser i forvaltningslovens  

 forstand.
 Da jeg således ikke finder at  

 have tilstrækkeligt grundlag for at besvare det under punkt 1 rejste  

 spørgsmål  

 bekræftende, har jeg ikke anledning til at foretage yderligere vedrørende  

 spørgsmålene anført under punkterne 2 og 3.
 Jeg foretager herefter ikke  

 videre vedrørende Undervisningsministeriets afgørelse af 19. maj 1992. Se dog  

 nedenfor om min henvendelse til Folketingets Retsudvalg og  

 undervisningsministeren.
 Udtalelserne om at de  

 afgørelser, der træffes i en klagesag vedrørende en stedfunden eksamen, er  

 afgørelser i forvaltningslovens forstand, hvorfor der skal angives en  

 klagevejledning, er jeg enig i.
 Indholdet af den afgørelse,  

 som Aarhus Universitet traf den 17. februar 1992, og hvorved universitetet  

 afviste den indsendte klage på grund af overskridelse af klagefristen, kan  

 jeg  

 på baggrund af bestemmelsen i § 2, stk. 2, i bekendtgørelse nr. 93 af 15.  

 februar  

 1990 om behandling af eksamensklager ved de højere uddannelsesinstitutioner,  

 jf. ovenfor, ikke kritisere.
 ...
 Undervisningsministeriets  

 afgørelse i skrivelsen af 19. maj 1992 er truffet efter bestemmelsen i  

 bekendtgørelsens § 18, hvorefter ministeriet kan dispensere fra  

 bekendtgørelsen, når det findes begrundet i usædvanlige forhold.
Afgørelsen af, hvorvidt der  

 foreligger "usædvanlige forhold", der kan medføre en dispensation  

 fra  

 bekendtgørelsen, beror på en skønsmæssigt præget vurdering.
Efter de regler,  

 der gælder for min virksomhed, kan jeg ikke kritisere skønsmæssigt prægede  

 vurderinger, medmindre der foreligger særlige omstændigheder.
Efter min  

 gennemgang af sagen, har jeg ikke fundet, at der foreligger sådanne særlige  

 omstændigheder, at jeg har grundlag for at kritisere  

 Undervisningsministeriets  

 afgørelse, hvorved ministeriet fandt, at der ikke forelå usædvanlige forhold,  

 hvorfor (Deres) klage med rette var blevet afvist som for sent indgivet.
 Det forhold, at oplysning om  

 klageinstans og klagefrist, ikke fremgik af karakteropslaget, men alene af  

 studievejledningen med tilhørende bilag, giver mig på det foreliggende  

 grundlag  

 ikke anledning til bemærkninger.
 ...
 Jeg har samtidig hermed  

 henledt Folketingets Retsudvalg og undervisningsministerens opmærksomhed på  

 spørgsmålet om, hvorvidt karakterfastsættelse bør betragtes som en afgørelse  

 i  

 forvaltningslovens forstand, med henblik på, at det kan tages under  

 overvejelse, om der bør ske en udtrykkelig afklaring heraf i lovgivningen.
