Fremsat den 26. oktober 2004 af  

 Keld Albrechtsen (EL) og Pernille  

 Rosenkrantz-Theil (EL) Forslag til folketingsbeslutning om  

 fastsættelse af en dato for afskaffelse af EUs eksportsubsidier og  

 andre  

 handelsforvridende subsidier på landbrugsvarer Folketinget opfordrer regeringen til at arbejde for, at der i EU  

 fastsættes en dato for afskaffelse af EUs eksportsubsidier og andre  

 handelsforvridende subsidier på landbrugsvarer inden marts 2005.
Bemærkninger til forslaget Den 31. juli 2004 blev WTOs medlemslande enige om en ramme for  

 de videre forhandlinger under Doharunden (Europaudvalget, 2003-2004, alm. del  

   

 bilag 1138). Aftalen satte et foreløbigt punktum for den alvorlige mistillid  

 til EU blandt mange ulande, der bl.a. kom til udtryk ved den seneste  

 WTO-ministerkonference  

 i september 2003 i Cancún i Mexico.
En af grundene til mistilliden er de  

 udviklede  

 landes mangel på vilje til at tilbyde betydelige reduktioner af  

 eksportsubsidier og anden handelsforvridende landbrugsstøtte.
I den oprindelige ramme for Doharunden, som blev forhandlet på  

 plads på selve ministerkonferencen i Doha i november 2001, blev ulandene  

 lovet  

 en udfasning af eksportsubsidierne samt en betydelig reduktion af den øvrige  

 handelsforvridende landbrugsstøtte.
Løfterne gentages i aftalen af 31. juli  

 2004, men er endnu ikke konkretiseret.
Af hensyn til de videre forhandlinger er det nødvendigt med en  

 markant tillidsskabende foranstaltning.
Derfor foreslås en snarlig  

 fastsættelse  

 af en dato for afskaffelse af EUs eksportsubsidier samt andre  

 handelsforvridende subsidier.
Skal en sådan tidsfastsættelse være fremmende  

 for  

 tilliden, må den ske snarest.
Forslagsstillerne vil ikke lægge sig fast på et  

 tidspunkt for den faktiske afskaffelse af støtten.
Skriftlig fremsættelse Keld Albrechtsen  

  

 (EL):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om fastsættelse af en dato for afskaffelse af EUs  

 eksportsubsidier og andre handelsforvridende subsidier på landbrugsvarer.
(Beslutningsforslag nr.
B 35).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
