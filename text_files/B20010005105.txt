Bekendtgørelse om uddannelsen til  

 mediegrafiker I medfør af § 4, stk. 2, i lov om erhvervsuddannelser,  

 jf. lovbekendtgørelse nr. 724 af 25. juli 2000, fastsættes:
Kapitel 1 Uddannelsen § 1. Uddannelsens formål er, at eleven  

 gennem skoleundervisning og praktikuddannelse opnår kompetence som  

 mediegrafiker.
 Stk. 2. Inden udløbet af det almindelige  

 uddannelsesforløb kan elever, der har indgået uddannelsesaftale  

 herom, afslutte forløbet med kompetence som mediegrafisk assistent,  

 jf. erhvervsuddannelseslovens § 15, stk. 2.
Uddannelsens mål § 2. Uddannelsen skal sikre mediegrafikeren og den  

 mediegrafiske assistent den teoretiske viden og praktiske erfaring, der er  

 nødvendig for at varetage arbejdsfunktioner på grafiske  

 virksomheder, reklamebureauer, multimedievirksomheder, dagblade, grafiske  

 tegnestuer og øvrige kommunikationsvirksomheder og -afdelinger.
Stk. 2. Den uddannede mediegrafiker kan  

 selvstændigt planlægge, gennemføre og kontrollere  

 mediegrafiske arbejdsopgaver, herunder betjene det tekniske udstyr, der  

 sædvanligt forekommer i virksomhederne.
Den uddannede har viden om og  

 forståelse af områderne datalære, grafisk teknik og  

 formgivning, billedbehandling, digital udprintning, multimedia samt  

 kommunikation og kundekontakt.
 Stk. 3. Den uddannede mediegrafiker behersker på  

 avanceret niveau prepress til produktion af trykte medier eller premedia til  

 produktion af digitale/elektroniske medier samt arbejde i team med produktion  

 til trykte og digitale/elektroniske medier.
 Stk. 4. Den uddannede mediegrafiker kan på rutineniveau  

 udføre design og layout i forbindelse med produktion af trykte og  

 digitale/elektroniske medier samt produktionsstyring af trykte og  

 digitale/elektroniske medier.
 Stk. 5. Den uddannede mediegrafiker har på  

 begynderniveau kendskab til kundebetjening, marketing, kalkulation og  

 budgetforståelse i forbindelse med produktion af trykte og  

 digitale/elektroniske medier.
 Stk. 6. Den uddannede mediegrafiske assistent kan på  

 rutineniveau udføre de i stk. 2-4 anførte arbejdsprocesser  

 med henblik på varetagelse af arbejdsfunktioner inden for de  

 områder, der er nævnt i stk. 1.
 Stk. 7. Der lægges i uddannelsen vægt på at  

 fremme elevens personlige udvikling og give øget kompetence til videre  

 uddannelse samt at give eleven mulighed for at tage del i branchens fortsatte  

 udvikling.
Kapitel 2 Uddannelsens varighed og struktur m.v.
 § 3. Uddannelsen er henført til den  

 erhvervsfaglige fællesindgang for Teknologi og kommunikation, jf.  

 § 14, stk. 2, i lov om erhvervsuddannelser.
 Stk. 2. Det faglige udvalg for uddannelsen er Mediegrafisk  

 Uddannelsesudvalg.
§ 4. Uddannelsen varer 4 år.
Delkompetence  

 til mediegrafisk assistent varer 3 år.
Stk. 2. Uddannelsen omfatter et obligatorisk  

 grundforløb på 40 uger, jf. bekendtgørelsen om  

 grundforløb, og et hovedforløb, der omfatter praktikuddannelse  

 og obligatorisk skoleundervisning.
Eleven kan indlede uddannelsen på  

 skole med et grundforløb eller i en praktikvirksomhed.
 Stk. 3. Den obligatoriske skoleundervisning for  

 mediegrafikeruddannelsen er i hovedforløbet opbygget af skoleperioder  

 på 3 gange 5 uger, der omfatter grundfag, bundne specialefag, valgfag  

 samt valgfri specialefag, jf. § 14, der eventuelt kan placeres som  

 særlige skoleperioder.
 Stk. 4. Delkompetenceforløbet til mediegrafisk  

 assistent omfatter i hovedforløbet skoleperioder på 2 gange 5  

 uger.
Stk. 5. I grundforløbet har eleven mulighed for valgfri  

 undervisning, jf. grundforløbsbekendtgørelsen.
Hovedforløbet kan suppleres med valgfri undervisning  

 (påbygning), jf. hovedbekendtgørelsen og  

 erhvervsuddannelseslovens § 12, stk. 4.
 Stk. 6. Varigheden og strukturen efter stk. 1-4 fraviges  

 ved voksenuddannelsesforløb, jf. §§ 7 og 8 samt ved forløb  

 efter § 9.
 § 5. Det er en betingelse for at begynde  

 på skoleundervisningen i hovedforløbet, at eleven har  

 gennemført grundforløbet, jf.  

 grundforløbsbekendtgørelsens regler om udstedelse af  

 grundforløbsbevis, og således efter skolens samlede vurdering  

 har opnået de nødvendige faglige og personlige  

 forudsætninger i grundfagene og de fælles områdefag og  

 grundfag i henhold til reglerne om grundforløb samt i de  

 områdefag og grundfag i grundforløbet, der er særlige for  

 hovedforløbet, jf. § 10.
Adgangsbegrænsning § 6. Der er fastsat adgangsbegrænsning for  

 elever uden uddannelsesaftale i henhold til erhvervsuddannelseslovens  

 § 9, stk. 1.
Stk. 2. Skolen optager elever uden uddannelsesaftale i de  

 områdefag i grundforløbet, der er særlige for uddannelsen,  

 jf. § 10, i det antal, som undervisningsministeriet, på grundlag af  

 indstilling fra det faglige udvalg, fastsætter hvert år inden den  

 31. oktober til den enkelte skole.
Reglerne i § 3, stk. 3 og 4, i  

 bekendtgørelse om elevers og praktikvirksomheders retsforhold m.v. i  

 erhvervsuddannelserne finder i øvrigt anvendelse.
 Stk. 3. De elever, der optages efter stk. 2, har under  

 faglig vejledning fået afprøvet farvesyn og forstår  

 karakteren af vedkommendes personlige farvesyn og den betydning, det har for  

 uddannelsen til og erhvervet som mediegrafiker og mediegrafisk assistent.
Voksenuddannelsesforløb § 7. For personer, der er fyldt 25 år, og  

 som har relevant erhvervserfaring, kan skolen efter samråd med det  

 faglige udvalg tilrettelægge et særligt uddannelsesforløb,  

 bestående af perioder med henholdsvis skoleundervisning og  

 praktikuddannelse.
Varigheden af skoleundervisningen inklusive eventuelt  

 suppleringskursus, jf. § 8, må ikke overstige varigheden efter  

 § 4.
 Stk. 2. Det faglige udvalg kan i særlige tilfælde  

 efter samråd med den eventuelle praktikvirksomhed dispensere fra  

 alderskravet og kravet til erhvervserfaring efter stk. 1.
 Stk. 3. Skoleundervisningen omfatter grundfag,  

 områdefag, specialefag og valgfag med de fastsatte mål.
§ 8. Det i § 7 nævnte forløb kan  

 begynde med et supplerende kursus, jf. erhvervsuddannelseslovens § 6,  

 på indtil 20 uger, der har til formål, at eleven på  

 grundlag af forudgående uddannelse og erhvervserfaring opnår  

 kvalifikationer mindst svarende til grundforløbet.
Skolen kan under  

 kurset foretage afklaring af elevens praktiske og teoretiske kvalifikationer  

 med henblik på afgørelse om merit i uddannelsesforløbet i  

 et forløb på indtil 2 uger, jf.  

 hovedbekendtgørelsen.
 Stk. 2. Suppleringskurset og afklaringen kan  

 gennemføres uden uddannelsesaftale.
Fritagelse for dele af uddannelsen § 9. Elever med hf- eller studentereksamen, htx,  

 hhx og tilsvarende kvalifikationer kan fritages for 15 uger af  

 grundforløbet.
For elever, der opnår fritagelse, nedsættes  

 den samlede uddannelsestid tilsvarende med 15 uger.
 Stk. 2. Elever kan i øvrigt fritages for dele af  

 uddannelsen efter bekendtgørelse om erhvervsuddannelser  

 (hovedbekendtgørelsen) og bekendtgørelse om merit for visse fag  

 i ungdomsuddannelser mv. (meritbekendtgørelsen), jf. anvisningerne i  

 vejledningen til bekendtgørelsen.
Kapitel 3 Skoleundervisningen § 10. Grundforløbet omfatter  

 følgende områdefag, der er særlige for  

 hovedforløbet:
1)	Grafik og billeder Niveau: Rutine
  

 Eleven kan scanne, behandle og lagre billeder til brug for såvel trykt  

 som digital kommunikation under hensyntagen til de kvalitetsmæssige og  

 tekniske forhold.
2)	Virksomheden Niveau: Begynder Eleven kender til de specielle forhold af juridisk, økonomisk  

 og markedsføringsmæssig karakter, der gælder  

 vedrørende trykt og digital kommunikation.
3)	Tekst og typografi Niveau: Rutine Eleven kan bearbejde tekstbaseret kommunikation med hensyn til  

 typografiske valg i forhold til læsbarhed, målgruppe og  

 budskab.
4)	Digital kommunikation Niveau: Rutine Eleven kan fremstille forskellige former for enkel digital  

 kommunikation under hensyntagen til de gældende kvalitetsnormer.
5)	Trykt kommunikation Niveau: Rutine Eleven kan fremstille trykklart materiale til forskellige former for  

 enkel trykt kommunikation.
6)	Grafisk design Niveau: Rutine Eleven kan arbejde med design af trykt og digital  

 kommunikation.
 Stk. 2. De områdefag, der er nævnt i  

 stk. 1, varer i alt 13,5 uger.
 § 11. Grundforløbet omfatter endvidere følgende  

 grundfag, som træder i stedet for områdefag, der er særlige  

 for hovedforløbet:
 1)	Dansk F.
 2)	Design E.
 3)	Fremmedsprog E, engelsk.
 4)	Reklame, 1 uge.
 5)	Salg og service D.
 6)	Samfundsfag F.
 Stk. 2. De områdefag, der er nævnt i stk. 1,  

 varer i alt 11,5 uger.
 § 12. Undervisningen i hovedforløbet  

 omfatter følgende bundne specialefag:
1)	Ombrydning og typografi 1 Niveau: Rutine
  

 Eleven kan foretage ombrydning af forskellige former for tryksager, kan  

 arbejde med formgivning, typografi, farvevalg, æstetik m.v. under  

 hensyn til de for branchen anvendte normer og kvalitetskrav.
2)	Internetproduktion 1 Niveau: Rutine Eleven kan fremstille forskellige former for sider til brug  

 på internettet, tage hensyn til de principper, der gælder for  

 design til skærm samt til de anvendte normer og kvalitetskrav for  

 produktion af sider til internettet.
3)	Grafik 1 Niveau: Rutine Eleven kan arbejde med at indscanne, udarbejde, bearbejde og arkivere  

 billeder og grafik til trykt og digital kommunikation under hensyntagen til  

 de relevante kvalitetsmæssige og tekniske forhold.
4)	Layout/design 1 Niveau: Rutine Eleven kan arbejde med layout og design af trykt og digital  

 kommunikation under hensyntagen til de forhold, som gør sig  

 gældende for uddannelsesområdet.
Stk. 2. Undervisningen i de i stk. 1 nævnte  

 specialefag varer i alt 4 uger.
Hvert fag varer mindst 1 uge, medmindre andet  

 er særligt angivet.
 § 13. Uddannelsen til mediegrafiker omfatter, ud  

 over de i § 12 nævnte fag, yderligere følgende bundne  

 specialefag:
1)	Ombrydning og typografi 2 Niveau: Avanceret Eleven kan foretage ombrydnig af forskellige former for komplekse  

 tryksager med udgangspunkt i rationelle produktionsmetoder, behersker  

 formgivning, typografi, farvevalg, æstetik m.v. og behersker de for  

 branchen anvendte normer og kvalitetskrav.
2)	Internetproduktion 2 Niveau: Avanceret Eleven kan fremstille forskellige former for komplekse sider til brug  

 på internettet, behersker de principper, der gælder for design  

 til skærm og behersker de anvendte normer og kvalitetskrav for  

 produktion af sider til internettet.
3)	Grafik 2 Niveau: Avanceret Eleven kan indscanne, udarbejde, bearbejde og arkivere billeder og  

 grafik til trykt og digital kommunikation under hensyntagen til de relevante  

 kvalitetsmæssige og tekniske forhold.
4)	Layout/design 2 Eleven behersker arbejde med layout og design af trykt og digital  

 kommunikation og kan udvikle og argumentere for sine ideer under hensyntagen  

 til de forhold, som gør sig gældende for  

 uddannelsesområdet.
 Stk. 2. Undervisningen i de i stk. 1 nævnte  

 specialefag varer 4 uger.
§ 14. Undervisningen i hovedforløbet  

 omfatter desuden valgfri specialefag, der giver mulighed for at vælge  

 en faglig specialisering af elevens kvalifikationsprofil, som er tilpasset  

 kvalifikationsbehov og beskæftigelsesmuligheder, og som  

 understøtter væsentlige dele af praktikuddannelsen.
Eleven og  

 virksomheden vælger valgfri specialefag efter anvisningerne i  

 vejledningen til bekendtgørelsen.
 Stk. 2. Skolen fastsætter en frist for valg og omvalg af  

 specialefag, jf. hovedbekendtgørelsen.
 Stk. 3. De valgfri specialefag varer 5 uger.
§ 15. Undervisningen i hovedforløbet  

 omfatter endvidere valgfag.
Undervisningen følger reglerne for  

 valgfag, jf. hovedbekendtgørelsen.
Stk. 2. Valgfag varer i alt 2 uger.
For  

 delkompetenceforløbet til mediegrafisk assistent varer valgfag 1  

 uge.
Praktikuddannelsen § 16. Praktikvirksomheden skal gennemføre  

 praktikuddannelsen, sådan at eleven opnår rutine og  

 videreudvikler sine færdigheder inden for de almene, personlige og de  

 fagligt erhvervsrettede kompetenceområder.
Praktikuddannelsen omfatter  

 de i virksomheden forekommende arbejdsområder, dog mindst 2 af  

 følgende områder:
 1)	Prepress til trykt kommunikation.
 2)	Premedia til digital kommunikation.
 3)	Digital billedbehandling.
 4)	Kreativt design til trykt kommunikation.
 5)	Kreativt design til digital kommunikation.
 § 17. Målene med praktikuddannelsen  

 er:
 1)	Eleven, der uddanner sig til mediegrafiker, skal på avanceret  

 niveau kunne:
a)	udføre prepress til produktion af trykte medier eller  

 premedia til produktion af digitale/elektroniske medier og b)	arbejde i team med produktion til digitale/elektroniske  

 medier.
 2)	Eleven, der uddanner sig til mediegrafiker eller mediegrafisk  

 assistent skal på rutineniveau kunne:
a)	udføre prepress til produktion af trykte medier, b)	udføre premedia til produktion af digitale/elektroniske  

 medier, c)	udføre layout og design i forbindelse med produktion af  

 trykte og digitale/elektroniske medier, d)	foretage produktionsstyring i forbindelse med produktion af trykte  

 og digitale/elektroniske medier samt e)	arbejde selvstændigt og i team med produktion af  

 digitale/elektroniske medier.
 3)	Eleven, der uddanner sig til mediegrafiker eller mediegrafisk  

 assistent skal desuden have kendskab til kundebetjening, marketing,  

 kalkulation og budgetforståelse i forbindelse med produktion af trykte  

 og digitale/elektroniske medier.
 Uddannelsesbog m.v.
§ 18. De skolevejledninger, som skolen skal  

 udstede efter de enkelte skoleophold, og de praktikerklæringer, som  

 virksomheden skal udstede efter de enkelte praktikophold, skal indgå i  

 elevens uddannelsesbog, jf. hovedbekendtgørelsen og  

 retsbekendtgørelsen.
Indholdet af skolevejledningerne og  

 praktikerklæringerne følger reglerne i  

 retsbekendtgørelsen.
Kapitel 4 Karaktergivning § 19. Bekendtgørelsen om karakterskala  

 anvendes. 13-skalaen anvendes, medmindre andet fremgår af reglerne om  

 det pågældende fag.
 Stk. 2. Uddannelsesbeviset suppleres med de udtryk for  

 præstationen, der er nævnt i § 27, stk. 3.
Skolens bedømmelse § 20. Bedømmelse af grundfag følger  

 reglerne herom, jf. grundfagsbekendtgørelsen.
 Stk. 2. Bedømmelse af valgfag følger reglerne  

 for de pågældende fag, jf. hovedbekendtgørelsen.
 Stk. 3. Ved en skoleperiodes afslutning afgiver skolen en  

 samlet karakter for de gennemførte områdefag og specialefag.
 Afsluttende prøver (eksamen) m.v.
§ 21. Den afsluttende eksamen til mediegrafiker
og den afsluttende prøve til mediegrafisk assistent finder sted i  

 sidste skoleperiode som en del af undervisningen.
For mediegrafikeren  

 udgør den afsluttende eksamen samtidig uddannelsens  

 svendeprøve.
Bekendtgørelse om eksamensordning ved  

 erhvervsskolerne m.v. finder anvendelse.
Eksamen og prøve består  

 af en mundtlig eksamination af 30 minutters varighed, der tager udgangspunkt  

 i to projektopgaver udarbejdet af eleven. Øvrige emner, der relaterer  

 sig til fagområderne, kan indgå i eksaminationen.
 Stk. 2. Opgaverne stilles af skolen efter samråd med det  

 faglige udvalg.
 Stk. 3. For mediegrafikeren bedømmes elevernes  

 løsning af opgaverne af en lærer udpeget af skolen og to  

 censorer udpeget af det faglige udvalg.
 Stk. 4. For mediegrafisk assistent bedømmes elevernes  

 løsning af opgaverne af en lærer udpeget af skolen og en censor  

 udpeget af skolen.
 Stk. 5. Ved indkaldelsen af elever til den skoleperiode, hvori  

 den afsluttende eksamen eller prøve afholdes, sender skolen en liste  

 over de pågældende elever med angivelse af elevernes  

 praktikvirksomhed til det faglige udvalg.
§ 22. Projektopgaverne efter § 21  

 består af et produkt til trykt kommunikation og et produkt til digital  

 kommunikation.
Eleven vælger, hvilket af de to produkter, der er  

 hovedproduktet.
 Stk. 2. Projektopgaverne for mediegrafikeren varer samlet 56  

 klokketimer.
 Stk. 3. Projektopgaverne for den mediegrafiske assistent varer  

 samlet 17 klokketimer.
 § 23. Ved bedømmelsen af eksamen og  

 prøve giver lærer og censor(er) en karakter for hver af  

 projektopgaverne.
 Stk. 2. Ved bedømmelsen lægges vægt  

 på design, ombrydning og typografi, billedbehandling, æstetik,  

 funktionalitet og teknisk udførelse.
 Stk. 3. Karakteren for hovedproduktet vægtes med faktor  

 2. Den endelige karakter fremkommer som et gennemsnit af de afgivne  

 karakterer, idet der afrundes til et helt tal efter almindelige  

 regneregler.
Stk. 4. Skolen sender oplysning om de enkelte karakterer til  

 det faglige udvalg.
Det faglige udvalg kan udarbejde et skema til dette  

 formål.
 Stk. 5. Eleven har bestået den afsluttende eksamen eller  

 prøve, hvis der er opnået mindst karakteren 6 i hver af  

 projektopgaverne.
Sygeeksamen og ny eksamen (eller prøve) § 24. Sygeeksamen og ny eksamen (omprøve)  

 følger bekendtgørelse om eksamensordning på  

 erhvervsskolerne mv.
 Stk. 2. Der aflægges kun ny prøve i de  

 delprøver, hvor karakteren i den første prøve er under  

 6.
Skolebevis og afsluttende praktikerklæring § 25. Skolebevis udstedes i henhold til  

 hovedbekendtgørelsen, når skoleundervisningen er  

 gennemført, og når eleven efter sidste skoleperiode i gennemsnit  

 har opnået mindst karakteren 6 i specialefagene.
 Stk. 2. Den eksamen eller den prøve, som er omtalt i  

 §§ 21 og 22 skal være bestået.
 Stk. 3. Hvis betingelsen i stk. 1 ikke er opfyldt, men  

 betingelsen i stk. 2 er opfyldt, udstedes skolebevis, når skolen  

 ud fra en samlet bedømmelse vurderer, at eleven, eventuelt efter  

 supplerende undervisning, opfylder målene for skoleundervisningen..
 § 26. Praktikvirksomheden udsteder afsluttende  

 praktikerklæring, når praktiktiden i virksomheden er afsluttet,  

 jf. hovedbekendtgørelsen.
Uddannelsesbevis § 27. Ved uddannelsens afslutning udsteder det  

 faglige udvalg et uddannelsesbevis til eleven som dokumentation for, at  

 eleven har opnået kompetence inden for uddannelsen, jf. § 1.
 Stk. 2. Uddannelsesbeviset udstedes i henhold til  

 hovedbekendtgørelsen og eksamensbekendtgørelsen, når  

 skolebevis er udstedt og afsluttende praktikerklæring(er) for  

 praktikuddannelsen er udstedt.
 Stk. 3. Uddannelsesbeviset suppleres udover talværdierne  

 efter 13-skalaen med følgende udtryk for præstationen:
 1)	»Antaget med sølvmedalje«, når eleven har opnået  

 eksamenskarakteren 13.
 2)	»Antaget med bronzemedalje«, når eleven har opnået  

 eksamenskarakteren 11.
 3)	»Antaget med ros«, når eleven har opnået  

 eksamenskarakteren 9 eller 10.
 4)	»Antaget«, når eleven har opnået eksamenskarakteren 6, 7  

 eller 8.
Kapitel 5 Ikrafttrædelses- og overgangsbestemmelser § 28. Bekendtgørelsen træder i kraft  

 den 7. februar 2001.
 Stk. 2. Samtidig ophæves bekendtgørelse nr. 731  

 af 5. september 1995 om uddannelsen til grafiker.
 Stk. 3. Den i stk. 2 nævnte bekendtgørelse  

 finder dog anvendelse for elever, der på  

 ikrafttrædelsestidspunktet er begyndt på et uddannelsesforhold i  

 henhold til uddannelsesaftale, og som inden 2005 vil kunne afslutte  

 uddannelsen.
 Stk. 4. Skolen fastsætter efter samråd med det  

 faglige udvalg eventuelle overgangsordninger for elever, der er begyndt  

 på uddannelsen til grafiker efter bekendtgørelsen nævnt i  

 stk. 2.
