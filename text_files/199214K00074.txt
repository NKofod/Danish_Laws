Nr BTL 74 Betænkning over Forslag til lov om ændring af ophavsretsloven  

 (Edb-programmer)   

 Nr L 74 1992-93, 1. samling Afgivet af Kulturudvalget Afgivet: 19921202 Udvalget har behandlet lovforslaget i en række møder.
 Herefter indstiller et flertal (udvalget med undtagelse af  

 Fremskridtspartiets medlem) lovforslaget til vedtagelse uændret.
 Et mindretal (Fremskridtspartiets medlem af udvalget) vil redegøre  

 for sin stilling til lovforslaget ved 3. behandling.
Hanne Andersen (S) fmd.
Birte Weiss (S) Søren Hansen (S) Qvist  

 Jørgensen (S) Peder Sass (S) Jimmy Stahr (S) Pernille Frahm (SF) Birthe  

 Hansen (SF) Jette Pors (CD) Agnete Laustsen (KF) Grethe Fenger Møller (KF)  

 Helge Sander (V) nfmd.
Mariann Fischer Boel (V) Erik Larsen (V) Pia  

 Kjærsgaard (FP) Ole Vig Jensen (RV) Lysholm Christensen (KRF) Tillægsbetænkning Udvalget har, efter at lovforslaget ved 2. behandling blev henvist til fornyet udvalgsbehandling, behandlet dette i et møde og har herunder stillet spørgsmål til kulturministeren, som denne har besvaret skriftligt og i samråd.
Nogle af de skriftlige spørgsmål og kulturministerens svar herpå er optrykt som bilag til tillægsbetænkningen.
 Kulturministeren har over for udvalget i svar på spørgsmål 9, som er  

 optrykt som bilag til tillægsbetænkningen, oplyst, at EF-direktivets artikel  

 5 (1) er opfyldt, idet bestemmelsen i ophavsretslovens § 11 a, stk. 1, må  

 forstås som en deklaratorisk regel, hvorfor bestemmelsen kan fraviges efter  

 gensidig aftale.
 Herefter indstiller udvalget lovforslaget til vedtagelse  

 uændret.
 Et mindretal (Fremskridtspartiets medlem af udvalget) udtaler følgende:
Under arbejdet med lovforslaget har mindretallet rettet henvendelse til en  

 række danske edb-firmaer.
De siger samstemmende, at bestemmelsen i  

 lovforslagets § 1, nr. 2, ophavsretslovens § 11 a, stk 1, om, at en køber af  

 et edb-program har ret til at rette fejl, er en aldeles alvorlig og skadelig  

 bestemmelse, som bør tages ud af loven.
 Mindretallet finder, at det er en urimelig ret, man tildeler købere af  

 edb-software (programmer).
Edb-programmer kan ikke sammenlignes med noget som helst andet med  

 ophavsret.
En bog, en film, et videogram, et billede osv. er alt sammen  

 noget, der kan betragtes og ændres i uden brug af en særlig  

 »oversættelse«.
Edb-programmer derimod er nok skrevet i  

 »menneskesprog«, men derefter oversat til »maskinsprog«,  

 eftersom selve edb-maskinen (computeren) kun kan arbejde efter maskinsprog.  

 Hvis man med lovbestemmelsen tillader alle købere at dekompilere (åbne) købte  

 edb-programmer, vil det betyde lovliggørelse af »tyveri« af alle  

 elementer i et edb-program.
Det må ikke ske.
Dette tydeliggøres nu af  

 ministerens svar på spørgsmål 9, jf. ovenfor om kulturministerens oplysninger  

 til udvalget.
Hanne Andersen (S) fmd.
Birte Weiss (S) Søren Hansen (S) Qvist  

 Jørgensen (S) Peder Sass (S) Jimmy Stahr (S) Pernille Frahm (SF) Birthe  

 Hansen (SF) Jette Pors (CD) Agnete Laustsen (KF) Grethe Fenger Møller (KF)  

 Helge Sander (V) nfmd.
Mariann Fischer Boel (V) Erik Larsen (V) Pia  

 Kjærsgaard (FP) Ole Vig Jensen (RV) Lysholm Christensen (KRF) Bilag Nogle af udvalgets spørgsmål til kulturministeren og dennes svar herpå Spørgsmål nr. 4:
»Med udgangspunkt i § 11 a, stk. 1, og til dels i § 11 b ønskes en  

 vurdering af, hvorvidt lovforslaget åbner mulighed for at lave reverse  

 engineering med bestemmelsen om adgang til at lave ændringer i  

 programmet?» Svar:
 Efter lovforslagets § 11 a, stk. 1, må den, der retmæssigt har erhvervet  

 et edb-program, fremstille sådanne eksemplarer af programmet og foretage  

 sådanne ændringer i programmet, som er nødvendige for, at erhververen kan  

 benytte det efter dets formål, herunder foretage rettelse af fejl.  

 Bestemmelsen svarer til direktivets artikel 5 (1).
Efter lovforslagets § 11 b er eksemplarfremstilling af et edb-program og  

 oversættelse af kodens form under visse nærmere betingelser tilladt, når  

 dette er en forudsætning for at skaffe de oplysninger, der er nødvendige for  

 at tilvejebringe interoperabilitet mellem et selvstændigt udviklet  

 edb-program og andre edb-programmer.
Forslaget til § 11 b svarer til  

 direktivets artikel 6.
Som det fremgår er retten til eksemplarfremstilling og ændringer i § 11 a,  

 stk. 1, og § 11 b betinget af forskellige formål.
En egentlig dekompilering  

 (reverse engineering), dvs. en ret til at kopiere og ændre et edb-program,  

 når det er en forudsætning for at skaffe de oplysninger, der er nødvendige  

 for at tilvejebringe interoperabilitet mellem et selvstændigt udviklet  

 edb-program og andre edb-programmer, vil kun kunne foretages, når  

 betingelserne i § 11 b (direktivets artikel 6) er opfyldt.
 Spørgsmål nr. 5:
»Kan ministeren bekræfte, at der i edb-branchen alene gives  

 tilladelse til at ændre i leverede programmer efter gennemført syn og  

 skøn-forretning eller mellemkomst af opmand, og at det i reglen kun tillades,  

 at leverandøren foretager fejlretninger m.v. i edb-programmerne?» Svar:
 Jeg finder ikke generelt at burde kommentere indholdet af aftaler inden  

 for edb-branchen og skal begrænse mig til at henlede opmærksomheden på, at  

 det kun er undtagelsesbestemmelserne i lovforslagets § 11 a, stk. 2  

 (sikkerhedseksemplarer), § 11 a, stk. 3 (undersøgelse og afprøvning m.v. i  

 forbindelse med kørsel m.v.), samt § 11 b (dekompilering), som ikke kan  

 fraviges ved aftale.
 Spørgsmål nr. 6:
»I § 11 b, stk. 1, nr. 2, anvendes formuleringen »let og  

 hurtigt tilgængeligt«.
Hvorledes skal domstolene i en given sag fortolke  

 denne bestemmelse, og hvilken reference har ministeren haft for at give  

 formuleringen?» Svar:
Formuleringen er en gengivelse af direktivets tekst i artikel 6, stk. 1,  

 litra b.
Den nærmere fastlæggelse af det konkrete indhold henhører under  

 domstolene.
Med udgangspunkt i forhandlingerne i forbindelse med direktivets  

 udarbejdelse er der imidlertid grund til at antage, at i hvert fald en  

 publicering af oplysninger vedrørende grænseflader i alment tilgængelige  

 dokumenter vil opfylde kriteriet om »let og hurtigt tilgængeligt«,  

 samt at informationen ikke behøver have været rettet specielt til den person,  

 der foretager dekompileringen.
 Spørgsmål nr. 7:
 »Ad bemærkningerne, side 5, sidste 2 linier af spalte 1, samt de 4  

 første linier af spalte 2:
Hvis en virksomhed ønsker beskyttelse af bagvedliggende ideer og  

 principper, kan virksomheden så opnå det gennem mønsterbeskyttelse, og hvis  

 ikke, hvordan så?» Svar:
Jeg kan bekræfte, at den ophavsretlige beskyttelse af edb-programmer  

 udelukkende knytter sig til den konkrete udformning af edb-programmet som  

 værk, og at de bag programmet liggende ideer og principper ikke nyder  

 ophavsretlig beskyttelse.
Mønsterlovgivningen vil heller ikke efter det for  

 ministeriet oplyste kunne finde anvendelse i forbindelse med  

 edb-programbeskyttelsen.
Det samme gælder i almindelighed for  

 patentlovgivningen.
En vis retsbeskyttelse for de bag et edb-program liggende  

 ideer vil eventuelt i særlige tilfælde kunne søges i  

 markedsføringslovgivningen.
Kulturministeriet finder imidlertid ikke at burde  

 udtale sig nærmere herom.
 Spørgsmål nr. 8:
 »Ad bemærkningerne til nr. 4, side 7:
Ministeren bedes beskrive, hvordan bestemmelsen vil indvirke på et  

 producent/forhandler-forhold, hvor forhandleren har solgt det første  

 eksemplar til »almenheden«?» Svar:
 Efter lovforslagets § 23, stk. 1, 2. pkt., må et eksemplar af et  

 edb-program spredes videre til almenheden, når eksemplaret med ophavsmandens  

 samtykke er solgt eller på anden måde overdraget til andre.
Retten til viderespredning efter § 23, stk. 1, 2. pkt., gælder uanset om  

 det pågældende eksemplar første gang er solgt m.v. af ophavsmanden, en  

 producent eller en forhandler.
Det afgørende er, at salget af det pågældende  

 eksemplar skal være sket med ophavsmandens samtykke.
 Spørgsmål nr. 9:
 Udvalget anmoder på baggrund af de i forbindelse med 2. behandlingen d.d.  

 af lovforslaget faldne udtalelser om ministerens kommentarer til et  

 ændringsforslag med følgende ordlyd:
 Til § 1 I den under nr. 2 foreslåede affattelse af § 11 a  

 udgår i stk. 1 ordene: »herunder foretage rettelse af fejl«.
 Svar:
 Efter lovforslagets § 11 a, stk. 1, må den, der retmæssigt har ehvervet  

 et edb-program, fremstille sådanne eksemplarer af programmet og foretage  

 sådanne ændringer i programmet, som er nødvendige for, at erhververen kan  

 benytte det efter dets formål, herunder foretage rettelse af fejl.
 Bestemmelsen svarer til direktivets artikel 5 (1), der har følgende  

 ordlyd:
 »Medmindre andet udtrykkeligt er fastsat ved aftale, kræver de i  

 artikel 4, litra a) og b), nævnte handlinger ikke tilladelse fra  

 rettighedhaveren, når de er nødvendige for, at den, der retmæssigt har  

 erhvervet edb-programmet, kan benytte det efter dets formål, herunder til  

 korrektion af fejl«.
 Som det fremgår af ovenstående, er der i lovforslagets § 11 a, stk. 1, med  

 undtagelse af mindre sproglige ændringer, tale om en ordret gengivelse af  

 direktivtekstens artikel 5 (1).
 Af hensyn til såvel edb-branchen som retsanvendelsen på området må jeg  

 lægge vægt på, at indholdet i direktivets artikel 5 opfyldes så nøjagtigt som  

 muligt.
 Jeg kan derfor ikke tiltræde den foreslåede ændring af § 11 a, stk. 1.
