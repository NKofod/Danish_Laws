Det lokale nævn giver afslag på ansøgning om sendetilladelse med den  

 begrundelse, at nævnet ikke finder baggrund for udstedelse af flere  

 sendetilladelser, ligesom nævnet ikke finder, at programvirksomheden har  

 tilknytning til det lokale område.
Endvidere vil nævnet ikke medvirke til en  

 opsplitning af sendevirksomheden på flere tilladelseshavere.
Udvalget havde tidligere tiltrådt, at det lokale nævn kan afslå en  

 ansøgning, hvor der må antages at være tale om en »kunstig«  

 opsplitning på flere ansøgere.
Udvalget fandt ikke, at klageren har godtgjort  

 eller blot sandsynliggjort, at nævnets opfattelse er urigtig og giver på den  

 baggrund ikke klager medhold.
På sit møde den 18. september 1990 har Udvalget behandlet en klage af 7.  

 august 1990 fra Studie 1 over en afgørelse om afslag på ansøgning om  

 sendetilladelse til lokal radiovirksomhed.
Afgørelsen er truffet af det  

 fælles Lokalradionævn for Gram, Løgumkloster, Nørre Rangstrup og Rødding  

 kommuner.
Afgørelsen er truffet på nævnets møde den 6. august 1990 og meddelt  

 i brev af 14. august 1990.
Udvalget vedr.
Lokal Radio og TV har behandlet sagen på grundlag af  

 følgende oplysninger:
I brev af 14. august 1990 angiver nævnet som begrundelse for afslaget, at  

 nævnet ikke finder baggrund for udstedelse af flere sendetilladelser i  

 Rødding, Gram og Løgumkloster kommuner, ligesom nævnet ikke finder, at  

 programvirksomheden har tilknytning til det lokale område.
Endvidere vil  

 nævnet ikke medvirke til en opsplitning af sendevirksomheden på flere  

 tilladelseshavere.
I brev af 7. august 1990 fra Studie 1 klages - på baggrund af mødereferat  

 fra nævnets møde den 6. august 1990 - over afgørelsen.
Klager oplyser, at  

 alle nævnets tidligere begrundelser for afslag nu er imødekommet, og at  

 tidligere personsammenfald ikke forekommer.
Der henvises i den forbindelse  

 til en tidligere klage over afslag på sendetilladelse fra Studie 1, som  

 udvalget behandlede den 18. juni 1990.
I nævnets udtalelse af 14. august 1990 fastholdes afslaget.
Nævnet  

 henholder sig til sin tidligere udtalelse af 29. maj 1990, som nævnet  

 fremsatte i forbindelse med udvalgets behandling af klager fra Studie 1 og  

 Studie 2 over afslag på ansøgninger om sendetilladelser på udvalgets møde den  

 18. juni 1990.
 Af nævnets udtalelse af 29. maj 1990 fremgår, at nævnet i forbindelse med  

 behandlingen af ansøgningerne med tilhørende vedtægter og stiftelsesdokument,  

 har konstateret, at Studie 1 skal afvikle programvirksomheden igennem en  

 samarbejdsaftale med Midtlands Kanalen Aps og, at der er personsammenfald  

 mellem bestyrelsen i Studie 1 og to andre tilladelseshaveres bestyrelser, Ron  

 og Rons, der ligeledes indgår i Midtlands Kanalen.
Nævnet anfører endvidere i udtalelse af 29. maj 1990, at den beskrevne  

 programvirksomhed for Studie 1 uden problemer af nogen art vil kunne afvikles  

 indenfor rammerne af de givne sendetilladelser til Ron og Rons.
Udstedelsen  

 af flere sendetilladelser til samme personkreds vil betyde nævnets bevidste  

 medvirken til omgåelse af loven om Lokalradiofonden.
Nævnet har tidligere, på  

 baggrund af en udtalelse fra Generaldirektoratet for P&T vedrørende flere  

 lokalradiotilladelser til en ansøger, meddelt afslag på ansøgninger om  

 sendetilladelser til Studie 1-6 fra samme personkreds, der har etableret Ron  

 og Rons.
 I nævnets udtalelse af 14. august 1990 oplyses det endvidere, at nævnet i  

 forbindelse med behandlingen af Studie 1's nye ansøgning har konstateret, at  

 Studie 1 fortsat skal afvikle sin programvirksomhed gennem en  

 samarbejdsaftale med Midtlands Kanalen ApS, at der ikke længere er  

 personsammenfald mellem bestyrelserne for Ron og Rons og Studie 1 (tidligere  

 1 person), og at programvirksomheden er den oprindelige ifølge ansøgning fra  

 Studie 1 om sendetilladelse af 30. december 1990 (»genfremsendelse af  

 20. juli 1990«). På baggrund af ovenstående finder nævnet ikke - bortset  

 fra den nævnte personændring -, at der er sket ændringer i forhold til den  

 oprindelige ansøgning om sendetilladelse fra Studie 1.
 Endelig oplyser nævnet, at der til behandling på nævnets næste møde  

 foreligger ansøgning om sendetilladelse fra Studie 3.
 I supplerende udtalelse af 3. september 1990 fra Midtlands Kanalen på  

 vegne af Studie 1, oplyses det, at et samarbejde med Midtlands Kanalen ApS er  

 nødvendigt, idet Midtlands Kanalen ApS, udover at fungere som driftselskab  

 med studietekniske faciliteter og sekretariat for licenshaverne, samtidig  

 fungerer som teknisk sendersamvirke for licenshaverne, som krævet af  

 Teleinspektionen, hvis mere end en licenshaver benytter samme sender.
Udvalget vedr.
Lokal Radio og TV skal herefter udtale:
Udvalget har tidligere tiltrådt, at det lokale nævn kan afslå en  

 ansøgning, hvor der må antages at være tale om en »kunstig  

 opsplitning« på flere ansøgere.
Ved vurderingen af om der foreligger en  

 sådan situation må der lægges vægt på det lokalkendskab, nævnet er i  

 besiddelse af.
Udvalget finder ikke, at klageren har godtgjort eller blot  

 sandsynliggjort, at nævnets opfattelse er urigtig.
 På det således foreliggende grundlag træffer udvalget herefter følgende  

 afgørelse:
 Der kan ikke gives klageren medhold.
 Ingen.
