 Bekendtgørelse om systemansvarlig  

 virksomhed og anvendelse af transmissionsnettet m.v.
 I medfør af § 22, stk. 4 og 5, § 24, stk. 3, § 26, stk. 3, § 27d, §  

 28, stk. 4, § 29, stk. 2, § 31, stk. 5, § 56, stk. 2, § 78, stk. 3, § 85a,  

 stk. 1, 3, 4 og 5, § 88, § 90 og § 92 i lov om elforsyning, jf.  

 lovbekendtgørelse nr. 767 af 28. august 2001 og i medfør af §  

 1, stk. 2, i forvaltningsloven, jf. lov nr. 571 af 19. december 1985 og § 1,  

 stk. 3, i lov nr. 572 af 19. december 1985 om offentlighed i forvaltningen,  

 samt efter forhandling med justitsministeren, fastsættes:
Kapitel 1 Generelle bestemmelser § 1. Bekendtgørelsen finder anvendelse  

 på systemansvarlige virksomheder og brugere af transmissionsnettet  

 m.v.
 § 2. Den systemansvarlige virksomhed skal  

 videregive oplysninger til andre danske og udenlandske systemansvarlige  

 virksomheder i det omfang, det er nødvendigt for samarbejdet mellem de  

 systemansvarlige virksomheder, eller varetagelsen af den modtagende  

 systemansvarlige virksomheds opgaver.
 Stk. 2. Pligten til at videregive oplysninger, som  

 nævnt i stk.1, gælder kun i det omfang, den modtagende  

 systemansvarlige virksomhed er underlagt tilsvarende regler om videregivelse  

 af oplysninger.
 § 3. Reglerne i forvaltningsloven og  

 offentlighedsloven gælder for sager, hvori der træffes  

 afgørelse af en systemansvarlig virksomhed i medfør af  

 elforsyningsloven eller bestemmelser udstedt i medfør heraf.
 § 4. Den systemansvarlige virksomhed skal  

 offentliggøre informationer, der kan have betydning for prisdannelsen  

 på elmarkedet.
 Stk. 2. De i stk. 1 nævnte informationer skal  

 være tilgængelige for alle brugere og potentielle brugere af det  

 kollektive elforsyningsnet.
 § 5. Den systemansvarlige virksomhed skal iagttage  

 fortrolighed om kommercielle oplysninger og må ikke forskelsbehandle  

 brugere af systemet eller kategorier af brugere eller begunstige egne  

 selskaber eller ejere.
Kapitel 2 Anvendelse af transmissionsnettet § 6. Den systemansvarlige virksomhed er teknisk og  

 økonomisk ansvarlig for dækning af nettab i den del af  

 transmissionsnettet, der er stillet til rådighed for den  

 systemansvarlige virksomhed.
 § 7. Indgåelse af aftaler om brug af  

 transmissionsnettet, der indebærer reservation af netkapaciteten, er  

 ikke tilladt.
 Stk. 2. Stk. 1 gælder ikke for følgende  

 aftaler:
 1)	Aftaler, der er indgået før denne  

 bekendtgørelses ikrafttræden.
 2)	Aftaler, der indgås i forbindelse med brugen af  

 transmissionsforbindelser, der forbinder andre sammenhængende  

 elforsyningssystemer, hvor der ikke er mindst samme adgang til benyttelse af  

 det kollektive elforsyningssystem, eller hvor forskelle i reglerne for  

 elmarkedets tilrettelæggelse mellem systemområder  

 nødvendiggør en særlig håndtering af brugen af  

 transmissionsnettet.
 3)	Aftaler, der indgås til opfyldelse af aftageforpligtelsen i  

 elforsyningslovens § 57.
 Stk. 3. Den systemansvarlige virksomhed skal uanset  

 bestemmelsen i stk. 1 sikre, at VE-elektricitet i tilfælde af  

 netbegrænsninger får prioriteret adgang til det kollektive  

 elforsyningsnet.
 Stk. 4. Indgåelse af nye aftaler om reservation af  

 netkapaciteten efter stk. 2, nr. 2, kan kun ske efter aftale med den  

 systemansvarlige virksomhed og må højst ske for en etårig  

 periode.
 § 8. Parter, som i medfør af § 7, stk. 2  

 har ret til reservation af netkapacitet, skal medvirke til, at netkapaciteten  

 udnyttes fuldt ud.
 Stk. 2. Parter i aftaler, som nævnt i stk.1, samt  

 brugere af det kollektive elforsyningsnet, skal efter regler fastsat af den  

 systemansvarlige virksomhed, jf. elforsyningslovens § 27c, stk. 2, anmelde  

 planer for udnyttelse af netkapaciteten til den systemansvarlige virksomhed,  

 således at den systemansvarlige virksomhed efterfølgende har  

 mulighed for at tilbyde uudnyttet og ledig kapacitet til anden side,  

 eksempelvis via elbørs- og elspotmarkeder.
 Stk. 3. Stk. 2 finder ikke anvendelse på aftaler  

 efter § 7, stk. 2, nr. 1, som fastsætter bestemmelser om udnyttelse af  

 netkapacitet og som udtrykkelig udelukker systemansvarets anvendelse af stk.  

 2.
Stk. 4. De regler, som den systemansvarlige virksomhed  

 fastsætter i medfør af stk. 2, skal være  

 tilgængelige for brugere og potentielle brugere af det kollektive  

 elforsyningsnet.
Reglerne skal anmeldes til Energistyrelsen.
 Stk. 5. Klager over regler, som den systemansvarlige  

 virksomhed fastsætter efter stk. 2, kan indbringes for Energistyrelsen  

 inden fire uger efter, at reglerne er gjort tilgængelige overfor  

 brugere og potentielle brugere af det kollektive elforsyningsnet i  

 medfør af stk. 4. Energistyrelsen kan give pålæg om  

 ændring af reglerne.
Kapitel 3 Forskrifter § 9. De systemansvarlige virksomheder skal i  

 samarbejde udarbejde fælles retningslinier for benyttelsen af det  

 kollektive elforsyningsnet, som er nødvendige for, at de  

 systemansvarlige virksomheder kan varetage deres opgaver.
Retningslinierne  

 skal indeholde følgende:
 1)	Tekniske forskrifter for tilslutning af elproduktionsanlæg til  

 det kollektive elforsyningsnet.
 2)	Tekniske forskrifter for tilslutning af elforbrugsanlæg til  

 transmissionsnettet, der er stillet til rådighed for den  

 systemansvarlige virksomhed.
 3)	Retningslinier for adgang til og benyttelse af det kollektive  

 elforsyningsnet.
 4)	Forskrifter for aktørernes forpligtelser, som sætter  

 den systemansvarlige virksomhed i stand til at opretholde den tekniske  

 kvalitet og balance inden for det sammenhængende elforsyningsnet  

 m.v.
 Stk. 2. De systemansvarlige virksomheder kan inddrage  

 netvirksomheder og transmissionsvirksomheder ved udarbejdelse af de i stk. 1  

 nævnte retningslinier.
Stk. 3. De retningslinier, som den systemansvarlige  

 virksomhed fastsætter i medfør af stk. 1, skal være  

 tilgængelige for brugere og potentielle brugere af det kollektive  

 elforsyningsnet.
Retningslinierne skal anmeldes til Energistyrelsen.
 Stk. 4. Klager over retningslinier, som den  

 systemansvarlige virksomhed fastsætter efter stk. 1, kan indbringes for  

 Energistyrelsen inden fire uger efter, at retningslinierne er gjort  

 tilgængelige for brugere og potentielle brugere af det kollektive  

 elforsyningsnet i medfør af stk. 3. Energistyrelsen kan give  

 pålæg om ændring af retningslinierne.
 § 10. De systemansvarlige virksomheder skal i  

 samarbejde udarbejde en fælles måleforskrift til såvel  

 afregnings- som systemdriftsformål, som er nødvendig for  

 varetagelsen af de systemansvarlige virksomheders opgaver.  

 Måleforskriften skal indeholde retningslinier for net- og  

 transmissionsvirksomhedernes målinger af forbrug, produktion og  

 eludveksling.
 Stk. 2. Forskriften kan indeholde retningslinier om  

 følgende:
 1)	Omfanget af de målinger som selskaberne skal foretage,  

 herunder i hvilken grad elforbrug skal måles.
 2)	Nøjagtigheden af de enkelte målinger.
 3)	Formidling af målinger til berørte parter.
Stk. 3. De forskrifter, som den systemansvarlige  

 virksomhed fastsætter i medfør af stk. 1, skal være  

 tilgængelige for brugere og potentielle brugere af det kollektive  

 elforsyningsnet.
Forskrifterne skal anmeldes til Energistyrelsen.
 Stk. 4. Klager over forskrifter, som den systemansvarlige  

 virksomhed fastsætter efter stk. 1, kan indbringes for Energistyrelsen  

 inden fire uger efter, at forskrifterne er gjort tilgængelig for  

 brugere og potentielle brugere af det kollektive elforsyningsnet i  

 medfør af stk. 3. Energistyrelsen kan give pålæg om  

 ændring af forskrifterne.
Kapitel 4 Planlægning og sikring af den nødvendige  

 kapacitet § 11. Den systemansvarlige virksomhed skal  

 gennemføre en sammenhængende, helhedsorienteret  

 planlægning, som skal danne grundlag for den systemansvarlige  

 virksomheds vurdering af udviklingen i de væsentligste  

 miljøforhold for el og kraftvarmeproduktionen, vurdering af  

 markedsforhold og forsyningssikkerheden samt vurdering af behovet for  

 ændringer, demonteringer og nyanlæg af elforsyningsnet over 100  

 kV.
Planlægningen skal gennemføres uafhængigt af  

 kommercielle interesser.
 Stk. 2. Planlægningen udføres med en  

 tidshorisont på mindst 10 år og kan belyse alternative  

 udviklingsforløb.
 § 12. Planlægningen vedrørende  

 elforsyningsnettet over 100 kV samt planlægningen vedrørende  

 forbindelser til andre systemansvarlige virksomheders områder skal  

 foregå efter fastlagte og med Energistyrelsen aftalte  

 dimensioneringskriterier.
 Stk. 2. I forbindelse med planlægningen skal den  

 systemansvarlige virksomhed sikre sammenhængen til  

 DSM-planlægningen og øvrige energibesparelsesaktiviteter med  

 henblik på at sikre den bedst mulige fremskrivning af elforbrug og  

 kraftvarmebehov.
§ 13. Energistyrelsen fastlægger hvert  

 år i samarbejde med systemansvaret det nærmere indhold af den i  

 §§ 11 og 12 beskrevne planlægning.
Energistyrelsen kan stille krav om,  

 at planlægningen efter §§ 11 og 12 skal indeholde eller belyse  

 yderligere emner end de i §§ 11 og 12 nævnte.
 Stk. 2. Den i stk. 1 fastlagte planlægning  

 udmøntes efterfølgende i en plan, som indsendes til  

 Energistyrelsen.
 Stk. 3. Den systemansvarlige virksomhed  

 offentliggør planen og stiller den til rådighed for brugerne af  

 nettet.
 § 14. Den systemansvarlige virksomhed er ansvarlig  

 for den nødvendige ændring, demontering og nyanlæg af  

 transmissionsnettet i henhold til planlægningen, jf. §§ 11 og 12.  

 Ændring, demontering og nyanlæg skal ske i samarbejde med de  

 relevante transmissionsvirksomheder, som foranstalter den praktiske  

 udførelse.
 Stk. 2. Den systemansvarlige virksomhed og  

 transmissionsvirksomhederne skal i samarbejde ansøge Energistyrelsen  

 om godkendelse af om- og udbygning af transmissionsnettet i henhold til den  

 udarbejdede planlægning.
Kapitel 5 Miljøberetning § 15. Den systemansvarlige virksomhed skal  

 fremsende en årlig miljøberetning til økonomi- og  

 erhvervsministeren.
Miljøberetningen skal redegøre for  

 udviklingen i de væsentligste miljøforhold for el- og  

 kraftvarmeudbygningen inden for det samlede elforsyningssystem.  

 Miljøberetningen skal derudover indeholde oversigter og prognoser  

 på produktionsområdet.
 § 16. Miljøberetningen skal indeholde en  

 status for det foregående år samt en prognose for de  

 efterfølgende 10 år.
Stk. 2. Miljøberetningen skal som minimum  

 indeholde en redegørelse for den systemansvarlige virksomheds  

 bevillingsområdes samlede udledninger af CO2, SO2  

og NOx.
Miljøberetningen skal så vidt muligt  

 tillige indeholde oplysninger om de samlede udledninger af methan og  

 lattergas i den systemansvarlige virksomheds bevillingsområde,  

 samt oplysninger om produktion og håndtering af væsentlige  

 affaldsprodukter.
 Stk. 3. Miljøberetningen skal indeholde en samlet  

 indberetning til opfyldelse af elværkernes indberetningskrav i  

 medfør af reglerne i lov om CO2-kvoter for elproduktion om  

 redegørelser for CO 2-udledning for elproduktion samt  

 elforsyningslovens regler om miljøberetning.
Kapitel 6 Forsknings- og udviklingsopgaver § 17. De systemansvarlige virksomheder skal i  

 samarbejde sikre, at der udføres sådanne forsknings- og  

 udviklingsprojekter, som er nødvendige for udnyttelsen af  

 miljøvenlige elproduktionsteknologier.
§ 18. Økonomi- og erhvervsministeren  

 fastlægger, blandt andet på grundlag af indstillinger fra den  

 systemansvarlige virksomhed, hvert år indsatsområderne for de i §  

 17 nævnte projekter, der vil kunne komme i betragtning i det  

 efterfølgende år.
Ministeren fastsætter samtidig en  

 økonomisk ramme for projekterne.
Stk. 2. Den systemansvarlige virksomhed skal, efter at  

 have givet alle relevante parter lige mulighed for at bidrage med forslag,  

 til Energistyrelsen indsende en plan over forsknings- og udviklingsprojekter  

 inden for de fastlagte indsatsområder.
De indkomne forslag skal  

 vedlægges til Energistyrelsens orientering.
 Stk. 3. Planen efter stk. 2, skal koordineres med andre  

 forsknings- og udviklingsaktiviteter udført af andre virksomheder med  

 offentlige forpligtelser om forskning og udvikling inden for energiforsyning  

 og effektiv energianvendelse.
 Stk. 4. Planen efter stk. 2 skal indeholde nøje  

 beskrivelser af projekterne, med angivelse af det enkelte projekts bidrag til  

 udvikling af miljøvenlig elproduktion, og en begrundelse for at  

 projekterne er ikkekommercielle.
 Stk. 5. Energistyrelsen træffer afgørelse om  

 hvilke projekter, der kan godkendes.
 Stk. 6. Økonomi- og erhvervsministeren orienterer  

 Folketingets Energipolitiske Udvalg om de godkendte projekter.
 § 19. Den systemansvarlige virksomhed kan i  

 særlige tilfælde fremsende projekter til Energistyrelsen, der  

 ikke er omfattet af de i § 18, stk. 2, nævnte planer, til  

 Energistyrelsens godkendelse.
Stk. 2. Den systemansvarlige virksomhed skal fremsende  

 ansøgninger til miljøundersøgelser i forbindelse med  

 overvågningsprogrammet for demonstrationsprogrammet for  

 havvindmølle-udbygningen, som ønskes dækket efter  

 bestemmelsen i § 17, stk. 6, i elforsyningsloven til Energistyrelsens  

 godkendelse.
Den systemansvarlige virksomhed udarbejder efter nærmere  

 aftale med Energistyrelsen en faglig og økonomisk vurdering af  

 projektet, som skal vedlægges ansøgningen.
 § 20. Den systemansvarlige virksomhed skal, efter  

 Energistyrelsens anmodning, fremsende beskrivelse af procedurer for de i §  

 18, stk. 2, og § 19, stk. 1, nævnte planer og projekter til  

 Energistyrelsen til godkendelse.
 § 21. Økonomi- og erhvervsministeren kan  

 pålægge den systemansvarlige virksomhed at tage initiativ til at  

 igangsætte projekter, som nævnt i § 17, såfremt der ikke  

 inden for de pågældende indsatsområder er modtaget  

 dækkende projekter.
 § 22. Energistyrelsen skal godkende alle  

 væsentlige ændringer i et projekts indhold, tidsplan og  

 økonomi.
 § 23. Den systemansvarlige virksomhed fører  

 tilsyn med de i § 18, stk. 5, § 19, stk. 1 og § 19, stk. 2, nævnte  

 projekters økonomi og faglige fremdrift og holder Energistyrelsen  

 orienteret herom.
 Stk. 2. Den systemansvarlige virksomhed skal foranstalte  

 en effektiv kontrolprocedure for projekternes økonomi og faglige  

 fremdrift og skal kunne dokumentere dette over for Energistyrelsen.
Stk. 3. Senest to måneder efter projektets faglige  

 afslutning, skal der foreligge et revisorgodkendt regnskab for projektet.
For  

 de i § 19, stk. 2, nævnte projekter fastsættes fristen dog efter  

 nærmere aftale med Energistyrelsen.
Stk. 4. Revisionen skal være udført af  

 statsautoriseret eller registreret revisor.
Regnskaber skal dog ikke  

 være revisorpåtegnet, hvor Rigsrevisionen foretager revision af  

 de ansvarlige institutioner eller virksomheder.
Den systemansvarlige  

 virksomhed skal efter anmodning fra Energistyrelsen kunne fremlægge  

 revisorpåtegnede regnskaber for projekterne.
 Stk. 5. Den systemansvarlige virksomhed skal til  

 Energistyrelsen årligt sende en rapport, som beskriver de  

 økonomiske forhold og den faglige fremdrift i projekterne, herunder  

 eventuelle ændringer vedrørende indhold, tidsplan eller  

 økonomi.
 Stk. 6. Ved et projekts afslutning skal den  

 systemansvarlige virksomhed indsende en slutrapport til Energistyrelsen.
§ 24. Resultater af forsknings- og  

 udviklingsprojekter, herunder demonstrationsprojekter skal stilles til  

 rådighed for offentligheden.
Den systemansvarlige virksomhed er  

 forpligtet til at sikre offentliggørelse og formidling af  

 resultaterne.
 Stk. 2. Energistyrelsen kan i særlige  

 tilfælde tillade, at resultater ikke skal stilles til rådighed  

 for offentligheden, eller at kun et resumé af resultaterne skal  

 stilles til rådighed for offentligheden.
Kapitel 7 Klage-, straffe- og  

  ikrafttrædelsesbestemmelser § 25. Klage over de afgørelser, som  

 Energistyrelsen træffer i medfør af §§ 8, stk. 5, 9, stk. 4, 10,  

 stk. 4, 18, stk. 5, 19 og 22 i denne bekendtgørelse kan ikke  

 indbringes for anden administrativ myndighed.
§ 26. Medmindre højere straf er forskyldt  

 efter anden lovgivning straffes med bøde den, der 1)	overtræder § 5 om fortrolighed om kommercielle  

 oplysninger, 2)	indgår aftaler i strid med bestemmelsen i § 7, stk. 1,  

 eller 3)	undlader at indsende en årlig miljøberetning efter §  

 15.
 Stk. 2. Der kan pålægges selskaber m.v.  

 (juridiske personer) strafansvar efter reglerne i straffelovens 5.  

 kapitel.
 § 27. Bekendtgørelsen træder i kraft  

 den 1. juli 2002.
 Stk. 2. Samtidig hermed ophæves §§ 20, 22 og 23 i  

 bekendtgørelse nr. 231 af 21. april 1998 om adgang til  

 forsyningsnettet m.v.
