Pressenævnet bemærkede, at det fremgår af de vejledende regler  

 for god presseskik, at meddelelser, der kan krænke privatlivets fred, bør  

 undgås, medmindre klar almen interesse kræver offentlig omtale.  

  

 Nævnet bemærkede, at artiklen angik domstolenes behandling af en verserende  

 forældremyndighedssag, som klager var part i.
I artiklen blev beskrevet  

 parternes private stridigheder i familieforholdet.  

  

 Det var nævnets opfattelse, at der var knyttet en almen interesse til  

 spørgsmålet om, hvorledes domstolene havde behandlet den konkrete sag.  

  

 Nævnet fandt imidlertid ikke, at der forelå en almen interesse i forhold til  

 de  

 offentliggjorte oplysninger om klager, herunder særligt de meget personlige  

 oplysninger, som hidrørte fra en børnesagkyndigs erklæring.
Dertil kom, at  

 oplysningernes rigtighed ikke var blevet efterprøvet ved forelæggelse for  

 klager.  

  

 Nævnet fandt endvidere, at anvendelsen af betegnelsen monsterfar  

 var stærkt  

 krænkende for klager.
Nævnet udtalte i anledning af det anførte sin alvorlige  

 kritik af bladet.
Kendelse fra Pressenævnet i sag nr. 15/2003 [En mand  K]  

    

 har ved advokat Jette Alsbæk klaget til  

 Pressenævnet over en artikel bragt i Ekstra Bladet  

 den 23. december 2002  

 , idet han  

    

 mener, at god presseskik er tilsidesat.
 I artiklen med overskriften   

  

 Jul uden M  

  

  hed det i en underoverskrift: Retten har netop dømt  

 bortført 11-årig hjem til mor, men vil ikke hjælpe med at få ham  

 udleveret.
 I artiklen hed det:
Rækkehuset i Kokkedal er pyntet op til jul.
Gaverne til  

 familiens to drenge er købt. 9-årige L har bagt julesmåkager.
Men julestemningen mangler.
For Ls storebror, 11-årige M,  

 mangler.
 Det har han gjort, siden han i september sidste år var på  

 samkvems-besøg hos sin far i Helsingør.
 Siden har faderen, en 60-årig alvorligt hjertesyg mand, trodset  

 talrige bønner og retskendelser om at udlevere drengen til sin mor, den  

 43-årige kinesiskfødte A.
 Så sent som i mandags afgjorde retten i Hørsholm, at drengen  

 hører til hos sin mor. Det er bedst for M, at forældremyndigheden over  

 ham  

 forbliver hos moderen, hedder det i kendelsen.
DRØMMEN BRAST Så var julen reddet for den lille familie, og lillebror L gik i  

 gang med at bage julebag til når storebror kommer hjem.
Men kagerne kommer til at ligge og smuldre i kagedåsen.
For M  

 kommer ikke hjem til jul.
Hans far vil nemlig ikke rette sig efter rettens afgørelse.
Og  

 hvor absurd det end lyder, gav fogedretten i Helsingør ham i fredags ret i,  

 at  

 det har han ret til.
 Den dag brast As tillid til det danske retssystem og hendes  

 drøm om en glædelig jul.
HELT KNUST Selv om Ms far reelt har stjålet sin søn fra moderen, der alene  

 har forældremyndigheden over begge drenge, nægter retten at hjælpe til med at  

 få drengen hjem, hvor han hører til.
Fordi faderen har anket afgørelsen om  

 forældremyndigheden til landsretten, som tidligst vil kunne træffe en  

 afgørelse  

 i løbet af foråret.
 Der er ikke grund til at rekvirentens (moderens, red.) begæring  

 om udlevering bør fremmes på nuværende tidspunkt, hedder det i kendelsen fra  

 i  

 fredags.
- Jeg er helt knust.
Det samme er min mindste søn.
Jeg aner  

 ikke, hvad jeg skal gøre.
Hvordan kan man sige, at M skal være her og så ikke  

 ville hjælpe mig med at få ham hjem? Jeg forstår det ikke, siger A på én gang  

 trist, vred og frustreret.
 Heller ikke hendes advokat, Anne Osbak, forstår fredagens  

 kendelse.
 - Med sin afgørelse er fogedretten i Helsingør er gået over,  

 hvor gærdet er lavest  ved simpelthen at lade en anden instans redde  

 trådene  

 ud i en meget speciel sag.
- Her er tale om en far, der faktisk har kidnappet sin søn og så  

 gør krav på at få forældremyndigheden over ham.
Her er også tale om, at en  

 uvildig børnesagkyndig meget klart har slået fast, at drengen trives bedst  

 hos  

 sin mor.
MØNSTER-MOR  MONSTER-FAR Ekstra Bladet har læst børnesagkyndig, overlæge  

  Vibeke  

  Vejlsgaard  

  Goldschmidts  

 redegørelse til retten i Hørsholm.
 Her beskriver hun Ms og Ls mor, der er ansat som laborant på  

 et universitets-institut, som velbegavet og ressourcerig,  

 venlig og  

 velbegavet og nært knyttet til begge drenge.
 Moderen roses for at søge råd og vejledning om drengenes  

 opdragelse i det danske samfund, for altid at have bakket op om faderens  

 samvær  

 med drengene og hans betydning for dem og for positiv kontakt til drengens  

 skole og lokale socialforvaltning.
Faderen beskrives som en mand, der er blevet skuffet i sine  

 forhåbninger med tilværelsen, og hvis vrede let vækkes: Han har svært  

 ved at  

 skelne mellem egen frustration og de to drenges behov.
Specielt er det  

 pinagtigt for drengene at skulle levere udsagn, der bruges som skyts mod den  

 anden af forældrene, skriver hun i sin beskrivelse af ham, og ender med  

 at konkludere,  

 at forældremyndigheden over drengene fortsat bør blive hos moderen.
Dér mener den børnesagkyndige bedst, at børnene kan få en rolig  

 dagligdag, hvor de har lov at holde af begge forældre og af  

 hinanden. Artiklen blev ledsaget af et billede af A og sønnen L med  

 teksten:
A og hendes yngste søn L må nøjes med et billede af deres  

 elskede søn og storebror, M, når de fejrer jul.
Trods dom, nægter faderen at  

 udlevere 11-årige M, og heller ikke myndighederne vil hjælpe den ulykkelige  

 mor. Klageren har anført, at oplysningerne omkring klagers  

 sygdomsbillede ikke er korrekte.
 Klageren har videre anført, at der er tale om en ensidig  

 udtalelse fra sagens ene part, idet klager ikke er blevet hørt i sagen.
 Klageren har yderligere gjort gældende, at man i artiklen har  

 gengivet fortrolige oplysninger, som er meddelt ved en forældremyndighedssag  

 for lukkede døre, og herunder har man tilladt sig at referere indholdet af en  

 børnesagkyndigs erklæring, som er et absolut fortroligt bevis i en  

 forældremyndighedssag, og som ikke må videregives til andre.
Klageren har endelig anført, at der foreligger en krænkelse af  

 ham, når bladet anfører, at han er en monsterfar og samtidig undlader at  

 bringe  

 oplysninger om, at moderen har udøvet vold over for sønnen.
Under alle  

 omstændigheder kan klager ikke se, at det kan have almenhedens interesse, at  

 parterne har en strid om forældremyndigheden, idet sagen både af hensyn til  

 parterne og børnene hører under privatlivets fred.
Bladet har anført, at parter, der kritiseres, så vidt muligt  

 skal have lejlighed til at udtale sig.
Journalisten har gentagne gange søgt  

 kontakt med klager, men det var forgæves.
Hun fik det indtryk, at han ikke  

 ønskede at tale med hende.
Bladets ansvarshavende chefredaktør førte på dagen  

 for offentliggørelsen af artiklen en længere samtale med klager, hvori klager  

 blev tilbudt at komme til orde dagen efter i en supplerende artikel.
Dette  

 ønskede klager ikke.
Den manglende høring af ham får altså i dette tilfælde  

 et  

 præg af en meget formel undladelsessynd, idet resultatet i bladet ikke var  

 blevet anderledes.
Bladet har bestridt, at sagen henhører under privatlivets fred.  

 Forældremyndighedssager er altid yderst vanskelige at håndtere i medierne,  

 men  

 det saglige grundlag for at gøre det i dette tilfælde er i høj grad til  

 stede.  

 Det er således af offentlig interesse, at retssystemet gentagne gange, efter  

 at  

 faderen har bortført sønnen, giver moderen medhold i, at drengen  

 hører til  

 hos hende, der hele tiden har haft forældremyndigheden.
Ikke desto mindre gør  

 samme retssystem intet for at flytte drengen til moderen.
Faderen overtræder  

 altså de afsagte kendelser gratis  en retstilstand, der i  

 høj grad har  

 almenhedens interesse.
Med hensyn til klagen over bladets anvendelse af fortrolige  

 oplysninger har bladet anført, at disse oplysninger og papirer er stillet til  

 rådighed af moderen og dennes advokat.
Blandt disse papirer findes en  

 børnesagkyndig undersøgelse, foretaget af en speciallæge i børne- og  

 ungdomspsykiatri.
Bladet har valgt at stole på lægens oplysninger og  

 konklusioner som et uvildigt votum, der blandt andet er lagt til grund af  

 retten i Hørsholm.
I sagens behandling har følgende nævnsmedlemmer deltaget: Lene  

 Pagter Kristensen, Finn Rowold, Kaare R.
Skou og Kirsten Dyregaard.
 Pressenævnet udtaler:
 Pressenævnet bemærker indledningsvis, at nævnet ikke har  

 mulighed for at vurdere rigtigheden af oplysningen om klagers  

 helbredstilstand.
 Det fremgår af de vejledende regler for god presseskik, at  

 meddelelser, der kan krænke privatlivets fred, bør undgås, medmindre klar  

 almen  

 interesse kræver offentlig omtale.
Artiklen angår domstolenes behandling af en verserende  

 forældremyndighedssag, som klager er part i.
I artiklen beskrives parternes  

 private stridigheder i familieforholdet.
Det er nævnets opfattelse, at der er knyttet en almen interesse  

 til spørgsmålet om, hvorledes domstolene har behandlet den konkrete sag.  

 Nævnet  

 finder imidlertid ikke, at der foreligger en almen interesse i forhold til de  

 offentliggjorte oplysninger om klager, herunder særligt de meget personlige  

 oplysninger, som hidrører fra den børnesagkyndiges erklæring.
Dertil kommer,  

 at  

 oplysningernes rigtighed ikke er blevet efterprøvet ved forelæggelse for  

 klager.
 Nævnet finder endvidere, at anvendelsen af betegnelsen  

 monsterfar er stærkt krænkende for klager.
 Nævnet udtaler i anledning af det anførte sin alvorlige kritik  

 af bladet.
 I medfør af medieansvarslovens § 49 pålægges det herefter den  

 ansvarshavende redaktør af Ekstra Bladet at offentliggøre følgende:
   

  

 Kendelse fra Pressenævnet:
Den 23. december 2002  

 bragte Ekstra Bladet en omtale af domstolenes behandling af en  

 forældremyndighedssag.
I artiklen var parternes stridigheder i  

 famlieforholdet  

 beskrevet.
 [K], der er part i  

 forældremyndighedssagen, har klaget til Pressenævnet, idet han finder, at  

 bladet har handlet i strid med god presseskik.
 Pressenævnet udtaler:
Det er nævnets opfattelse,  

 at der er knyttet en almen interesse til spørgsmålet om, hvorledes domstolene  

 har behandlet den konkrete sag.
Nævnet finder imidlertid ikke, at der  

 foreligger  

 en almen interesse i forhold til de offentliggjorte oplysninger om klager,  

 herunder særligt de meget personlige oplysninger, som hidrører fra en  

 børnesagkyndigs erklæring.
Dertil kommer, at oplysningernes rigtighed ikke er  

 blevet efterprøvet ved forelæggelse for klager.
 Nævnet finder endvidere,  

 at anvendelsen af betegnelsen monsterfar er stærkt krænkende for  

 klager.
 Nævnet udtaler i anledning  

 af det anførte sin alvorlige kritik af bladet.
 København, den 26. marts 2003.
