 Et 22-årigt medlem af Tongil-bevægelsen var forsøgt bortført af  

 faderen, broderen og to kammerater til denne.
Forholdet fader/søn fandtes ikke omfattet af strafbortfald grundet  

 afhængighedsforhold og bortførelsen ikke retfærdiggjort ud fra nødret.  

 Tiltale rejst.(* 2) Sagen angik husfredskrænkelse og forsøg på bortførelse af et 22-årigt medlem af Tongil-bevægelsen, begået her i  

 landet af den pågældendes fader,broder og to kammerater til denne.
For det  

 første fandtes forholdet mellem en fader og dennes voksne søn ikke at være af  

 en karakter, der kan anses for omfattet af straffelovens § 84, stk. 2, jf.  

 stk. 1, nr. 5, om strafnedsættelse eller -bortfald for den, der ved sit  

 afhængighedsforhold til en anden eller trussel om betydelig skade har ladet  

 sig bevæge til handlingen.
Dernæst fandtes de påsigtede grove forhold ikke at  

 kunne retfærdiggøres ud fra nødretlige synspunkter bestående i, at den  

 forurettede blev udsat for en velfærdstruende påvirkning fra bevægelsen.
 Alle de sigtede blev senere frifundet, fordi deres bevæggrund antagelig  

 var, at den bortførte var udsat for truende skade, og at de opfattede  

 frihedsberøvelsen som nødvendig for at afværge skaden og som af forholdsvis  

 underordnet betydning, navnlig fordi den skulle forestås af familien, jf.  

 straffelovens § 14 om nødret.
(* 1) Offentliggjort i Anklagemyndighedens Årsberetning 1987, side 139-140.
