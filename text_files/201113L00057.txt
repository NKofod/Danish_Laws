Vedtaget af Folketinget ved 3. behandling den 20. marts 2012 Forslag til Lov om ændring af straffeloven (Udvidet definition af menneskehandel m.v.) § 1 I straffeloven, jf. lovbekendtgørelse nr. 1062 af 17. november 2011, som ændret ved § 22 i lov nr. 112 af 3. februar 2012, lov nr. 157 af 28. februar 2012, § 1 i lov nr. 158 af 28. februar 2012 og lov nr. 159 af 28. februar 2012, foretages følgende ændringer:
 1. I § 7, stk. 1, nr. 2, litra a, indsættes efter »seksuel udnyttelse af børn«: », menneskehandel«.
 2. I § 262 a, stk. 1, ændres »8 år« til: »10 år«.
 3. I § 262 a, stk. 1 og 2, indsættes efter »slaveri eller slaverilignende forhold«: », strafbare handlinger«.
§ 2 Loven træder i kraft dagen efter bekendtgørelsen i Lovtidende.
§ 3 Loven gælder ikke for Færøerne og Grønland.
