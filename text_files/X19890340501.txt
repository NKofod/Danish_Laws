Arbejde i fire dage medførte ikke ret til overflytning til anden  

 arbejdsløshedskasse Vedrørende X, cpr.nr. 220169-.
 I brev af 3. april 1989 har kassen klaget over,  

 at Specialarbejdernes Arbejdsløshedskasse ikke vil lade ovennævnte overflytte  

 til kassen.
I en udateret overflytningsblanket begærede X om overflytning  

 fra Specialarbejdernes Arbejdsløshedskasse til kassen.
Af begæringen fremgår  

 bl.a., at arbejde er påbegyndt 3. januar 1989, og at pågældende i gennemsnit  

 arbejder 38 timer om ugen.
Blanketten er modtaget i Kristelig  

 Arbejdsløshedskasses Aabenraa afdeling den 4. januar 1989. Blanketten blev  

 fremsendt til SID's Aabenraa afdeling med anmodning om overflytning i tiden  

 3.-5. januar 1989.
 I brev af 23. januar 1989 oplyser SID' Aabenraa afdeling, at  

 overflytningen er undladt, fordi X kun var ansat fra 3. januar til 6. januar  

 1989. Afdelingen henviser til, at overflytning ikke kan ske i  

 ledighedsperioden, og at overflytning ikke kan ske ved tiltrædelse af arbejde  

 af ekstraordinær eller begrænset karakter.
 Ved brev af 20. april 1989 har Specialarbejdernes Arbejdsløshedskasses  

 hovedledelse tiltrådt afdelingens afgørelse.
AFGØRELSE Af stk. 2 i direktoratets cirkulære af 19. april 1977 om overflytning  

 mellem anerkendte arbejdsløshedskasser, som er ændret i cirkulære af 8.  

 december 1981, fremgår, at medlemmer, der opfylder betingelserne for  

 medlemskab af mere end en arbejdsløshedskasse for lønmodtagere, har ret til  

 overflytning mellem disse.
Overflytningen kan dog ikke finde sted under  

 ledighed.
Af cirkulærets stk. 3 fremgår bl.a., at overflytning ikke kan finde  

 sted ved tiltrædelse af arbejde af ekstraordinær eller begrænset karakter.
 Direktoratet tiltræder Specialarbejdernes Arbejdsløshedskasses afgørelse  

 om at medlemmet ikke kan overflyttes på det nævnte tidspunkt.
 Direktoratet lægger særlig vægt på, at X kun var ansat i en begrænset  

 periode (fire dage).
 Direktoratets afgørelse kan inden for fire uger efter afgørelsens  

 modtagelse indbringes for Ankenævnet for Arbejdsløshedsforsikringen, jf. §  

 99, stk. 2, i lov om arbejdsformidling of arbejdsløshedsforsikring mv.
 Klagen skal sendes til Direktoratet for Arbejdsløshedsforsikringen,  

 Finsensvej 78, 2000 Frederiksberg, der snarest videresender klagen til  

 ankenævnet sammen med sagens akter og direktoratets eventuelle bemærkninger.
 P.D.V.
 E.B.
