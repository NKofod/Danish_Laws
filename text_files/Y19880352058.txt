 Spørgsmål om, hvorvidt et medlem, der er ledig på grund af vejrlig  

 eller materialemangel før/efter en søgnehelligdag, kan anses for at have  

 søgnehelligdagen i et arbejdsforhold og derfor kan medtage den til  

 arbejdskravet.
Direktoratet finder, at der dagen før eller dagen efter skal have  

 været fuld beskæftigelse, for at søgnehelligdagen kan medregnes ved  

 beregningen af arbejdskravet.
Der må således ikke være ledighed på grund af  

 vejrlig/materialemangel på begge sider af en søgnehelligdag.
 Vedr.: Fortolkning af § 1, stk. 2 f, i direktoratets bekendtgørelse nr.  

 633 af 17. september 1987 om beregning af arbejdskravet, jf.  

 arbejdsløshedsforsikringslovens § 55.
 Specialarbejdernes Arbejdsløshedskasse har i brev af 28. april 1988  

 forespurgt direktoratet, hvorvidt et medlem, der er ledig på grund af vejrlig  

 og materialemangel før/efter en søgnehelligdag, kan anses for at have  

 søgnehelligdagen i et arbejdsforhold og derfor kan medtage den til  

 arbejdsbetingelserne.
Det er kassens opfattelse, at søgnehelligdagen kan medtages til  

 arbejdsbetingelserne, hvis der umiddelbart før eller efter en periode med  

 ledighed grundet vejrlig eller materialemangel forekommer en dag med fuld  

 beskæftigelse.
Det er forudsat, at der ikke udbetales dapgenge for  

 søgnehelligdagen.
 Direktoratet skal hertil bemærke følgende:
Som det er anført af kassen, fremgår det af § 1, stk. 2 f, i direktoratets  

 bekendtgørelse nr. 633 af 17. september 1987 med tilhørende vejledning, at  

 med lønarbejde sidestilles søgnehelligdage i et arbejdsforhold.
Er medlemmet  

 i fuld beskæftigelse dagen før eller dagen efter en søgnehelligdag, betragtes  

 søgnehelligdagen som knyttet til et arbejdsforhold.
 Det er direktoratets opfattelse, at den nævnte bestemmelse må forstås  

 direkte efter sin ordlyd, således at der dagen før eller dagen efter en  

 søgnehelligdag skal være fuld beskæftigelse, for at søgnehelligdagen kan  

 medregnes til beregningen af arbejdskravet, jf.  

 arbejdsløshedsforsikringslovens § 55, idet ledighed på grund af vejrlig eller  

 materialemangel er at betragte som almindelig ledighed.
 Såfremt der forekommer ledighed på grund af vejrlig eller materialemangel  

 både dagen før og dagen efter en søgnehelligdag, kan denne ikke medregnes som  

 en arbejdsdag, jf. § 55.
 Såfremt der fx er ledighed på grund af vejrlig eller materialemangel dagen  

 før en søgnehelligdag, og der dagen efter er fuld beskæftigelse, ligestilles  

 søgnehelligdagen med en arbejdsdag og kan som sådan medregnes til beregningen  

 af arbejdskravet, jf. § 55.
 Direktoratet anser hermed kassens forespørgsel for besvaret.
 P.D.V.
 E.B.
