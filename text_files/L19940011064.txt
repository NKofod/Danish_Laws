I henhold til ministerresolution af den 23. december 1993, og efter at  

 Folketinget den 10. december 1993 har meddelt sit samtykke dertil, har  

 Danmark godkendt en den 17. marts 1992 i New York undertegnet aftale om  

 beskyttelse af små hvaler i Østersøen og Nordsøen.
Aftalen er indgået  

 indenfor rammerne af Bonn-konventionen om beskyttelse af migrerende arter af  

 vilde dyr undertegnet den 23. juni 1979, jf.
Udenrigsministeriets  

 bekendtgørelse nr. 84 af 15. september 1986, Lovtidende C.
 Aftalen har følgende ordlyd:
AFTALE OM BESKYTTELSE AF SMÅ HVALER I ØSTERSØEN OG NORDSØEN Parterne, som erindrer sig de generelle pricipper for bevaring og bæredygtig  

 udnyttelse af naturressourcer, således som det udtrykkes i strategien fra Den  

 Internationale Naturbeskyttelsesunion (IUCN), i De Forenede Nationers  

 Miljøprogram, Verdensnaturfonden samt i rapporten fra Verdenskommissionen for  

 Miljø og Udvikling, som erkender, at små hvaler er og bør forblive en integreret del  

 af havets økosystemer, som er klare over, at bestanden af marsvin i Østersøen er gået  

 drastisk tilbage, som nærer bekymring for tilstanden af små hvaler i Østersøen og  

 Nordsøen, som erkender, at bifangster, ødelæggelse af levesteder og  

 forstyrrelser kan have en skadelig virkning på disse bestande, som er overbeviste om, at hvalernes sårbare og generelt usikre  

 status fortjener en øjeblikkelig indsats med henblik på at forbedre  

 tilstanden samt at indsamle oplysninger som grundlag for at træffe fornuftige  

 beslutninger om forvaltning og beskyttelse, som er sikre på, at aktiviteter af denne art bedst koordineres af  

 de berørte stater med henblik på at forbedre effektiviteten og undgå dobbelt  

 arbejde, som er klare over vigtigheden af at opretholde maritime  

 aktiviteter så som fiskeri, som erindrer sig, at parterne i Konventionen om beskyttelse af  

 migrerende arter af vilde dyr (Bonn 1979) opfordres til at indgå aftaler om  

 vilde dyr, som periodisk krydser grænser for national jurisdiktion, som også erindrer sig, at alle små hvaler, som jævnligt opholder  

 sig i Østersøen og Nordsøen, gennem bestemmelserne i Konventionen om  

 beskyttelse af Europas vilde dyr og planter samt naturlige levesteder (Bern  

 1979) er opført på konventionens liste II som strengt beskyttede arter, og som henviser til »Memorandum of Understanding on Small  

 Cetaceans in the North Sea«, som blev undertegnet af de ministre, der  

 var til stede ved Den Tredie Internationale Konference om Beskyttelse af  

 Nordsøen, har vedtaget følgende:
1. Omfang og fortolkning 1.1. Denne aftale skal gælde for alle små hvaler indenfor aftalens område.
 1.2. I denne aftale betyder:
2. Formål og grundlæggende ordninger 2.1. Parterne påtager sig et tæt samarbejde med henblik på at opnå og  

 opretholde en gunstig bevaringsstatus for små hvaler.
 2.2. Især skal hver part indenfor egen jurisdiktion og i overensstemmelse  

 med dens internationale forpligtelser iværksætte den bevaring, forskning og  

 de forvaltningsmæssige foranstaltninger, som bilaget foreskriver.
 2.3. Hver part skal udpege en koordinerende myndighed for denne aftales  

 aktiviteter.
 2.4. Parterne skal oprette et sekretariat og en rådgivende komite ikke  

 senere end på deres første møde.
2.5. Hver part skal indlevere en kort rapport til sekretariatet ikke  

 senere end 31. marts hvert år, idet der begyndes med det første hele år  

 efter, at denne aftale er trådt i kraft for den pågældende part.
Rapporten  

 skal omfatte de fremskridt, der er gjort og de vanskeligheder, der er opstået  

 med gennemførelsen af aftalen i det forløbne kalenderår.
 2.6. Bestemmelserne i denne aftale skal ikke påvirke en parts rettigheder  

 til at tage strengere forholdsregler med henblik på beskyttelsen af små  

 hvaler.
3. Den koordinerende myndighed 3.1. Hver parts aktiviteter skal koordineres og overvåges af den  

 pågældende parts koordinerende myndighed, som skal tjene som kontaktled for  

 sekretariatet og den rådgivende komite.
4. Sekretariatet 4.1. Sekretariatet skal, under overholdelse af de instrukser, der gives  

 ved parternes møder, tilskynde og koordinere aktiviteter i henhold til  

 artikel 6.1 i denne aftale og skal i nært samråd med den rådgivende komite  

 give råd og støtte til parterne og deres koordinerende myndigheder.
 4.2. Sekretariatet skal især: lette udvekslingen af informationer og  

 hjælpe med koordineringen af overvågningen og forskningen mellem parterne og  

 internationale organisationer, der er beskæftiget med lignende aktiviteter;  

 organisere møder og underrette parterne, observatørerne, som er nævnt i  

 artikel 6.2.1, og den rådgivende komite; koordinere og rundsende forslag til  

 ændringer til aftalen og dens bilag, samt ikke senere end den 30. juni hvert  

 år præsentere de koordinerende myndigheder dels for et resume af parternes  

 rapporter, som er indleveret ifølge artikel 2.5, dels for en kort beretning  

 om sekretariatets egne aktiviteter i det forløbne kalenderår, heri inkluderet  

 en økonomisk redegørelse.
4.3. Sekretariatet skal til hvert partsmøde fremlægge et resume af blandt  

 andet de fremskridt, der er gjort og de vanskeligheder, der er opstået siden  

 sidste partsmøde.
En kopi af denne rapport skal forelægges Bonn-konventionens  

 sekretariat til oplysning for parterne i denne konvention.
 4.4. Sekretariatet skal tilknyttes enten en offentlig institution hos en  

 part eller et internationalt organ, og denne institution eller dette organ  

 skal være de ansattes arbejdsgiver.
5. Den rådgivende komite 5.1. Parternes møde skal oprette en rådgivende komite, som skal yde  

 ekspertrådgivning og give information til sekretariatet og parterne om  

 beskyttelsen og forvaltningen af små hvaler og om andre emner i relation til  

 forvaltningen af aftalen, idet der tages højde dels for ikke at gentage andre  

 internationale organers arbejde dels for det ønskelige i at trække på disses  

 ekspertise.
 5.2. Hver part skal være berettiget til at udpege et medlem af den  

 rådgivende komite.
 5.3. Den rådgivende komite skal vælge en formand og fastsætte sine egne  

 procedureregler.
5.4. Hvert udvalgsmedlem kan ledsages af rådgivere og udvalget kan indbyde  

 andre eksperter til at deltage i dets møder.
Udvalget kan oprette  

 arbejdsgrupper.
6. Parternes møde 6.1. Efter invitation fra Bonn-konventionens sekretariat på vegne af  

 enhver part, skal parterne mødes inden et år efter denne aftales  

 ikrafttræden, og derefter skal parterne mødes efter meddelelse fra  

 sekretariatet ikke færre end een gang hvert tredie år for at vurdere de  

 fremskridt, der er gjort, og de vanskeligheder, der er opstået siden sidste  

 møde under gennemførelsen og udførelsen af denne aftale, samt for at overveje  

 og træffe afgørelser om følgende:
 6.2.1. De følgende skal være berettiget til at sende observatører til  

 mødet: denne aftales depositar, sekretariaterne for Bonn-konventionen,  

 Konventionen om international handel med truede arter af vilde dyr og  

 planter, Konventionen om beskyttelse af Europas vilde dyr og planter samt  

 naturlige levesteder, Konventionen om forhindring af havforurening ved  

 dumpning fra skibe og fly, Konventionen om forhindring af havforurening fra  

 landbaserede kilder, Det Fælles Vadehavssekretariat, Den Internationale  

 Hvalfangstkommision, Den Nordøst-atlantiske Fiskerikommission, Den  

 Internationale Baltiske Fiskerikommission, Kommissionen til beskyttelse af  

 havmiljøet i Østersøområdet, Det Internationale Havundersøgelsesråd, Den  

 Internationale Naturbeskyttelsesunion samt alle forekomststater og regionale  

 økonomiske samarbejdsorganisationer, der grænser op til de berørte have og  

 som ikke er part i denne aftale.
6.2.2. Ethvert andet organ, der er kvalificeret indenfor beskyttelse og  

 forvaltning af hvaler kan, ikke senere end 90 dage før et møde, anmode  

 sekretariatet om at få tilladelse til at blive repræsenteret ved  

 observatører.
Sekretariatet skal underrette parterne om sådanne anmodninger  

 mindst 60 dage før mødet, og observatører skal være berettiget til at  

 deltage, medmindre der, ikke senere end 30 dage før mødet, protesteres af  

 mindst en trediedel af parterne.
6.3. Beslutninger på møderne skal vedtages ved simpelt stemmeflertal af de  

 tilstedeværende og stemmeafgivende parter. Økonomiske beslutninger og  

 ændringer af aftalen og dens bilag kræver dog trefjerdedels flertal af de  

 tilstedeværende og stemmeafgivende parter.
Hver part har een stemme.
Det  

 Europæiske Fællesskab skal imidlertid indenfor dets kompetenceområde anvende  

 dets stemmerettigheder med det antal stemmer, der svarer til det antal af  

 medlemsstater, som er parter i aftalen.
 6.4. Sekretariatet skal forberede og rundsende en rapport fra mødet til  

 alle parter og observatører inden 90 dage efter mødets afslutning.
 6.5. Denne aftale og dens bilag kan ændres på ethvert partsmøde.
 6.5.1. Enhver part kan fremsætte forslag til ændringer.
6.5.2. Ordlyden af og begrundelserne for enhver foreslået ændring skal  

 meddeles sekretariatet mindst 90 dage før åbningen af mødet.
Sekretariatet  

 skal omgående udsende kopier her-af til parterne.
6.5.3. Ændringer skal træde i kraft for de parter, som har accepteret dem  

 90 dage efter, at det femte instrument til accept af ændringen er deponeret  

 hos depositaren.
Derefter skal ændringer træde i kraft for en part 30 dage  

 efter den dato, hvor parten deponerede sit instrument til accept af ændringen  

 hos depositaren.
7. Finansiering 7.1. Parterne enes om at dele budgetomkostningerne, hvortil regionale  

 økonomiske samarbejdsorganisationer bidrager med 2,5 procent af de  

 administrative omkostninger, og andre parter deler restbeløbet i  

 overensstemmelse med De Forende Nationers skala, dog med et maksimum på 25  

 procent pr. part.
 7.2. Hver parts del af sekretariatets omkostninger og af enhver yderligere  

 sum, som man er blevet enige om til dækning af andre fællesudgifter, skal  

 betales til den regering eller den internationale organisation, som er vært  

 for sekretariatet, snarest muligt efter marts måned og under alle  

 omstændigheder før slutningen af juni hvert år.
 7.3. Sekretariatet skal forberede og føre et økonomisk regnskab, der  

 følger kalenderåret.
8. Retslige anliggender og formaliteter 8.1. Dette er en aftale i henhold til Bonn-konventionens Artikel IV, stk.  

 4.
 8.2. Denne aftales bestemmelser skal på ingen måde indvirke på en parts  

 rettigheder og forpligtelser hidrørende fra enhver anden gældende traktat,  

 konvention eller aftale.
 8.3. Generalsekretæren for De Forenede Nationer skal fungere som denne  

 aftales depositar.
 8.3.1. Depositaren skal underrette alle undertegnende stater, alle  

 regionale økonomiske samarbejdsorganisationer og Bonn-konventionens  

 sekretariat om enhver undertegnelse, deponering af ratifikations-, accept-,  

 godkendelses- eller tiltrædelsesinstrumenter og enhver ikrafttræden af  

 aftalen, ændringer, forbehold og opsigelser.
 8.3.2. Depositaren skal sende attesterede sande kopier af aftalen til alle  

 undertegnende stater, alle ikke-underskrivende forekomststater, alle  

 regionale økonomiske samarbejdsorganisationer samt til Bonn-konventionens  

 sekretariat.
8.4. Aftalen skal stå åben for undertegnelse i De Forenede Nationers  

 hovedkvarter den 31. marts 1992 og derefter forblive åben for undertegnelse i  

 De Forenede Nationers hovedkvarter for alle forekomststater og regionale  

 økonomiske samarbejdsorganisationer indtil den dato, hvor aftalen træder i  

 kraft.
Disse kan udtrykke deres samtykke til at blive forpligtet af aftalen  

 ved (a) undertegnelse uden forbehold med hensyn til ratifikation, accept  

 eller godkendelse eller (b) såfremt aftalen er blevet undertegnet med  

 forbehold for ratifikation, accept eller godkendelse ved deponering af et  

 ratifikations-, accept-, eller godkendelsesinstrument.
Efter datoen for  

 aftalens ikrafttræden skal aftalen stå åben for tiltrædelse af  

 forekomststater og regionale økonomiske samarbejdsorganisationer.
 8.5. Aftalen skal træde i kraft 90 dage efter at seks forekomststater har  

 samtykket i at blive forpligtet af aftalen i overensstemmelse med artikel  

 8.4. Derefter skal aftalen træde i kraft for en stat eller en regional  

 økonomisk samarbejdsorganisation på den 30. dag efter datoen for  

 undertegnelse uden forbehold med hensyn til ratifikation, accept eller  

 godkendelse, eller på den 30. dag efter at et ratifikations-, accept-, eller  

 godkendelsesinstrument er deponeret hos depositaren.
8.6. Aftalen og dens bilag kan ikke gøres til genstand for generelle  

 forbehold.
En forekomststat eller en regional økonomisk  

 samarbejdsorganisation kan dog, når den bliver part i aftalen i  

 overensstemmelse med artiklerne 8.4 og 8.5, tage et specifikt forbehold i  

 forbindelse med enhver særlig art, underart eller bestand af små hvaler.  

 Sådanne forbehold skal meddeles depositaren ved undertegnelsen eller ved  

 deponeringen af et ratifikations-, accept-, godkendelses- eller  

 tiltrædelsesinstrument.
8.7. En part kan til enhver tid opsige denne aftale.
En sådan opsigelse  

 skal meddeles depositaren skriftligt og træde i kraft et år efter modtagelsen  

 af opsigelsesmeddelelsen.
 Til bekræftelse heraf har undertegnede, der er behørigt bemyndiget dertil,  

 underskrevet denne aftale.
 Udfærdiget i New York den 17. marts 1992, idet den engelske, franske,  

 russiske og tyske udgave af aftalen alle har samme gyldighed.
Bilag Beskyttelses- og forvaltningsplan De følgende foranstaltninger til beskyttelse, forskning og forvaltning  

 skal anvendes i forbindelse med andre kompetente internationale organer for  

 de bestande, der er præciseret i artikel 1.1:
1. Bevaring og forvaltning af levesteder Arbejde henimod (a) forebyggelse af udledningen af stoffer, som er en  

 potentiel trussel mod dyrenes sundhed (b) udviklingen, i lyset af  

 foreliggende data, der viser uacceptable påvirkninger, af modifikationer af  

 fiskeredskaber og fiskeripraksis med henblik på at mindske bifangst og  

 forebygge, at fiskeredskaber river sig løs eller kastes bort til søs (c)  

 effektiv regulering af aktiviteter, der væsentligt påvirker dyrenes  

 føderessourcer, for at reducere påvirkningerne heraf på dyrene og (d)  

 forebyggelse af andre væsentlige forstyrrelser, især af akustisk art.
2. Kortlægning og forskning Undersøgelser, koordineret og effektivt fordelt mellem parterne og  

 kompetente internationale organisationer, skal udføres med henblik på (a) at  

 vurdere de pågældende populationers og bestandes status og sæsonmæssige  

 vandringer, (b) lokalisere områder af speciel betydning for deres overlevelse  

 og (c) identificere nuværende og potentielle trusler mod de forskellige  

 arter.
Undersøgelser under (a) bør især inkludere en forbedring af eksisterende  

 og en udvikling af nye metoder til at fastslå identitet af bestande og til at  

 vurdere tætheder, udviklingstendenser, populationsstruktur og -dynamik samt  

 vandringer.
Undersøgelser under (b) bør fokusere på en lokalisering af  

 områder, som har speciel betydning for formering og fødesøgning.  

 Undersøgelser under (c) bør omfatte forskning i krav til levesteder,  

 fødeøkologi, trofiske sammenhænge, udbredelse samt påvirkning af sanser med  

 særligt henblik på effekterne af forurening, forstyrrelser og påvirkninger  

 fra fiskeriet herunder arbejde vedrørende metoder til at formindske sådanne  

 påvirkninger.
Undersøgelserne bør udelukke drab af dyr og indebære, at dyr,  

 som er fanget i forskningsøjemed, sættes fri i god helbredstilstand.
3. Brug af bifangster og strandinger Hver part skal bestræbe sig på at oprette et effektivt system til  

 rapportering om og opsamling af bifangne og strandede hvaler samt indenfor  

 rammerne af de ovenfor nævnte undersøgelser, at gennemføre grundig obduktion  

 med henblik på at samle væv til videre undersøgelser, at afsløre den mulige  

 dødsårsag og dokumentere fødesammensætningen.
Den indsamlede information skal  

 gøres tilgængelig på en international database.
4. Lovgivning Uden præjudice med hensyn til bestemmelserne i paragraf 2 ovenfor skal  

 parterne bestræbe sig på at indføre (a) et forbud i national lovgivning mod  

 forsætlig fangst af og drab på små hvaler, hvor sådanne bestemmelser ikke  

 allerede er gældende og (b) en forpligtelse til straks at sætte ethvert dyr  

 frit, som er fanget levende og i sund tilstand.
Foranstaltninger til at  

 håndhæve disse bestemmelser skal udarbejdes på nationalt plan.
5. Information og uddannelse Der skal stilles information til rådighed for offentligheden med henblik  

 på at sikre en støtte generelt til formålene med denne aftale og især for at  

 lette rapporteringen af observationer og strandinger, og for fiskere med  

 henblik på at lette og tilskynde rapportering af bifangster og indlevering af  

 døde individer i det omfang, det er påkrævet for forskningen i medfør af  

 aftalen.
Aftalen trådte i medfør af pkt. 8.5 i kraft den 29. marts 1994.
 Foruden Danmark har følgende lande ratificeret, accepteret, godkendt eller  

 tiltrådt aftalen:
 Belgien, Nederlandene, Storbritannien, Sverige og Tyskland.
