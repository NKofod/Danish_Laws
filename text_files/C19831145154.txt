 På baggrund af, at der i de seneste år er blevet udviklet en vaccine mod  

 smitsom leverbetændelse (hepatitis B) har enkelte anstalter overfor  

 direktoratet rejst spørgsmål om vaccination af visse personalegrupper.
 Direktoratet har forelagt spørgsmålet for kriminalforsorgens konsulent i  

 almenlægelige og hygiejniske spørgsmål.
 Konsulenten har i den forbindelse udtalt, at fængselstandlæger, deres  

 klinikassistenter samt anstaltslaboranter er betydeligt mere udsatte for  

 smittefare end andre personalegrupper.
 Konsulenten anbefaler derfor, at fængselstandlægerne, klinikassistenterne  

 samt laboranterne bliver undersøgt for om de besidder naturlige antistoffer,  

 og - såfremt det ikke er tilfældet - herefter får adgang til at blive  

 vaccineret.
 Idet direktoratet henholder sig til konsulentens udtalelse, skal man  

 anmode anstalterne om at foranledige, at de ovenfor nævnte personalegrupper  

 får tilbud om at få foretaget en sådan undersøgelse, og vaccination, såfremt  

 det gennem undersøgelsen viser sig påkrævet, således at anstalten afholder de  

 dermed forbundne udgifter.
 E.B.
Tove Horsager Kriminalforsorgens anstalter.
