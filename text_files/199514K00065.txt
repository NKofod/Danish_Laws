Nr BTL 65 Betænkning over Forslag til lov om ændring af lov om leje og lov om  

 midlertidig regulering af boligforholdene (Lejefastsættelse i en- og  

 tofamilieshuse og ejerlejligheder, der udlejes tidsbegrænset)   

 Nr L 65 1995-96, 1. samling Afgivet af Boligudvalget Afgivet: 19960123 Udvalget har behandlet lovforslaget i nogle møder og har herunder stillet  

 spørgsmål til boligministeren, som denne har besvaret skriftligt.
 Der er af et mindretal stillet ændringsforslag, hvorom henvises til de  

 ledsagende bemærkninger.
 Herefter indstiller et flertal (Socialdemokratiets, Socialistisk  

 Folkepartis, Det Radikale Venstres, Enhedslistens og Centrum-Demokraternes  

 medlemmer af udvalget) lovforslaget til forkastelse ved 3. behandling.
 Et mindretal (Venstres, Det Konservative Folkepartis og  

 Fremskridtspartiets medlemmer af udvalget) indstiller lovforslaget til  

vedtagelse med det af mindretallet stillede ændringsforslag.
 Mindretallet ønsker at opretholde lovforslaget under hensyntagen til, at  

 ordningen ifølge boligministerens svar på udvalgets spørgsmål har fungeret  

 problemfrit, og til, at der fortsat er behov for regler, der letter  

 udlejningen af ledige ejerboliger.
 Under alle forhold finder mindretallet, at disse bestemmelser om  

 tidsbegrænsede lejemål ikke bør bortfalde, så længe der ikke er normale  

 forhold på ejendomsmarkedet, specielt i »udkantområder«.
 ÆndringsforslagAf et mindretal (V, KF og FP):
 Til § 3 1) Paragraffen affattes således:
»§ 3 Loven træder i kraft dagen efter bekendtgørelsen i  

 Lovtidende og har virkning fra den 1. januar 1996.« Bemærkninger Til nr. 1 Da den gældende lovgivning på dette område udløber den 31.  

 december 1995, foreslås det, at loven får virkning fra den 1. januar 1996.
Hans Peter Baadsgaard (S) fmd.
Jytte Madsen (S) Lissa Mathiasen (S)  

 Jørn Pedersen (S) Jytte Wittrock (S) Villy Søvndal (SF) Jørgen Estrup (RV)  

 Keld Albrechtsen (EL) Sonja Albrink (CD) Pia Larsen (V) Bodil Thrane (V)  

 Erling Oxdam (V) Søren Sørensen (V) John Vinther (KF) Gitte Seeberg (KF) Kai  

 Dige Bach (KF) Kirsten Jacobsen (FP) nfmd.
 Dansk Folkeparti havde ikke medlemmer i udvalget.
