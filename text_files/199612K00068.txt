Nr LSF 68 Forslag til Lov om ændring af lov om social pension (Tillæg som følge af  

 stigning i kommuneskat) Fremsat af socialministeren (Karen Jespersen) den 14. november 1996 Vedtaget ved tredjebehandling den 3. december 1996 Lov nr. 1056 af 11/12/1996 § 1 I lov om social pension, jf. lovbekendtgørelse nr. 612 af 24. juni 1996,  

 foretages følgende ændringer:
 1. I § 72 c, stk. 1, 1. pkt., ændres »34 kr. for gifte  

 og 59 kr. for enlige« til: »59 kr. for enlige og 34 kr. for  

 andre«.
 2. I § 72 c, stk. 1, 3. pkt., ændres »150 kr. for  

 gifte og 250 kr. for enlige« til: »250 kr. for enlige og 150 kr.  

 for andre«.
§ 2 Stk. 1. Loven træder i kraft den 1. januar 1997.
Stk. 2. Til pensionister, som den 1. januar 1997 er bosiddende i  

 kommuner, hvor summen af kommune-, amts- og kirkeskatteprocenten fra 1996 til  

 1997 stiger med mere end 0,5 procentpoint til mere end 30,0 pct. efter  

 afrunding til en decimal, udbetales i 1997 et tillæg.
Tillægget udgør 60 kr.  

 for enlige og 35 kr. for andre for hver 0,1 procentpoint, som den samlede  

 skatteprocent stiger med mere end 0,5 procentpoint til mere end 30,0 pct.
Der  

 beregnes ikke tillæg for 0,5 procentpoint af skattestigningen.
Tillæg  

 udbetales ikke, hvis det udgør mindre end 100 kr. for enlige og 50 kr. for  

 andre.
Stk. 3. Tillæg efter stk. 2 medregnes ikke ved opgørelsen af den  

 skattepligtige indkomst.
Udgiften til tillæg efter stk. 2 afholdes af staten.
 Stk. 4. Opfylder en pensionist både betingelserne for tillæg efter  

 § 72 c og for tillæg efter stk. 2, er pensionisten alene berettiget til det  

 højeste tillæg.
Oprindeligt fremsat forslag § 1 I lov om social pension, jf. lovbekendtgørelse nr. 612 af 24. juni 1996,  

 foretages følgende ændringer:
 1. I § 72 c, stk. 1, 1. pkt., ændres »34 kr. for gifte  

 og 59 kr. for enlige« til: »59 kr. for enlige og 34 kr. for  

 andre«.
 2. I § 72 c, stk. 1, 3. pkt., ændres »150 kr. for  

 gifte og 250 kr. for enlige« til: »250 kr. for enlige og 150 kr.  

 for andre«.
 3. Efter § 72 c indsættes:
»§ 72 d.
Til pensionister, der den 1. januar 1997 er  

 bosiddende i kommuner, hvor summen af kommune- og amtskommuneskatteprocenten  

 fra 1996 til 1997 stiger med mere end 0,5 procentpoint efter afrunding til en  

 decimal, udbetales i 1997 et tillæg.
Tillægget udgør 60 kr. for enlige og 35  

 kr. for andre for hver 0,1 procentpoint, som den samlede skatteprocent stiger  

 med mere end 0,5 procentpoint.
Der beregnes ikke tillæg for 0,5 procentpoint  

 af skattestigningen.
Tillæg udbetales ikke, hvis det udgør mindre end 100 kr.  

 for enlige og mindre end 50 kr. for andre.
Stk. 2. Tillæg efter stk. 1 medregnes ikke ved opgørelsen af den  

 skattepligtige indkomst.
Udgiften til tillæg efter stk. 1 afholdes af staten.
Stk. 3. Opfylder en pensionist både betingelserne for tillæg efter  

 stk. 1 og efter § 72 c, er pensionisten alene berettiget til det højeste  

 tillæg.« § 2 Loven træder i kraft den 1. januar 1997.
Bemærkninger til lovforslaget Almindelige bemærkninger Som led i finanslovsforhandlingerne foreslås, at der ydes kompensation til  

 pensionister, der den 1. januar 1997 er bosiddende i kommuner, hvor  

 skatteprocenten fra 1996 til 1997 er steget med mere end 0,5 procentpoint.
Regeringen har indgået en aftale i juni 1996 med de kommunale parter om  

 økonomien for 1997. Ifølge denne aftale kunne amtskommuneskatterne stige til  

 10,8 pct. i gennemsnit, mens parterne var enige om at henstille, at skatten i  

 gennemsnit i primærkommunerne skulle holdes i ro.
Efter vedtagelsen af de  

 kommunale budgetter må det konstateres, at Regeringens aftale med  

 Amtsrådsforeningen og Kommunernes Landsforening for så vidt angår  

 skatteudskrivningen ikke er overholdt.
I primærkommunerne stiger skatten i  

 148 kommuner.
Skattestigningerne er i gennemsnit på 0,3 procentpoint.
I  

 amterne er stigningen på 0,4 procentpoint til i gennemsnit 10,9 pct.
I  

 Københavns kommune stiger skatten med 0,9 pct. og i Frederiksberg kommune med  

 1,7 pct., således at den samlede skattestigning i gennemsnit er på 0,8 pct.
For at sikre rådighedsbeløbet for pensionister, der bor i kommuner med  

 høje skattestigninger, foreslås, at der udbetales et særligt tillæg.  

 Tillægget udgør 60 kr. for reelt enlige og 35 kr. for andre for hver 0,1  

 procentpoint, som den samlede skatteprocent stiger med mere end 0,5  

 procentpoint.
Opfylder pensionisten også betingelserne for at modtage tillæg  

 efter pensionslovens § 72 c, udbetales alene det højeste af de to tillæg.  

 Efter § 72 c udbetales tillæg, hvis summen af kommune-, amts- og  

 kirkeskatteprocenten overstiger 31,8 pct.
 Det særlige tillæg udbetales som et engangsbeløb for 1997.
Økonomiske konsekvenser Lovforslaget kompenserer pensionister for stigninger i kommune- og  

 amtskommuneskatterne fra 1996 til 1997 på mere end 0,5 procentpoint.  

 Forslaget giver en statslig merudgift på 66,5 mill. kr. i 1997.
Pensionister får udbetalt et tillæg på henholdsvis 60 kr. for reelt enlige  

 og 35 kr. for andre for hver 0,1 procentpoint, kommune- og amtsskatten stiger  

 ud over 0,5 procentpoint.
Hovedparten af udgifterne går til pensionister, som  

 bor i kommuner, hvor summen af kommune-, amts- og kirkeskatteprocenten er  

 31,8 pct. eller mindre i 1996.
 Ændringerne i lovforslagets § 1, nr. 1-2 har ikke økonomiske konsekvenser,  

 idet der alene er tale om præciseringer.
Administrative konsekvenser Lovforslaget har ikke væsentlige administrative konsekvenser for  

 kommunerne og told- og skattemyndighederne.
Erhvervsøkonomiske konsekvenser Lovforslaget har ingen erhvervsmæssige konsekvenser.
Miljømæssige konsekvenser Lovforslaget har ingen miljømæssige konsekvenser.
Forholdet til EU-retten Lovforslaget indeholder ingen EU-retlige aspekter.
Bemærkninger til lovforslagets enkelte bestemmelser Til § 1 Til nr. 1 og 2 Det foreslås, at det præciseres, at det er enlige, der er berettiget til  

 tillægget på 59 kr.
Som enlige anses personer, der ikke lever i et  

 samlivsforhold, hvor parterne gennem kontante bidrag, arbejde i hjemmet eller  

 på anden måde bidrager til den fælles husførelse, og hvor samlivet kan føre  

 til ægteskab efter dansk ret.
Til nr. 3 Det foreslås, at der for 1997 udbetales kompensation til pensionister, der  

 den 1. januar 1997 er bosiddende i kommuner, hvor summen af kommune- og  

 amtsskatteprocenten fra 1996 til 1997 stiger med mere end 0,5 procentpoint  

 efter afrunding til en decimal.
Tillægget udgør 60 kr. for enlige og 35 kr. for andre for hver 0,1  

 procentpoint, som den samlede skatteprocent stiger med mere end 0,5  

 procentpoint.
Der beregnes ikke tillæg for 0,5 procentpoint af  

 skattestigningen.
 Der foreslås indført en bagatelgrænse, således at tillægget ikke  

 udbetales, hvis det udgør mindre end 100 kr. for enlige og mindre end 50 kr.  

 for andre.
 Der henvises til bemærkningerne til nr. 1-2 for så vidt angår begrebet  

 enlige.
 Efter forslaget indgår tillægget ikke i den skattepligtige opgørelse.
Nogle pensionister opfylder i 1997 betingelserne for tillæg efter såvel  

 den permanente ordning i § 72 c som den midlertidige ordning i forslagets §  

 72 d.
I de tilfælde vil pensionisten alene være berettiget til det højeste  

 tillæg.
 Tillægget foreslås finansieret af staten og udbetales sammen med den  

 sociale pension.
Til § 2 Lovforslaget foreslås at træde i kraft den 1. januar 1997.
Skriftlig fremsættelse Socialministeren (Karen Jespersen):
 Jeg tillader mig herved at fremsætte:
 Forslag til lov om ændring af lov om social pension. (Tillæg som følge  

 af stigning i kommuneskatter).
(Lovforslag nr.
L 68).
 Som et led i finanslovsforhandlingerne foreslås, at der ydes kompensation  

 i 1997 til pensionister, der den 1. januar 1997 er bosiddende i kommuner,  

 hvor summen af kommune- og amtskommuneskatteprocenten fra 1996 til 1997  

 stiger med mere end 0,5 procentpoint.
 Der er tale om et forslag, der alene skal gælde for 1997. Der skal efter  

 forslaget udbetales et tillæg for 1997 på 60 kr. for enlige og 35 kr. for  

 andre for hver 0,1 procentpoint, som den samlede skatteprocent stiger med  

 mere end 0,5 procentpoint.
 Regeringen indgik i juni 1996 aftale med de kommunale parter om økonomien  

 for 1997. Efter vedtagelsen af de kommunale budgetter er det konstateret, at  

 denne aftale for så vidt angår skatteudskrivningen ikke er overholdt.  

 Skatterne i amts- og primærkommunerne stiger i gennemsnit mere end aftalt.
 Med forslaget sikres rådighedsbeløbet for pensionister i kommuner med høje  

 skattestigninger.
 Idet jeg i øvrigt henviser til lovforslaget og bemærkningerne hertil, skal  

 jeg på regeringens vegne anbefale lovforslaget til Tingets hurtige og  

 velvillige behandling.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget § 1 I lov om social pension, jf. lovbekendtgørelse nr. 612 af 24. juni 1996,  

 foretages følgende ændringer:
 1. I § 72 c, stk. 1, 1. pkt., ændres »34 kr. for gifte  

 og 59 kr. for enlige« til: »59 kr. for enlige og 34 kr. for  

 andre«.
 2. I § 72 c, stk. 1, 3. pkt., ændres »150 kr. for  

 gifte og 250 kr. for enlige« til: »250 kr. for enlige og 150 kr.  

 for andre«.
§ 72 c.
Til pensionister, som den 1. januar er bosiddende i  

 kommuner, hvor summen af kommune-, amts- og kirkeskatteprocenten overstiger  

 31,8 pct., udbetales et tillæg, der årligt udgør 34 kr. for gifte og 59 kr.  

 for enlige for hver 0,1 procentpoint, som summen af de nævnte skatteprocenter  

 efter afrunding til en decimal overstiger 31,8 pct.
Tillæg oprundes til  

 nærmeste kronebeløb, der er deleligt med 50. Tillæg udbetales ikke, hvis det  

 før oprunding udgør mindre end 150 kr. for gifte og 250 kr. for enlige.
- - - Efter 2. behandling den 28. november 1996 § 1 I lov om social pension, jf. lovbekendtgørelse nr. 612 af 24. juni 1996,  

 foretages følgende ændringer:
 1. I § 72 c, stk. 1, 1. pkt., ændres »34 kr. for gifte  

 og 59 kr. for enlige« til: »59 kr. for enlige og 34 kr. for  

 andre«.
 2. I § 72 c, stk. 1, 3. pkt., ændres »150 kr. for  

 gifte og 250 kr. for enlige« til: »250 kr. for enlige og 150 kr.  

 for andre«.
§ 2 Stk. 1. Loven træder i kraft den 1. januar 1997.
Stk. 2. Til pensionister, som den 1. januar 1997 er bosiddende i  

 kommuner, hvor summen af kommune-, amts- og kirkeskatteprocenten fra 1996 til  

 1997 stiger med mere end 0,5 procentpoint til mere end 30,0 pct. efter  

 afrunding til en decimal, udbetales i 1997 et tillæg.
Tillægget udgør 60 kr.  

 for enlige og 35 kr. for andre for hver 0,1 procentpoint, som den samlede  

 skatteprocent stiger med mere end 0,5 procentpoint til mere end 30,0 pct.
Der  

 beregnes ikke tillæg for 0,5 procentpoint af skattestigningen.
Tillæg  

 udbetales ikke, hvis det udgør mindre end 100 kr. for enlige og 50 kr. for  

 andre.
Stk. 3. Tillæg efter stk. 2 medregnes ikke ved opgørelsen af den  

 skattepligtige indkomst.
Udgiften til tillæg efter stk. 2 afholdes af staten.
 Stk. 4. Opfylder en pensionist både betingelserne for tillæg efter  

 § 72 c og for tillæg efter stk. 2, er pensionisten alene berettiget til det  

 højeste tillæg.
