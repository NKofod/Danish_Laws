Bekendtgørelse om ydelse af lån  

 og tilskud fra Hovedstadens Udviklingsråd I medfør af til § 4, stk. 2, i lov nr. 354 af 2. juni  

 1999 om Hovedstadens Udviklingsråd, fastsættes:
§ 1. Hovedstadens Udviklingsråd kan yde  

 støtte i form af lån eller tilskud til hovedstadsområdets  

 kommuner og amtskommuner til fremme af initiativer, der ligger inden for  

 rådets virkefelt.
Rådets virkefelt er at:
 1)	koordinere og varetage opgaver i forbindelse med  

 øresundssamarbejdet.
2)	varetage regionplanlægning samt regionale opgaver i  

 tilknytning hertil, 3)	medvirke til en samlet trafikplanlægning, 4)	varetage samordning, udbygning og drift af kollektiv trafik, 5)	koordinere og gennemføre udvikling af regionens  

 erhvervspolitik og turismeinitiativer, og 6)	medvirke til udvikling af kulturlivet samt iværksætte  

 regionale kulturinitiativer.
 Stk. 2. Udviklingsrådet kan endvidere yde støtte  

 i form af lån eller tilskud til hovedstadsområdets kommuner og  

 amtskommuner til fremme af initiativer i tilknytning til opgaver, som  

 udviklingsrådet med indenrigsministerens samtykke kan beslutte at  

 varetage.
 Stk.3. Udviklingsrådet kan endvidere yde støtte i form  

 af lån eller tilskud til hovedstadsområdets kommuner og  

 amtskommuner samt til ejere af infrastruktur vedrørende jernbaner og  

 letbaner i hovedstadsområdet med henblik på at fremme trafikale  

 infrastrukturinvesteringer i hovedstadsområdet.
 § 2. Støtte til udgifter af  

 driftsmæssig karakter skal ydes i form af tilskud, mens støtte  

 til anlægsopgaver kan ydes som lån eller tilskud.
 Stk. 2. Støtte i form af tilskud kan fortrinsvis ydes  

 til formål, der efter udviklingsrådets skøn er til nytte  

 for befolkningen i et væsentligt større område end den  

 kommune eller amtskommune, der vil afholde udgiften.
§ 3. De nærmere vilkår for ydelse af  

 lån og tilskud fra Hovedstadens Udviklingsråd fastsættes af  

 udviklingsrådet.
Udviklingsrådet kan knytte betingelser til  

 rådets tilsagn om støtte.
 § 4. Bekendtgørelsen træder i kraft den 1. juli  

 2000.
