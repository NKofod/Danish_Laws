Skriftlig fremsættelse (26. november 2003) Justitsministeren  

  

 (Lene Espersen):
 Herved tillader jeg mig for Folketinget at fremsætte:
Forslag til lov om  

 ændring af straffeloven og retsplejeloven (Ændring af strafferammer og  

 bestemmelser om straffastsættelse mv.) (Lovforslag nr.
L 99).
 Et hovedformål med lovforslaget er at modernisere  

 strafferammerne i straffeloven således, at de i højere grad udtrykker en  

 sammenhængende vurdering af strafværdigheden af de enkelte forbrydelsestyper  

 ud  

 fra en nutidig retsopfattelse.
Det er bl.a. et bærende synspunkt, at forbrydelser mod  

 personer er alvorligere end forbrydelser mod økonomiske værdier.
Overgreb mod  

 et andet menneske er en forbrydelse mod det helt fundamentale i det danske  

 samfund: Respekten for det enkelte menneske.
Moderniseringen af straffelovens strafferammer tilsigter som  

 udgangspunkt ikke at ændre strafudmålingsniveauet for de enkelte  

 forbrydelsestyper.
Der foreslås imidlertid også strafskærpelser på væsentlige  

 områder.
Det drejer sig navnlig om grov narkotikakriminalitet (§ 191), vold  

 mod  

 tjenestemand i funktion (§ 119), trusler mod vidner mv. (§ 123) og groft  

 tyveri  

 (§ 286, jf. § 276).
Et andet hovedformål med lovforslaget er at lovfæste en  

 række hensyn, som i almindelighed indgår ved straffastsættelsen, navnlig med  

 sigte på, at det i videre omfang end hidtil kommer til at fremgå af  

 straffedommes præmisser, hvilke momenter der er lagt vægt på ved  

 strafudmålingen.
Herved kan der opnås en højere grad af forudsigelighed og  

 ensartethed i retsanvendelsen.
 Lovforslaget bygger navnlig på Straffelovrådets betænkning  

 nr. 1424/2002 om straffastsættelse og strafferammer.
 Lovforslaget har følgende hovedindhold:
 Der foreslås  

  

 for det  

 første  

  

 nye bestemmelser om straffens fastsættelse til afløsning af den  

 gældende bestemmelse i straffelovens § 80. Formålet med de nye bestemmelser  

 er  

 på baggrund af den eksisterende retspraksis om straffelovens § 80 at  

 lovfæste,  

 hvilke hovedhensyn der skal indgå ved straffastsættelsen (§ 80), samt at  

 opregne de forhold, der i almindelighed skal indgå som henholdsvis skærpende  

 og  

 formildende omstændigheder ved straffastsættelsen (§§ 81-82).
 Lovforslaget indeholder  


  

 en række konsekvensændringer og teknisk begrundede forenklinger af normal-  

 og sidestrafferammer, der navnlig afspejler den foreslåede nyaffattelse af §§  

 80-82 om straffens fastsættelse.
Der foreslås endvidere en skærpelse af straffelovens  

 bestemmelser om gentagelsesvirkning.
Forslaget går ud på at udvide adgangen  

 til  

 at anvende lovbestemmelser om et forhøjet strafmaksimum i  

 gentagelsestilfælde.  

 Det foreslås, at der skal kunne lægges vægt på tidligere straffedomme, uanset  

 om kriminaliteten er begået før eller efter, at den pågældende fyldte 18 år.  

 Endvidere foreslås det, at tidligere straffedomme kan tillægges den nævnte  

 lovbestemte gentagelsesvirkning i op til 10 år efter, at dommen er endeligt  

 afsonet eller bortfaldet mv.
Lovforslaget indeholder  

  

 for  

 det andet  

  

 en række ændringer af straffelovens strafferammer, som navnlig er  

 begrundet i hensynet til en bedre overensstemmelse mellem strafferammerne for  

 de forskellige forbrydelsestyper og en nutidig retsopfattelse.
Der er ikke  

 med  

 disse forslag tilsigtet ændringer i længden af de straffe, der udmåles, men  

 formålet er at afspejle en nutidig opfattelse af forbrydelsens strafværdighed  

 i  

 strafferammen.
 Lovforslaget indeholder  

  

 for  

 det tredje  

  

 en forhøjelse af strafferammerne for nogle forbrydelsestyper med  

 henblik på at skærpe straffene.
Det forslås, at strafferammen i straffelovens § 119  

 vedrørende vold mod tjenestemænd ændres fra 6 års fængsel til 8 års fængsel.  

 Forslaget tilsigter en generel forhøjelse af straffen for vold mod  

 tjenestemænd  

 med omkring en tredjedel i forhold til den straf, der hidtil har været  

 fastsat  

 af domstolene.
Forhøjelsen får også virkning for straffelovens § 120 om vold  

 mod tjenestemænd i forbindelse med opløb.
Den nuværende strafferamme på fængsel indtil 6 år i  

 straffelovens § 123 om trusler mod vidner mv. sættes op til fængsel indtil 8  

 år.
Også for disse sager tilsigtes en generel forhøjelse af straffen med  

 omkring en tredjedel i forhold til det hidtidige niveau.
 Strafferammen for grov narkotikakriminalitet i straffelovens  

 § 191 forhøjes fra henholdsvis 6 og 10 års fængsel til 10 og 16 år fængsel.  

 Forslaget tilsigter en større graduering af straffen i de groveste tilfælde  

 af  

 narkotikaforbrydelser.
 Endvidere forhøjes strafmaksimum for groft tyveri, jf.  

 straffelovens § 286, stk. 1, fra fængsel indtil 4 år til fængsel indtil 6 år.  

 Ændringen tilsigter en større graduering af straffen i de groveste tilfælde  

 af  

 groft tyveri.
 Idet jeg i øvrigt tillader mig at henvise til lovforslaget  

 og de ledsagende bemærkninger, skal jeg hermed anbefale lovforslaget til det  

 Høje Tings velvillige behandling.
