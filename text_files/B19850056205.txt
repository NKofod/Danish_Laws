 I henhold til § 17, stk. 3, § 22, stk. 1, § 39, stk. 1 og 2, § 41, stk. 1,  

 § 43, stk. 1, § 49, stk. 1, § 59, stk. 3, § 63, § 73, § 74, stk. 2, og § 84 i  

 lov nr. 681 af 23. december 1975 om arbejdsmiljø og under henvisning til De  

 europæiske Fællesskabers Rådsdirektiv (82/605/EØF) af 28. juli 1982 om  

 beskyttelse af arbejdstagere mod farerne ved under arbejdet at være udsat for  

 metallisk bly og dettes ionforbindelser, fastsættes:
Område § 1.  Bekendtgørelsen omfatter alt erhvervsmæssig  

 arbejde for en arbejdsgiver, hvor der efter en vurdering kan være risiko for  

 påvirkning af metallisk bly og dettes ionforbindelser, jfr. dog lov om  

 arbejdsmiljø §§ 2 og 3. §§ 11 og 15 gælder dog også for arbejdsgivere uden  

 ansatte.
Kontrol med arbejdsmiljøet § 2.  Arbejdsgiveren skal hver 3. måned foretage  

 kontrol af luftens indhold af blypartikler.
 Stk. 2.  Planlægning af luftmålinger samt udpegning af  

 målesteder m.v. skal ske i samarbejde med virksomhedens  

 sikkerhedsorganisation.
 Stk. 3.  Hvis 2 på hinanden følgende målinger i henhold  

 til stk. 1 viser måleresultater på under 75 microgram Pb/m3, eller hvis  

 målinger af koncentrationen af bly i blod viser værdier under 40 microgram  

 Pb/100 ml blod, skal der herefter kun foretages een kontrolmåling årligt,  

 forudsat at arbejdsforholdene er uændrede.
 Stk. 4.  Hvis 2 på hinanden følgende målinger i henhold  

 til stk. 1 viser måleresultater på under 50 microgram Pb/m3, skal der ikke  

 foretages regelmæssig kontrol af luftens indhold af blypartikler, forudsat at  

 arbejdsforholdene er uændrede.
 § 3.  Arbejdsgiveren skal halvårligt foretage kontrol  

 af koncentrationen af blyindholdet i blodet hos den ansatte.
 Stk. 2.  Hvis den enkeltes blodblyniveau ved to på  

 hinanden følgende kontrolundersøgelser ligger under 40 microgram Pb/100 ml  

 blod, skal der herefter kun udtages blodprøve een gang årligt, forudsat at  

 den ansattes arbejdsforhold er uændrede.
 Stk. 3.  Er blodblykoncentrationen ved to på hinanden  

 følgende kontrolundersøgelser under 25 microgram Pb/100 ml blod, skal der  

 ikke foretages regelmæssig kontrol af den ansattes blodblyniveau, forudsat at  

 den ansattes arbejdsforhold er uændrede.
 § 4.  Arbejdstilsynet kan påbyde yderligere målinger  

 af bly i luft og blod end fastsat i §§ 2 og 3.
 § 5.  Måling af bly i luft og udtagning af blodprøver  

 i henhold til bestemmelserne i dette kapitel skal foretages af personer med  

 den fornødne uddannelse og efter de i bilag 1 og 2 til denne bekendtgørelse  

 anførte retningslinier.
 Stk. 2.  Udtagning af prøver og analyser skal foregå på  

 en måde, der kan accepteres af arbejdstilsynet.
 Stk. 3.  Arbejdsgiveren kan kræve blodprøveresultaterne  

 udleveret af en bedriftssundhedstjeneste, når denne har forestået  

 prøveudtagningerne.
Stk. 4.  Arbejdsgiveren skal sende analyseresultaterne  

 med oplysninger om arbejdsforholdene til den stedlige arbejdstilsynskreds.
I  

 tilfælde af overskridelse af grænseværdien i § 11, skal der yderligere  

 oplyses om de foranstaltninger, der er truffet.
Direktøren for  

 arbejdstilsynet kan fastsætte nærmere retningslinier.
 § 6.  Arbejdsgiveren skal udlevere kopi af  

 prøveresultater, målerapporter m.v. til sikkerhedsorganisationen og skal i  

 samarbejde med sikkerhedsorganisationen vurdere resultaterne.
 Stk. 2.  Arbejdsgiveren skal efter anmodning gøre den  

 ansatte bekendt med resultaterne af pågældendes blodprøver.
 § 7.  Udtages blodprøverne ved en  

 bedriftssundhedstjeneste, kan resultaterne af prøverne overlades til  

 arbejdsgiveren og til virksomhedens sikkerhedsorganisation.
 § 8.  Arbejdsgiveren, sikkerhedsorganisationen samt  

 øvrige med kendskab til resultaterne af blodprøverne må ikke overlade disse  

 til uvedkommende i og uden for virksomheden, medmindre den ansatte samtykker  

 heri.
Helbredsundersøgelser § 9.  Arbejdsgiveren skal sørge for, at den ansatte  

 før ansættelsen eller senest 15 dage herefter får udtaget en blodprøve til  

 konstatering af blodets indhold af bly.
Bestemmelserne om måling af bly i  

 blod i kapitel 2 finder tilsvarende anvendelse.
Stk. 2.  Hvis resultatet af den i stk. 1 nævnte måling  

 af blykoncentrationen i blodet er højere end 50 microgram Pb/100 ml blod,  

 eller hvis en måling af luftens indhold af bly ved den ansattes arbejdssted  

 er højere end 75 microgram Pb/m3, skal arbejdsgiveren sørge for, at den  

 ansatte straks helbredsundersøges.
Undersøgelsen kan omfatte de i bilag 3  

 opførte punkter.
Stk. 3.  Tilsvarende helbredsundersøgelse skal  

 gennemføres mindst en gang om året, såfremt målinger foretaget i henhold til  

 bekendtgørelsens kapitel 2 viser resultater over en af de i stk. 2 nævnte  

 værdier.
Undersøgelserne bortfalder, når to på hinanden følgende målinger  

 begge viser resultater under disse værdier.
 Stk. 4.  Hvis resultatet af en måling af  

 blykoncentrationen i blodet i henhold til kapitel 2 er højere end 60  

 microgram Pb/100 ml blod, skal arbejdsgiveren sørge for, at der straks  

 foretages en helbredsundersøgelse i overensstemmelse med retningslinierne i  

 bekendtgørelsens bilag 3. Undersøgelsen gentages med mellemrum, fastsat efter  

 lægeligt skøn, indtil to på hinanden følgende målinger viser, at blyindholdet  

 i blodet er mindre end 60 microgram Pb/100 ml blod.
 Stk. 5.  Arbejdstilsynet kan foretage eller kræve  

 foretaget helbredsundersøgelser, ud over de i stk. 1, 2 og 3 fastsatte, af de  

 ansatte til konstatering af, om deres arbejde medfører farer for deres  

 sundhed.
 Stk. 6.  Arbejdsgiveren skal meddele den læge, der  

 foretager helbredsundersøgelsen, alle nødvendige oplysninger til brug for  

 undersøgelsen.
 Stk. 7.  Lægen skal sende sin erklæring om resultaterne  

 af undersøgelsen til den stedlige arbejdstilsynskreds og skal orientere den  

 undersøgte om resultatet.
 Stk. 8.  Resultatet af undersøgelserne må ikke overlades  

 til arbejdsgiveren af lægen.
 Stk. 9.  Udgifterne ved den nævnte helbredsundersøgelse  

 påhviler arbejdsgiveren.
 Stk. 10.  Arbejdsgiveren skal sørge for, at  

 undersøgelserne kan foregå uden tab af indtægter for de ansatte.  

 Undersøgelserne skal normalt foregå i arbejdstiden.
Unge § 10.  Unge under 18 år må ikke beskæftiges ved  

 arbejde, hvor de kan udsættes for blypåvirkninger.
 Stk. 2.  Forbudet i stk. 1 gælder ikke arbejde, der  

 indgår som et nødvendigt led i de unges lærlingeuddannelse eller tilsvarende  

 uddannelse, samt arbejde i faget efter uddannelsens afslutning.
Foranstaltninger § 11.  Arbejdsgiveren skal træffe effektive  

 foranstaltninger for at forhindre udvikling af blystøv og blydampe, der kan  

 medføre fare for de beskæftigedes sikkerhed og sundhed.
Det skal herunder  

 sikres:
1. at grænseværdien for luftens indhold af bly på 100  

 microgram Pb/m3 ikke overskrides, 2. at den enkeltes blodblyniveau ikke overskrider  

 værdien på 50 microgram Pb/100 ml blod.
Stk. 2.  Den enkeltes blodniveau varsles den 1. januar  

 1992 nedsat til 40 microgram/Pb/100 ml blod.
Varslet behandles efter  

 proceduren for fastsættelse af grænseværdier.
 Stk. 3.  Hvis den i stk. 1 fastsatte grænseværdi for bly  

 i luft undtagelsesvis ikke kan overholdes, skal egnet åndedrætsværn anvendes,  

 indtil effektive foranstaltninger er iværksat.
 Stk. 4.  Virksomhedens sikkerhedsorganisation skal  

 deltage i planlægningen af, hvilke foranstaltninger, der skal træffes.
Særligt arbejdstøj § 12.  Arbejdsgiveren skal sørge for, at der anvendes  

 særligt arbejdstøj, afpasset efter arbejdets art, når en eller flere af  

 følgende betingelser er opfyldt:
 1. Blykoncentrationen viser værdier over 50 microgram  

 Pb/m3 i luft.
 2. Gennemsnitsværdien for bly i blod hos de ansatte er  

 højere end 25 microgram Pb/100 ml.
 3. Individuelle blykoncentrationer i blod er over 40  

 microgram Pb/100 ml, målt ved to på hinanden følgende kontrolundersøgelser.
 Stk. 2.  Arbejdsgiveren anskaffer det i stk. 1 nævnte  

 særlige arbejdstøj og afholder udgifterne hertil.
Stk. 3.  Det særlige arbejdstøj skal vaskes på  

 arbejdsgiverens foranledning.
Det særlige arbejdstøj skal vaskes adskilt fra  

 andet vasketøj.
Såfremt dette ikke foregår på virksomheden, skal arbejdstøjet  

 vaskes på vaskerier, der er udstyret specielt til formålet.
Transport hertil  

 skal foregå i lukkede beholdere.
Udgifterne til vask afholdes af  

 arbejdsgiveren.
 Stk. 4.  Arbejdsgiveren skal træffe sådanne  

 foranstaltninger, at spiserummene ikke forurenes med bly af det særlige  

 arbejdstøj.
 Stk. 5.  Det særlige arbejdstøj skal opbevares adskilt  

 fra gangtøj, jfr. § 14, stk. 3.
 Stk. 6.  Det særlige arbejdstøj må ikke bringes ud fra  

 virksomheden, jfr. dog stk. 3.
Særlige sundhedsforanstaltninger § 13.  Der må ikke ryges eller indtages mad eller  

 drikkevarer i lokaler, hvor der arbejdes med metallisk bly eller  

 blyforbindelser.
 Stk. 2.  Der må ikke opbevares tobaksvarer, spiselige  

 ting og drikkevarer, hvor der arbejdes med metallisk bly eller  

 blyforbindelser.
Særlige velfærdsforanstaltninger § 14.  Arbejdsgiveren skal indrette spiserum i  

 forbindelse med faste arbejdssteder, hvor de ansatte kan spise og drikke uden  

 risiko for at optage bly.
Opbevaring af produktionsmaterialer må ikke finde  

 sted i disse områder.
Stk. 2.  Arbejdsgiveren skal indrette baderum med  

 håndvask og brusebad med varmt og koldt vand i forbindelse med faste  

 arbejdssteder.
Mænd og kvinder skal kunne bade hver for sig.
 Stk. 3.  Til ansatte, der skal anvende særligt  

 arbejdstøj, jfr. § 12, stk. 1, skal arbejdsgiveren indrette 2 adskilte  

 omklædningsrum med garderobeskabe, et til gangtøj m.v. og et til arbejdstøj.  

 Disse skal være placeret således, at færdsel imellem dem kun kan ske gennem  

 baderummet.
 Stk. 4.  De ansatte er forpligtet til før spisepauser og  

 ved arbejdstids ophør at benytte de indrettede baderum.
Rengøring § 15.  Arbejdsgiveren skal sørge for, at 1. arbejdsstedet dagligt rengøres effektivt.
Rengøring  

 af rum, hvor der arbejdes med bly eller blyforbindelser, skal ske ved  

 støvsugning, ved spuling, ved afvaskning eller på anden effektiv måde, som  

 ikke hvirvler støvet op, 2. arbejdsborde dagligt rengøres ved afvaskning eller  

 ved støvsugning, 3. blyholdigt affald opsamles og bortskaffes i lukkede  

 beholdere eller lignende, 4. garderober, omklædningsrum, spise-, hvile-, bade-  

 og aftrædelsesrum rengøres på effektiv måde.
Oplysningspligt § 16.  Arbejdsgiveren skal ved ansættelsen give den  

 ansatte såvel skriftlig som mundtlig information om de sundhedsmæssige  

 risici, der er forbundet med at arbejde med bly og dettes ionforbindelser,  

 herunder den potentielle fare for fostre og diende spædbørn.
Den ansatte skal  

 oplyses om, at ure, smykker og lign. ikke bør bæres under arbejdet.
Den  

 ansatte skal endvidere instrueres omhyggeligt i, hvorledes arbejdet kan  

 udføres på farefri måde, herunder reglerne i § 11, § 12, § 13, § 14, stk. 4,  

 og § 15.
Dispensationsadgang § 17.  Direktøren for arbejdstilsynet kan, hvor  

 særlige forhold foreligger, tillade afvigelser fra bestemmelserne i denne  

 bekendtgørelse, når det skønnes rimeligt og fuldt forsvarligt.
Klageadgang § 18.  Tilsynskredsenes afgørelse kan indbringes for  

 direktøren for arbejdstilsynet inden 4 uger efter, at afgørelsen er meddelt  

 den pågældende.
 Stk. 2.  Direktørens afgørelse kan indbringes for  

 arbejdsministeren inden 4 uger efter, at afgørelsen er meddelt den  

 pågældende.
Stk. 3.  Rettidig klage har opsættende virkning, indtil  

 klagemyndighedens afgørelse foreligger, eller klagemyndigheden bestemmer  

 andet.
Klage over afgørelser efter lov om arbejdsmiljø § 77, stk. 2, har ikke  

 opsættende virkning.
 Stk. 4.  Når særlige grunde taler derfor, kan  

 klagemyndigheden behandle en klage og tillægge denne opsættende virkning,  

 selv om klagen først fremkommer efter udløbet af den frist, der er nævnt i  

 stk. 1 og 2.
Straf § 19.  Med bøde eller hæfte straffes den, der 1. overtræder § 2, § 3, § 5, stk. 4, § 6, § 8, § 9,  

 stk. 1-4, 6-8 og 10, § 10, stk. 1, § 11, stk. 1 og 3-4, §§ 12-16, 2. ikke efterkommer påbud eller forbud, der er meddelt  

 i henhold til bekendtgørelsens bestemmelser.
Stk. 2.  For overtrædelse af § 2, stk. 1, § 3, stk. 1, §  

 10, stk. 1, § 11, stk. 1 og 3, § 12, § 14, stk. 1-3 og § 15, kan der pålægges  

 en arbejdsgiver bødeansvar, selv om overtrædelsen ikke kan tilregnes ham som  

 forsætlig eller uagtsom.
For bødeansvaret fastsættes ingen forvandlingsstraf.
 Stk. 3.  For overtrædelser, der begås af aktieselskaber,  

 andelsselskaber eller lignende kan der pålægges selskabet som sådant et  

 bødeansvar.
Ikrafttræden og overgangsbestemmelser § 20.  Bekendtgørelsen træder i kraft den 1. januar  

 1986.
Arbejdsministeriet, den 16. december  

 1985 GRETHE FENGER MØLLER /Henrik Grove Bilag 1 Metode for måling af luftens blyindhold i henhold til § 5 1. Der skal udtages prøver inden for åndingszonen for  

 den beskæftigede, dvs. inden for en halvkugle med en radius på 30 cm foran  

 ansigtet og målt fra midtpunktet af en linie, der forbinder ørerne.
 2. Luftforureningen opsamles på et for den  

 efterfølgende kemiske analyse egnet membranfilter med en porestørrelse mindre  

 end eller lig med 8 micrometer, og med en filterdiameter mindre end eller lig  

 med 37 mm.
3. Der anvendes en lukket filterholder med en  

 indsugningsåbning med en diameter på minimum 4 mm.
Lufthastigheden i  

 indsugningsåbningen skal være 1.25 m/s +/- 10 pct.
Under prøvetagningen skal  

 indsugningsåbningen så vidt muligt vende fremad.
4. Der anvendes en batteridrevet bærbar pumpe, som den  

 beskæftigede bærer i bæltet eller i en lomme.
Volumenstrømmen skal være jævn  

 og indledningsvis indstilles på 1.9 l/min +/- 5 pct.
Volumenstrømmen under  

 prøvetagningen må ikke afvige mere end 10 pct. fra volumenstrømmen ved  

 prøvetagningens begyndelse.
5. Prøvetagningstiden skal måles med en nøjagtighed  

 bedre end 2 pct.
Grænseværdier angives som tidsvægtede  

 gennemsnitskoncentrationer for en 8-timers arbejdsdag.
Ved kontrolmålinger  

 for grænseværdioverskridelser bør varigheden af prøvetagningen ikke være  

 under fire timer.
6. Den kemiske analyse af blyindholdet i den  

 luftprøve, der er udtaget efter retningslinierne i punkt 1-5, skal foretages  

 på et laboratorium, der er autoriseret af Statens tekniske Prøvenævn til at  

 foretage sådanne analyser.
Prøven analyseres ved  

 atomabsorptionsspektrofotometri eller ved en anden metode, der giver  

 tilsvarende resultater og er godkendt af arbejdstilsynet.
Bilag 2 Retningslinier for udtagning og analyse af blodprøver i henhold til § 5 1. Udtagning af blodprøver Veneblodprøver udtages af en læge, sygeplejerske med særlig uddannelse  

 hertil eller hospitalslaborant.
 Til arbejdsmiljøundersøgelser anvendes specielle glas, ofte lufttomme  

 glas.
Disse glas er specielt rensede, kontrolleret for deres afgivelse af visse  

 tungmetaller og tilsat natriumheparinat eller EDTA som antikoagulans.
Brug af  

 disse glas nedsætter risikoen for blykontaminering, idet blodet ikke kommer i  

 kontakt med luften eller huden.
Ved blodprøvetagning må proppen ikke fjernes  

 fra disse glas.
For at forhindre forurening af såvel personen som blodprøven renses  

 venestedet grundigt med f.eks. 70 pct. propanol.
Der udtages ca. 5 ml blod.  

 Umiddelbart efter blodprøvetagning vendes glasset mindst 10 gange.
 Prøveglasset forsynes med etikette, hvorpå anføres: Navn og dato.  

 Blodprøver opbevares i køleskab indtil forsendelse.
Forsendelse til analyselaboratoriet bør ske hurtigst muligt.
Prøverne kan  

 sendes som almindelig pakkepost forsvarligt emballeret.
Emballagen skal være  

 godkendt af Generaldirektoratet for post- og telegrafvæsenet.
2. Analyse af blodprøver Analyselaboratoriet skal være autoriseret af Statens tekniske Prøvenævn  

 til at udføre blodblymålinger, og analysemetoden godkendt af arbejdstilsynet.  

 Laboratoriet skal benytte AMI som referencelaboratorium.
3. Analysemetode Kemisk navn: Bly Molvægt: 207 Vejl. normalværdi: 0.15-0.82 micromol/l (3-17 microgram/100 ml) Medium: Fuldblod Prøvetagning: Veneblod i metalaseptisk rensede glas Prøvevolumen: 5 ml Analysemetode: Atomabsorptionsspektrofotometri Validitetsinterval: 0,15-4,4 micromol/l (3,0-90,0 microgram/100 ml) Præcision: Standarddeviationen mindre end 0,14 micromol/l (3  

 microgram/100ml) ved konc. 1,93 micromol/l (40 microgram/100 ml) Detektionsgrænse: 0,15 micromol/l Prøvetagningsprincip Der anvendes specielle metalaseptisk rensede 10 ml glas, kontrolleret for  

 afgivelse af bly.
Glassene er forbehandlet med natriumheparinat eller  

 ethylendiamintetraeddikesyre (EDTA). Der tappes ca. 5 ml veneblod.
Analyseprincip Bly i blod er bundet til protein i de røde blodlegemer og findes kun i  

 ringe koncentration i serum og plasma (ca. 1,0 pct.). De røde blodlegemer  

 hæmolyseres ved tilsætning af f.eks.
Triton-X-100, og denne matrix kan  

 modificeres ved tilsætning af f.eks. diammoniumhydrogenphosphat og  

 dikalium-ethylendiamintetra-acetat (K2-EDTA). Bly kvantiteres ved  

 ZEEMAN-atomabsorptionsspektrofotometri eller med lignende  

 atomabsorptionsudstyr.
Fejlkilder Ved blodprøvetagning kan bly fra omgivelserne kontaminere blodprøven.
Bilag 3 Helbredsundersøgelser, jfr. bekendtgørelsens § 9 1. De helbredsundersøgelser, der tager sigte på at  

 påvise de sygdomme, der kan opstå som følge af arbejde med bly, kan omfatte  

 følgende:
 a. - Registrering af den ansattes sygdomme - Registrering af tidligere  

 arbejde - Generel klinisk vurdering af den ansatte, herunder en vurdering af  

 blodblyniveauet.
b.
Lægen vurderer på baggrund heraf samt på baggrund af oplysninger om den  

 ansattes aktuelle arbejdsforhold, hvorvidt der er særlig begrundelse for at  

 lade een eller flere supplerende undersøgelser iværksætte.
c.
De supplerende undersøgelser kan være: - Undersøgelse af  

 nerveledningshastigheden - Neuropsykologisk undersøgelse - Undersøgelse af  

 det røde blodbillede - Bestemmelse af serum kreatinin - Undersøgelse af  

 protein i urinen.
 2. Resultaterne af de ovenfor nævnte  

 helbredsundersøgelser kan give anledning til, at lægen fraråder den ansatte  

 fortsat beskæftigelse inden for områder, hvor der forekommer udsættelse for  

 bly.
 Ved blodblyværdier over 70 microgram Pb/100 ml blod bør lægen øjeblikkelig  

 fraråde fortsat udsættelse for bly.
