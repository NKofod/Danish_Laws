 I medfør af § 4, stk. 2, i lov om erhvervsuddannelser, jf.  

 lovbekendtgørelse nr. 789 af 28. september 1993, fastsættes:
Uddannelsen § 1.  Uddannelsens formål er, at eleven gennem  

 skoleundervisning og praktikuddannelse opnår kompetence som metalsmed med et  

 af følgende specialer:
 Stk. 2.  Eleven vælger speciale ved indgåelsen af  

 uddannelsesaftale med en virksomhed, der er godkendt som praktikvirksomhed  

 inden for det pågældende speciale.
 § 2.  Det faglige udvalg for uddannelsen, jf. § 37 i  

 erhvervsuddannelsesloven, er Det faglige Udvalg for Ædelsmede.
 § 3.  For uddannelsen gælder bekendtgørelse om  

 erhvervsuddannelser (hovedbekendtgørelsen), bekendtgørelse om 1. skoleperiode  

 og bekendtgørelse om eksamensordning for erhvervsuddannelser  

 (eksamensbekendtgørelsen) samt de regler, som Undervisningsministeriet i  

 øvrigt fastsætter i medfør af erhvervsuddannelseslovens § 4, stk. 1.
 Uddannelsens varighed og struktur m.v.
 § 4.  Uddannelsen varer:
Stk. 2.  Elever, der indleder uddannelsen på skole,  

 begynder med 1. skoleperiode på 20 uger efterfulgt af 2. skoleperiode på  

 ligeledes 20 uger.
For elever, der er fyldt 18 år, kan praktikuddannelsen dog  

 træde i stedet for 1. skoleperiode.
 Stk. 3.  For elever, der indleder uddannelsen i  

 praktikvirksomheden, træder praktikuddannelse i stedet for 1. skoleperiode.
§ 5.  Personer over 25 år kan indgå uddannelsesaftale  

 med afkortning af uddannelsestiden med normalt indtil 2/3 af den tid, som den  

 pågældende forud for indgåelse af uddannelsesaftalen har brugt til relevant  

 uddannelse eller beskæftigelse med arbejde, som i det væsentlige er  

 sammenfaldende med det, som er fastsat for praktikuddannelsen i uddannelsen  

 med det valgte speciale, jf. bilag 1. Det faglige udvalg træffer afgørelse  

 efter indhentning af udtalelse fra skolen, jf. stk. 3. Uddannelsestiden skal  

 mindst udgøre længden af det afsluttende skoleophold i specialet.
Kursus i  

 henhold til erhvervsuddannelseslovens § 16 kan være omfattet af  

 uddannelsesaftale, jf. lovens § 48, stk. 2.
 Stk. 2.  Udvalget kan i særlige tilfælde dispensere fra  

 alderskravet eller beskæftigelseskravet efter samråd med praktikvirksomheden.
 Stk. 3.  Det er en forudsætning, at eleven efter skolens  

 vurdering vil kunne gennemføre skoleundervisningen efter § 6, stk. 3, inden  

 for den fastsatte uddannelsestid, eventuelt efter fritagelse for dele af  

 undervisningen, jf. § 7.
 Stk. 4.  Afgørelser efter denne paragraf, efter § 6,  

 stk. 3, og § 7, stk. 2, skal så vidt muligt træffes inden indgåelsen af  

 uddannelsesaftalen.
 § 6.  Skoleundervisningen varer inklusiv 1.  

 skoleperiode:
 Stk. 2.  Skoleundervisningen veksler med  

 praktikuddannelse som vist i figuren og som anført nedenfor, jf. dog stk. 3:
Stk. 3.  For elever med uddannelsesaftale efter § 5 kan  

 skolen efter samråd med det faglige udvalg tilrettelægge et særligt  

 uddannelsesforløb bestående af perioder med henholdsvis skoleundervisning og  

 praktikuddannelse.
Den samlede varighed af skoleundervisningen, inklusive  

 eventuelt kursus efter erhvervsuddannelseslovens § 16, må ikke overstige  

 varigheden af den skoleundervisning, som er anført i stk. 1. Det faglige  

 udvalg skal godkende fastsættelsen af praktikperioder.
 Stk. 4.  Uddannelsen omfatter svendeprøve, jf. §§ 25-28.
Fritagelse for dele af uddannelsen § 7.  Elever, der har gennemført 2. skoleperiode,  

 henholdsvis 3. skoleperiode, i uddannelsen til ædelsmed, er fritaget for 2.,  

 henholdsvis 3. skoleperiode i metalsmedeuddannelsen.
 Stk. 2.  Elever kan af skolen fritages for dele af  

 undervisningen på baggrund af beskæftigelse eller anden uddannelse, jf. bilag  

 1.
 Stk. 3.  Elever kan i øvrigt fritages for dele af  

 uddannelsen efter hovedbekendtgørelsen.
Adgangsbegrænsning § 8.  Skolen optager elever i uddannelsen i  

 overensstemmelse med de almindelige regler om optagelse af elever i  

 erhvervsuddannelserne.
 Stk. 2.  Skolen kan dog kun optage elever uden  

 uddannelsesaftale til påbegyndelse af uddannelsens 2. skoleperiode i et  

 omfang, der svarer til en procentdel af det antal elever, som skolen året før  

 optog i 2. skoleperiode med uddannelsesaftale.
 Stk. 3.  Procentdelen, jf. stk. 2, fastsættes af  

 Undervisningsministeriet efter indstilling fra det faglige udvalg og  

 Erhvervsuddannelsesrådet hvert år inden 31. december gældende for det  

 følgende kalenderår og for alle skoler, der udbyder uddannelsen.
Stk. 4.  De elever, som skolen optager efter stk. 2,  

 skal være de ansøgere, som skolen finder bedst egnede til uddannelsen.
Hvis  

 der er flere ansøgere uden uddannelsesaftale, end der kan optages ifølge stk.  

 2, træffer skolen afgørelse om, hvem der skal optages, ud fra en vurdering af  

 ansøgerens egnethed for uddannelsen på grundlag af Stk. 5.  Skolen meddeler i sit årlige udbudsmateriale,  

 hvilke nærmere kriterier skolen lægger vægt på ved optagelsen af elever uden  

 uddannelsesaftale.
 Stk. 6.  Skoler, der udbyder uddannelsen, og som ikke  

 optog elever i uddannelsen året før, kan optage indtil 10 elever uden  

 uddannelsesaftale.
 Uddannelsens mål m.v.
 § 9.  Den uddannede skal kunne udføre alle  

 arbejdsprocesser, der forekommer inden for uddannelsen med det valgte  

 speciale, under iagttagelse af gældende sikkerheds- og miljøbestemmelser.
 Stk. 2.  Den uddannede med specialet kobbersmed  

 skal kunne:
 Stk. 3.  Den uddannede med specialerne gørtler og  

gørtler (armatur) skal kunne:
 Stk. 4.  Den uddannede med specialet metaltrykker  

 skal kunne:
 Stk. 5.  Den uddannede med specialet jern- og  

 metalsliber skal kunne forarbejde metaller til brugs- og kunstgenstande  

 og udføre arbejdet maskinelt ved slibning og polering.
Skoleundervisningen § 10.  Undervisningen på skole skal på en  

 helhedsorienteret måde omfatte både praktisk og teoretisk undervisning med  

 henblik på at give eleven fornødne generelle og specielle kvalifikationer,  

 herunder at give eleven forudsætninger for at varetage de funktioner,  

 uddannelsen tager sigte på.
Undervisningen skal samtidig give forudsætninger  

 for udbygning af kvalifikationerne ved efter- og videreuddannelse og bidrage  

 til elevens personlige udvikling og forståelse af samfundet og dets  

 udvikling.
 § 11.  Skoleundervisningen efter 1. skoleperiode  

 omfatter grundfag, områdefag, specialefag og valgfag med følgende fordeling  

 på skoleperioder og vejledende uddannelsestid i uger:
 Stk. 2.  Mål og øvrige rammer for undervisningens  

 indhold samt vejledende uddannelsestid for de enkelte grundfag og valgfag  

 følger reglerne for disse fag.
Stk. 3.  Hvis uddannelsesforløbet er fastsat efter § 6,  

 stk. 3, tilrettelægger skolen undervisningen efter elevens forudsætninger og  

 behov, idet den vejledende uddannelsestid ifølge stk. 1 for de enkelte  

 undervisningsfag og den fastsatte fordeling af undervisningen på  

 skoleperioder fraviges i fornødent omfang under respekt af de angivne mål for  

 undervisningen.
Undervisningen skal omfatte valgfag.
 Stk. 4.  Skolen fastsætter inden for rammerne i §§ 12-15  

 i overensstemmelse med hovedbekendtgørelsen det nærmere indhold af  

 undervisningen.
2. skoleperiode § 12.  Undervisningen i 2. skoleperiode har til  

 formål, at eleven:
 Stk. 2.  Undervisningen i områdefag (deljob) i 2.  

 skoleperiode har følgende mål og øvrige rammer for indholdet:
Tegning Eleven skal have begyndende færdigheder i at udføre og aflæse tegninger,  

 skitser og modeller som oplæg til arbejdsopgaver, herunder brugs- og  

 kunstgenstande.
 Eleven skal selvstændigt kunne udføre borearbejde i ædelmetal og andre  

 materialer efter design, konstruktion og optegning med 1/10 millimeters  

 nøjagtighed.
 Eleven skal selvstændigt kunne udføre savearbejde i ædelmetal og andre  

 materialer efter design, konstruktion og optegning med 1/10 millimeters  

 nøjagtighed.
 Eleven skal selvstændigt kunne udføre filearbejde i ædelmetal og andre  

 materialer i geometriske og organiske former efter design, konstruktion og  

 optegning med 1/10 millimeters nøjagtighed.
 Eleven skal selvstændigt kunne udføre fræsearbejde i ædelmetal og andre  

 materialer i geometriske og organiske former efter design, konstruktion og  

 optegning med 1/10 millimeters nøjagtighed.
 Eleven kan udføre optrækningsarbejder i ædelmetal og andre metaller i  

 geometriske og organiske former efter design, konstruktion og optegning til  

 videre forarbejde ved presning og planering, svarende til en skabelons  

 nøjagtighed.
 Eleven kan udføre smedning i ædelmetal og andre metaller i geometriske og  

 organiske former efter design, konstruktion og optegning, til videre  

 forarbejdning ved presning, planering, filing og fræsning, svarende til en  

 skabelons nøjagtighed.
 Eleven kan planere og spanne brugs- og kunstgenstande svarende til krav og  

 kvalitet og varens udseende.
 Eleven skal have begyndende færdigheder i at udføre støbearbejde af  

 ædelmetal og andre metaller i geometriske og organiske former efter design,  

 konstruktion og optegning.
 Eleven skal ved arbejde med lokale, nationale og internationale forhold  

 opnå begyndende kendskab til beslægtede kendetegn.
 Eleven skal ved arbejde med historisk materiale opnå begyndende kendskab  

 til teknologiens- og økonomiens betydning for ændringer i jobfunktionen,  

 jobkvalitet, beskæftigelsesmuligheder og virksomhedernes vækstbetingelser.
 Eleven skal ved arbejde med ny teknologi opnå begyndende kendskab til nye  

 muligheder for anvendelse af ny teknologi i produktionsfasen, og medvirke ved  

 udarbejdelse af forslag til indkøb af relevant udstyr på arbejdspladserne.
3. og 4. skoleperiode § 13.  Undervisningen i 3. og 4. skoleperiode for  

 specialerne kobbersmed, gørtler, gørtler (armatur) og  

metaltrykker har til formål, at eleven:
 Stk. 2.  Undervisningen i områdefag (deljob) i 3.  

 og 4. skoleperiode har følgende mål og øvrige rammer for indholdet:
Tegning Eleven skal selvstændigt udarbejde skitser, modeller og andet oplæg, der  

 er nødvendig for at udføre arbejdsopgaver, brugs- og kunstgenstande.
Montering Eleven skal selvstændigt montere ædelmetaller og andre materialer ved  

 lodning, limning og nitning, der opfylder almindelige krav til træk-, slag-  

 og brudstyrke.
Støbning Eleven skal selvstændigt udføre støbearbejde af ædelmetal og andre  

 metaller i geometriske og organiske former efter design, konstruktion og  

 optegning.
 Stk. 3.  Undervisningen i specialefag (deljob) i  

 3. og 4. skoleperiode for specialet metaltrykker har følgende mål og  

 øvrige rammer for indholdet:
Maskinel bearbejdning (2) Eleven skal kunne foretage drejearbejde i metaller efter design,  

 konstruktion og optegning af arbejdsopgaver samt reparations- og  

 vedligeholdelsesopgaver svarende til 1/20 millimeters nøjagtighed.
 Eleven skal kunne foretage fræsearbejde i metaller efter design,  

 konstruktion og optegning af arbejdsopgaver samt reparations- og  

 vedligeholdelsesopgaver svarende til 1/20 millimeters nøjagtighed.
 Eleven skal selvstændigt betjene CNC-styrede maskiner ved arbejde i  

 metaller efter design, konstruktion og optegning af arbejdsopgaver svarende  

 til 1/20 millimeters nøjagtighed.
5. og 6. skoleperiode § 14.  Undervisningen i 5. og 6. skoleperiode har til  

 formål, at eleven:
 § 15.  Undervisningen i specialefag (deljob) i  

 5. og 6. skoleperiode for specialerne kobbersmed og gørtler har  

 følgende mål og øvrige rammer for indholdet:
Manuel bearbejdning (2) Eleven skal kunne foretage TIG-svejsning af kant- og stumpsømme i normalt  

 forekommende svejsestillinger i rustfast stål, kobber og andre materialer i  

 plade og rør efter gældende standard til karakter 2.
 Eleven skal kunne foretage MIG-svejsning af kant- og stumpsømme i normalt  

 forekommende svejsestillinger i plade- og rør efter gældende standard til  

 karakter 2.
 Eleven skal kunne foretage montagearbejder af ædelmetaller og andre  

 metaller ved svejsning, lodning, limning og nitning af arbejdsopgaver, brugs-  

 og kunstgenstande således, at arbejdet opfylder almindelige krav til varens  

 kvalitet og udseende.
 Eleven skal have erhvervet kompetence i at færdiggøre arbejdsopgaver af  

 brugs- og kunstgenstande ved slibning og polering således, at arbejdet  

 opfylder almindelige krav til varens kvalitet og udseende.
 Stk. 2.  Undervisningen i specialefag (deljob) i  

 5. og 6. skoleperiode for specialet gørtler (armatur) har følgende mål  

 og øvrige rammer for indholdet:
 Eleven skal kunne foretage drejearbejde i ædelmetal og andre metaller  

 efter design, konstruktion og optegning af arbejdsopgaver, reparations- og  

 vedligeholdelsesopgaver af brugs- og kunstgenstande svarende til 1/20  

 millimeters nøjagtighed.
 Eleven skal kunne foretage fræsearbejde i ædelmetal og andre metaller  

 efter design, konstruktion og optegning af arbejdsopgaver, reparations-og  

 vedligeholdelsesopgaver af brugs- og kunstgenstande svarende til 1/20  

 millimeters nøjagtighed.
 Eleven skal selvstændigt betjene CNC-styrede maskiner ved arbejde i  

 ædelmetal og andre metaller efter design, konstruktion og optegning af  

 arbejdsopgaver af brugs- og kunstgenstande svarende til 1/20 millimeters  

 nøjagtighed.
 Eleven skal have erhvervet kompetence i maskinel færdiggørelse af brugs-  

 og kunstgenstande i ædelmetal og andre metaller ved slibning og polering  

 således, at de færdige emner opfylder almindelige krav til kvalitet og varens  

 udseende.
Praktikuddannelsen § 16.  Praktikvirksomheden skal gennemføre  

 praktikuddannelsen således, at den sammen med skoleundervisningen fører til,  

 at eleven kan nå uddannelsens mål.
 Stk. 2.  I den første praktikperiode skal eleven  

 orienteres om de arbejdsopgaver, som forekommer under uddannelsen og det  

 valgte speciale, og under instruktion beskæftiges med ukomplicerede  

 arbejdsdiscipliner.
Stk. 3.  I de praktikperioder, der følger efter 2.  

 skoleperiode, skal uddannelsen i virksomheden endvidere tilrettelægges  

 således, at skoleundervisning og praktikuddannelse supplerer hinanden og  

 således, at eleven videreudvikler de færdigheder og rutiner, der er  

 gennemført i den forudgående skoleperiode, samt lærer de discipliner, som  

 alene forekommer i den enkelte praktikvirksomhed.
I praktikperioden gives  

 endvidere introduktion til discipliner, som forekommer i den følgende  

 skoleperiode.
 Stk. 4.  Det skal tilstræbes, at uddannelsen på  

 virksomheden tilrettelægges således, at der arbejdes efter stigende  

 sværhedsgrad og således, at eleven ved afslutningen af den sidste  

 praktikperiode opnår et niveau, der svarer til de krav, der stilles til en  

 færdiguddannet med det pågældende speciale.
Stk. 5.  Under praktikuddannelsen arbejdes der med de  

 normalt forekommende arbejdsopgaver inden for uddannelsen og det pågældende  

 speciale.
I øvrigt kan eleven på virksomheden beskæftiges med arbejdsopgaver  

 og discipliner, som er relevante og værdifulde for uddannelsen.
 Stk. 6.  Over for eleven indskærpes nødvendigheden af,  

 at de sikkerhedsregler, der gælder i virksomheden vedrørende personlig  

 sikkerhed og sikkerhed over for udstyr, værktøj og maskiner, efterleves.
 Stk. 7.  I den sidste praktikperiode arbejdes  

 selvstændigt med alle i virksomheden forekommende produktionsmaskiner samt  

 vedligeholdelses- og reparationsopgaver inden for det pågældende speciale.  

 Eleven udøver alle former for arbejdsdiscipliner og metoder og udfører  

 arbejdet ud fra sit kendskab til det gældende kvalitetsniveau.
Øvrige bestemmelser vedrørende praktikuddannelsen § 17.  Det lokale uddannelsesudvalg kan fastsætte  

 nærmere vejledende retningslinier om praktikuddannelsens gennemførelse for  

 skolens elever, jf. hovedbekendtgørelsen.
§ 18.  Ved afslutningen af en praktikperiode, undtagen  

 den sidste, meddeler virksomheden i en erklæring til skolen og eleven, hvilke  

 arbejdsområder og funktioner eleven har været beskæftiget med i  

 praktikperioden.
I denne erklæring anføres endvidere, om praktikvirksomheden  

 skønner, at eleven har særligt behov med hensyn til skoleundervisning.
 Stk. 2.  Virksomheden udsteder ved praktikuddannelsens  

 afslutning en afsluttende praktikerklæring i overensstemmelse med  

 hovedbekendtgørelsen.
Stk. 3.  Det faglige udvalg udfærdiger blanketter til  

 brug for de erklæringer, som er nævnt i stk. 1 og 2, jf.  

 hovedbekendtgørelsen.
Skolen udleverer blanketterne til virksomheden.
 Bedømmelse og uddannelsesbeviser m.v.
Uddannelsesbevis § 19.  Ved uddannelsens afslutning udsteder det  

 faglige udvalg et uddannelsesbevis til eleven som dokumentation for, at  

 eleven har opnået kompetence i uddannelsen med det valgte speciale.
 Stk. 2.  Uddannelsesbeviset udstedes, når svendeprøven  

 er bestået, og skolebevis samt afsluttende praktikerklæring er udstedt.
 Stk. 3.  Uddannelsesbeviset, der affattes i  

 overensstemmelse med hovedbekendtgørelsen, skal angive uddannelsens  

 betegnelse, speciale og oplysning om, at 13-skalaen er benyttet, og den  

 opnåede karakter fastsat i henhold til § 28. Både karakterens talværdi og  

 sproglige definition påføres uddannelsesbeviset.
 Stk. 4.  Uddannelsesbeviset suppleres med følgende  

 udtryk for præstationen:
 Stk. 5.  Det faglige udvalg opbevarer fortegnelse over  

 udstedte uddannelsesbeviser i 20 år.
Skolebevis § 20.  Når skoleundervisningen er gennemført og  

 betingelserne i stk. 2 er opfyldt, udsteder skolen et skolebevis til eleven,  

 jf. dog stk. 6. Skolen sender samtidig en kopi af skolebeviset til  

 praktikvirksomheden og til det faglige udvalg.
 Stk. 2.  Følgende betingelser skal være opfyldt for at  

 udstede skolebevis:
 Stk. 3.  Skolebeviset skal indeholde:
 Stk. 4.  Hvis betingelserne for udstedelse af skolebevis  

 ikke er opfyldt, jf. stk. 2, udsteder skolen en skolevejledning.
 Stk. 5.  Hvis en elev ophører med skoleundervisningen  

 uden at skolebevis kan udstedes, udsteder skolen bevis for den gennemgåede  

 undervisning, hvis eleven anmoder om det.
 Stk. 6.  I specialet jern- og metalsliber tjener  

 skolevejledningen som skolebevis, hvis eleven har opnået beståelseskarakter i  

 de enkelte områdefag.
Skolens bedømmelse § 21.  I forbindelse med undervisningens gennemførelse  

 foretager skolen en løbende bedømmelse af eleven i overensstemmelse med  

 skolebedømmelsesplanen, jf. hovedbekendtgørelsen.
Stk. 2.  Formålet med den løbende bedømmelse er at  

 hjælpe og vejlede eleven og at give grundlag for udstedelse af  

 skolevejledning samt at evaluere undervisningens indhold og metode.
Formålet  

 med skolens bedømmelse i sidste skoleperiode er endvidere at bidrage til  

 grundlaget for udstedelse af skolebevis.
Skolevejledning § 22.  Ved en skoleperiodes afslutning, udsteder  

 skolen en skolevejledning til eleven og til praktikvirksomheden, jf. dog stk.  

 4.
 Stk. 2.  Skolevejledningen, der udfærdiges i  

 overensstemmelse med hovedbekendtgørelsen, skal indeholde oplysning om:
Stk. 3.  Efter sidste skoleperiode udsteder skolen kun  

 en skolevejledning, hvis skolebevis ikke kan udstedes.
Skolen kan dog udstede  

 en skolevejledning efter sidste skoleperiode med angivelse af elevens  

 eventuelle behov for supplerende oplæring i praktikvirksomheden.
 Stk. 4.  Hvis eleven har gennemgået 2. skoleperiode uden  

 uddannelsesaftale udstedes skolevejledning kun til eleven.
Karakterskala § 23.  Ved karaktergivning anvendes 13-skalaen i  

 overensstemmelse med eksamensbekendtgørelsen.
Afsluttende bedømmelse § 24.  Skolen afholder eksamen i grundfag, hvis dette  

 følger reglerne om disse fag.
 Stk. 2.  Skolen afholder i sidste skoleperiode en  

 skriftlig prøve (undtagen i specialet jern- og metalsliber), jf. §§ 25 og 26.
 Stk. 3.  Skolen giver i øvrigt standpunktskarakterer i  

 de grundfag, som ikke afsluttes med eksamen.
 Stk. 4.  I områdefag og specialefag giver skolen ved  

 afslutningen af den sidste skoleperiode en standpunktskarakter i forhold til  

 slutmålene for undervisningen i disse fag på grundlag af en helhedsvurdering.
 Stk. 5.  For valgfag foretages bedømmelse efter reglerne  

 om disse fag.
Svendeprøven § 25.  Den samlede svendeprøve består af en skriftlig  

 og en praktisk prøve.
Den skriftlige prøve afholdes af skolen i den  

 sidste skoleperiode i specialet (undtagen specialet jern- og metalsliber) og  

 indgår som en del af den samlede svendeprøve.
Svendeprøvens praktiske  

 del afholdes i praktikvirksomheden inden for de sidste 3 måneder af  

 uddannelsestiden.
Stk. 2.  Ved indkaldelsen af elever til den sidste  

 skoleperiode i specialet sender skolen en liste over de pågældende elever med  

 angivelse af elevernes praktikvirksomheder til det faglige udvalg.
Det  

 faglige udvalg udpeger herefter censorer (skuemestre), og giver skolen  

 meddelelse om, hvem der er udpeget, for så vidt angår den skriftlige prøve.
Stk. 3.  Praktikvirksomheden afgiver indstilling til det  

 faglige udvalg af eleven til svendeprøvens praktiske del på en blanket, som  

 udformes af det faglige udvalg.
Det er en betingelse, at skolen har udstedt  

 skolebevis, jf. § 20, stk. 1 og 6. Det faglige udvalg giver meddelelse til  

 virksomheden om tidspunktet for prøven og om hvem, udvalget har udpeget som  

 skuemestre.
Stk. 4.  Censorerne (skuemestrene) skal have den  

 fornødne fagkundskab og repræsentere henholdsvis arbejdsgiversiden og  

 arbejdstagersiden i det faglige udvalg.
De skal opfylde habilitetskravene for  

 censorer i henhold til eksamensbekendtgørelsen.
Den skriftlige prøve § 26.  Den skriftlige prøve omfatter et antal  

 spørgsmål inden for grundfag, områdefag og specialefag.
Prøven varer 2  

 klokketimer.
Opgaverne stilles af skolen efter samråd med det faglige udvalg.  

 Opgaverne løses selvstændigt og alle hjælpemidler må anvendes.
Stk. 2.  Opgavebesvarelserne bedømmes af en lærer og 2  

 censorer.
Læreren og de to censorer giver samlet en karakter.
 Stk. 3.  Skolen giver meddelelse til det faglige udvalg  

 om den afgivne karakter.
 Stk. 4.  For at bestå den skriftlige prøve skal  

 karakteren være mindst 6.
Stk. 5.  Skolen skal tilbyde elever, der ikke består den  

 skriftlige prøve, en ny prøve, eventuelt efter supplerende skoleundervisning.  

 Eleven kan kun aflægge omprøve en gang, idet skolen efter samråd med det  

 faglige udvalg dog kan tillade, at eleven aflægger eksamen påny, hvis der  

 foreligger ganske særlige omstændigheder.
Adgang til sygeeksamen følger  

 reglerne i eksamensbekendtgørelsen.
Den praktiske prøve § 27.  Den praktiske prøve, som afholdes i  

 virksomheden, består af en arbejdsopgave i metal eller andre materialer,  

 efter design, konstruktion og optegning.
Opgaven omfatter de  

 arbejdsdiscipliner, som forekommer i uddannelsen og varer 45 klokketimer.  

 Opgaven anses for færdigudført, når eleven melder klar, og værktøj m.v. er  

 rengjort og på plads.
Skuemestrene skal være til stede under de to sidste  

 dage af prøven.
 Stk. 2.  Elevernes løsning af opgaverne bedømmes af to  

 skuemestre, som samlet giver en karakter for henholdsvis:
Stk. 3.  Skuemestrene giver meddelelse om de afgivne  

 karakterer til det faglige udvalg.
For at bestå den praktiske prøve skal  

 gennemsnittet være mindst 6.
 Stk. 4.  Det faglige udvalg skal tilbyde elever, der  

 ikke består den praktiske prøve, en ny prøve, eventult efter supplerende  

 praktikuddannelse efter samråd med praktikvirksomheden.
 Stk. 5.  Elever, som har været forhindret i at fuldføre  

 svendeprøven på grund af dokumenteret sygdom eller anden tvingende årsag, kan  

 deltage i en ny prøve efter det faglige udvalgs nærmere bestemmelse.
Svendeprøvekarakteren § 28.  For at bestå den samlede svendeprøve skal både  

 den skriftlige prøve og den praktiske prøve være bestået.
Den samlede  

 svendeprøvekarakter fremkommer som et gennemsnit af karaktererne for den  

 skriftlige prøve og den praktiske prøve, idet hver af de tre karakterer i den  

 praktiske prøve tæller 3 gange vægten af karakteren for den skriftlige prøve.
 Stk. 2.  Beregningerne af karaktererne ved den praktiske  

 prøve og karakteren efter stk. 1 foretages af det faglige udvalg.  

 Karakterværdierne 6 og 13 kan ikke fremkomme ved forhøjelse og karakteren 00  

 ikke ved nedrunding.
Ikrafttrædelses- og overgangsbestemmelser § 29.  Bekendtgørelsen træder i kraft den 1. marts  

 1995.
 Stk. 2.  Samtidig ophæves bekendtgørelse af 12. juni  

 1991 om uddannelse til metalsmed (* 1).
 Stk. 3.  Skolen fastsætter efter samråd med det lokale  

 uddannelsesudvalg fornødne overgangsordninger for elever, der på  

 ikrafttrædelsestidspunktet er i gang med uddannelsen.
Undervisningsministeriet, den 17.  

 februar 1995 Ole Vig Jensen Arne Andreasen Bilag 1 Bekendtgørelse om uddannelsen til metalsmed, februar 1995 Afkortning af uddannelsestid, jf. § 5, stk. 1, og fritagelse for dele  

 af uddannelsen, jf. § 7, stk. 2 (* 1) Bekendtgørelsen er ikke optaget i Lovtidende, jf. anordning nr. 746  

 af 8. november 1990, men forefindes i Retsinformation.
