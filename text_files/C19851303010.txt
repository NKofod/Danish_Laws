 Til samtlige til eksport af fersk kød autoriserede virksomheder og  

 dyrlægerne ved disse.
 På given foranledning meddeles, at EF-kommisionen ved forordning nr.  

 2973/79 af 21. december 1979 om gennemførelsesbestemmelser til ordningen med  

 bistand til udførsel af oksekødprodukter, der nyder særbehandling ved  

 indførsel til et tredieland, har fastsat vilkårene for eksport til USA af de  

 indtil 5000 tons pr. år af fersk, kølet eller frosset oksekød, som nyder  

 særbehandling i henhold til særlig aftale mellem USA og EF.
 Det pågældende kød skal foruden det sædvanlige sundhedscertifikat ledsages  

 af et identitetscertifikat, som udstedes af toldvæsenet på udførselsstedet.  

 Dette certifikat må dog kun udstedes, såfremt kødet hidrører fra dyr, der er  

 slagtet højst 2 måneder inden datoen for afslutningen af  

 udførselstoldformaliteterne.
 Med henblik på kontrol af dette skal der på bagsiden af passersedlen  

 (»Kopi til toldvæsenet«) være angivet slagtedato, der skal være  

 forsynet med dato, embedsstempel og dyrlægens underskrift.
 P.V.V.
