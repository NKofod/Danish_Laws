Goodwill Gartneri  

 Værdiansættelse I forbindelse med overdragelse af driften i et af A  

 personlig drevet gartneri til et af A ejet selskab skulle der opgøres  

 en goodwillværdi Ligningsrådet blev spurgt om følgende:
Spørgsmål 1. Skal der opgøres en værdi af goodwill ved  

 overdragelse af driften i gartneriet til et af A ejet anpartsselskab den  

 1/1-1998? Svar Ja, se sagsfremstilling og begrundelse Sagsfremstilling og begrundelse Revisionskontoret B anmodede om bindende  

 forhåndsbesked for, om der skulle ansættes værdi af  

 goodwill ved overdragelse af driften af gartneri til et af A ejet  

 anpartsselskab pr. 1/1-1998.
 Det var oplyst, at gartneriet producerede Nerium, Eustoma  

 og Julestjerner, og at der var tale om produktion af potteplanter.
 Omsætningen havde i 1995, 1996 og 1997 andraget  

 henholdsvis ca. kr. 3.900.000, kr. 5.000.000 og kr. 5.400.000  

 (anslået). Afsætningen skete til et mindre antal grossister og  

 med en beløbsmæssig halvdel til andelsejede GASA-selskaber.
Planterne, som blev produceret af et større antal  

 gartnere i hele Europa, blev leveret i neutral emballage efter  

 grossistfirmaets ønske, og planten kunne efter levering ikke spores  

 tilbage til producenten.
En meget stor andel af gartneriets produktion blev  

 eksporteret af grossistfirmaerne.
 Overskud af virksomheden havde får fradrag for  

 renteudgifter og henlæggelse til investeringsfond i 1995, 1996 og 1997  

 udgjort henholdsvis ca. kr. 1.053.000, kr. 1.141.000 og kr. 1.565.000  

 (anslået).
 Gartneriet havde 4-5 ansatte på  

 helårsbasis.
 Pr. 31/12-1997 var handelsværdien af  

 erhvervsaktiverne anslået til at udgøre kr. 8.500.000 og den  

 skattemæssige værdi ca. kr. 5.500.000.
 Goodwill efter Ligningsrådets vejledende  

 beregningsregel kunne opgøres til:
 Reguleret skattepligtig indkomst:
1995: 1 x 1.053.000 =              1.053.000 1996: 2 x 1.141.000 =               2.282.000 1997: 3 x 1.565.000 =              4.695.000 8.030.000 : 6 =  

 1.338.333 Udviklingstendens:
2/3 af 424.000 (1.565.000 - 1.141.000) =                282.667 1.621.000 Driftsherrelån:
50 % af kr. 1.621.000, dog højst kr. 500.000 =  

-500.000 1.121.000 Forrentning af aktiver:
12 % af kr. 8.500.000 =  

-1.020.000 101.000 Kapitalisering:
kr. 101.000 x 6 =  

  606.000 - 10 %:  

-60.600 Goodwill:  

545.400 Der var ikke branchekutymer for  

 værdiansættelse af goodwill for gartnerier, og der havde ikke  

 været købstilbud på gartneriet.
Revisionsfirmaet havde  

 oplyst, at der ikke fastsattes goodwill ved overdragelse af gartnerier mellem  

 uafhængige parter.
 Der var henvist til Tidsskrift for Skatteret 1992.431,  

 hvor Vestre Landsret ved dom af 12/8-92 ikke fandt, at der skulle  

 fastsættes goodwill ved overdragelse af svine- og  

 kvægproduktionsvirksomhed til et anpartsselskab, da den største  

 del af svineproduktionen blev solgt til et slagteri, og der var ikke knyttet  

 kundekreds til virksomheden.
Om salget af gartneriets produkter var det oplyst, at  

 dette hovedsageligt skete ved, at virksomheden på et EDB-program  

 udbød den mængde, som gartneriet kunne levere.
Grossistfirmaer  

 kunne afgive tilbud på køb, som virksomheden kunne  

 acceptere.
En del af gartneriets produkter blev solgt på en  

 egentlig auktion på GASA.
Det var oplyst, at kun ca. 40.000 kr. af den  

 samlede omsætning vedrørte salg til private.
Den lokale skatteforvaltning udtalte, at gartneriet  

 i årene 1995-1997 havde haft et stigende overskud, og at virksomheden  

 ikke var afhængig af en enkeltperson.
Gartneriet havde en kundekreds  

 som måtte betegnes som rimelig fast.
Selvom GASA-selskaberne er ejet af  

 gartneriejerne var der ikke tale om personsammenfald mellem virksomheden og  

 kunden.
 Udgangspunktet for værdiansættelse måtte  

 være Ligningsrådets beregningsregel, idet betingelserne for  

 beregningsreglens anvendelse var opfyldt.
 Efter en konkret vurdering skønnede  

 skatteafdelingen, at handelsværdien kunne ansættes til 545.000  

 kr.
 Den lokale Told- og Skatteregion indstillede, at  

 der ikke skulle fastsættes goodwill ved overdragelse af gartneriet til  

 et af A stiftet anpartsselskab den 1/1-1998.
 Regionen anså ikke den vejledende beregningsregel  

 for at være anvendelig ved udøvelse af skønnet over  

 handelsværdien for goodwill.
 Regionen havde herved lagt vægt på, at salget  

 af gartneriets produkter næsten udelukkende skete ved  

 masseafsætning, og gartneriet ansås derfor ikke for at have en  

 egentlig kundekreds.
 Told- og Skattestyrelsen bemærkede overfor  

 ligningsrådet følgende:
'Revisor har til støtte for, at der ikke kan  

 fastsættes en goodwillværdi i denne sag anført, at de  

 danske grossister kun er opkøbere for udenlandske grossister og  

 indkøbskæder, og at de kun formidler bestillingerne af planter  

 med den bestilte pris og kvalitet.
De udenlandske kæder og grossister  

 har således ikke noget kendskab til, hvor planterne kommer fra, og for  

 de danske opkøbere drejer det sig kun om at indkøbe billigst  

 muligt.
Hvis gartneriet således har en goodwill, er det kun fordi, man  

 i dette gartneri kan købe en anonym standardvare billigere end andre  

 steder.
 Til støtte for sit synspunkt har revisor herudover  

 henvist til de ovennævnte domme og kendelser, hvor der ikke fandtes af  

 foreligge en goodwillværdi.
 Revisor anfører endelig, at da der ikke findes en  

 fast kundekreds, da der ikke er kutyme for fastsættelse af goodwill ved  

 handel med gartnerier mellem uafhængige parter, og da domme og praksis  

 ikke anerkender en fastsættelse af goodwill, så finder revisor  

 heller ikke, at der i denne situation kan fastsættes en  

 goodwillværdi.
 Told- og Skattestyrelsen skal bemærke, at  

 fastsættelse af en goodwillværdi ved handel med gartnerier ikke  

 udelukkes af det faktum, at der ikke foreligger en kutyme vedrørende  

 goodwillfastsættelse.
 Det er styrelsens opfattelse, at en eventuel  

 goodwillfastsættelse i denne sag må bero på en konkret  

 vurdering af, om der til det pågældende gartneri knytter sig en  

 kundekreds, der kan realiseres ved salg til en med sælger ikke  

 interesseforbunden 3. mand.
Told- og Skattestyrelsen har til brug anmodet revisor om  

 en opgørelse over gartneriets kunder og afsætningsandelen til  

 disse.
Revisor har ved brev af 13. maj 1998 fremsendt en oversigt over  

 gartneriets kunder for indkomstårene 1994-1997.
I dette brev oplyses det videre, at hovedparten af salget  

 foregår ved, at de planter gartnerne har til salg, på et givet  

 tidspunkt bliver registreret centralt med angivelse af mængde,  

 kvalitet, udvikling og pris ved et fællesejet selskab Danpot A/S, som  

 de fleste opkøbere har adgang til.
Opkøberne har her mulighed  

 for at finde de partier, som passer bedst til deres kunders ønsker.  

 Eventuel videre forhandling om pris, emballage, levering m.v. foregår  

 direkte mellem gartneren og opkøberen.
 Det fremgår af kundeoversigten, at A's gartneri over  

 de seneste 4 indkomstår har haft salg til 23 navngivne kunder samt til  

 et antal ikke navngivne grossister.
 Af de 23 navngivne kunder har 10 været kunder gennem  

 samtlige 4 indkomstår, mens de øvrige har haft et mere svingende  

 kundeforhold.
3 af de 10 faste kunder er GASA-ejede selskaber.
Den  

 gennemsnitlige afsætning til GASA-ejede selskaber har for de 4 oplyste  

 indkomstår været 43,5% af den samlede omsætning, men med en  

 faldende tendens.
I 1994 udgjorde salget til GASA-ejede selskaber  

 således 53%, mens det i 1997 udgjorde 37%.
 Det er oplyst, at A er medlem af GASA Odense Am.m.b.a.  

 Told- og Skattestyrelsen har fra GASA Odense indhentet oplysninger om GASAs  

 struktur, herunder opkøb og afsætning m.v.
 GASA oplyser, at man på baggrund af  

 opkøbernes vareønsker, trækker/køber varerne  

 på baggrund af leverandørernes udbud, der primært finder  

 sted via Danpot A/S, jf. omtalen af Danpot A/S ovenfor.
Det enkelte GASA-medlem har ikke leveringspligt til GASA.  

 Det er i øvrigt oplyst, at den afgørende faktor med hensyn til  

 kvaliteten af det enkelte gartneris produkter er, hvorvidt gartneriet kan  

 levere de produkter, som GASAs kunder efterspørger til den rette pris.  

 Det anføres i den forbindelse, at et moderne produktionsanlæg og  

 en effektiv drift er en væsentlig forudsætning for at kunne  

 konkurrere på markedet.
For at blive optaget som medlem af GASA Odense  

 skal der udfyldes en optagelsesbegæring, ud fra hvilken - samt et  

 besøg i gartneriet - der tages stilling til eventuelt medlemsskab.
 Det fremgår af GASA Odenses vedtægter, at  

 hvert medlem forpligter sig til at overholde de af bestyrelsen fastsatte  

 regler om mængde, kvalitet, dyrkningsteknik, emballage og  

 afsætningsfremmende foranstaltninger og skal afgive oplysninger om  

 størrelsen af det dyrkede areal, forventet og/eller konstateret  

 produktion, disponible mængder, leveringsmuligheder,  

 leveringstidspunkter og lignende.
GASA stiller således en række kvalitetskrav  

 til sine medlemmer, dels i forbindelse med medlemsoptagelsen, dels til den  

 løbende produktion.
Når det af revisor anføres, at  

 omsætningen alene afhænger af at kunne producere en standardvare  

 til den billigst mulige pris synes dette således ikke at være det  

 eneste, der tillægges betydning, jf. at i hvert fald GASA stiller en  

 række kvalitetskrav til sine medlemmer.
 Revisor har til støtte for sin påstand  

 henvist dels til Vestre Landsrets dom af 12. august 1992 vedrørende  

 svineproduktion, TfS 1992, 431 og Landsskatterettens kendelse af 7. juli 1987  

 vedrørende mink-produktion, TfS 1987, 439.
 I begge afgørelser lægges der i  

 præmisserne afgørende vægt på, at der ikke kan anses  

 at være knyttet en kundekreds til de pågældende  

 producenter.
Der blev ved Vestre Landsrets-dommen lagt vægt  

 på, at den pågældende svineproducent næsten  

 udelukkende solgte sine svin til et slagteri.
Ved landsskatteretskendelsen  

 blev der lagt vægt på, at de producerede skind blev solgt gennem  

 de Danske Pelsauktioner, hvor skindene sælges uden angivelse af  

 producent.
 Det er således Told- og Skattestyrelsens opfattelse,  

 at der ved ovennævnte afgørelser primært blev lagt  

 vægt på det faktum, at der alene blev solgt til en enkelt  

 aftager, mens der mere subsidiært blev henset til, at der var tale om  

 en anonymiseret vare, hvor den endelige aftager, her forstået som  

 detail-ledet, ikke er bekendt med producenten.
 Den her foreliggende situation er således ikke  

 sammenlignelig med situationen i ovennævnte afgørelser.
 Som beskrevet har A's gartneri således indenfor en  

 4-årig periode haft et varierende antal kunder, heraf 23 navngivne  

 kunder, samt et antal unavngivne kunder, der dog  

 omsætningsmæssigt har været mindre betydningsfulde. 10 af  

 de navngivne kunder, herunder GASA-selskaberne, har været kunder over  

 hele den angivne 4-årige periode.
Det er på denne baggrund Told- og Skattestyrelsens  

 opfattelse, at der er knyttet en sådan individualiserbar kundekreds til  

 A's gartneri, som kan danne grundlag for en goodwillfastsættelse.
Told-  

 og Skattestyrelsen har herved også henset til, at der efter det for  

 sagen oplyste føres direkte forhandlinger om pris, emballage m.v.  

 mellem gartneriet og de enkelte aftagere, herunder bl.a. detailkæder  

 som FDB og Dansk Supermarked, der er opført på kundelisten.  

 Endvidere har styrelsen henset til oplysningerne om, at der, i hvert fald ved  

 afsætning til GASA, stilles visse kvalitetskrav til det enkelte  

 gartneri's produktion'.
 Told- og Skattestyrelsen indstillede på  

 baggrund af det af styrelsen anførte, at Ligningsrådet svarede  

 A, at der i forbindelse med overdragelse af A's gartneri til et af A ejet  

 anpartsselskab pr. 1. januar 1998 skulle opgøres en  

 goodwillværdi.
 Ligningsrådet tiltrådte Told- og  

 Skattestyrelsens indstilling.
 Ligningsrådet havde herved særligt henset  

 til:
 - Oplysningerne om den til A's gartneri knyttede kundekreds, herunder  

 antallet af kunder samt sammensætningen heraf.
 - At der efter det oplyste føres direkte forhandlinger mellem den  

 enkelte aftager og gartneriet om bl.a. pris emballering m.v.
 - At kvaliteten af det enkelte gartneri's produktionsmetoder, produkter  

 m.v., i hvert fald i relation til afsætning gennem GASA-ejede  

 selskaber, tillægges betydning.
 Da der ikke forelå andre holdepunkter for  

 goodwillværdiansættelsen, fandt Ligningsrådet, at  

 goodwillværdien kunne ske med udgangspunkt i Ligningsrådets  

 vejledende beregningsregel.
