 Idet Justitsministeriet herved i Forbindelse med sit Cirkulære til  

 D'Herrer af 30te Juni d.A. fremsender et Antal Eksemplarer af en af  

 Ministeriet i Medfør af Retsplejelovens § 58 udfærdiget Instruks for  

 Stævningsmænd, fastsætter Ministeriet herved i Medfør af den nævnte  

 Lovbestemmelse følgende Form for den højtidelige Erklæring, som enhver  

 Stævningsmand ved Ansættelsen vil have at afgive til vedkommende  

 Retspræsident eller Dommer ved Underret:
 »Undertegnede, der er blevet ansat som Stævningsmand, erklærer herved  

 paa Ære og Samvittighed, at jeg med Troskab og Samvittighedsfuldhed vil  

 opfylde de Pligter, der paahviler mig som Stævningsmand efter Retsplejeloven  

 og Justitsministeriets Instruks.
 Det bemærkes, at Ministeriet maa anse det for rettest, at en saadan  

 Erklæring ogsaa afgives af Personer, der tidligere har været ansat som  

 Stævningsmænd, og nu genansættes, og at der efter Ministeriets Formening ikke  

 vil være noget til Hinder for, at vedkommende Retspræsidenter og Dommere ved  

 Underret allerede forinden Retsplejelovens Ikrafttræden beskikker  

 Stævningsmændene.
 Endelig tilføjes, at det i Underretskredse med to Dommere vil være den  

 Dommer, under hvem den borgerlige Retspleje henhører, som beskikker  

 Stævningsmænd, og at der uanset Bestemmelsen om, at Forkyndelser foregaar ved  

 een Stævningsmand, bør ansættes mindst 2 Stævningsmænd i hver Kommune.
 Justitsministeriet, den 14de August  

 1919.
 P.M.V.
 Schrøder.
L.N.
Hvidt.
 Fm.
