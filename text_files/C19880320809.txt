 Et AF-kontor rettede d. 9. februar 1988 skriftlig henvendelse til  

 Direktoratet for Erhvervsuddannelserne angående et tilskud til en virksomhed.
Af sagen fremgår det, at virksomheden d. 1. maj 1987 indgik en  

 uddannelsesaftale med en efg-elev.
Forholdet skulle påbegyndes d. 1. august  

 1987 og afsluttes d. 31. juli 1989. I forbindelse med indgåelsen af aftalen  

 afsøgte virksomheden om tilskud til pladsen.
Tilskud til pladsen blev  

 bevilget med forfaldsdato d. 1. februar 1988.
D. 20. januar 1988 ophævede virksomheden uddannelsesaftalen med eleven med  

 virkning fra 31. januar 1988. Arbejdsformidlingen meddelte herefter  

 virksomheden, at tilskud ikke kunne udbetales med henvisning til § 15 i  

 AER-bekendtførelsen.
Efter nævnte bestemmelse vil tilskud ikke blive  

 udbetalt, hvis uddannelsesaftalen ophæves inden tilskuddet er udbetalt.
 D. 3. februar 1988 fremsendte virksomheden en ny meddelelse om ophævelse  

 af uddannelsesaftalen nu med virkning fra d. 15. februar 1988.
 Direktoratet udtalte, at ophævelsen af uddannelsesaftalen af 20. januar  

 1988 var korrekt udfyldt, underskrevet af begge parter og modtaget af  

 Arbejdsformidlingen d. 22. januar 1988. Uddannelsesaftalen var herefter  

 ophævet og en forlængelse, der efter sit indhold ikke medførte, at  

 uddannelsen gennemførtes, berettigede ikke til tilskud, hvorfor tilskud ikke  

 kunne udbetales.
 P.D.V.
 E.B.
