Bekendtgørelse om ændring af bekendtgørelse om mærkning, registrering og flytning af kvæg, svin, får eller geder (Reserveøremærker til får og geder m.v.) § 1 I bekendtgørelse nr. 374 af 27. april 2012 om mærkning, registrering og flytning af kvæg, svin, får eller geder foretages følgende ændringer:
 1. § 23, stk. 2, affattes således:
»Stk. 2. Tabes eller ødelægges et gult eller rødt øremærke, et gult eller rødt elektronisk øremærke eller en chip, skal der snarest isættes et nyt med samme nummer og farve.« 2. I § 23 indsættes efter stk. 2 som nye stykker:
 »Stk. 3. Tabes eller ødelægges et bøjleøremærke eller et elektronisk bøjleøremærke med en anden farve end gul eller rød, skal der snarest isættes et nyt med samme nummer.
Stk. 4. Et tabt eller ødelagt øremærke eller elektronisk øremærke kan erstattes med et husgavlsformet øremærke, hvor dyrets løbenummer er skrevet i hånden, på begge sider af øremærket, inden isættelse (reserveøremærke). Får og geder må højst være forsynet med ét øremærke, hvor løbenummeret er skrevet i hånden.« Stk. 3 og 4 bliver herefter stk. 5 og 6.
3. I § 38, stk. 1, ændres to steder »www.glr-chr.dk« til: »svineflyt.fvst.dk« 4. I § 57, stk. 1, ændres »www.glr-chr.dk« til: »chr.fvst.dk« 5. I § 59, stk. 1, ændres »www.glr-chr.dk« til: »chr.fvst.dk« § 2 Bekendtgørelsen træder i kraft den 6. maj 2013.
