 Som følge af den yderligere arbejdstidsnedsættelse har Kirkeministeriet og  

 Statstjenestemændenes Centralorganisation I fundet det nødvendigt at foretage  

 en justering af bestemmelsen i § 6, stk. 2 i aftale om løn- og  

 ansættelsesvilkår for stillinger som graver, således at fuldtidsbeskæftigelse  

 fra den 1. september 1988 fastsættes til 1976 timer årligt.
 I overensstemmelse hermed ændres skalaen med det årligt beregnede  

 arbejdstimetal i afsnit IX. 1. i Kirkeministeriets cirkulære af 18. marts  

 1981 om beregning af beskæftigelsesgrad for gravere m.v. således fra den 1.  

 september 1988:
 Ændringen finder anvendelse ved nyvurdering af graverstillingernes  

 beskæftigelsesgrad efter 1. september 1988.
 Det vejledende medhjælpstimetal beregnes som det antal timer, det årligt  

 beregnede arbejdstimetal overstiger 1976 timer.
 For deltidsbeskæftigede gravere gælder følgende arbejdstidsregler:
 1. Til gravere, hvis beskæftigelsesgrad er beregnet  

 før 1. januar  1987 ydes en samlet kompensation på 5,26% for begge  

 arbejdstidsforkortelser.
 2. Til gravere, hvis beskæftigelsesgrad er beregnet  

 efter 1. januar  1987 og før 1. september 1988 i henhold til skalaen i  

 ministeriets cirkulære af 14. januar ydes en kompensation på 2,63% for den  

 seneste arbejdstidsforkortelse.
 3. Til gravere, hvis beskæftigelsesgrad fastsættes i  

 henhold til nærværende cirkulære efter 1. september 1988 ydes ingen  

 kompensation.
 Der ydes ikke kompensation til ikke-tidsbestemte tillæg som  

 rådighedstillæg og personligt udligningstillæg.
 For fuldtidsbeskæftigede gravere tilrettelægges arbejdstidsforkortelsen  

 lokalt.
 Kirkeministeriets cirkulære af 14. januar 1987 vedrørende ændring pr. 1.  

 januar 1987 af kvotafastsættelsen for stillinger som graver ophæves.
 Kirkeministeriet den 15. august 1988.
 P.M.V.
 E.B.
