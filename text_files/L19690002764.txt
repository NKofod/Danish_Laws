Bekendtgørelse om andre landes stilling til konvention og statut af 20. april 1921 angående transitfriheden I tilslutning til udenrigsministeriets bekendtgørelse nr. 197 af 19. april 1923 samt efterfølgende bekendtgørelser, senest nr. 76 af 4. oktober 1966, Lovtidende C, bringes det herved til almindelig kundskab, at Nigeria med virkning fra den 1. februar 1968 har tiltrådt den i Barcelona den 20. april 1921 undertegnede konvention og statut angående transitfriheden.
 Malawi har ved notifikation af 3. september 1968 til FN's generalsekretær erklæret, at det fra nævnte dato ikke længere anser sig for bundet af konventionen og statutten, hvis anvendelse var blevet udvidet til Malawis territorium inden landets opnåelse af selvstændighed.
