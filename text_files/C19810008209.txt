 Ved cirkulære af 28. januar 1981 meddeltes det, at man havde bemyndiget  

 statsskattedirektoratet til at varetage ekspeditionen af sager om udveksling  

 af oplysninger med andre lande m.v.
 Det blev samtidig oplyst, at de gældende ordninger vedrørende inddrivelse  

 af skatter ikke berørtes af cirkulæret.
Fra og med den 1. juli 1981 ændres den gældende inddrivelsesordning for så  

 vidt angår de lande m.v., som ikke allerede henhører under  

 sømandsskattekontorets administration, idet man pr. nævnte dato har  

 bemyndiget statsskattedirektoratet, hvorunder sømandssskattekontoret  

 henhører, til også at varetage administrationen af inddrivelsessager  

 vedrørende Holland, Belgien, Frankrig, USA og Grønland.
Bemyndigelsen  

 omfatter tillige lande, med hvilke der i fremtiden indgås aftaler om  

 inddrivelse af skatter.
 Danske skattekrav, der ønskes inddrevet i disse lande m.v., vil herefter  

 fra og med den 1. juli 1981 være at indsende til sømandsskattekontoret,  

 Kampmannsgade 1, 1604 København V.
 Også administrationen af udenlandske skattekrav, der fremsendes til  

 inddrivelse her i landet, vil fremtidig blive varetaget af  

 sømandsskattekontoret.
