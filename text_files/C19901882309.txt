 1. Hidtidige regler.
 Udgifter til plantning af nye læhegn kan ikke fradrages eller afskrives.
 Udgifter til genplantning af læhegn kan fradrages i forhold til den  

 periode, skatteyderne har ejet ejendommen, sammenholdt med hegnets levetid.
I henhold til lov om læhegn kan der ydes tilskud til nyanlæg og udskiftnig  

 af læhegn.
Foretages der kollektiv etablering af læhegn efter lov om læhegn,  

 hvorefter der betales et fast beløb pr. plante, der også omfatter rydning,  

 renholdelse og efterplantning, anses 50 % af udgifterne til læplantning for  

 fradragsberettigede vedligeholdelsesudgifter.
Vedligeholdelsesudgifterne kan  

 fradrages i plantningsåret.
Dette gælder både plantning af nye læhegn og  

 genplantning af læhegn.
 Er der tale om genplantning af læhegn efter lov om læhegn kan de øvrige 50  

 % af udgifterne til læplantning fradrages i forhold til den periode,  

 skatteyderen har ejet ejenodmmen, sammenholdt med hegnets levetid.
Er de berørte jordarealer erhvervet som led i en jordfordeling efter  

 jordfordelingsloven, eller ved jordombytning som led i en ekspropriation,  

 beregnes fradraget for udgifter til genplantning af læhegn i forhold til den  

 periode, skatteyderen har ejet det nyerhvervede jordareal, sammenholdt med  

 hegnets levetid.
Dette gælder både genplantning efter lov om læhegn og  

 genplantning i øvrigt.
 2. Ændringer.
I tilfælde, hvor deltagelse i jordfordeling eller jordombytning medfører,  

 at et jordareal med læhegn ombyttes med et andet jordareal med læhegn,  

 overføres ejertiden for ejendommen fra jordarealet med det/de ombyttede  

 læhegn til jordarealet med det/de nyerhvervede læhegn.
Omfatter ombytningen  

 jordareal med læhegn med forskellig ejertid overføres den længste ejertid til  

 det/de nyerhvervede læhegn.
 Levetiden for ombyttede læhegn overføres ikke, og skatteyderne indtræder  

 derfor i levetiden for det nyerhvervede læhegn.
 3. Reglerne har virkning for udgifter, der afholdes i  

 indkomståret 1991 og senere indkomstår.
