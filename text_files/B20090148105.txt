Bekendtgørelse om ændring af bekendtgørelse om dyreejeres anvendelse af lægemidler til dyr og fødevarevirksomheders egenkontrol med restkoncentrationer (Identificering af dyr af hesteslægten og administrative lettelser for erhvervet m.v.) § 1 I bekendtgørelse nr. 481 af 29. maj 2007 om dyreejeres anvendelse af lægemidler til dyr og fødevarevirksomheders egenkontrol med restkoncentrationer foretages følgende ændringer:
 1. I § 2, stk. 2, ændres »dyr af hestefamilien« til: »dyr af hesteslægten (herefter benævnt heste)«.
 2. § 7, stk. 3, affattes således:
»Stk. 3. Undtaget fra det i stk. 1 nævnte krav om kursusdeltagelse er dyreejere, der udelukkende har heste, der er udelukket for konsum og personer, der behandler heste, der lever i zoologiske haver, dyreparker og lignende.« 3. § 13, stk. 1, affattes således:
 »Når dyreejeren anvender receptpligtige lægemidler, skal denne ved behandlingens indledning foretage læselige optegnelser over medicinanvendelsen, hvor der for hver enkelt behandling noteres følgende:
1) dato for behandlingens start, 2) hvilke og hvor mange dyr, der er behandlet (entydig identifikation eller, hvis dette ikke er muligt, antal, anslået vægt og staldafsnit eller tilsvarende opdeling), 3) årsag til behandlingen, 4) hvilket lægemiddel, der er anvendt, og 5) dosering af lægemidlet, og hvordan dette er indgivet.« 4. I § 19, stk. 1, ændres »Dyr af hestefamilien« til: »Heste«.
 5. § 19, stk. 2, affattes således:
»Stk. 2. Dyreejeren forpligter sig til i overensstemmelse med »Dyrlæge- og ejererklæring for dyr af hestefamilien, der er behandlet med lægemidler, der udelukker dyret fra konsum«, at lade erklæringen følge dyret ved enhver flytning og informere den nye ejer om, at dyret ikke må anvendes til konsum, medmindre at dyret er ledsaget af et pas, der indeholder afsnit IX, jf. artikel 5 i Kommissionens Forordning (EF) nr. 504/2008 af 6. juni 2008 om gennemførelse af Rådets direktiv 90/426/EØF og 90/427/EØF for så vidt angår metoder til identifikation af enhovede dyr« 6. I § 31, stk. 2, og § 32, ændres »kategori 1« til: »kategori 2«.
§ 2 Bekendtgørelsen træder i kraft den 1. januar 2010.
