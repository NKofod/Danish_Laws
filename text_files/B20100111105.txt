Bekendtgørelse om ændring af bekendtgørelse om spildevandstilladelser m.v. efter miljøbeskyttelseslovens kapitel 3 og 4 (Tilladelse for virksomheder til tilslutning til spildevandsforsyningsselskabs udløbsledning) § 1 I bekendtgørelse nr. 1448 af 11. december 2007 om spildevandstilladelser m.v. efter miljøbeskyttelseslovens kapitel 3 og 4, som ændret ved bekendtgørelse nr. 332 af 25. marts 2010, foretages følgende ændring:
 1. I § 9, stk. 1, indsættes efter 1. pkt.:
»Hvis en virksomhed tilsluttes et spildevandsforsyningsselskabs udløbsledning, og tilslutningen sker efter et spildevandsforsyningsselskabs renseanlæg, betragtes tilslutningen som særskilt udledning efter lovens § 28, stk. 1 og 2, jf. bekendtgørelsens kapitel 7.« § 2 Bekendtgørelsen træder i kraft den 27. september 2010.
