I henhold til § 21, stk. 3, og § 28, stk. 2, i lov om offentlig sygesikring, jf. lovbekendtgørelse nr. 490 af 21. juli 1986 som senest ændret ved lov nr. 416 af 6. juni 1991, fastsættes:
 § 1.  Rederbidraget udgør årligt 504 kr. pr. søfarende  

 forhyret på dansk skib i udenrigsfart, svarende til 1,40 kr. pr. hyredag.
 § 2.  Ved udenrigsfart forstås:
 Stk. 2.  Indre vandveje, såsom indsøer, floder og  

 kanaler henregnes til det under stk. 1, 1) nævnte område, når indsejlingen er  

 sket fra et sted på kystlinien, der er beliggende inden for området.
 § 3.  Rederbidraget opgøres for hvert skib og opkræves  

 af Ulykkesforsikringsforbundet for dansk Søfart hos vedkommende reder på  

 samme måde som opkrævningen af præmier til arbejdsskadeforsikringen.
 Stk. 2.  I mangel af rettidig betaling kan rederbidraget  

 af Ulykkesforsikringsforbundet inddrives ved udpantning hos rederen.
 § 4.  Ulykkesforsikringsforbundet indbetaler de  

 modtagne bidrag til Sundhedsministeriet senest en måned efter rederbidragets  

 forfaldsdato.
 § 5.  For skibe, hvor reder er selvforsikrende efter  

 lov om arbejdsskadeforsikring, opgøres rederbidraget for hvert skib af  

 vedkommende reder, der indbetaler bidraget til Sundhedsministeriet på samme  

 måde som Ulykkesforsikringsforbundet.
 § 6.  Bekendtgørelsen træder i kraft den 1. juli 1992.  

 Samtidig ophæves bekendtgørelse nr. 776 af 12. december 1989.
