 I forbindelse med behandlingen af forslag til lov om ændring af lov om  

 realkreditinstitutter, der forventes vedtaget den 17. oktober 1986, har  

 regeringen fremsat et forslag til ændret formulering af § 3, stk. 2, 2. pkt.  

 med følgende ordlyd:
»Lån til ejerskifte vedrørende den ejendom, der hidtil har tjent til  

 bolig for ansøger, kan endvidere ydes efter de hidtidige regler, såfremt  

 lånsøger senest den 17. oktober 1986 har indleveret skøde eller slutseddel  

 til tinglysning vedr. køb af anden ejendom, der skal tjene til bolig for  

 lånsøgeren.« Regeringen har samtidig over for folketinget tilkendegivet, at det kan  

 være forbundet med vanskeligheder i den foreliggende, særlige situation at få  

 opfyldt kravet i stempellovens § 38 om påtegning af ejendomsværdien.  

 Regeringen har dog samtidig oplyst, at det fremgår af retspraksis, navnlig  

 UfR 1980 s. 242 V, at et adkomstdokument ikke skal afvises, hvis påtegningen  

 mangler, men skal lyses med frist til indhentning af påtegningen.
 Muligvis vil dette forudsætte en særskilt begæring fra anmelderen, men da  

 det må anses for at være af afgørende betydning for at undgå usikkerhed på  

 området, har regeringen meddelt folketinget, at man i den konkrete situation  

 under alle omstændigheder bør kunne gå ud fra, at der i selve indleveringen  

 til tinglysning ligger en begæring om tinglysning med frist til at fremskaffe  

 den nødvendige påtegning.
 Justitsministeriet har fundet det rigtigst at orientere  

 tinglysningsdommerne om de forudsætninger, der ligger bag folketingets  

 vedtagelse af ændringsloven.
 P.M.V.
