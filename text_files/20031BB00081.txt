Fremsat den 2. december 2003 af  

 Margrethe Vestager (RV),  

 Marianne Jelved (RV) og Anders Samuelsen (RV) Forslag til folketingsbeslutning om støtte til børn af forældre, der er under behandling for  

  

 alvorlige psykiske lidelser eller misbrug af alkohol, narkotika  

  

 eller lignende Folketinget pålægger regeringen i indeværende  

 folketingsår at tage de nødvendige lovgivningsinitiativer til at sikre et  

 landsdækkende tilbud om terapeutisk støtte til børn af forældre, der er under  

 behandling for alvorlige psykiske lidelser eller misbrug af alkohol,  

 narkotika  

 eller lignende, herunder etablering af børnevenlige faciliteter på alle  

 landets  

 behandlingscentre og -afdelinger.
Den landsdækkende indsats skal koordineres af amterne og  

 omfatte både amtslige og private behandlingssteder.
Indsatsen kan f.eks. ske  

 i  

 form af   

 	  

    

 pårørendesamtaler på  

 psykiatriske afdelinger, distriktscentre og behandlingscentre mellem en  

 professionel behandler og børnene og deres forældre med oplysninger til  

 børnene  

 om deres mors eller fars sygdom tilpasset børnenes alder,   

 	  

    

 besøgsværelser på  

 psykiatriske afdelinger samt behandlingscentre for misbrugere indrettet til  

 børn, hvor børnene og den syge mor eller far kan mødes under længerevarende  

 indlæggelser og ophold,   

 	  

    

 oprettelse af børn og  

 unge-grupper ledet af terapeutisk uddannet personale, hvor børnene kan tale  

 sammen om deres erfaringer og få støtte til at  

    

  

 bearbejde deres problemer.
Bemærkninger til forslaget Børn af forældre, som lider af alvorlige psykiske sygdomme,  

 alkoholisme eller narkomani udgør en særlig sårbar risikogruppe.
Dette  

 skyldes  

 dels eventuel medfødt sårbarhed, dels de problemer, forældrenes sygdom  

 medfører i forældre-børn-relationen og endelig de mange sociale og familiære  

 belastninger, som følger af forældrenes sygdom.
Konsekvenserne er flerfoldige  

 og omfatter øget risiko for, at børnene selv bliver misbrugere, for psykiske  

 lidelser og problemer både i barndommen, i ungdommen og i voksenalderen, for  

 en  

 voldelig adfærd hos børnene, for selvmord (især hos pigerne) og for en kort  

 levetid  

 (især hos drengene). Genetiske og miljøbetingede forhold spiller sammen på  

 kompliceret vis.
Både i sundhedssektoren og i socialsektoren mangler der  

 opmærksomhed og relevant (be)handling med hensyn til psykiatriske patienters,  

 alkoholikeres og narkomaners forældrerolle, sygdommenes indflydelse på  

 forældre-børn-samspillet og børnenes udviklingsbetingelser.
Der mangler  

 fælles  

 viden hos de tværfaglige samarbejdspartnere i sundheds- og socialsektoren  

 samt  

 i daginstitutioner og skoler om disse lidelsers indflydelse på familielivet  

 og  

 barnets udvikling, ligesom der mangler rutiner for det tværfaglige  

 samarbejde.
Der er en overhyppighed af substansmisbrug hos personer med  

 psykiske lidelser.
F.eks. er 40 pct. af de mødre, der er indlagt for en  

 psykisk  

 lidelse, også alkoholikere  det samme tal for fædrene er 33 pct.
Denne  

 sammenhæng kan være svær at forklare, således kan substansmisbruget opstå  

 gennem et forsøg på selvmedicinering (f.eks. dæmper alkohol angstanfald),  

 eller  

 misbruget kan have bidraget til de psykiske lidelser (f.eks. på grund af  

 skader  

 på centralnervesystemet). Det er således meget svært at skille  

 substansmisbrug  

 og psykiske lidelser fra hinanden, når man vil måle »effekten« i form af en  

 forhøjet risiko for børnene.
Netop derfor finder forslagsstillerne, at det  

 giver mening med en tilsvarende indsats for begge forældregrupper.
Det er vanskeligt at afgøre, om den sociale arv og andre  

 risikomønstre for børn af psykisk syge og substansmisbrugere afspejler en  

 indlært adfærd, en reaktion på miljømæssige belastninger eller genetisk  

 arvelige træk, eller om der er tale om en kombination af alle tre faktorer.  

 Dette bør imidlertid ikke være en undskyldning for ikke at gribe ind med  

 terapeutiske metoder.
Forskningsresultater viser nemlig, at terapeutiske  

 metoder  

 også kan være virksomme over for rent genetiske årsagsforhold.
Dette forslag vedrører en forebyggende terapeutisk indsats  

 for børn, hvor forældrenes sygdom og adfærd placerer dem i særlige  

 risikogrupper.
Forslaget vedrører altså ikke de børn, som har udviklet  

 behandlingskrævende børne/ungdomspsykiatriske problemer, og som allerede i  

 dag  

 behandles på eller henvises til de lokale børne- og ungdomspsykiatriske  

 afdelinger.
Både internationale og nationale erfaringer viser, at jo  

 tidligere tilbuddet gives (inden problemerne er blevet for store), jo større  

 chance er der for at bryde det uheldige mønster.
Derfor finder  

 forslagsstillerne, at der er behov for systematisk at træde til med  

 terapeutisk  

 bistand i form af samtaler og eventuel gruppeterapi, allerede første gang  

 forældrene indlægges til behandling for et substansmisbrug eller en psykisk  

 lidelse.
Ved interview med børn af psykisk syge har børnene  

 efterlyst en kendt voksen at snakke med om moderens eller faderens sygdom og  

 mulighed for at lege og beskæftige sig med deres interesser for at »holde  

 tankerne væk« fra moderens eller faderens sygdom.
Og de er nysgerrige og  

 positive, når de direkte bliver spurgt, om de kunne tænke sig at tale med  

 andre  

 børn, der også har psykisk syge forældre.
Børnene fortæller også, at ingen  

 har  

 oplyst dem om forældrenes psykiske sygdom, og at de både behøver og ønsker  

 mere  

 viden herom.
Der har i Danmark været flere projekter, der har oprettet  

 børne og unge-grupper for børn af psykisk syge, bl.a. i Vejle og Århus Amter.  

 Samtlige projekter kan rapportere om en positiv effekt.
For alle er det dog  

 et  

 problem, at mange forældre er tilbageholdende og ængstelige for at lade  

 børnene  

 deltage.
Et opsporende arbejde og et samarbejde med de lokale psykiatriske  

 afdelinger er en fordel.
Familiesamtaler med de indlagte forældre og deres  

 børn  

 har vist sig at være en velegnet metode, men den kræver en særlig ekspertise.  

 Erfaringerne peger på, at samtalerne skal ske med udgangspunkt i psykiatrien.
Der har løbende været adskillige privatfinansierede  

 projekter og forsøg inden for området.
Senest har Psykiatrifonden iværksat et  

 børneprojekt, som bl.a. omfatter børnevenlige rum på psykiatriske afdelinger,  

 samtalegrupper m.m.
Disse tiltag hilses velkommen.
Problemet med disse tiltag  

 er imidlertid, at der fokuseres på en smallere målgruppe, at der ikke  

 eksisterer samme garanti for kontinuitet, og at f.eks. de kommunale  

 handlemuligheder ikke kan inddrages.
Et helhedssyn på disse belastede familier kræver  

 specialviden fra flere faggruppers side: psykiatri, psykologi,  

 behandlingscentre og socialvæsen.
At kombinere denne viden til glæde for hele  

 familien kræver samarbejdsstrukturer, der sjældent er til rådighed i dag.  

 Dilemmaet er  groft sagt  at de psykiatriske institutioner og  

 behandlingscentrene for substansmisbrug har behandlingsmulighederne, mens  

 socialforvaltningerne har handlemulighederne.
Det tværsektorielle samarbejde  

 har vist sig ikke at fungere tilfredsstillende.
Socialforvaltningernes  

 begrænsede indsigt i psykiatri og børnepsykiatri, de psykiatriske afdelingers  

 og distriktscentrenes begrænsede indsigt i familie- og børneorienteret  

 behandling og de relativt få og ofte noget isolerede børne- og  

 ungdomspsykiatriske afdelinger nødvendiggør en tværfaglig indsats, hvis det  

 skal lykkes at samordne et så kompliceret felt til en fælles indsats.
Det er afgørende, at tilbuddet om støtte kan accepteres af  

 forældrene, og at der kan opbygges et tillidsfuldt samarbejde både om  

 behandlingen af forældrenes psykiske sygdom, om forældre-børn-forholdet og om  

 eventuelle sociale hjælpeforanstaltninger.
Det er afgørende for  

 troværdigheden  

 af indsatsen, at det faktisk er muligt at etablere de relevante  

 hjælpeforanstaltninger (f.eks. professionelle dagplejemødre, støttepædagoger  

 i  

 daginstitutionerne, hjemmehjælp, aflastningsfamilie, professionelle  

 plejeforældre, økonomisk støtte til løsning af familiernes evt. sociale og  

 arbejds/uddannelsesmæssige problemer). Dette tydeliggør nødvendigheden af, at  

 socialforvaltningernes handlemuligheder inddrages, selv om dette  

 beslutningsforslag  

 fokuserer på de psykiatriske institutioner og behandlingscentrene for  

 substansmisbrugere.
En dansk registerbaseret undersøgelse af to fødselsårgange  

 (1966 og 1973) har vist, at 7,8 pct. af børnene havde oplevet, at en af  

 forældrene eller begge forældre (hvilket dog er sjældent) havde været indlagt  

 på en psykiatrisk afdeling.
Ca. 25 pct. af alle patienter på en psykiatrisk  

 afdeling har børn mellem 0 og 18 år, og en screening på godt halvdelen af de  

 distriktspsykiatriske centre af det samlede antal patientforældre viste, at  

 62  

 pct. af de 0-18-årige børn boede hos den psykisk syge mor eller far.
Sundhedsstyrelsen anslår, at der hvert år fødes 50 børn af  

 narkomaner.
Ifølge Socialforskningsinstituttets undersøgelse »Risikofaktorer  

 i  

 barndommen« (1999) har 2,9 pct. af en fødselsårgang en far og 1,7 pct. en  

 mor,  

 der har været indlagt med en alkoholrelateret lidelse.
Dertil kommer, at 0,2  

 pct. af en årgang har en mor og 0,15 pct. har en far, der har været indlagt  

 med  

 en narkotikarelateret lidelse.
I alt oplever 4,9 pct. af en fødselsårgang  

 således, at en forælder indlægges for substansmisbrug.
Omfanget af denne gruppe af børn er ikke opgjort samlet, og  

 ovenstående tal kan ikke give noget endeligt billede, da der må formodes at  

 være et vist sammenfald mellem de forskellige grupper.
Tallene afslører  

 heller  

 ikke, at der er forskel på, hvor store forældrenes problemer er, eller hvor  

 megen bistand de forskellige børn behøver.
Tallene afslører imidlertid, at  

 der  

 er tale om et reelt og omfattende problem, som kræver handling.
I forbindelse med satspuljeforhandlingerne for 2004 er der  

 afsat 20 mio. kr. til en styrket tværfaglig indsats over for børn af  

 misbrugere  

 og sindslidende.
Disse midler skal dels finansiere identifikationen af de  

 patienter, som er forældre, hos alle landets behandlende myndigheder, dels  

 sikre, at bl.a. samtalegrupper for børn af misbrugere og sindslidende  

 udbredes,  

 så der findes tilbud over hele landet.
Forslaget er således en opfølgning på  

 de  

 netop afsluttede satspuljeforhandlinger for 2004.
 Forslagsstillerne foreslår, at der afsættes yderligere 80  

 mio. kr. til ordningen, og at det efterfølgende evalueres, om de afsatte  

 midler  

 svarer til opgavens omfang.
Skriftlig fremsættelse Margrethe Vestager  

  

  

 (RV):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om støtte til børn af forældre, der er under behandling  

 for alvorlige psykiske lidelser eller misbrug af alkohol, narkotika eller  

 lignende .
(Beslutningsforslag nr.
B 81).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
