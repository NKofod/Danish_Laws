I meddelelse 145-88 af 2. marts 1988 orienterede vi om foreslåede  

 ændringer i Statsfrøkontrollens prøvetegningsregler angående antallet af  

 delprøver, der skal udtages af renvarepartier.
Dette forslag er nu  

 vedtaget.
 Det i ovennævnte meddelelse omtalte forslag blev godkendt af  

 Frøkontrolkommissionen på et møde den 27. april d.å. og er siden endeligt  

 godkendt af Landbrugsministeriet.  Med virkning fra 1. juli 1988 er  

 Statsfrøkontrollens prøvetagningsregler, 1985, punkt 2.4.1, derfor ændret som  

 følger:
 »For partier af renvarer, der efter prøvetagningen skal forsegles af  

 Statsfrøkontrollen, gælder - uanset prøvetagningsmetode - følgende normer for  

 antallet af udtagne delprøver:
 Af partier på indtil 10.000 kg udtages 1 delprøve for hver 50 kg.
 Af partier, der er større end 10.000 kg, udtages 200 delprøver plus mindst  

 1 delprøve for hver 500 kg, hvormed vægten af partiet overstiger 10.000 kg.  

 Det vil sige, at der f.eks. af et parti korn på 25.000 kg skal udtages mindst  

 230 delprøver.
 Delprøverne skal udtages, så de repræsenterer alle dele af partiet.
