 I henhold til § 13, stk. 3 og stk. 4, i lov om arbejdsmiljø, jf.  

 lovbekendtgørelse nr. 646 af 18. december 1985, som senest ændret ved lov nr.  

 177 af 14. april 1993, og i henhold til § 21, stk. 3, i Arbejdsministeriets  

 bekendtgørelse nr. 323 af 19. maj 1993 om bedriftssundhedstjeneste,  

 fastsættes:
Område § 1.  Der kan ydes statstilskud til oprettelse af  

 obligatoriske eller frivillige bedriftssundhedstjenester, der etableres med  

 henblik på det i § 1 nævnte formål i bekendtgørelse nr. 323 af 19. maj 1993  

 om bedriftssundhedstjeneste, og som i øvrigt opfylder kravene i  

 bekendtgørelsen til bedriftssundhedstjenester, herunder om normalvedtægt m.v.  

 for den pågældende model.
 § 2.  Hvis bedriftssundhedstjenesten udfører opgaver,  

 omfattet af § 13, stk. 3, 3. pkt., i lov om arbejdsmiljø, skal  

 bedriftssundhedstjenesten godtgøre, at tilskud alene skal anvendes til  

 opfyldelse af det i § 1 nævnte formål, samt afgive en erklæring herom.
 § 3.  Etablerer virksomheden bedriftssundhedstjeneste  

 ved at oprette tjenesten på virksomheden eller ved at indgå aftale om bistand  

 fra en bedriftssundhedstjeneste på en anden virksomhed, kan tilskud søges af  

 den virksomhed, på hvilken tjenesten oprettes.
 Stk. 2.  Deltager virksomheden i et  

 bedriftssundhedscenter eller i en branchebedriftssundhedstjeneste, kan  

 tilskud søges af den institution m.v., som forestår oprettelsen af tjenesten,  

 og som er ansvarlig for de dermed forbundne udgifter.
Tilskudets art og størrelse § 4.  Tilskud kan ydes til forandring og indretning af  

 lokaler, oprettelse af mobile enheder, anskaffelse af inventar og udstyr m.v.  

 i forbindelse med etablering af bedriftssundhedstjeneste eller ved væsentlig  

 udvidelse af en tidligere oprettet bedriftssundhedstjeneste, som opfylder  

 betingelserne for at modtage tilskud, jf. § 1.
 Stk. 2.  Der kan ydes tilskud i forbindelse med en  

 udvidelse, selv om der ikke er ydet etableringstilskud ved oprettelsen af  

 tjenesten.
 § 5.  Til delvis dækning af etableringsudgifter, jf. §  

 4, ydes tilskud med 50 pct. af udgifterne inden for følgende udgiftsgrænser:
 Hvis en bedriftssundhedstjeneste omfatter mere end 20.000 ansatte,  

 forhøjes grænserne pr. 5.000 ansatte med 89.700 kr. til indretning og 141.120  

 kr. til udstyr/inventar.
 Stk. 2.  Bedriftssundhedstjenester, der opbygges omkring  

 mobile enheder, vil kunne søge om at disponere inden for den samlede ramme  

 til indretning og udstyr/inventar.
 Stk. 3.  Hvis en særlig sammensætning af  

 bedriftssundhedstjenestens personale eller hvis særlige geografiske forhold  

 foreligger, jf. § 14, stk. 2, og § 15 i bekendtgørelse nr. 323 af 19. maj  

 1993 om bedriftssundhedstjeneste, kan der ydes tilskud udover de i stk. 1  

 fastsatte udgiftsgrænser.
 Stk. 4.  På baggrund af de indsendte regnskaber, jf. §  

 8, stk. 1, vurderer direktøren for Arbejdstilsynet udgiftsgrænserne i stk. 1  

 een gang årligt med henblik på en eventuel regulering fra den 1. januar i det  

 følgende kalenderår.
§ 6.  Hvis der tillige ydes kommunale eller  

 amtskommunale etableringstilskud, må det samlede offentlige tilskud ikke  

 overstige 75 pct. af de faktiske udgifter, og statstilskuddet nedsættes, i  

 det omfang tilskuddet overstiger 75 pct.
Statstilskuddets størrelse påvirkes  

 ikke af eventuel kommunal driftsstøtte.
Ansøgning § 7.  Ansøgning om statstilskud sendes til den  

 stedlige arbejdstilsynskreds på et særligt skema, som rekvireres hos  

 Arbejdstilsynet, vedlagt erklæring i henhold til § 2.
 Stk. 2.  Det er en betingelse for at opnå tilskud, at  

 projektet først påbegyndes, etableret efter at Arbejdstilsynets skriftlige  

 forhåndstilsagn om statstilskud er modtaget.
 Regnskab m.v.
§ 8.  Afsluttet regnskab for etableringen af projektet  

 sendes til Arbejdstilsynet inden 2 år, efter at Arbejdstilsynets skriftlige  

 forhåndstilsagn er modtaget.
Regnskabet skal være revideret af en  

 statsautoriseret revisor, af en registreret revisor eller af Kommunernes  

 Revisionsafdeling.
 Stk. 2.  Ydes der kommunale tilskud, aflægges regnskab  

 tillige efter reglerne herom.
 Stk. 3.  Arbejdstilsynet er berettiget til, hos den  

 tilskudsmodtagende, at indhente sådanne oplysninger, som anses for at være af  

 betydning til belysning af projektet og for godkendelse af regnskabet.
Stk. 4.  Udbetaling af tilskud finder sted på grundlag  

 af det af Arbejdstilsynet godkendte regnskab.
Der kan dog udbetales forskud  

 på tilskud for allerede afholdte udgifter mod indsendelse af attesterede  

 kvitteringer.
Forskudsvis udbetaling kan højst udgøre 25 pct. af de afholdte  

 tilskudsberettigede udgifter.
 § 9.  Den tilskudsmodtagende har pligt til årligt at  

 aflægge et revideret regnskab for bedriftssundhedstjenesten til  

 Arbejdstilsynet i de første 5 år efter, at regnskab for etablering er aflagt.  

 Regnskaberne skal være godkendt af en statsautoriseret revisor, af en  

 registreret revisor eller af Kommunernes Revisionsafdeling.
 Stk. 2.  Ydes der tillige kommunale tilskud, skal  

 regnskabet først videresendes til Arbejdstilsynet efter, at den kommunale  

 myndighed har attesteret regnskabet.
 Bortfald m.v.
§ 10.  Direktøren for Arbejdstilsynet kan bestemme, at  

 tilsagn om tilskud helt eller delvis skal bortfalde, samt at et udbetalt  

 tilskud helt eller delvis skal tilbagebetales, hvis § 11.  Ved helt eller delvis ophør af en  

 bedriftssundhedstjeneste, hvortil der er ydet statstilskud inden for de  

 seneste 5 år, kan direktøren for Arbejdstilsynet bestemme, at et udbetalt  

 tilskud eller en del heraf skal tilbagebetales.
Dispensation § 12.  Direktøren for Arbejdstilsynet kan i  

 enkelttilfælde, hvor særlige forhold foreligger, tillade fravigelser fra § 7,  

 stk. 2, i bekendtgørelsen.
Klageadgang § 13.  Afgørelser efter denne bekendtgørelse kan  

 påklages efter § 81 i lov om arbejdsmiljø.
Ikrafttræden § 14.  Bekendtgørelsen træder i kraft den 5. februar  

 1994.
 Stk. 2.  Samtidig ophæves Arbejdsministeriets  

 bekendtgørelse nr. 703 af 9. december 1988 om statstilskud til delvis dækning  

 af udgifterne ved oprettelsen af bedriftssundhedstjeneste.
