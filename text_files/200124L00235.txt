Betænkning afgivet af Kulturudvalget den  

 13. marts 2002 Betænkning over Forslag til lov om ophævelse af lov om  

 Kulturministeriets Udviklingsfond [af kulturministeren (Brian Mikkelsen)] 1. Udvalgsarbejdet Lovforslaget blev fremsat den 16. januar 2002 og var til  

 1. behandling den 29. januar 2002. Lovforslaget blev efter 1. behandling  

 henvist til behandling i Kulturudvalget.
Møder Udvalget har behandlet lovforslaget i 3 møder.
Skriftlige henvendelser Udvalget har i forbindelse med udvalgsarbejdet modtaget  

 skriftlige henvendelser fra De Frie Koreografer og CaféTeatret.  

 Kulturministeren har over for udvalget kommenteret de skriftlige  

 henvendelser.
Spørgsmål Udvalget har stillet 4 spørgsmål til  

 kulturministeren til skriftlig besvarelse, som denne har besvaret.
2. Indstillinger og politiske bemærkninger Et flertal i udvalget (V, DF, KF og KRF) indstiller  

 lovforslaget til vedtagelse uændret.
 Et mindretal i udvalget (S, SF, RV og EL)  

 indstiller lovforslaget til forkastelse ved 3. behandling.
Socialdemokratiets og Socialistisk Folkepartis medlemmer i  

 udvalget er imod, at udviklingsfonden nedlægges.
Disse medlemmer finder  

 det beskæmmende, at denne mulighed for at støtte  

 vækstlaget i dansk kulturliv nu lukkes.
S og SF havde gerne deltaget i  

 en nødvendig justering og kvalitetssikring af fondens virksomhed, som  

 alt i alt har været givende og har bidraget til, at nye kræfter  

 og nye metoder for kulturudvikling har kunnet afprøves.
 Socialdemokratiet og Socialistisk Folkeparti vender sig  

 imod den kritik og latterliggørelse af enkeltprojekter, som  

 regeringspartierne Venstre og Det Konservative Folkeparti har deltaget i.  

 Fondens formål er at sikre en aktiv udvikling og at støtte og  

 iværksætte nyskabende og tværgående projekter, og  

 dette er nødvendigt for at sikre det nyskabende, farlige og  

 provokerende i dansk kulturliv.
Det Radikale Venstre kan ikke støtte lovforslaget,  

 bl.a. fordi partiet er uenig i de forudsætninger, som kulturministeren  

 lægger til grund for lovforslaget.
På baggrund af  

 midtvejsevalueringen af udviklingsfonden (KUF), »KUF i det uprøvede grænsefelt«, fra 2001 af Center for Kulturpolitiske Studier,  

 Danmarks Biblioteksskole, konkluderer kulturministeren, at »en væsentlig del af resultaterne af fondens  

 virksomhed kunne have været nået inden for rammerne af de  

 øvrige statslige kulturtilskudsordninger«,  

 jf. bemærkningerne til lovforslaget, afsnit 2. Baggrunden for  

 lovforslaget.
Det Radikale Venstre finder, at kulturministerens  

 konklusion er i modstrid med evalueringsrapportens resultater.
Det  

 fremgår af rapportens sammenfattende konklusion side 18, at  

 udviklingsfonden » har fungeret som et  

 højst nødvendigt omdrejningspunkt for hele den  

 eksperimenterende og tværgående kunstscene, som ( ) falder mellem  

 de gængse kunststøtteordninger.
Det har den gjort ved at  

 støtte en lang række relevante projekter, der givetvis ikke var  

 blevet til uden støtte fra KUF.« Desuden er nedlæggelsen af udviklingsfonden efter  

 Det Radikale Venstres vurdering et led i en generel nedprioritering af de  

 udøvende kunstnere, hvilket partiet ikke kan tilslutte sig.  

 Kulturministeren fremfører i sit svar på spørgsmål  

 nr.
S 360, (jf.
L 53   bilag 17), at den type projekter, som har modtaget  

 støtte fra udviklingsfonden, fremover vil blive dækket af de  

 øvrige kulturtilskudsordninger, og at det ikke er »hensigten med nedlæggelsen at forringe  

 vilkårene for udvikling af dansk kulturliv.«  

 Men eftersom Statens Kunstfond og stipendieordningen for yngre kunstnere  

 på finanslovforslaget for 2002 tilsammen er beskåret  

 væsentligt, er det svært at se, hvilke instanser der fremover  

 skal støtte den eksperimenterende og tværgående kunst,  

 når udviklingsfonden nedlægges.
Derudover hæfter Det Radikale Venstre sig ved den  

 fortsatte varetagelse af udviklingsfondens fokusområder.
Det Radikale  

 Venstre er ikke enig i, at multimediekunsten i sin helhed fremover vil kunne  

 inddrages under Det Danske Filminstituts ansvarsområde.
Det vil ikke  

 give mening i forhold til de billedkunstnere og den teatervirksomhed, som  

 også har været en del af multimedieområdet.
 Tjóðveldisflokkurin, Inuit Ataqatigiit og  

 Siumut var på tidspunktet for betænkningens afgivelse ikke  

 repræsenteret med medlemmer i udvalget og havde dermed ikke adgang til  

 at komme med indstillinger eller politiske udtalelser i  

 betænkningen.
 En oversigt over Folketingets sammensætning er  

 optrykt i betænkningen.
Kim Andersen (V) fmd.  

  Ester Larsen (V)  Leif Mikkelsen (V)  

  Preben Rudiengaard (V)  Poul Nødgaard (DF)  

  Louise Frevert (DF) nfmd.
Carina Christensen (KF)  

  Charlotte Dyremose (KF)  Bodil Kornbek (KRF)  

  Frode Sørensen (S)  Jytte Andersen (S)  

  Jytte Wittrock (S)  Mette Frederiksen (S)  

 Poul Qvist Jørgensen (S)  Ole Sohn (SF)  

  Naser Khader (RV)  

  Søren Søndergaard (EL) Tjóðveldisflokkurin, Inuit Ataqatigiit og  

 Siumut havde ikke medlemmer i udvalget.
Folketingets sammensætning Venstre, Danmarks Liberale Parti (V) 57 * Enhedslisten (EL) 4 Socialdemokratiet (S) 52 Kristeligt Folkeparti (KRF) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 * Heraf 1 medlem valgt på  

 Færøerne Bilag 1 Oversigt over bilag vedrørende L 53 Bilagsnr.
