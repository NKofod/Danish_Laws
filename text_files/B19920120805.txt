 I medfør af § 29, stk. 3, i merværdiafgiftsloven (momsloven), jf.
lovbekendtgørelse nr. 773 af 16. september 1992, samt forbrugsafgiftslovgivningen i øvrigt, fastsættes:
Midlertidig indførsel § 1.  Der indrømmes afgiftsfrihed ved midlertidig  

 indførsel af andre varer end transportmidler, der efter EF's bestemmelser  

 ikke er i fri omsætning i EF og som er bestemt til genudførsel fra EF, i  

 samme omfang og under samme betingelser, som fastsat for midlertidig  

 toldfrihed efter Rådets forordning (EØF) nr. 3599/82 af 21. december 1982 med  

 senere ændringer(* 2).
§ 2.  Ved midlertidig indførsel efter § 1 skal der,  

 bortset fra de i stk. 2-3 anførte undtagelser, stilles sikkerhed for  

 merværdiafgiften ved Stk. 2.  Momsregistrerede virksomheder med fuld  

 fradragsret, udenlandske virksomheder, der godtgør at være berettiget til  

 tilbagebetaling efter § 39 a i merværdiafgiftsloven, samt statslige,  

 amtskommunale og kommunale institutioner skal ikke stille sikkerhed.
 Stk. 3.  Ved indførsel af varer, for hvilke der ikke  

 skal stilles sikkerhed efter bestemmelserne om midlertidig toldfrihed, skal  

 der heller ikke stilles sikkerhed for merværdiafgiften.
 § 3.  Der indrømmes afgiftsfrihed ved midlertidig  

 indførsel af transportmidler, der efter EF's bestemmelser ikke er i fri  

 omsætning i EF, og som er bestemt til genudførsel fra EF, i samme omfang og  

 under samme betingelser, som fastsat for midlertidig toldfrihed efter Rådets  

 forordning (EØF) nr. 1855/89 af 14. juni 1989(* 2) og toldlovens § 24 a.
 § 4.  Ved midlertidig indførsel efter § 3 stilles der  

 sikkerhed for merværdiafgiften på samme måde og under samme betingelser, som  

 fastsat for midlertidig toldfrihed.
Endelig indførsel af varer § 5.  Der indrømmes afgiftsfrihed ved indførsel af  

 varer her til landet fra steder uden for EF i samme omfang og under samme  

 betingelser, som er fastsat for endelig toldfrihed efter Rådets forordning  

 (EØF) nr. 918/83 af 28. marts 1983 med senere ændringer(* 2). Afgiftsfriheden  

 gælder dog ikke for varer omfattet af afsnit VI og XII, art. 63 a og 63 b  

 samt art. 109, litra q, i forordningen.
 § 6.  Ved indførsel af motorkøretøjer som flyttegods  

 indrømmes kun afgiftsfrihed, når køretøjerne udelukkende anvendes privat.
 § 7.  Ved indførsel af investeringsgoder og andet  

 udstyr i forbindelse med overflytning af aktiviteter kan der kun indrømmes  

 afgiftsfrihed, hvis varerne tilhører en virksomhed, der er  

 registreringspligtig efter merværdiafgiftsloven.
 Stk. 2.  Afgiftsfriheden efter stk. 1 omfatter ikke  

 varer, for hvilke fradragsret for indgående afgift er udelukket efter  

 merværdiafgiftslovens § 16, stk. 3.
 § 8.  Der indrømmes afgiftsfrihed ved enhver indførsel  

 af audiovisuelt materiale af uddannelsesmæssig, videnskabelig eller kulturel  

 karakter, når materialet er fremstillet af De forenede Nationer eller en af  

 denne organisations særorganisationer.
 Stk. 2.  Der indrømmes afgiftsfrihed for samlerobjekter  

 og kunstgenstande af undervisningsmæssig, videnskabelig eller kulturel  

 karakter, der indføres af godkendte institutioner, og som er erhvervet  

 vederlagsfrit eller fra en ikke-afgiftspligtig sælger.
 § 9.  Ved visse institutioners indførsel af forsøgsdyr  

 kan der kun indrømmes afgiftsfrihed, hvis institutionen har erhvervet disse  

 vederlagsfrit.
 § 10.  Der kan kun indrømmes afgiftsfrihed for varer,  

 der indføres af myndigheder eller godkendte velgørende organisationer til  

 generelle formål i forbindelse med velgørende eller filantropisk virke,  

 såfremt varerne er erhvervet vederlagsfrit.
 § 11.  Der kan kun indrømmes afgiftsfrihed for varer  

 til handicappede, såfremt varerne indføres af institutioner og  

 organisationer, som hovedsageligt uddanner eller bistår sådanne handicappede,  

 og varerne er modtaget som gave, jf. endvidere stk. 2 og 3.
 Stk. 2.  Afgiftsfriheden efter stk. 1 for indførsler til  

 fordel for blinde kan indrømmes for andre varer end de i Rådets forordning  

 (EØF) nr. 918/83, bilag III og IV, nævnte.
 Stk. 3.  Afgiftsfriheden efter stk. 1 for indførsler til  

 andre handicappede end blinde kan indrømmes, selvom tilsvarende varer  

 fremstilles i EF.
§ 12.  Der indrømmes afgiftsfrihed ved indførsel af  

 tryksager af reklamemæssig art, som refererer til varer, der sælges eller  

 udlejes af en person, som er etableret i et andet land.
Tryksagerne skal være  

 tydeligt mærket med navnet på den virksomhed, som fremstiller, sælger eller  

 udlejer varerne.
Stk. 2.  Der indrømmes afgiftsfrihed ved indførsel af  

 tryksager af reklamemæssig art, som refererer til tjenesteydelser, der  

 tilbydes af en person etableret i et andet EF-land.
Tryksagerne skal være  

 tydeligt mærket med navnet på den virksomhed, som præsterer  

 tjenesteydelserne.
Stk. 3.  Afgiftsfriheden efter stk. 1 og 2 er betinget  

 af, at hver forsendelse kun indeholder et enkelt dokument eller et enkelt  

 eksemplar af hvert dokument, hvis forsendelsen omfatter flere dokumenter.
Der  

 kan dog indrømmes fritagelse for forsendelser, der indeholder flere  

 eksemplarer af samme dokument, når disses samlede bruttovægt ikke overstiger  

 1 kg.
Endvidere er det en betingelse, at tryksagerne ikke sendes i samlede  

 forsendelser fra en og samme afsender til en og samme modtager.
 Stk. 4.  Stk. 3 finder ikke anvendelse, såfremt  

 tryksagerne er indført med henblik på gratis uddeling.
 § 13.  Der indrømmes afgiftsfrihed ved indførsel af  

 officielle publikationer, der udsendes som led i udførselslandets samt de i  

 udførselslandet etablerede internationale organisationers, offentlige  

 institutioners og offentligretlige organers udøvelse af offentlig myndighed.
 § 14.  Der indrømmes afgiftsfritagelse ved indførsel  

 af varer, hvis samlede værdi ikke overstiger 80 kr., jf. dog stk. 2.
 Stk. 2.  Der indrømmes ikke afgiftsfritagelse for  

 alkoholholdige varer, parfume og toiletvand samt tobak og tobaksvarer.
Småforsendelser § 15.  Varer, der af en privatperson uden for EF  

 sendes til en privatperson her i landet i en småforsendelse uden  

 erhvervsmæssig karakter, fritages for afgifter på de i §§ 16-18 anførte  

 betingelser.
§ 16.  Som småforsendelser uden erhvervsmæssig  

 karakter anses forsendelser, der § 17.  Der indrømmes ikke afgiftsfritagelse for  

 tobaksvarer, alkoholholdige drikkevarer, parfume og toiletvand.
 § 18.  Såfremt en forsendelse indeholder varer til en  

 værdi, der overstiger 360 kr., jf. § 16, nr. 3, er forsendelsen i sin helhed  

 udelukket fra afgiftsfritagelse.
Straffe- og ikrafttrædelsesbestemmelser § 19.  De statslige told- og skattemyndigheder kan,  

 når kontrolmæssige hensyn taler derfor, fastsætte nærmere regler og  

 kontrolforanstaltninger vedrørende de fritagelser, der er fastsat i denne  

 bekendtgørelse.
 § 20.  Overtrædelse af denne bekendtgørelse straffes  

 efter toldlovens kapitel 11.
 § 21.  Bekendtgørelsen træder i kraft den 1. januar  

 1993. Samtidig ophæves følgende bekendtgørelser:
Overgangsbestemmelser for varer, der kommer  

 fra andre EF-lande § 22.  Varer, der inden den 1. januar 1993 er henført  

 under ordningen for midlertidig indførsel, kan forblive under ordningen i den  

 af de statslige told- og skattemyndigheder fastsatte periode.
For  

 transportmidler, der er omfattet af bekendtgørelse nr. 643 af 20. oktober  

 1988 om midlertidig told- og afgiftsfri indførsel og benyttelse af  

 personmotorkøretøjer m.v., finder overgangsbestemmelserne i bekendtgørelse om  

 toldbehandling m.v. dog anvendelse.
Stk. 2.  Varer, der ophører med at være under ordningen  

 for midlertidig indførsel, skal afgiftsberigtiges ved fraførslen fra  

 ordningen.
Der skal dog ikke betales merværdiafgift, når varen Stk. 3.  Privatpersoner, der efter den 1. januar 1993,  

 modtager varer fra et andet EF-land, hvor forsendelsen er påbegyndt inden den  

 1. januar 1992, skal betale merværdiafgift her i landet af varen, medmindre  

 det ved fremlæggelse af en faktura eller lign. kan godtgøres, at varen er  

 pålagt merværdiafgift ved salget.
Skatteministeriet, den 23. december 1992 Peter Brixtofte / K.
Aasberg Karlsen (* 1) Bekendtgørelsen indeholder bestemmelser, der gennemfører Rådets direktiv nr. 74/651/EØF af 19. december 1974 om  

 afgiftsfritagelse ved indførsel af varer i småforsendelser uden  

 erhvervsmæssig karakter inden for Fællesskabet, EF-Tidende 1974 L 354, s. 57, som ændret ved Rådets direktiv nr. 78/1034/EØF af 19. december 1978, EF-Tidende 1978 L  

 366, s. 33, Rådets direktiv nr. 81/934/EØF af 17. november 1981, EF-Tidende 1981 L  

 338, s. 25, Rådets direktiv nr. 85/349/EØF af 8. juli 1985, EF-Tidende 1985 L 183, s.  

 27, og Rådets direktiv nr. 88/663/EØF af 21. december 1988, EF-Tidende 1988 L  

 382, s. 40, Rådets direktiv nr. 78/1035/EØF af 19. december 1978 om  

 afgiftsfritagelse ved indførsel af varer i småforsendelser uden  

 erhvervsmæssig karakter fra tredielande, EF-Tidende 1978 L 366, s. 34, som ændret ved Rådets direktiv nr. 81/933/EØF af 17. november 1981, EF-Tidende 1981 L  

 338, s. 24, og Rådets direktiv nr. 85/576/EØF af 20. december 1985, EF-Tidende 1985 L  

 372, s. 30, Rådet direktiv nr. 83/181/EØF af 28. marts 1983 om fastlæggelse af  

 anvendelsesområdet for artikel 14, stk. 1, litra d), i direktiv 77/388/EØF  

 for så vidt angår fritagelse for merværdiafgift ved visse former for endelig  

 indførsel af goder, EF-Tidende 1983 L 105, s. 38, som ændret ved Rådets direktiv nr. 85/346/EØF af 8. juli 1985, EF-Tidende 1985 L 183, s.  

 21, og Rådets direktiv nr. 88/331/EØF af 13. juni 1988, EF-Tidende 1988 L 151, s.  

 79, Rådets direktiv nr. 83/183/EØF af 28. marts 1983 om  

 afgiftsfritagelse ved privatpersoners endelige indførsel af personlige  

 ejendele fra en medlemsstat, EF-Tidende 1983 L 105, s. 64, som ændret ved Rådets direktiv nr. 89/604/EØF af 23. november 1989, EF-Tidende 1989 L  

 348, s. 28, og Rådets direktiv nr. 85/362/EØF af 16. juli 1985 om harmonisering  

 af medlemsstaternes lovgivning om omsætningsafgifter - Fritagelse for  

 merværdiafgift ved midlertidig indførsel af andre goder end transportmidler,  

 EF-Tidende 1985 L 192, s. 20.
(* 2) Toldfritagelse indrømmes efter Rådets forordning (EØF) nr. 918/83 af 28. marts 1983 om en  

 fællesskabsordning vedrørende fritagelse for import- og eksportafgifter,  

 EF-Tidende 1983 L 105, s. 1, som ændret ved Rådets forordning (EØF) nr. 3822/85 af 20. december 1985, EF-Tidende 1985  

 L 370, s. 22, og Rådets forordning (EØF) nr. 1315/88 af 3. maj 1988, EF-Tidende 1988 L 123,  

 s. 2, Rådets forordning (EØF) nr. 3599/82 af 21. december 1982  

 om ordningen vedrørende midlertidig indførsel, EF-Tidende 1982 L 376, s. 1, som ændret ved Rådets forordning (EØF) nr. 1620/85 af 13. juni 1982, EF-Tidende 1985 L  

 155, s. 54, som berigtiget i EF-Tidende 1985 L 156, s. 26, og Rådets forordning (EØF) nr. 1855/89 af 14. juni 1989 om ordningen  

 vedrørende midlertidig indførsel af transportmidler, EF-Tidende 1989 L 186,  

 s. 8.
