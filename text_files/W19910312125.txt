Et medlem, der havde arbejdet 42 timer ugentligt i Mocambique,  

 svarende til fuld arbejdstid i Mocambique, ledigmeldte sig.
Kassen fandt, at  

 medlemmet først ville være dagpengeberettiget, når han havde opbrugt  

 arbejdstimer, der lå ud over 38 timer ugentligt.
 Ankenævnet fandt ikke, at der var tale om 4 timers overarbejde om  

 ugen, da fuldtidsarbejde i Mocambique var 42 timer ugentligt.
Et medlem meddelte hovedledelsen, at han havde arbejdet i Mocambique i  

 perioden 7. august 1988 til 31. januar 1990. Medlemmet havde haft  

 fuldtidsarbejde, hvilket ifølge den mocambiquiske lovgivning svarede til 42  

 timer om ugen.
Dette arbejde blev af arbejdsløshedskassen anset for et dansk  

 fuldtidsjob + 4 timers overarbejde om ugen.
Inden for de seneste 3 måneder  

 skulle medlemmet derfor afspadsere 52 timer, inden han kunne få dagpenge i  

 Danmark.
Medlemmet fandt, at dette svarede til, at han kørte 130 km. i timen  

 på en tysk motorvej og fik en bøde for dette i Danmark, fordi der i Danmark  

 kun måtte køres 100 km. i timen.
 Hovedledelsen meddelte medlemmet, at han først ville være  

 dagpengeberettiget, når han havde opbrugt de arbejdstimer fra arbejde i  

 udlandet, som lå ud over 38 timer om ugen.
Medlemmet klagede til direktoratet over denne afgørelse.
Medlemmet fandt,  

 at et fuldtidsarbejde i udlandet skulle svare til et fuldtidsarbejde i  

 Danmark, da man ikke kunne arbejde efter danske forhold, når man var i  

 udlandet.
 Ved sagens oversendelse til direktoratet fastholdt hovedledelsen den  

 trufne afgørelse.
 Direktoratet udtalte, at ifølge arbejdsløshedsforsikringslovens § 59, stk.  

 2, overføres alle overskydende timer fra de forudgående 13 uger før  

 ledighedens indtræden for et medlem, der har haft beskæftigelse af større  

 omfang end svarende til fagets normale arbejdstid.
 Af direktoratets bekendtgørelse nr. 91 af 13. februar 1989 om overførsel  

 af overskydende timer, § 1, fremgår, at alle overskydende timer overføres,  

 hvis et medlem i de forudgående 13 uger før tilmeldingen til  

 arbejdsformidlingen sammenlagt har haft beskæftigelse af større omfang end  

 svarende til fagets normale arbejdstid.
 Videre fremgår det af vejledningen til ovennævnte bekendtgørelse bl.a., at  

 beskæftigelse udført i udlandet medregnes ved opgørelsen af overskydende  

 timer i 13 ugers perioden.
 Direktoratet meddelte, at således som sagen forelå oplyst, kunne  

 arbejdsløshedskassens afgørelse tiltrædes.
 Medlemmet skulle således opbruge de af arbejdsløshedskassen opgjorte,  

 overskydende timer, før han ville være dagpengeberettiget.
 Medlemmet anmodede direktoratet om at begrunde afgørelsen ved hjælp af  

 sund fornuft uden at henvise til lovparagraffer.
 Direktoratet meddelte medlemmet, at reglerne om overskydende timer  

 indebar, at hvis et medlem havde haft beskæftigelse af større omfang end  

 svarende til fagets normale arbejdstid, overførtes alle de overskydende timer  

 fra de forudgående 13 uger før tilmeldingen til arbejdsformidlingen.  

 Overskydende timer, der ikke var opbrugt inden 9 måneder fra  

 opgørelsestidspunktet, bortfaldt dog.
Reglerne var et led i en aftale mellem Regeringen og Socialdemokratiet om  

 besparelser inden for arbejdsløshedsforsikringen.
Da udgifterne til  

 arbejdsløshedsdagpenge efterhånden udgjorde en så stor del af de offentlige  

 udgifter, var det nødvendigt at indføre nogle begrænsninger på  

 dagpengeområdet for at nedbringe de samlede offentlige udgifter.
 Det havde været hensigten med reglerne, at personer skulle afspadsere  

 overarbejdstimer efter en periode med meget overarbejde og en højere indtægt,  

 før der kunne udbetales arbejdsløshedsdagpenge.
 Direktoratet fandt ikke, at der var noget urimeligt i, at et medlem efter  

 en periode med større indtjening ikke længere kunne gå direkte i  

 arbejdsløshedskassen og hæve dagpenge.
 Direktoratet håbede, at medlemmet efter dette svar bedre kunne acceptere  

 de nye regler for at modtage dagpenge.
 Ankenævnet fandt ikke, at der var tale om 4 timers overarbejde om ugen  

 under henvisning til det oplyste om, at fuldtidsarbejde i Mocambique var 42  

 timer om ugen.
 Ankenævnet ændrede derfor direktoratets afgørelse således, at der ikke  

 skulle ske overførsel af timer for de sidste 13 uger.
 Offentliggjort i Meddelelser fra DFA nr. 16/91.
