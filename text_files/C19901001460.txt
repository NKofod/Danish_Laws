 »Indledende bestemmelser (bekendtgørelsens §§ 1-2).
 Af de indledende bestemmelser fremgår, at en investeringsforening kan  

 indgå terminsforretninger samt erhverve og udstede visse finansielle  

 instrumenter baseret på fremmed valuta eller på værdipapirer.
En investeringsforening kan ikke indgå andre terminsforretninger eller  

 erhverve eller udstede andre finansielle instrumenter end de anførte.
Dette  

 udelukker eksempelvis forretninger og instrumenter baseret på råvarer og  

 lignende samt instrumenter som swaps og FRA'er.
Aktiebaserede forretninger og instrumenter samt warrants (bekendtgørelsens  

 §§ 3-4). Af § 3 fremgår, at en investeringsforening kan indgå  

 terminsforretninger samt erhverve og udstede finansielle instrumenter,  

 såfremt de er på dækket basis.
I § 4 gives der endvidere mulighed for visse  

 forretninger og instrumenter, som ikke er omfattet af § 3. Det er i § 4  

 ligesom i § 3 en forudsætning, at den samlede risiko, som  

 investeringsforeningen påtager sig fra beholdning, forretninger og  

 instrumenter, ikke må overstige en risiko, som kan fremkomme uden anvendelse  

 af terminsforretninger og finansielle instrumenter.
I § 3 beskrives både forretninger og instrumenter baseret på enkeltaktier  

 og på aktieindeks.
Her og i det følgende skal beholdninger,  

 terminsforretninger og finansielle instrumenter opgøres til markedsværdien.
 For at forretninger og instrumenter baseret på enkeltaktier kan betragtes  

 som værende på dækket basis, skal følgende være opfyldt:
1. Hvis den pågældende akties værdi falder, må  

 investeringsforeningen ikke få et yderligere nettotab på forretninger og  

 instrumenter.
Dette gælder uanset størrelsen af reduktionen i aktiens værdi.
2. Endvidere må nettotabet på forretninger og  

 instrumenter ved en stigning i aktiens værdi ikke overstige gevinsten på  

 investeringsforeningens beholdning af den pågældende aktie, således at  

 investeringsforeningen får et nettotab på beholdning, forretninger og  

 instrumenter.
Dette gælder uanset størrelsen af stigningen i aktiens værdi.  

 Bestemmelsen forhindrer ikke, at en investeringsforening mod betaling af en  

 præmie erhverver put-optioner, som svarer til aktier i beholdningen.
Instrumenter baseret på et aktieindeks kan betragtes som værende på dækket  

 basis, selv om investeringsforeningen ikke i sin beholdning har netop de  

 aktier, der indgår i indekset.
Det er imidlertid et krav, at  

 investeringsforeningen i beholdningen har aktier, som noteres på samme  

 fondsbørs eller handles på samme marked som aktierne i indekset.
Det  

 forudsættes hermed, at den fremtidige kursudvikling for beholdningen og  

 indekset er nogenlunde den samme.
 Forudsætningerne for indeksbaserede instrumenter er i øvrigt:
1. Den del af beholdningen, som instrumenterne er  

 dækket af, må ikke afdække forretninger eller instrumenter baseret på  

 enkeltaktier.
I så fald ville nettorisikoen fra beholdning samt forretninger  

 og instrumenter baseret på enkeltaktier kunne være nul, og  

 indeksinstrumenterne ville forøge risikoen.
2. Hvis værdien af aktierne i den pågældende  

 beholdning falder, skal der være stor sandsynlighed for, at  

 investeringsforeningen ikke også får et nettotab på instrumenterne.
Dette  

 skal gælde uanset størrelsen af tabet på beholdningen.
Eftersom  

 investeringsforeningen ikke nødvendigvis har indeksets aktier i sin  

 beholdning, vil det normalt ikke med sikkerhed kunne fastslås, at et tab på  

 beholdningen ikke ledsages af tab på de finansielle instrumenter.
Med en  

 beholdning med et stort antal aktier, der handles på samme børs eller samme  

 marked som aktierne i indekset, vil investeringsforeningen imidlertid kunne  

 sikrer sig, at sandsynligheden for et sådant tab er lille.
3. Hvis værdien af aktierne i den betragtede  

 beholdning stiger, skal der være stor sandsynlighed for, at  

 investeringsforeningen ikke får et nettotab på instrumenterne, som overstiger  

 gevinsten på beholdningen.
Dette skal gælde uanset størrelsen af gevinsten på  

 beholdningen.
Svarende til situationen beskrevet ovenfor kan det normalt ikke  

 med sikkerhed fastslås, at en stigning i værdien af beholdningen ikke  

 ledsages af et endnu større tab på de finansielle instrumenter.
 I § 4 beskrives visse forretninger og instrumenter, som ikke er omfattet  

 af § 3, men alligevel ikke har præg af spekulation, da  

 investeringsforeningens samlede risiko fra beholdning, forretninger og  

 instrumenter ikke overstiger en risiko, som kan forekomme uden anvendelse af  

 terminsforretninger og finansielle instrumenter.
Dette opnås ved at kræve, at investeringsforeningen som supplement til  

 forretningen eller instrumentet skal holde en likvid beholdning svarende til  

 aftaleprisen på det underliggende aktiv.
Eftersom den likvide beholdning må  

 antages at være uden risiko, vil den samlede risiko fra forretning/instrument  

 og likvid beholdning ikke overstige risikoen på det underliggende aktiv.
 I § 4 er endelig anført, at warrants kan erhverves i forbindelse med  

 erhvervelsen af de obligationer, de ved udstedelsen var knyttet til.
 Obligationsbaserede forretninger og instrumenter (bekendtgørelsens §§  

 5-6).
Bestemmelserne for obligationer og obligationsindeks i §§ 5-6 svarer til  

 bestemmelserne for aktier og aktieindeks i §§ 3-4. Den eneste væsentlige  

 forskel er, at ved opgørelsen af om forretninger og instrumenter er på dækket  

 basis, kan alle obligationer i en given valuta samt alle forretninger og  

 instrumenter baseret på obligationer eller obligationsindeks i denne valuta  

 ses under eet.
En sådan opgørelse kræver en vurdering af de enkelte  

 obligationers relative rentefølsomhed.
Denne opgørelse kan ske på basis af  

 obligationernes varighed eller en tilsvarende metode, f.eks. estimation på  

 basis af historiske rente- og kursændringer.
 Valutabaserede forretninger og instrumenter (bekendtgørelsens § 7).
I § 7 gøres rede for, hvornår valutabaserede forretninger og instrumenter  

 er på dækket basis.
Betingelserne svarer til de ovenfor beskrevne betingelser  

 for værdipapirbaserede forretninger og instrumenter.
En særlig regel for valuta er, at investeringsforeningen ikke behøver at  

 skelne mellem de forskellige EMS-valutaer.
Baggrunden herfor er, at kurserne  

 på disse valutaer typisk ikke ændrer sig meget i forhold til hinanden.
Da  

 markedet for nogle valutaer er mere udviklet end for andre, kan det endvidere  

 for investeringsforeningen indebære færre omkostninger at erstatte en  

 EMS-valuta med en anden.
Bestemmelsen skal ses i sammenhæng med de generelle  

 regler i investeringsforeningsloven, der ikke tillader spekulation i  

 EMS-valutaernes renter og forventede kursudvikling.
 Der gives endvidere mulighed for at afdække risici i US-dollar-relaterede  

 valutaer ved hjælp af forretninger og instrumenter, hvori US-dollar indgår.  

 Ved US-dollar-relaterede valutaer forstås Canada dollar, Hong Kong dollar,  

 Malaysiske ringgit, Singapore dollar og Taiwan dollar.
 Særlige bestemmelser (bekendtgørelsens §§ 8-11).
 Af § 8 fremgår i hvilket omfang værdipapirbaserede forretninger og  

 instrumenter har betydning ved opgørelser ifølge  

 risikospredningsbestemmelserne i §§ 21-23 i lov om investeringsforeninger.  

 Det ses, at der ved disse opgørelser kun skal tages hensyn til forretninger  

 og instrumenter, der er afdækket af en likvid beholdning, jf. §§ 4 og 6, og  

 som ikke er baseret på værdipapirindeks.
 Risikoen på forretning/instrument og den tilhørende likvide beholdning kan  

 være lige så stor som risikoen på det handlede/underliggende værdipapir.  

 Derfor skal kursværdien af det handlede henholdsvis det underliggende  

 værdipapir tillægges værdipapirbeholdningen ved opgørelserne ifølge §§ 21-23  

 i lov om investeringsforeninger.
 I § 9 præciseres, at bestemmelserne i de foregående paragraffer skal være  

 opfyldt på ethvert tidspunkt og ikke kun ved forretningernes  

 indgåelse/instrumenternes erhvervelse eller udstedelse.
§ 10  skal begrænse risikoen i forbindelse med  

 investeringsforeningens medkontrahent.
Dette kan ske enten ved opfyldelse af  

 nr. 1, der er et krav til medkontrahenten, eller nr. 2, der er et krav til  

 fondsbørsen eller markedet.
