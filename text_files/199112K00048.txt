Nr LSF 48 Forslag til Lov om ændring af lov om afgift ved overdragelse af aktier  

 m.v. (aktieafgiftsloven) og lov om kapitaltilførselsafgift (Nedsættelse af  

 afgiftssatser) Fremsat af skatteministeren (Fogh Rasmussen) den 9. oktober 1991 § 1 I lov nr. 228 af 22. april 1987 om afgift ved overdragelse af aktier m.v.  

 (aktieafgiftsloven), som senest ændret ved lov nr. 285 af 8. maj 1991, ændres  

 i § 3 »1 pct.« til: »0,75 pct.«.
§ 2 I lov om kapitaltilførselsafgift, jf. lovbekendtgørelse nr. 761 af 12.  

 december 1988, som ændret ved lov nr. 59 af 7. februar 1990, ændres i § 6,  

 stk. 1 og stk. 3, § 7 og § 8, 1. og 2. pkt., »1 pct.« til:  

 »0,75 pct.«.
§ 3 Stk. 1. Loven træder i kraft dagen efter bekendtgørelsen i  

 Lovtidende.
 Stk. 2. § 1 har virkning for overdragelser, der finder sted fra og  

 med den 1. januar 1992.
 Stk. 3. § 2 har virkning for selskaber m.v., hvor afgiftspligt  

 indtræder fra og med den 1. januar 1992.
Bemærkninger til lovforslaget Som led i regeringens oplæg til vækst og beskæftigelse i 90'erne gennem  

 erhvervsrettede skatteændringer foreslås det, at aktieafgiften og  

 kapitaltilførselsafgiften nedsættes.
Lovforslaget skal ses i sammenhæng med  

 det samtidig fremsatte lovforslag om ændring af forskellige skattelove  

 (Vækstfremmeinitiativer).
Efter lovforslaget skal der ske en nedsættelse af både aktieafgiften og  

 kapitaltilførselsafgiften fra 1 pct. til 0,75 pct.
En nedsættelse af  

 aktieafgiften og kapitaltilførselsafgiften vil være en fordel for  

 ekspanderende virksomheder, der i særlig grad har behov for tilførsel af  

 egenkapital.
Det bliver nemmere at fremskaffe kapital via det danske  

 aktiemarked.
 En reduktion af aktieafgiften vil bringe transaktionsomkostningerne på  

 Københavns Fondsbørs mere på linie med andre aktiemarkeder i EF og gøre det  

 nemmere at fastholde Fondsbørsen som et regionalt finanscenter i EF.
 For kapitaltilførselsafgiften gælder, at omkostningerne ved stiftelse af  

 et selskab mindskes, ligesom det bliver billigere at udvide egenkapitalen.
Provenumæssige virkninger Aktieafgiften skønnes ved uændret lovgivning at indbringe ca. 800  

 mill.kr. i 1992. Den foreslåede nedsættelse til 0,75 pct. skønnes umiddelbart  

 at medføre et provenutab på ca. 200 mill.kr. på årsbasis.
For finansåret 1992  

 skønnes provenutabet til ca. 185 mill.kr., fordi der her også forfalder  

 afgift beregnet med 1 pct.
Det må antages, at den foreslåede nedsættelse af  

 afgiften vil øge aktieomsætningen, hvorved provenutabet reduceres.
Kapitaltilførselsafgiften skønnes med uændret lovgivning at indbringe ca.  

 250 mill.kr. i 1992. Den foreslåede nedsættelse af afgiftssatsen til 0,75  

 pct. vil medføre et provenutab på ca. 65 mill. kr. på årsbasis.
For  

 finansåret 1992 skønnes provenutabet at udgøre ca. 50 mill.kr., fordi der her  

 også forfalder afgift beregnet med 1 pct.
 Begge forslag er finansieret som led i regeringens samtidig fremsatte  

 forslag til erhvervsskatteændringer.
Administrative konsekvenser Forslaget har ikke nævneværdige administrative konsekvenser.
Spaltehenvisninger Lov om afgift ved overdragelse af aktier m.v. (aktieafgiftsloven) er  

 senest ændret ved lov nr. 285 af 8. maj 1991, jf.
Folketingstidende 1990-91  

 (2. samling), sp. 173, 1189, 4960, 5083; tillæg A, sp. 683; tillæg B, sp.  

 427; tillæg C, sp. 357.
Lov om kapitaltilførselsafgift er senest ændret ved lov nr. 59 af 7.  

 februar 1990, jf.
Folketingstidende 1989-90, sp. 978, 1621, 5463, 5696;  

 tillæg A, sp. 1281; tillæg B, sp. 511; tillæg C, sp. 307.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget § 1 I lov nr. 228 af 22. april 1987 om afgift ved overdragelse af aktier m.v.  

 (aktieafgiftsloven), som senest ændret ved lov nr. 285 af 8. maj 1991, ændres  

 i § 3 »1 pct.« til: »0,75 pct.«.
 § 3. Afgiften udgør 1 pct. af de overdragne værdipapirers samlede  

 kursværdi.
§ 2 I lov om kapitaltilførselsafgift, jf. lovbekendtgørelse nr. 761 af 12.  

 december 1988, som ændret ved lov nr. 59 af 7. februar 1990, ændres i § 6,  

 stk. 1 og stk. 3, § 7 og § 8, 1. og 2. pkt., »1 pct.« til:  

 »0,75 pct.«.
 § 6. Ved stiftelse som nævnt i § 4, nr. 1, og ved udvidelse af  

 egenkapitalen som nævnt i § 4, nr. 2, svares afgiften med 1 pct. af værdien  

 af de indskud af enhver art, der ydes af deltagerne, med fradrag af den gæld  

 og de forpligtelser, der pålægges selskabet i forbindelse med indskuddene.
 Stk. 2. ......
 Stk. 3. Afgiften efter stk. 1 skal dog mindst udgøre 1 pct. af den  

 pålydende værdi af de selskabsandele, der indrømmes deltagerne, eller af  

 andelenes faktiske værdi, hvis den er højere end pålydendet.
§ 7. Ved forhøjelse af aktie- eller andelskapitalen som nævnt i §  

 4, nr. 3, svares afgiften med 1 pct. af forhøjelsens pålydende værdi.
I det  

 afgiftspligtige beløb fragår den del af reserverne eller henlæggelserne,  

 hvoraf der tidligere er svaret afgift efter § 6.
§ 8. Ved forlæggelser som nævnt i § 4, nr. 4 og 5, svares afgiften  

 med 1 pct. af værdien af de formuegoder af enhver art, som tilhører  

 selskabet, med fradrag af den gæld og de forpligtelser, som påhviler  

 selskabet.
Afgiften skal dog mindst udgøre 1 pct. af den pålydende værdi af  

 selskabsandelene eller af andelenes faktiske værdi, hvis den er højere end  

 pålydendet.
