Landbrugsministeriet fastsætter i medfør af § 35 i lov nr. 221 af 3. juni  

 1967 om jagt og vildtforvaltning som ændret ved lov nr. 294 af 9. juni 1982  

 (* 1) nedennævnte bestemmelse for Ebeltoft Vig vildtreservat i Århus amt, § 1.
 Vildtreservatet omfatter:
a.
Den del af søterritoriet, der ligger øst for en ret linie fra et punkt  

 i stranden ud for transformatoren nord for Skovgaarde mod nord-nordøst til  

 Vibækkens udløb i Ebeltoft Vig.
b.
Landarealer, grænsende til det under a nævnte vandområde indenfor en  

 ret linie mod nord fra transformatoren til kysten, fra transformatoren mod  

 nordøst af Spejdervejen til Sdr.
Strandvej, derfra langs denne vej,  

 Strandvejen og Ndr.
Strandvej samt videre langs Ndr.
Strandvejs forlængelse  

 til Vibækken og af Vibækken til dennes udløb i Ebeltoft Vig.
 § 2.
 På de i § 1 nævnte områder er det forbudt at udøve jagt på eller på anden  

 måde at ombringe, indfange eller forjage pattedyr og fugle.
 Stk. 2.
 På de i § 1 nævnte områder er færdsel med ladt skydevåben forbudt.
 § 3.
 Landbrugsministeriets Vildtforvaltning kan, når særlige forhold taler  

 derfor, dispensere fra bestemmelserne i § 2 efter nærmere af  

 Landbrugsministeriet fastsatte retningslinier.
 § 4.
 Overtrædelse af bestemmelserne i § 2 straffes i medfør af § 51, stk. 4,  

 med bøde, for så vidt strengere straf ikke er forskyldt efter den øvrige  

 lovgivning.
 § 5.
 Bekendtgørelsen træder i kraft den 1. august 1984 og gælder til og med den  

 31. juli 1994.
 Landbrugsministeriet, den 5. juli 1984.
