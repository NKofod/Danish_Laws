Bekendtgørelse om forbud mod salg og  

 om mærkning af visse nikkelholdige produkter I medfør af §§ 6, 22, 30, 45 og 61 i lov om kemiske stoffer og  

 produkter, jf.
Miljøministeriets bekendtgørelse  

 lovbekendtgørelse nr. 566 af 15. august 1989 fastsættes:
Kapitel 1 Bekendtgørelsens område § 1. Salg fra producent eller importør af  

 følgende metalgenstande, fremstillet af nikkelholdige legeringer eller  

 med nikkelholdig overfladebehandling, er forbudt, såfremt  

 nikkelafgivelsen er større end 0,5µg pr. cm2 pr. uge, jf.  

 bilaget:
 1)	Øresmykker og ørestikkere.
 2)	Halssmykker, armbånd og -lænker, fodlænker,  

 fingerringe.
 3)	Bagkapsel på armbåndsure, urremme og -spænder.
 4)	Brillestel.
 5)	Knapper, spænder, nitter, lynlåse og metalmærker i  

 beklædningsgenstande, når de ved normale anvendelse af  

 beklædningsgenstanden kommer i tæt i berøring med  

 huden.
 § 2. Hårspænder skal ved salg til  

 forbrugeren mærkes: »Indeholder nikkel«, såfremt nikkelafgivelsen  

 er større end 0,5µg/cm2/uge.
 Stk. 2. Den i stk. 1 nævnte mærkning skal  

 være affattet på dansk, være let læselig, synlig og  

 må ikke kunne udviskes.
Kapitel 2 Kontrol § 3. Tilsyn og kontrol med reglerne i  

 bekendtgørelsen udøves af Miljøstyrelsen.
Kapitel 3 Dispensation og klage § 4. Miljøstyrelsen kan i særlige  

 tilfælde tillade at reglerne i bekendtgørelsen fraviges.  

 Miljøstyrelsens afgørelse herom kan ikke påklages til  

 anden administrativ myndighed.
Kapitel 4 Straf og ikrafttræden § 5. Overtrædelse af §§ 1 og 2 straffes med  

 bøde hæfte eller fængsel indtil 1 år.
 Stk. 2. For overtrædelse, der begås af  

 aktieselskaber, andelsselskaber, anpartsselskaber eller lignende, kan der  

 pålægges selskabet som sådant bødeansvar.
 § 6. Bekendtgørelsen træder i kraft  

 den 1. januar 1992.
 Stk. 2. § 2 træder i kraft den 1. april 1992.
 Stk. 3. Samtidig med denne bekendtgørelses  

 ikrafttræden ophæves bekendtgørelse nr. 472 af 27. juni  

 1989.
Miljøministeriet, den 16. december  

 1991 Per Stig Møller /Morten Palle Hansen Bilag 1 Analysemetode Den her beskrevne analysemetode anvendes til bestemmelse af  

 nikkelafgivelse fra metalgenstande og overfladebehandlinger.
 Der anvendes følgende reagenser:
 En 1 pct. opløsning af dimenthylglyoxim i stærk i sprit.
 En 10 pct. ammoniumhydroxyd-opløsning i vand.
 To dråber af hver opløsning anbringes på en  

 bomuldsvatpind, der med en jævn bevægelse gnides mod den  

 undersøgte genstand i 30 sekunder.
Fremkomsten på bomuldsvatpinden eller genstanden er en rød  

 farve, der kan gå fra svagt rosa til stærkt  

 kirsebærrød, er udtryk for at nikkelafgivelsen overstiger 0,5µg  

 pr. cm2 pr. uge.
Nikkelafgivelsen anses for mindre end 0,5µg pr. cm2 pr. uge,  

 hvis den beskrevne røde farve ikke fremkommer.
 Ved malet eller lakeret overflade skal testen foretages både  

 før og efter fjernelse af denne.
