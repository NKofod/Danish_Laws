Fremsat den 29. januar 2003 af  

 beskæftigelsesministeren (Claus Hjort Frederiksen) Forslag til Lov om ændring af lov om  

 arbejdsløshedsforsikring m.v.
(Refusion) § 1 I lov om arbejdsløshedsforsikring m.v., jf.  

 lovbekendtgørelse nr. 799 af 24. september 2002, som ændret ved  

 § 3 i lov nr. 1032 af 17. december 2002, § 1 i lov nr. 1035 af 17.  

 december 2002 og § 2 i lov nr. 1042 af 17. december 2002 foretages  

 følgende ændringer:
 1. I § 79 indsættes som stk. 5:
»Stk. 5. Direktøren for Arbejdsdirektoratet kan efter  

 forhandling med Landsarbejdsrådet fastsætte nærmere regler  

 om, at refusion af udgifter, jf. stk. 1, helt eller delvist bortfalder,  

 hvis en arbejdsløshedskasse har begået fejl i forbindelse med  

 sagsbehandlingen.« 2. § 86, stk. 4, affattes således:
»Stk. 4. Hvis dagpenge eller andre ydelser, jf. stk. 1 og  

 15, er udbetalt med urette, har kassen ikke krav på refusion fra  

 statskassen og skal betale udbetalt refusionsbeløb for den  

 fejludbetalte ydelse tilbage fuldt ud, medmindre den fejlagtige udbetaling  

 skyldes medlemmets svigagtige forhold.
Tilbagebetaling skal ske, uanset om  

 staten har lidt økonomisk tab.« § 2 Loven træder i kraft den 1. juli 2003.
Bemærkninger til lovforslaget Almindelige bemærkninger Beskæftigelsesministeren har samtidig fremsat  

 lovforslag om ændring af lov om arbejdsløshedsforsikring m.v.  

 (Digital kommunikation, afgørelseskompetence i visse svigssager mv.).  

 Dette lovforslag har ingen betydning for nærværende  

 lovforslag.
I.
Indledning Lovforslaget indeholder 2 elementer:
 1.	Forslag til ændring af reglerne om  

 arbejdsløshedskassernes refusion for udbetalte ydelser, hvor  

 arbejdsløshedskasserne har begået fejl i forbindelse med  

 sagsbehandlingen.
 2.	Præcisering af reglerne om arbejdsløshedskassernes  

 refusion for fejludbetalinger.
 Ad 1. Forslag til ændring af reglerne om  

 arbejdsløshedskassernes refusion for udbetalte ydelser, hvor  

 arbejdsløshedskasserne har begået fejl i forbindelse med  

 sagsbehandlingen.
 Arbejdsløshedsforsikringsloven indeholder en  

 række bestemmelser om arbejdsløshedskassernes ret til refusion  

 for udbetalte ydelser, herunder om kassernes ansvar for fejludbetalinger.
 En arbejdsløshedskasse har efter lovens § 79,  

 stk. 1, krav på refusion for alle udgifter til dagpenge og andre  

 ydelser, som kassen udbetaler retmæssigt til medlemmerne i henhold til  

 arbejdsløshedsforsikringsloven.
En arbejdsløshedskasse har ikke krav på  

 refusion for fejludbetalinger, jf. § 86, stk. 4. Der gøres  

 dog enkelte undtagelser herfra, hvis kassen ikke ved almindelig  

 påpasselighed kunne have undgået fejludbetalingen.
Det  

 gælder bl.a., hvis den fejlagtige udbetaling skyldes medlemmets svigagtige forhold  

 (§ 86, stk. 4), eller hvis fejludbetalingen skyldes urigtige/mangelfulde oplysninger fra en  

 anden arbejdsløshedskasse, og Arbejdsdirektoratet bestemmer, at denne  

 arbejdsløshedskasse skal være ansvarlig (§ 86,  

 stk. 5).
 Udgangspunktet er, at  

 arbejdsløshedskasserne er ansvarlige for såvel de  

 fejludbetalinger, der skyldes kassens egne forhold, som de, der skyldes  

 medlemmets uagtsomme forhold.
I de senere år sker det i stigende omfang, at  

 medlemmer, der ikke opfylder arbejdsløshedsforsikringslovens  

 betingelser for ret til ydelser, får tilkendt ret til en ydelse  

 på grundlag af forvaltningsretlige principper eller god  

 forvaltningsskik, fx kravet om skriftlighed i bebyrdende afgørelser  

 (kundgørelsessager) eller realudligning.
Også i disse  

 tilfælde anses ydelserne for at være udbetalt med rette.
 Det betyder, at en arbejdsløshedskasse modtager  

 refusion, selv om kassen har begået en fejl.
Ad kundgørelsessager: Arbejdsmarkedets  

 Ankenævn har i konkrete sager pålagt en  

 arbejdsløshedskasse at udbetale en ydelse efter udløbet af  

 ydelsesperioden, indtil det tidspunkt hvor arbejdsløshedskassen  

 skriftligt har meddelt et medlem, at retten til ydelsen er udløbet.  

 Ankenævnets afgørelse indebærer, at udbetalingen ikke  

 anses som en fejludbetaling, selv om retten til ydelsen er udløbet i  

 medfør af loven.
Kassen får derfor refusion, hvilket betyder, at  

 staten betaler for »merudbetaling« af en ydelse på grund af kassens  

 fejl.
Ad realudligning: Arbejdsmarkedets Ankenævn  

 har endvidere i konkrete sager givet et medlem ret til dagpenge,  

 efterløn mv. i tilfælde, hvor lovens betingelser for ret til  

 ydelsen ikke var opfyldt, men hvor arbejdsløshedskassen på grund  

 af fejlagtig vejledning mv. var skyld, i at medlemmet ikke kunne opfylde  

 betingelserne.
Som eksempel kan nævnes, at et medlem stilles, som om  

 medlemmet har søgt rettidigt om efterløn efter reglerne i  

 loven, hvis en for sen ansøgning skyldes kassens mangelfulde eller  

 forkerte vejledning.
Det har været afgørende for  

 ankenævnets afgørelser i disse sager, at medlemmet ville have  

 opfyldt lovens betingelser for ret til ydelsen, hvis a-kassen havde vejledt  

 korrekt.
Det har således været en forudsætning, at de  

 materielle betingelser for retten til dagpenge, efterløn mv. ville  

 kunne opfyldes, hvis kassen havde vejledt korrekt.
 Det forhold, at arbejdsløshedskasserne i  

 sådanne situationer friholdes for et økonomisk ansvar, bidrager  

 til, at deres incitament til at administrere korrekt svækkes.
 Regeringen finder, at det er vigtigt, at styrkelsen af  

 medlemmernes retssikkerhed ved anvendelse af generelle forvaltningsretlige  

 principper ikke må medføre, at arbejdsløshedskassernes  

 incitament til at administrere korrekt og begrænse fejludbetalinger  

 svækkes.
 Det foreslås derfor, at direktøren for  

 Arbejdsdirektoratet får bemyndigelse til at fastsatte regler om, at en  

 arbejdsløshedskasses refusion kan bortfalde for beløb, som et  

 medlem får ret til på grund af anvendelse af de generelle  

 forvaltningsretlige principper, når kassen har begået fejl.
Bemyndigelsen vil blive anvendt til at fastsætte  

 regler om, at en kasse kan miste refusion for beløb, kassen bliver  

 pålagt at udbetale i de ovenfor beskrevne kundgørelses- og  

 realudligningssager.
Det er imidlertid ikke hensigten at fratage en kasse  

 refusion for beløb, der udbetales for perioder, der ligger efter  

 afgørelsestidspunktet i direktoratet/ankenævnet.
Ad 2. Præcisering af reglerne om arbejdsløshedskassernes  

 refusion for fejludbetaling En arbejdsløshedskasse har som hovedregel ikke krav  

 på refusion, hvis ydelsen er udbetalt med urette, og fejludbetalingen  

 ikke skyldes medlemmets svigagtige forhold (§ 86, stk. 4). Den  

 gældende formulering blev indsat i loven ved lov nr. 236 af 6. juni  

 1985 om ændring af lov om arbejdsformidling og  

 arbejdsløshedsforsikring m.v. ( Nedbringelse af  

 arbejdsløshedskassernes fejludbetalinger m.v.). Bestemmelsen indgik i  

 en lovændring, der havde til formål at give  

 arbejdsløshedskasserne et økonomisk incitament til at nedbringe  

 arbejdsløshedskassernes fejludbetalinger.
Efter den hidtidige  

 bestemmelse var en arbejdsløshedskasses hovedledelse umiddelbart  

 ansvarlig over for staten for enhver urigtig udbetaling af dagpenge fra en  

 afdelings side (der ikke udelukkende skyldes medlemmets forhold), medmindre  

 kassen kunne godtgøre, at den fejlagtige udbetalingen ikke kunne  

 være forhindret ved almindelig agtpågivenhed.
Den hidtidige  

 bestemmelse havde således en erstatningsretlig karakter, der med  

 lovændingen i 1985 blev ændret til en objektiv regel for  

 arbejdsløshedskassens ansvar for fejludbetalinger, medmindre  

 fejludbetalingerne skyldes svig fra medlemmets side.
Det var tillige  

 hensigten, at bestemmelsen skulle ændres til en sanktionsregel,  

 hvorefter krav på refusionen bortfalder uanset statens  

 økonomiske tab.
I en konkret sag (Ombudsmandens j.nr. 2000-1896-020) har  

 Folketingets Ombudsmand imidlertid givet udtryk for, at der kun kan  

 nægtes statsrefusion for fejlagtigt udbetalte dagpenge i det omfang,  

 staten har lidt et tab ved fejludbetalingen.
I sagen udtalte Ombudsmanden, at  

 kassens fejludbetaling af dagpenge ikke skulle medføre, at kassen  

 mister refusionen for denne ydelse fuldt ud, fordi medlemmet - ved korrekt  

 vejledning fra kassens side - ville have været berettiget til  

 efterløn.
Ombudsmanden mente, at kassen kun skulle miste refusionen  

 for differencen mellem de to ydelser - svarende til det han anså for at  

 være statens tab.
 Folketingets Ombudsmand lægger herved til grund, at  

 § 86, stk. 4, er af erstatningsretlig karakter.
 Det har som nævnt ikke været hensigten, at  

 bestemmelsen alene skulle være af erstatningsretlig karakter, og  

 bestemmelsen har hidtil heller ikke været fortolket sådan  

 hverken af Arbejdsdirektoratet eller Arbejdsmarkedets Ankenævn.
 Regeringen ønsker at fastholde det hidtidige sigte  

 med bestemmelsen, og det foreslås derfor, at § 86, stk. 4,  

 præciseres, således at det sikres, at refusionen for den  

 fejludbetalte ydelse fortsat bortfalder fuldt ud uanset statens  

 økonomiske tab ved fejludbetalingen.
II. Økonomiske konsekvenser for det  

 offentlige Forslaget skønnes på længere sigt at  

 indebære, at fejladministrationen i arbejdsløshedskasserne  

 mindskes.
Dette vil medføre besparelser for det offentlige i form af  

 bortfald af refusion til arbejdsløshedskasserne i disse sager.
I  

 starten vil besparelsen være ubetydelig.
Efter nogle år  

 skønnes den årlige besparelse at være ca. ½ mio. kr.
III.
Administrative konsekvenser for det offentlige Forslaget skønnes at medføre mindre  

 administrative lettelser i arbejdsløshedskasserne.
IV. Økonomiske konsekvenser for erhvervslivet Forslaget har ingen økonomiske konsekvenser for  

 erhvervslivet.
V.
Administrative konsekvenser for erhvervslivet Forslaget har været forelagt Erhvervs- og  

 Selskabsstyrelsen, som har vurderet, at forslaget ikke har nogle  

 administrative konsekvenser for erhvervslivet.
VI.
Miljømæssige konsekvenser Forslaget har ingen miljømæssige  

 konsekvenser.
VII.
Administrative konsekvenser for borgerne Forslaget skønnes ikke at have administrative  

 konsekvenser for borgerne.
VIII.
Ligestillingsmæssige konsekvenser Forslaget har ingen ligestillingsmæssige  

 aspekter.
IX.
Forholdet til EU-retten Forslaget indeholder ikke EU-retlige aspekter.
X.
Høringer Forslaget har forud for fremsættelsen været  

 til høring i Landsarbejdsrådet.
Vurdering af konsekvenser af lovforslaget Positive konsekvenser/mindreudgifter Negative konsekvenser/merudgifter Økonomiske konsekvenser for stat, amter og  

 kommuner Refusion/refusionsudmåling: Ca. ½ mio. kr.
Ingen Administrative konsekvenser for stat, amter og  

 kommuner Refusion/refusionsudmåling: Mindre administrative  

 lettelser i arbejdsløshedskasserne.
Ingen Økonomiske konsekvenser for erhvervslivet Ingen Ingen Administrative konsekvenser for erhvervslivet Ingen Ingen Miljømæssige konsekvenser Ingen Ingen Administrative konsekvenser for borgerne Ingen Ingen Forholdet til EU-retten Forslaget indeholder ikke EU-retlige  

 aspekter Bemærkninger til lovforslagets  

 enkelte bestemmelser Til § 1 Til nr. 1 Efter gældende lovs § 79, stk. 1, har  

 arbejdsløshedskassen krav på refusion for alle retmæssige  

 udgifter til dagpenge og andre ydelser, som arbejdsløshedskassen  

 udbetaler til medlemmerne i henhold til  

 arbejdsløshedsforsikringsloven.
Hvis en ydelse er udbetalt med urette,  

 har kassen som hovedregel ikke krav på refusion.
Et medlem kan efter omstændighederne som  

 følge af forvaltningsretlige principper få ret til en ydelse,  

 der ikke er ret til efter loven, hvis kassen har vejledt forkert eller i  

 øvrigt har begået en administrativ fejl.
I sådanne  

 tilfælde anses ydelsen som udbetalt med rette, og kassen har krav  

 på refusion for det udbetalte beløb.
 Det foreslås, at direktøren for  

 Arbejdsdirektoratet får bemyndigelse til at fastsatte regler om, at en  

 arbejdsløshedskasses ret til refusion kan bortfalde, hvis et medlem  

 bliver berettiget til en ydelse på grund af  

 arbejdsløshedskassens fejl.
 Der henvises i øvrigt til de almindelige  

 bemærkninger.
Til nr. 2 Baggrunden for forslaget er en ombudsmandsudtalelse i en  

 sag om fortolkning af arbejdsløshedsforsikringslovens § 86,  

 stk. 4.
 Efter § 86, stk. 4, har en  

 arbejdsløshedskasse ikke krav på refusion fra statskassen, hvis  

 dagpenge mv. er udbetalt med urette, og kassen skal betale udbetalte  

 refusionsbeløb tilbage, medmindre den fejlagtige udbetaling skyldes  

 medlemmets svigagtige forhold.
 Med forslaget præciseres det, at refusionen  

 bortfalder fuldt ud uanset statens økonomiske tab ved fejludbetalingen  

 i tilfælde, hvor arbejdsløshedskassens krav på refusion af  

 en ydelse, der er udbetalt med urette, bortfalder.
 Der henvises i øvrigt til de almindelige  

 bemærkninger.
Til § 2 Det foreslås, at loven træder i kraft den 1.  

 juli 2003.
Bilag Lovforslaget sammenholdt med gældende lov Lov om arbejdsløshedsforsikring m.v.
Gældende formulering Lovforslagets § 1 § 79. Staten yder hver kasse refusion af de udgifter, som  

 kassen i det foregående regnskabsår har afholdt efter kapitel 9  

 og 9 a, § 57, stk. 2, kapitel 11 a-c, § 77 a og § 84,  

 stk. 6, jf. dog §§ 38, 79, stk. 3, 80, stk. 1, og 86,  

 stk. 4.
 1. I § 79 indsættes som stk. 5:
 Stk. 2. Til dækning af en kasses løbende udgifter  

 til dagpenge m.v. kan der ydes forskudsbetaling eller acontorefusion.  

 Direktøren for Arbejdsdirektoratet fastsætter nærmere  

 regler herom.
 Stk. 3. Krav på refusion bortfalder, og udbetalte  

 beløb skal tilbagebetales i det omfang, kassen ikke efter anmodning  

 forelægger dokumentation i overensstemmelse med regler, der  

 fastsættes af direktøren for Arbejdsdirektoratet.
 Stk. 4. Beskæftigelsesministeren kan tillade, at  

 stk. 3 fraviges, når ganske særlige omstændigheder  

 taler herfor.
»Stk. 5. Direktøren for Arbejdsdirektoratet kan efter  

 forhandling med Landsarbejdsrådet fastsætte nærmere regler  

 om, at refusion af udgifter, jf. stk. 1, helt eller delvist bortfalder,  

 hvis en arbejdsløshedskasse har begået fejl i forbindelse med  

 sagsbehandlingen.« § 86. - - - Stk. 1-3. - - - 2. § 86, stk. 4, affattes således:
 Stk. 4. Hvis dagpenge eller andre ydelser, jf. stk. 1 og  

 15, er udbetalt med urette, har kassen ikke krav på refusion fra  

 statskassen og skal betale udbetalte refusionsbeløb tilbage, medmindre  

 den fejlagtige udbetaling skyldes medlemmets svigagtige forhold.
