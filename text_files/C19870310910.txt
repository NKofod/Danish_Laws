»Tunge løft - ondt i ryggen« I.
Orientering Tunge løft er hovedemnet for 1987.
Med denne indsats opstarter arbejdstilsynet et systematisk  

 forebyggelsesarbejde mod arbejdsbetingede bevægeapparatskader.
Indsatsen  

 opdeles i to faser.
 Første fase, der løber i hele 1987, omfatter tunge løft.
 Anden fase, der løber i 1988, omfatter ensidige gentagne belastninger.
 Arbejdstilsynet starter med tunge løft, fordi:
- det er et af de mest udbredte arbejdsmiljøproblemer - rygbesvær forringer livskvaliteten for mange mennesker - samfundsøkonomisk er rygbesvær den dyreste arbejdsbetingede  

 bevægeapparatlidelse - rygbesvær er den bedst undersøgte arbejdsbetingede bevægeapparatlidelse - sammenhængen mellem rygbesvær og tunge løft er veldokumenteret.
1. Brancher For at opnå størst mulig effekt  

 koncentreres indsatsen om brancheområderne jern- og metal, bygge- og anlæg,  

 transport- og plejesektoren, som ifølge arbejdstilsynets  

 dokumentationsarbejde er karakteriseret ved at have meget fysisk tungt  

 arbejde.
På baggrund af arbejdstilsynets egne undersøgelser samt drøftelser  

 med BSR 1,2,4 og 11 er der behov for, at indsatsen navnlig koncentreres om  

 følgende arbejdsprocesser inden for de fire brancheområder:
Jern og metal - Autoreparation, herunder lastbilreparation - maskinarbejde, herunder værktøjsskift og reparation - smedearbejde, herunder reparationsarbejde, arbejde med store  

 jernkonstruktioner, af- og pålæsning af svejseværker m.m.
Bygge- og anlæg - brolægningsarbejde, koncentreret om kantstens- og flisebelægningsarbejde - gasbetonelementopstilling - arbejde på stige - håndtering af støbeforme - af- og pålæsning af maskiner - opsætning af limtræsdragere samt vindues- og døroverliggere - opsætning og rejsning af spær - opsætning af åse - installation af kedler og beholdere - isætning af store ruder.
Transport - lager- og pakhusarbejde, herunder manuel flytning ind og ud af lager  

 samt vareud- og indlevering.
Navnlig i forbindelse med:
 - vognmandsområdet:
- redningstjeneste Plejesektoren - arbejde ved seng - arbejde med badning Disse arbejdsprocesser er navnlig belastende på områder som:
 Inden for de øvrige brancher skal indsatsen ske i forbindelse med  

 kredsenes besøg på virksomhederne uanset besøgets formål.
 Herudover videreføres kredsenes igangværende aktiviteter på  

 ergonimiområdet.
2.Grundlag For at sikre, arbejdstilsynet kan foretage ensartede bedømmelser af, om  

 forskellige former for løft kan resultere i overbelastning af lænderyggen,  

 har direktoratet udarbejdet nogle vejledende retningslinier til brug for de  

 tilsynsførende ved bedømmelse af, om løft er sundhedsskadelige.
De vejledende  

 retningslinier fremgår af kompendiet »Tunge løft - ondt i  

 ryggen«.
Kompendiet er udsendt til kredsene i november 1986.
 Tunge løft kan i vid udstrækning undgås ved:
- bedre indretning af arbejdsstedet - brug af egnede tekniske hjælpemidler - bedre tilrettelæggelse af arbejdet - anvendelse af god arbejdsteknik De relevante bestemmelser er:
- § 42 i arbejdsmiljøloven - §§ 4, 5, 10, § 13 nr. 5 og § 17 i bekendtgørelsen om arbejdets udførelse - §§ 3, 4, 6, 7, 9 og 10 i bekendtgørelsen om manuel transport - §§9, 19 og 20 i bekendtgørelsen om tekniske hjælpemidlers indretning og  

 anvendelse.
 3. Undervisnings- og informationsmateriale.
 De vejledende retningslinier, som fremgår af kompendiet »tunge  

 løft - ondt i ryggen« bygger på et dokumentationsmateriale, der i  

 løbet af kort tid vil blive udsendt i en arbejdstilsynsrapport med titlen  

 »Lænderygbesvær«.
Der er fremstillet en videofilm med titlen »Ondt i ryggen - nej  

 tak«.
Hver kreds har modtaget en kopi af filmen.
 Endvidere udsendes en At-meddelelse om ryg-, nakke- og skulderbesvær og en  

 At-meddelelse om tunge løft.
Til brug for indsatsen udsendes fire foldere: en om tunge løft, en om løft  

 af personer, en om brolægningsarbejde og en om opstilling af  

 gasbetonelementer.
Folderne om tunge løft, løft af personer og  

 brolægningsarbejde er udsendt.
Folderen om gasbetonelementer udsendes april  

 1987.
 Endvidere er der fremstillet et begrænset antal badges og klistermærker.
 Til undervisningsbrug har hver kreds modtaget et sæt overheads og 30 stk.  

 af kompendiet »Tunge løft - ondt i ryggen«.
For at øge opmærksomheden om tunge løft-problemet og arbejdstilsynets  

 indsats sendes to TV-OBS.
Den ene sendes i foråret og den anden i efteråret.
II.
Instruktion 1. Ressourcer Kredsene skal i 1987 anvende 20% af den samlede virksomhedstid på  

 indsatsen.
Tiden fordeles med:
- minimum 10% nogenlunde ligeligt fordelt inden for brancherne jern- og  

 metal, bygge- og anlæg, transport- og plejesektoren - ca. 5% inden for de øvrige brancheområder, hvor der konstateres tunge  

 løft, og - ca. 5% på at videreføre det generelle ergonomiarbejde 2. Tilsynspolitik 2.1. Generelt De planlagte ressourcer skal anvendes til tilsyn på virksomhederne.
Dog  

 skal indsatsen tilrettelægges på særlig måde for plejesektoren og for  

 virksomheder med arbejde med kantstens- og flisebelægning samt opstilling af  

 gasbetonelementer, se 2.2. og 2.3.
Ved tilsynsbesøgene skal kredsene vurdere arbejde med løft, og ud fra de  

 vejledende retningslinier i kompendiet »Tunge løft - ondt i  

 ryggen« og en bedømmelse af totalsituationen afgøre i hvert enkelt  

 tilfælde, om et løft er acceptabelt eller uacceptabelt.
I alle tilfælde, hvor  

 løft bedømmes uacceptable, afgives der funktionspåbud og vejledes i, hvordan  

 løftet kan gøres acceptabelt.
Ved påbudsafgivelse fastsættes en tidsfrist  

 for, hvornår det uacceptable forhold skal være bragt i orden, og der gøres  

 opmærksom på, at manglende efterkommelse af påbud kan resultere i, at  

 politiet anmodes om at rejse retslig tiltale mod virksomheden.
 I alle tilfælde, hvor der modtages ufyldestgørende skriftlig  

 tilbagemelding, skal virksomheden genvejledes/genbesøges.
2.2.Plejesektoren 1. halvår af 1987 skal anvendes til kortlægning af problemerne med tunge  

 løft og en planlægning for løsningen af dem.
Kredsene skal i fornødent omfang med hjemmel i § 21 i arbejdsmiljøloven,  

 jfr. § 18 i bekendtgørelsen om arbejdets udførelse, påbyde  

 kommunerne/institutionerne at kortlægge omfang og karakter af tunge løft samt  

 at udarbejde tids- og handlingsplan for en samlet løsning af problemerne med  

 tunge løft på plejeområdet.
I forbindelse hermed skal kredsene anvende de  

 planlagte ressourcer til information og vejledning om, hvordan tunge løft  

 begrænses ved hjælp af tekniske hjælpemidler, arbejdsstedets indretning, god  

 arbejdsteknik og arbejdets tilrettelæggelse.
 Kommunerne skal sende planerne til kredsene inden 1. juli 1987. For at  

 sikre en ensartet behandling af kommunerne er der til brug for kommunernes  

 kortlægning og planlægning udarbejdet et standardkoncept til, hvad  

 kortlægningen skal omfatte og tids- og handlingsplan skal indeholde.  

 Standardkonceptet, der vedlægges i et antal eksemplarer, skal medfølge ved  

 påbudsafgivelsen.
 I 2. halvår 1987 skal kredsene anvende de planlagte ressourcer til tilsyn  

 inden for plejesektoren og i fornødent omfang afgive påbud efter  

 retningslinierne i pkt. 2.1.
2.3. Kantstens- og flisebelægning samt gasbetonelementopstilling I 1987 skal der foretages tilsyn på alle virksomheder, som udfører  

 kantstens- og flisebelægning samt opstilling af gasbetonelementer.
For hver  

 virksomhed og arbejdsproces udfyldes det checkskema, der blev udleveret til  

 kredsene i forbindelse med den orientering om indsatsen, der blev givet af et  

 rejsehold fra direktoratet i november/december 1986.
 Tilsyn vedrørende kantstens- og flisebelægning starter op straks, og  

 tilsyn vedrørende gasbetonelememtopstilling starter op i april 1987.
Ca. et år efter, at der i 1987 er ført tilsyn og udfyldt checkskema for så  

 vidt angår kantstens- og flisebelægning samt opstilling af gasbetonelementer,  

 genbesøges virksomhederne.
Ved disse besøg færdigudfyldes checkskemaerne.
3. Resultatopgørelse Det er vigtigt, at indsatsen forløber som planlagt og giver gode  

 resultater.
For at vide, om dette er tilfældet, skal kredsene:
- registrere i ugeindberetningssystemet - udarbejde en rapport - foretage en stikprøvekontrol - udfylde checkskemaer ad ugeberetningssystem Der skal ske en registrering af virksomhedstiden, som bruges i forbindelse  

 med indsatsen.
Endvidere skal antallet af afgivne påbud/forbud registreres.
ad rapport Inden udgangen af januar måned 1988 skal kredsene udarbejde en kort  

 rapport om, hvordan indsatsen er forløbet.
Rapporten indsendes til  

 direktoratet.
 Rapporten skal som minimum indeholde beskrivelse af:
- hvordan status for tunge løft-problemet var ved indsatsens opstart - hvordan tunge løft-indsatsen blev tilrettelagt - hvordan virksomheders, organisationers og andres holdning var til  

 indsatsen, og hvordan samarbejdet med dem har været under indsatsen - hvilket resultat indsatsen foreløbig har haft - om der er behov for yderligere initiativer med hensyn til tunge løft - om direktoratets indsatsforberedelse og -gennemførelse har været  

 tilfredsstillende ad stikprøvekontrol I første kvartal 1988 foretages en stikprøvekontrol inden for gruppen af  

 virksomheder, som på tilfredsstillende måde skriftligt har meddelt, at  

 arbejdstilsynets påbud vedrørende tunge løft er efterkommet.
 Stikprøvens omfang meddeles i intern årsplan 1988.
ad checkskemaer Som nævnt under afsnit 2.3. skal der udfyldes checkskemaer ved kantstens-  

 og flisebelægning samt opstilling af betonelementer.
Færdigudfyldte skemaer  

 skal sendes til direktoratets 10. kontor inden udgangen af 1988.
4. Spørgsmål Spørgsmål om tunge løft-indsatsen generelt og specifikt - f.eks. ankesager  

 - bedes rettet til direktoratets 10. kontor.
