 I medfør af § 11, stk. 2 og stk. 3, i lov nr. 88 af 8. februar 1995 om  

 Post Danmark, fastsættes:
 § 1.  Alle anmeldelser til Erhvervs- og  

 Selskabsstyrelsen skal ske på hvidt A4 papir, og angive Post Danmarks  

 registreringsnummer SOV 1.
 § 2.  Anmeldelsen om oprettelse af Post Danmark skal  

 indsendes til Erhvervs- og Selskabsstyrelsen inden 1. juli 1995, og angive:
 Stk. 2.  Med den i stk. 1 nævnte anmeldelse skal følge:
Stk. 3.  Ændres virksomhedens vedtægter eller ændres  

 forhold, hvorom anmeldelse er sket, skal anmeldelse herom indsendes til  

 Erhvervs- og Selskabsstyrelsen inden 4 uger.
Dog skal ændringer i  

 virksomhedens vedtægter, for så vidt angår hjemsted, eller ændringer i  

 virksomhedens bestyrelse eller direktion, eller valg af ny revisor, anmeldes  

 inden 2 uger.
Som bilag til anmeldelsen vedlægges dokumentation for  

 ændringerne.
Stk. 4.  Anmeldelsen skal være underskrevet af alle  

 bestyrelsesmedlemmer.
Underskrifterne skal bekræftes af en notar, en advokat  

 eller to vitterlighedsvidner.
§ 3.  Ved ejerskabsdokument forstås et dokument, der  

 dokumenterer ejerens identitet og hvem der repræsenterer ejeren.
Endvidere  

 skal hæftelsesforhold fremgå af ejerskabsdokumentet.
 § 4.  Åbningsbalancen skal være forsynet med en  

 revisionspåtegning uden forbehold. Åbningsbalancen skal udarbejdes i  

 overensstemmelse med lov om visse selskabers aflæggelse af årsregnskab m.v.
 § 5.  Dersom anmeldelsen eller den anmeldte ordning  

 ikke fyldestgør kravene i denne bekendtgørelse eller de for Post Danmark  

 gældende bestemmelser i aktieselskabsloven og årsregnskabsloven, jf. lov om  

 Post Danmark §§ 5 og 8, eller ikke stemmer med Post Danmarks vedtægter, eller  

 dersom den beslutning, i henhold til hvilken den anmeldte ordning er truffet,  

 ikke er blevet til på den måde, som loven eller vedtægterne foreskriver, skal  

 registrering nægtes.
 Stk. 2.  Finder Erhvervs- og Selskabsstyrelsen, at en  

 fejl eller mangel kan afhjælpes ved beslutning på virksomhedsmøde eller  

 bestyrelsesvedtagelse, fastsættes der en frist til forholdets berigtigelse.  

 Sker berigtigelse ikke inden den fastsatte frist, nægtes registrering.
 § 6.  Erhvervs- og Selskabsstyrelsen fører et register  

 over de aktuelle oplysninger vedrørende de i § 2, stk. 1, nævnte forhold.  

 Registeret føres efter Erhvervs- og Selskabsstyrelsens bestemmelser.
Stk. 2.  Når et forhold er registreret, bekendtgøres  

 registerets indhold i Statstidende.
Erhvervs- og Selskabsstyrelsen kan  

 bestemme, at bekendtgørelse i stedet skal ske i et særlig  

 registreringstidende.
 § 7.  For anmeldelse af oprettelse af Post Danmark  

 betales gebyr til Erhvervs- og Selskabsstyrelsen på kr. 3.000, der indsendes  

 samtidig med anmeldelsen.
 Stk. 2.  For anmeldelse af ændringer i registrerede  

 forhold betales et gebyr til Erhvervs- og Selskabsstyrelsen på kr. 1075, der  

 indsendes samtidig med anmeldelsen.
 Stk. 3.  For indsendelse af bekendtgørelse af  

 årsregnskaber m.v. betales et årligt gebyr til Erhvervs- og Selskabsstyrelsen  

 på kr. 620. Gebyret skal indsendes samtidig med årsregnskabet.
 Stk. 4.  Anmeldelse om ændring af regnskabsår, revisor,  

 binavn eller hjemsted dækkes af det i stk. 3 nævnte gebyr.
 Stk. 5.  De i stk. 2 og 3 fastsatte gebyrer reguleres i  

 overensstemmelse med reguleringer af Erhvervs- og Selskabsstyrelsens takster  

 for aktieselskaber.
 § 8.  Dokumenter, der beror i Erhvervs- og  

 Selskabsstyrelsen, med undtagelse af attester om personlige forhold, er  

 offentlig tilgængelige og kan på forlangende gennemses på styrelsens kontor.
 Stk. 2.  Udskrifter af registerets oplysninger om Post  

 Danmark, der er offentlig tilgængelige, kan fås for kr. 341,60 med tillæg af  

 moms hos Styrelsen.
 Stk. 3.  Det i stk. 2 nævnte gebyr reguleres i  

 overensstemmelse med reguleringer af Erhvervs- og Selskabsstyrelsens gebyrer  

 for sammenskrevne resumeer.
 § 9.  Undlader Post Danmarks bestyrelse eller  

 direktion i rette tid at efterkomme de pligter, der ifølge denne  

 bekendtgørelse påhviler dem i forhold til Erhvervs- og Selskabsstyrelsen, kan  

 styrelsen som tvangsmiddel pålægge de pågældende daglige eller ugentlige  

 bøder.
 Stk. 2.  Overtrædelse af denne bekendtgørelses  

 forskrifter om indsendelse af anmeldelse m.v. til Erhvervs- og  

 Selskabsstyrelsen straffes med bøde.
 § 10.  Bekendtgørelsen træder i kraft ved  

 bekendtgørelse i Lovtidende.
