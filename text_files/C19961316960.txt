Indhold Indledning SFL-områder Anvendte begreber Generelle betingelser Hvem kan få tilskud? Tilskud til en eller flere foranstaltninger Markernes størrelse Sædskifte- og gødningsplaner Bedriften pr. 1. september De enkelte foranstaltninger Nedsættelse af kvælstoftilførslen Sprøjtefrie randzoner Miljøvenlig drift af græsarealer uden for omdriften Udlæg af rajgræs i kornafgrøder Udtagning af agerjord Tilskuddets størrelse og udbetaling Ansøgningsperiode, indsendelse af ansøgning og tilsagn om tilskud Ændringer Ændringer af tilsagn om tilskud Ændringer i ejer-/brugerforhold Tilskuddets bortfald og tilbagebetaling Kontrol Straffebestemmelser Relation til andre regler Økologisk jordbrugsproduktion Markedsordninger for okse-, fåre- og gedekød Naturbeskyttelsesloven Adresser Indledning Landbruget skal fungere og udvikles i balance med det naturlige kredsløb.  

 Produktionsprocesserne må ikke påvirke det omgivende miljø i uønsket retning.  

 Derfor gives der tilskud til foranstaltninger, der kan medvirke til at fremme  

 en miljøvenlig og ekstensiv drift af landbrugsarealerne samt påvirke  

 grundvandsressourcerne mindst muligt.
Det drejer sig om følgende  

 foranstaltninger:
- Nedsættelse af kvælstoftilførslen - Sprøjtefrie randzoner - Miljøvenlig drift af græsarealer uden for omdriften - Udlæg af rajgræs i kornafgrøder - 20-årig udtagning af agerjord Der er tale om frivillige ordninger.
Hvis man tager imod tilbuddet,  

 forpligter man sig til at gennemføre en eller flere af de miljøvenlige  

 jordbrugsforanstaltninger i en 5-årig periode eller i 20 år ved udtagning af  

 agerjord.
Nogle områder er mere følsomme over for landbrugsdrift end andre.
Derfor  

 er ordningerne især målrettet mod særligt følsomme landbrugsområder.
Tilskudsordningerne administreres af Strukturdirektoratet og amterne.
Der  

 er etableret en overgangsordning for 1996 for administrationen.  

 Overgangsordningen indebærer, at ansøgning om tilskud indsendes til amtet,  

 der på vegne af Strukturdirektoratet behandler ansøgningen, mens det fortsat  

 er Strukturdirektoratet, der træffer afgørelse om ydelse af tilskud.
Sagkyndige konsulenter for miljøvenlige jordbrugsforanstaltninger kan  

 rådgive og medvirke ved udfyldelse af ansøgningsskemaer.
I visse tilfælde vil  

 det være nødvendigt, at konsulenten medvirker ved udfyldelsen.
Særligt følsomme landbrugs-områder (SFL-områder) Amterne har i 1994 udpeget en række særligt følsomme landbrugsområder.  

 Mens to af ordningerne tilbydes landmændene overalt i landet, reserveres tre  

 ordninger udelukkende til visse SFL-områder.
Under de landsdækkende ordninger  

 gives der et tillæg til tilskuddet, når arealerne ligger inden for visse  

 SFL-områder.
Herved koncentreres og målrettes indsatsen bl.a. til områder med  

 specielle grundvandsinteresser.
Miljøproblemerne er ikke de samme i alle områder og må derfor løses på  

 forskellig måde.
For hvert enkelt SFL-område er det derfor angivet, hvilken  

 eller hvilke foranstaltninger der kan bruges i området.
På denne måde sikres  

 det, at den enkelte foranstaltning får så stor en virkning som muligt til  

 gavn for miljøet.
 Ordningerne med tilskud til sprøjtefrie randzoner, til miljøvenlig drift  

 af græsarealer uden for omdriften og til 20-årig udtagning af agerjord  

 anvendes kun inden for visse SFL-områder, hvor disse ordninger er særligt  

 egnede til at løse områdets miljøproblemer.
Tilskud under de øvrige ordninger tilbydes alle jordbrugere.
Ligger  

 arealerne inden for et SFL-område, vil der blive givet et tillæg til  

 tilskuddet, hvis den pågældende ordning kan bruges til at løse SFL-områdets  

 miljøproblemer.
 Amterne har i forbindelse med udpegningen af det enkelte område angivet  

 den eller de for området særligt egnede ordninger.
 Hvis et område efterfølgende udpeges som SFL-område, kan der inden for en  

 fastlagt ansøgningsperiode separat søges om tillæg til tilskud til arealer  

 inden for området.
Anvendte begreber Ved  andre love og bestemmelser  forstås andre love og bestemmelser  

 end:
Tilsagnsperioden  er det tidsrum, hvor tilskudsmodtageren er  

 forpligtet til at gennemføre den miljøvenlige jordbrugsforanstaltning.  

 Tilsagnsperioden begynder den 1. september i det kalenderår, hvor ansøgningen  

 er indsendt.
Dog den 15. februar i det følgende kalenderår ved udlæg af  

 rajgræs i kornafgrøder.
Perioden er på 5 år, dog 20 år ved udtagning af  

 agerjord.
Ved  agerjord  forstås jord, der indgår i omdriften, med undtagelse  

 af kulturer under glas og braklagte arealer inden for omdriften.
Det vil sige  

 jord, der indgår i omdriften, som defineret i afsnit D i bilag I til  

 Kommissionens beslutning 83/461/EØF med undtagelse af jord som omhandlet  

 under pkt.
D/15 og 17 (kulturer under glas) og D/21 (brakjord). Se i øvrigt  

 bekendtgørelsens § 9 og bilag 1, som gengiver hele afsnit D.
 Det fremgår, at f.eks. planteskolearealer, plantager med frugt- træer og  

 -buske samt arealer med juletræer og pyntegrønt ikke er agerjord.
 Braklagte arealer inden for omdriften  er arealer, der indgår i  

 omdriften, men hvorpå der ikke høstes i løbet af vækstsæsonen.
 Ved  græsarealer uden for omdriften  forstås arealer, der ikke  

 indgår i omdriften, og som vedvarende (5 år og derover) anvendes til  

 græsproduktion, uanset om arealerne er tilsåede eller naturligt etablerede.
Generelle betingelser Hvem kan få tilskud? 5-årige foranstaltninger : Lovlige ejere og forpagtere af  

 jordbrugsbedrifter kan få tilskud, når bedriften drives lovligt som en  

 driftsenhed i overensstemmelse med landbrugslovens regler.
Stat, kommuner,  

 kirker og præsteembeder kan ikke få tilskud.
Hvis jordbrugsbedriften er autoriseret til  økologisk  

 jordbrugsproduktion , kan der ikke gives tilskud til nedsættelse af  

 kvælstoftilførslen eller til sprøjtefrie randzoner.
Relationerne mellem  

 økologisk jordbrugsproduktion og miljøvenlige jordbrugsforanstaltninger er i  

 øvrigt beskrevet i afsnittet »Økologisk jordbrugsproduktion«.
Der gives kun tilskud til arealer, som ansøgeren selv driver i  

 tilsagnsperioden.
Det er ikke et krav, at ansøgeren selv driver arealerne på  

 ansøgningstidspunktet.
Men på ansøgningstidspunktet skal ansøgeren have ret  

 til at drive arealerne i hele tilsagnsperioden (undtagen ved udlæg af  

 rajgræs). Hvis ansøgeren ikke ejer arealerne, skal der foreligge en erklæring  

 fra ejeren om, at ansøgeren har en uopsigelig ret til at drive arealerne i  

 tilsagnsperioden (undtagen ved udlæg af rajgræs). Uopsigeligheden gælder dog  

 ikke i tilfælde af misligholdelse eller dødsfald.
20-årig udtagning : Tilskud kan kun gives til lovlige ejere af  

 jordbrugsarealer.
Arealerne skal indgå i en jordbrugsbedrift, der drives  

 lovligt som en driftsenhed i overensstemmelse med landbrugslovens regler.  

 Stat og kommuner kan ikke få tilskud.
 For samtlige foranstaltninger  gælder, at det ikke er en  

 forudsætning for opnåelse af tilskud, at arealerne er pålagt landbrugspligt.
Tilskud til en eller flere foranstaltninger Som udgangspunkt kan man ikke til samme areal få tilskud til mere end en  

 miljøvenlig jordbrugsforanstaltning.
 Dog kan tilskud til nedsættelse af kvælstoftilførslen, tilskud til  

 etablering af sprøjtefrie randzoner og tilskud til udlæg af raj-græs i  

 kornafgrøder gives til samme areal.
Markernes størrelse Der er regler for, hvor stort det samlede areal skal være.
Disse regler er  

 beskrevet under omtalen af den enkelte foranstaltning.
Desuden skal den  

 enkelte mark bestå af et sammenhængende areal.
Hver mark skal være på mindst  

 0,3 ha, medmindre den på grund af naturlige afgrænsninger (veje, mure, hegn,  

 vandløb og lignende) ikke kan sammenlægges med andre marker.
Sædskifte- og gødningsplaner For de fleste jordbrugsbedrifter skal der udarbejdes sædskifte- og  

 gødningsplaner med tilhørende kortskitse, gødningsregnskab og nøgletal efter  

 reglerne i Landbrugs- og Fiskeriministeriets bekendtgørelse om grønne marker,  

 sædskifte- og gødningsplaner samt gødningsregnskaber i jordbruget og i  

 Plantedirektoratets bekendtgørelse om behov for tilførsel af kvælstof og  

 indhold af kvælstof i husdyrgødning.
De bedrifter, der ikke allerede er omfattet af disse regler, vil blive det  

 i tilsagnsperioden.
Dette gælder dog ikke, hvis der udelukkende er tale om  

 tilskud til sprøjtefrie randzoner.
 For de marker, hvor der gives tilskud til nedsættelse af  

 kvæl-stoftilførslen, er det max 60 pct. af det opgjorte behov for tilførsel  

 af kvælstof til de pågældende marker, der skal anføres i sædskifte- og  

 gødningsplanerne.
Bedriften pr. 1. september Når der søges om tilskud, skal bedriftens omfang pr. 1. september i  

 ansøgningsåret angives i ansøgningen.
Den 1. september er tidspunktet for  

 tilsagnsperiodens begyndelse.
Ved udlæg af rajgræs starter tilsagnsperioden  

 først den efterfølgende 15. februar, men også her skal bedriftens omfang pr.  

 1. september i ansøgningsåret angives i ansøgningen.
Bedriftens omfang på  

 ansøgningstidspunktet er uden betydning i forbindelse med ansøgningen.
Da bedriftens omfang pr. 1. september skal oplyses på  

 ansøgningstidspunktet, skal der alene tages hensyn til de dispositioner over  

 arealer, f.eks. forpagtning, der er foretaget på ansøgningstidspunktet, og  

 som vil have virkning pr. 1. september.
Det vil f.eks. sige, at et areal, der  

 er bortforpagtet på ansøgningstidspunktet, skal medregnes til bedriften, hvis  

 bortforpagtningen vil være ophørt pr. 1. september.
 For alle ordningerne undtagen udlæg af rajgræs gælder:
Omfanget af bedriften pr. 1. september angiver de arealer, hvortil der kan  

 søges om tilskud, hvis samtlige betingelser er opfyldt.
At et areal indgår i  

 bedriften pr. 1. september er derfor ikke ensbetydende med, at der kan søges  

 om tilskud til arealet.
I omtalen af de enkelte foranstaltninger indgår en  

 beskrivelse af, hvilke nærmere betingelser der stilles til arealer under den  

 pågældende foranstaltning.
 Den del af bedriftens arealer, der i det enkelte tilfælde søges om tilskud  

 til, skal angives særskilt i ansøgningen og på det medfølgende kort.
De enkelte foranstaltninger Nedsættelse af kvælstoftilførslen Arealer, hvortil der ikke kan gives tilskud : Der kan ikke gives  

 tilskud til arealer, der ikke opfylder de generelle betingelser, eller - for hvilke, der i tilsagnsperioden modtages tilskud til jordbrugsdrift i  

 miljøfølsomme områder (MFO-aftale), eller - som i tilsagnsperioden er underlagt begrænsninger i mængden af  

 kvælstoftilførsel i medfør af anden aftale eller i medfør af andre  

 bestemmelser end Landbrugs- og Fiskeriministeriets bekendtgørelse om grønne  

 marker m.v., Plantedirektoratets bekendtgørelse om behov for tilførsel af  

 kvælstof m.v. samt Miljø- og Energiministeriets bekendtgørelse om  

 erhvervsmæssigt dyrehold m.v.
 Der kan heller ikke gives tilskud til arealer, for hvilke der modtages  

 tilskud efter den tidligere bekendtgørelse om tilskud til miljøvenlige  

 jordbrugsforanstaltninger (nr. 251 af 11. april 1994) til:
- nedsættelse af kvælstoftilførslen, - omlægning af agerjord til græsarealer uden for omdriften, - opretholdelse af græsarealer uden for omdriften, eller - udtagning af agerjord i 20 år.
Arealer, hvortil der kan gives tilskud : Ansøgningen skal omfatte  

 samtlige øvrige arealer - uanset deres hidtidige anvendelse - som vil blive  

 drevet under bedriften ved tilsagnsperiodens begyndelse, og - som i tilsagnsperiodens første vækstsæson vil blive dyrket som agerjord  

 eller være udtaget inden for omdriften (brak eller non-food).
 En måde at identificere de arealer på, der skal omfattes af ansøgningen,  

 kan være:
Først afgrænses bedriften ved tilsagnsperiodens begyndelse den 1.  

 september.
Dernæst fraregnes de arealer, hvortil der ikke kan gives  

 tilskud1). Inden for det resterende areal af-grænses de arealer, der i  

 tilsagnsperiodens første vækstsæ-son vil blive dyrket som agerjord eller være  

 udtaget inden for omdriften.
Det er disse arealer, der skal omfattes af  

 ansøgningen.
 For ordningen med tilskud til nedsættelse af kvælstoftilførslen gælder det  

 specielle forhold, at der kan gives tilsagn om tilskud til arealer, for  

 hvilke der gives tilskud til udtagning (dog ikke 20-årig udtagning).  

 Tilskuddet vil dog ikke komme til udbetaling i de år, hvor arealerne er  

 udtaget.
Med andre ord skal arealer, der i tilsagnsperiodens første vækstsæson er  

 udtaget inden for omdriften (brak eller non-food) medtages i ansøgningen,  

 hvis betingelserne for tilsagn om tilskud er opfyldt for disse arealers  

 vedkommende.
Det er her uden betydning, om der modtages tilskud til  

 udtagningen efter andre regler.
 Men det årlige tilskud og det årlige tillæg udbetales ikke (d.v.s. udgør 0  

 kr.) for arealer, der det pågældende år er udtaget (brak eller non-food).
 Tilsvarende udbetales tilskud og tillæg ikke for arealer, som i det  

 pågældende år dyrkes med en afgrøde, der ikke har behov for tilførsel af  

 kvælstof.
Tilsagnsperioden : I tilsagnsperioden må tilførslen af kvælstof  

 til de arealer, der er omfattet af tilsagnet om tilskud, ikke overstige 60 pct. af det opgjorte behov.
Hvis der er arealer, for hvilke  

 forudsætningerne for tilskud først efterfølgende er opfyldt eller der  

 tillægges bedriften nye arealer, kan der efter ansøgning gives separat tilsagn om tilskud for disse arealer for en ny  

 tilsagnsperiode.
 De marker, der er omfattet af tilsagn om tilskud, skal i tilsagnsperiodens  

 første vækstsæson dyrkes som agerjord eller være udtaget inden for omdriften  

 (brak eller non-food), jf. afsnittet »Arealer, hvortil der kan gives  

 tilskud«.
I tilsagnsperiodens 2.-5. vækstsæson skal arealerne udnyttes som agerjord,  

 græsarealer uden for omdriften eller udtages (brak eller non-food).  

 Udtagningen kan både ske inden for og uden for omdriften.
Der må dog ikke  

 være tale om 20-årig udtagning, medmindre det oprindelige tilsagn efter  

 ansøgning er ændret, jf. afsnittet »Ændring af tilsagn om tilskud«.
 Skemaer til brug for beregning af tilskuddet: Som nævnt ovenfor, kommer  

 det årlige tilskud og tillæg ikke til udbetaling for arealer, der i det  

 pågældende år udtages (brak eller non-food) eller dyrkes med en afgrøde, der  

 ikke har behov for tilførsel af kvælstof.
Tilskudsmodtageren skal derfor til brug for den årlige tilskudsberegning  

 indsende oplysninger om disse arealer.
Der skal anvendes et særligt skema,  

 som Strukturdirektoratet vil fremsende til tilskudsmodtageren.
Direktoratet  

 skal modtage oplysningerne senest 1. juni med henblik på tilskuddets  

 udbetaling den følgende august måned.
Ordningens betingelser skal også være opfyldt for disse arealer i hele  

 tilsagnsperioden.
Hvis en af de omfattede marker f.eks. i et år udtages til  

 non-food produktion, må kvælstoftilførslen ikke overstige 60 pct. af  

 afgrødens behov, uanset at der ikke udbetales tilskud til marken det  

 pågældende år.
Sprøjtefrie randzoner Arealer, hvortil der ikke kan gives tilskud : Der kan ikke gives  

 tilskud til arealer, der ikke opfylder de generelle betingelser eller for/på  

 hvilke, der i tilsagnsperioden - modtages tilskud til jordbrugsdrift i miljøfølsomme områder  

 (MFO-aftale), - modtages tilskud til udtagning af jordbrugsarealer, eller - ikke må anvendes plantebeskyttelsesmidler efter andre love og  

 bestemmelser eller ifølge anden aftale.
 Der kan heller ikke gives tilskud til arealer, for hvilke der modtages  

 tilskud efter den tidligere bekendtgørelse om tilskud til miljøvenlige  

 jordbrugsforanstaltninger (nr. 251 af 11. april 1994) til:
- sprøjtefrie randzoner, - omlægning af agerjord til græsarealer uden for omdriften, - opretholdelse af græsarealer uden for omdriften, eller - udtagning af agerjord i 20 år.
Arealer, hvortil der kan gives tilskud : Ansøgningen kan kun  

 omfatte arealer, der - er beliggende inden for SFL-områder, som er udpeget specielt med henblik  

 på anvendelse af denne ordning, - i tilsagnsperiodens 1. vækstsæson dyrkes som agerjord, og - er mindst 12 m brede.
Ansøgningen skal omfatte et bælte, der er mindst 500 m langt uden  

 nødvendigvis at være sammenhængende.
Alternativt skal ansøgningen omfatte  

 samtlige udpegede randzonearealer, der vil blive drevet under bedriften ved  

 tilsagnsperiodens begyndelse den 1. september, og som opfylder betingelserne  

 for at få tilskud.
Tilsagnsperioden : I tilsagnsperiodens 2. - 5. vækstsæson kan  

 arealerne anvendes til andet end agerjord.
I hele tilsagnsperioden må der  

 ikke bruges nogen form for plantebeskyttelsesmidler inden for et minst 12 m  

 bredt bælte.
Miljøvenlig drift af græsarealer uden for omdriften Græsarealer uden for omdriften kan drives miljøvenligt på to niveauer.
På  

 niveau 1 må græsarealerne ikke tilføres mere end 80 kg N pr. hektar.
På  

 niveau 2 må græsarealerne ikke tilføres gødning, og ikke afgræsses med mere  

 end 1,4 storkreatur pr. hektar.
De øvrige bestemmelser for arealanvendelsen i  

 tilsagnsperioden er de samme for de to niveauer.
Arealer, hvortil der ikke kan gives tilskud : Der kan ikke gives  

 tilskud til arealer, der ikke opfylder de generelle betingelser eller for/på  

 hvilke, der i tilsagnsperioden - modtages tilskud til jordbrugsdrift i miljøfølsomme områder  

 (MFO-aftale), - modtages tilskud til udtagning af jordbrugsarealer, - modtages tilskud til græsning eller slæt, - gælder en aftale om omlægning af agerjord til græsarealer uden for  

 omdriften, eller - der ikke må tilføres gødning efter andre love og bestemmelser eller  

 ifølge anden aftale.
 Der kan heller ikke gives tilskud til arealer, for hvilke der modtages  

 tilskud efter den tidligere bekendtgørelse om tilskud til miljøvenlige  

 jordbrugsforanstaltninger (nr. 251 af 11. april 1994).
 Der kan endvidere ikke gives tilskud til miljøvenlig drift af græsarealer  

 uden for omdriften på niveau 1 til arealer, der er pålagt begrænsninger i  

 størrelsen af kvælstoftilførslen i medfør af anden aftale eller i medfør af  

 andre bestemmelser end Landbrugs- og Fiskeriministeriets bekendtgørelse om  

 grønne marker m.v., Plantedirektoratets bekendtgørelse om behov for tilførsel  

 af kvælstof m.v. samt Miljø- og Energiministeriets bekendtgørelse om  

 erhvervsmæssigt dyrehold m.v.
 Efter naturbeskyttelsesloven (§ 3) gælder der særlige bestemmelser for  

 udnyttelse af beskyttede naturtyper.
Der må ikke foretages ændringer i tilstanden af beskyttede naturtyper, som  

 er følgende - naturlige søer med et areal på over 100m2, - vandløb eller dele af vandløb, der af miljø- og energiministeren er  

 udpeget som beskyttede, og - heder, moser og lignende, strandenge, strandsumpe, ferske enge og  

 overdrev, når disse naturtyper enkeltvis, tilsammen eller i forbindelse med  

 beskyttede søer er større end 2.500 m2.
Dette indebærer, at udnyttelsen af arealer, der er beskyttede naturtyper,  

 kan fortsættes som hidtil, og at eventuel tilførsel af gødning er begrænset  

 til det hidtidige omfang.
Hermed er alle beskyttede naturtyper pålagt en  

 begrænsning i størrelsen af kvælstoftilførslen, og der kan derfor ikke gives  

 tilskud til miljøvenlig drift af græsarealer uden for omdriften på niveau 1  

 til disse arealer, jf. ovenfor.
Hvis der hidtil ikke har været anvendt  

 gødning, kan der hverken gives tilskud til miljøvenlig drift af græsarealer  

 uden for omdriften på niveau 1 eller niveau 2 til arealerne, jf. ovenfor.
 Bestemmelserne i naturtypebekendtgørelsens § 2, stk. 1 og 3, er beskrevet  

 i afsnittet »Naturbeskyttelsesloven«.
 Naturtypebekendtgørelsens § 2, stk. 1, gælder tilsvarende for arealer, der  

 er blevet beskyttet i den periode, hvor arealerne var omfattet af en aftale  

 om tilskud til jordbrugsdrift i miljøfølsomme områder (MFO-aftale), og som  

 forud for MFO-aftalen dermed ikke var en beskyttet naturtype efter den  

 dagældende naturfredningslov.
 Når tilsagnsperioden begynder inden for 1 år efter MFO-aftalens udløb, kan  

 der dermed ydes tilskud til disse arealer på såvel niveau 1 som niveau 2,  

 hvis betingelserne herfor i øvrigt er opfyldt.
 For arealer, der har været omfattet af en MFO-aftale og som forud for  

 aftalen var en beskyttet naturtype, gælder efter MFO-aftalens udløb følgende  

 regler, jf. naturtypebekendtgørelsens § 2, stk. 3:
 Hvis arealet forud for MFO-aftalen blev gødsket, kan der ydes tilskud på  

 niveau 2 i følgende to tilfælde:
- Tilsagnsperioden begynder inden et år efter MFO-aftalens udløb, eller - Inden et år efter MFO-aftalens udløb er gødskning genoptaget/fortsat  

 (dog højst i det omfang, der var gældende forud for MFO-aftalens indgåelse).
 Hvis arealet forud for MFO-aftalen ikke blev gødsket, kan der ikke ydes  

 tilskud.
 Er arealerne pålagt konkret fredning, vil muligheden for tilskud afhænge  

 af indholdet af fredningsbestemmelserne.
I lov om beskyttelse af de ydre koge i Tøndermarsken er der fastsat  

 bestemmelser vedrørende gødskning af de af loven omfattede vedvarende  

 græsarealer.
Disse bestemmelser indebærer, at der ikke kan gives tilskud til  

 arealerne på niveau 1. For de vedvarende græsarealer, der i henhold til  

 Tøndermarskloven ikke må gødskes, kan der hverken gives tilskud til  

 miljøvenlig drift af græsarealer uden for omdriften på niveau 1 eller niveau  

 2 (uanset om der er meddelt dispensation til gødskning).
 Arealer, hvortil der kan gives tilskud : Ansøgningen kan kun  

 omfatte arealer, der er beliggende inden for SFL-områder, som er udpeget  

 specielt med henblik på anvendelse af denne ordning.
 I den vækstsæson, der ligger forud for tilsagnsperioden, skal arealerne  

 endvidere have været jordbrugsmæssigt udnyttet.
 Ansøgningen skal omfatte ialt mindst 1 hektar.
 Tilsagnsperioden : Græsarealerne skal være etableret senest den 1.  

 oktober i tilsagnsperiodens 1. vækstsæson.
Har arealerne i vækstsæsonen forud for tilsagnsperioden været  

 jordbrugsmæssigt udnyttet som græsareal, skal det eksisterende plantedække  

 videreføres i hele tilsagnsperioden.
I andre tilfælde gælder, at græsset skal  

 være udsået med højst 25 pct. kvælstoffikserende planter.
Andelen opgøres på  

 samme måde som i hektarstøtteordningen.
 På græsarealerne må der etableres småbeplantninger og mindre vildtremiser.
Arealerne skal fastholdes som græsarealer i tilsagnsperioden.
Dette skal  

 ske ved afgræsning hvert år eller ved at høste et eller flere slæt hvert år.
 Græsarealer uden for omdriften kan drives miljøvenligt på niveau 1 eller  

 niveau 2. Der kan søges om ændring fra niveau 1 til niveau 2, se nærmere  

 herom i afsnittet »Ændring af tilsagn om tilskud«.
På niveau 1 må græsarealerne ikke tilføres mere end 80 kg N (kvælstof) pr.  

 hektar ud over, hvad dyrene efterlader under græsning.
På niveau 2 må der  

 ikke tilføres gødning - bortset fra i det tidsrum, hvor græsarealerne  

 etableres - og arealerne må ikke afgræsses med mere end 1,4 storkreatur pr.  

 hektar.
Strukturdirektoratet kan fastsætte omregningstabel for andre drøvtyggere.
------------------------------------------------------------------ På både niveau 1 og niveau 2 må græsarealerne - ikke omlægges, - ikke afgræsses med andre dyr end heste og drøvtyggere, - ikke anvendes til slæt i perioden fra 15. april til 15. juli, - ikke anvendes til frøproduktion, - ikke vandes, og - ikke tilføres plantebeskyttelsesmidler.
Plantedirektoratet kan i ganske særlige tilfælde give dispensation fra  

 reglerne om plantedækkets etableringstidspunkt, og om at arealerne ikke må  

 tilføres plantebeskyttelsesmidler.
Plantedirektoratet kan endvidere tillade,  

 at arealerne i en kortere periode ikke holdes plantedækket, f.eks. i  

 forbindelse med arkæologiske undersøgelser.
Udlæg af rajgræs i kornafgrøder Arealer, hvortil der ikke kan gives tilskud : Der kan ikke gives  

 tilskud til arealer, der ikke opfylder de generelle betingelser eller for/på  

 hvilke, der i tilsagnsperioden - modtages tilskud til jordbrugsdrift i miljøfølsomme områder  

 (MFO-aftale), - modtages tilskud til udtagning af jordbrugsarealer, eller - der gælder anden aftale om udlæg af rajgræs.
 Der kan heller ikke gives tilskud til arealer, for hvilke der modtages  

 tilskud efter den tidligere bekendtgørelse om tilskud til miljøvenlige  

 jordbrugsforanstaltninger (nr. 251 af 11. april 1994) til:
- omlægning af agerjord til græsarealer uden for omdriften, - opretholdelse af græsarealer uden for omdriften, - udlæg af italiensk rajgræs i kornafgrøder, eller - udtagning af agerjord i 20 år.
Arealer, hvortil der kan gives tilskud : Ansøgningen skal omfatte  

 mindst 5 hektar med årlig rajgræsudlæg.
Arealet med rajgræsudlæg kan skifte  

 placering i tilsagnsperioden i takt med omdriften.
Rajgræsudlægget kan også  

 ske på arealer, der inden for tilsagnsperioden tillægges bedriften.
Derfor  

 skal arealernes placering ikke angives i ansøgningen.
Tilsagnsperioden : Hvert år i tilsagnsperioden skal der udlægges  

 rajgræs i kornafgrøder på et areal, der mindst udgør det antal hektarer, der  

 er ansøgt om tilskud til.
Ved valg af placering af disse hektarer skal man  

 være opmærksom på, at arealer, hvortil der ikke kan gives tilskud, ikke kan  

 komme i betragtning.
Rajgræsset skal være udsået senest 15. maj og må i den efterfølgende  

 vækstsæson ikke anvendes til frøproduktion.
I den efterfølgende vækstsæson  

 kan rajgræsset anvendes som plantedække på arealer, der braklægges under  

 hektarstøtteordningen (ordningen med støtte til producenter af visse  

 markafgrøder). Rajgræsset må tidligst ompløjes 15. februar og må ikke  

 tilføres gødning og plantebeskyttelsesmidler i perioden fra høst af  

 kornafgrøden til den efterfølgende 15. februar.
Udtagning af agerjord Arealer, hvortil der ikke kan gives tilskud : Der kan ikke gives  

 tilskud til arealer, der ikke opfylder de generelle betingelser eller for/på  

 hvilke, der i tilsagnsperioden - modtages tilskud til jordbrugsdrift i miljøfølsomme områder  

 (MFO-aftale), - modtages tilskud til udtagning af jordbrugsarealer efter en anden  

 ordning, - modtages tilskud til græsning, slæt, ændring af afvandingsforholdene  

 eller etablering af dyrkningsfrie bræmmer, eller - der gælder anden aftale om udtagning af agerjord.
 Hvis ejeren over for en offentlig myndighed er forpligtet til at tilplante  

 arealerne med skov, kan der ikke gives tilskud.
 Der kan heller ikke gives tilskud til arealer, for hvilke der modtages  

 tilskud efter den tidligere bekendtgørelse om tilskud til miljøvenlige  

 jordbrugsforanstaltninger (nr. 251 af 11. april 1994).
 Arealer, hvortil der kan gives tilskud : Ansøgningen kan kun  

 omfatte arealer, der er beliggende inden for SFL-områder, som er udpeget  

 specielt med henblik på anvendelse af denne ordning.
I den vækstsæson, der ligger forud for tilsagnsperioden, skal arealerne  

 endvidere, jf. dog nedenfor anførte undtagelse, enten - have været dyrket som agerjord, 1) - have været braklagt inden for omdriften, eller - have været udtaget af produktionen i henhold til en offentligt  

 finansieret ordning, herunder til non-food.
Har arealerne i den vækstsæson, der ligger forud for tilsagnsperioden,  

 ikke været anvendt som anført ovenfor, kan tilskud dog ydes, hvis - arealerne har været omfattet af en aftale om tilskud til jordbrugsdrift  

 i miljøfølsomme områder (MFO-aftale), - arealerne forud for indgåelsen af MFO-aftalen ikke var en beskyttet  

 naturtype i henhold til den dagældende naturfredningslov, og - tilsagnsperioden begynder inden et år efter udløbet af MFO-aftalen.
 Ansøgningen skal omfatte mindst 5 hektar.
Alternativt skal ansøgningen omfatte alle udpegede arealer (SFL-områder),  

 som vil blive drevet under bedriften ved til-sagnsperiodens begyndelse den 1.  

 september, og som ejes af ansøgeren samt opfylder betingelserne for at få  

 tilskud.
Opmærksomheden henledes på, at hvis der samtidig søges om tilskud  

 til f.eks. miljøvenlig drift af græsarealer uden for omdriften til visse  

 arealer under bedriften, kan og skal disse arealer ikke omfattes af  

 ansøgningen om tilskud til udtagning.
 Tilsagnsperioden : De udtagne arealer skal være de samme i hele  

 tilsagnsperioden.
Arealerne skal med de begrænsninger, der følger af andre love og  

 bestemmelser, anvendes til at etablere naturområder og biotoper.
Der kan  

 etableres skov, søer, vandhuller eller lignende på arealerne, der også kan  

 henligge som overdrev.
Arealerne må dog ikke anvendes til naturgenopretning, der gennemføres  

 efter anden lovgivning.
En sådan naturgenopretning kan imidlertid  

 gennemføres, hvis arealerne efter ansøgning er udgået af tilsagnet, jf.  

 afsnittet »Ændringer af tilsagn om tilskud«.
 De udtagne arealer må ikke anvendes til energiskov eller lignende i kort  

 omdrift eller til dyrkning af prydvækster, pynte-grønt og juletræer.
Arealerne skal holdes dækket med vegetation i hele tilsagnsperioden  

 bortset fra perioder, hvor der på de udtagne arealer op-står vandhuller eller  

 lignende.
Vegetationen skal være etableret senest 1. oktober i  

 tilsagnsperiodens første vækstsæson.
 Vegetationen må ikke etableres som et ukrudtsdække, og der må ikke ske  

 nogen form for økonomisk udnyttelse af vegetationen.
 Vegetationen kan holdes nede ved afgræsning med heste og drøvtyggere på  

 betingelse af, at der ikke på arealerne gives supplerende foder til dyrene.
Arealerne må ikke vandes, ikke tilføres gødning (bortset fra i det  

 tidsrum, hvor vegetationen etableres) og må ikke tilføres  

 plantebeskyttelsesmidler.
I forbindelse med skovtilplantning gælder dette dog  

 kun, indtil man begynder at forberede tilplantningen.
Plantedirektoratet kan i ganske særlige tilfælde give dispensation fra  

 reglerne om plantedækkets etableringstidspunkt, og om at arealerne ikke må  

 tilføres plantebeskyttelsesmidler.
Plantedirektoratet kan endvidere tillade,  

 at arealerne i en kortere periode ikke holdes plantedækket, f.eks. i  

 forbindelse med arkæologiske undersøgelser.
 Opmærksomheden henledes på, at der evt. kan opnås tilskud til at plante  

 skov på de udtagne arealer - se Skov- og Naturstyrelsens vejledning om  

 tilskud til skovtilplantning og skovforbedring.
Bemærk Arealer, for hvilke der modtages tilskud til 20-årig udtagning på grundlag  

 af en ansøgning indgivet den 28. juni 1995 eller senere, kan medregnes til  

 opfyldelse af udtagningspligten i forbindelse med en ansøgning til  

 EU-direktoratet om hektarstøtte efter ordningen for støtte til producenter af  

 visse markafgrøder (hektarstøtteordningen). Dette gælder hvert år i  

 tilsagnsperioden og første gang i hektarstøtteansøgningen for 1997, når  

 tilsagnsperioden begynder den 1. september 1996. EU-direktoratet giver ikke  

 hektarstøtte for 20-årigt udtagne arealer, der medregnes til opfyldelse af  

 udtagningspligten.
Landbrugs- og Fiskeriministeriet har anmodet Europa-Kommissionen om  

 godkendelse af nye højere satser under den 20-årige udtagningsordning for  

 arealer, der er beliggende inden for SFL-områderne »Særligt følsomme  

 grundvandsområder« og »Følsomme grundvandsområder«.
Hvis  

 Europa-Kommissionen godkender disse, vil det få virkning for alle tilsagn om  

 tilskud til arealer inden for de nævnte SFL-områder.
Tilskuddets størrelse og udbetaling Årlige tilskud, kr. pr. ha Årlige tilskud med tillæg, kr. pr. ha Nesættelse af kvælstoftilførslen Tillæg til tilskud til nedsættelse af kvælstoftilførslen gives for  

 arealer, der er beliggende inden for SFL-områder, der er udpeget med henblik  

 på anvendelse af denne ordning.
 Tillæg til tilskud til udlæg af rajgræs i kornafgrøder gives, hvis mindst  

 50 pct. af bedriftens arealer pr. 1. september ligger inden for et  

 SFL-område, der er udpeget med henblik på anvendelse af denne ordning.
 Udpeges et areal efterfølgende som SFL-område, kan der søges om tillæg.  

 Tillægget vil blive udbetalt med virkning fra den udbetaling, der følger  

 efter den pågældende ansøgningsperiode.
 Tillæg forudsætter amtets attestation af beliggenhed inden for SFL -  

 område.
Udbetaling Tilskuddene udbetales hvert år i august måned, fortrinsvis ved overførsel  

 til tilskudsmodtagerens konto i et pengeinstitut.
 Det udbetalte tilskud er skattepligtigt og vil blive indberettet til  

 ligningsmyndighederne af Strukturdirektoratet.
Ansøgningsperiode, indsendelse af ansøgning og tilsagn om tilskud Ansøgningsperiode : Ansøgningsperioderne fastsættes af  

 Strukturdirektoratet.
Ansøgning kan kun indsendes inden for en fastlagt  

 ansøgningsperiode.
 Til og med 31. juli 1996 kan der søges om tilskud til miljøvenlige  

 jordbrugsforanstaltninger for en tilsagnsperiode, der begynder den 1.  

 september 1996, dog 15. februar 1997 ved udlæg af rajgræs i kornafgrøder.
Ansøgning sendes til amtet . Se adresselisten bagest i denne  

 vejledning.
For at komme i betragtning skal ansøgningen være amtet i hænde  

 senest den 31. juli 1996. Seneste rettidige afsendelsesdato med post er den  

 30. juli 1996.
 Ansøgningsskema kan fås hos amtet eller Strukturdirektoratet.
Ansøgere, der rekvirerer skemaet og oplyser navn, adresse, CPR-nr.  

 og/eller SE-nr., vil få tilsendt et skema med fortrykte oplysninger om  

 ansøger og om bedriften.
Disse oplysninger hentes fra tidligere ansøgninger  

 (fortrinsvis hektarstøtteansøgningen).
Som nævnt i indledningen til denne vejledning er der etableret en  

 overgangsordning for 1996 for administrationen af miljøvenlige  

 jordbrugsforanstaltninger.
Overgangsordningen indebærer, at ansøgning om  

 tilskud indsendes til amtet, der på vegne af Strukturdirektoratet behandler  

 ansøgningen, mens det fortsat er Strukturdirektoratet, der træffer afgørelse  

 om ydelse af tilskud.
 Ansøgning om ændring af tilsagn om tilskud og ansøgning om ny ejers eller  

 brugers indtræden i tilsagn om tilskud:
Hvis tilsagnsperiodens 1. vækstsæson er 1996/97, skal ansøgningen indgives  

 til amtet.
I andre tilfælde indgives ansøgningen fortsat til  

 Strukturdirektoratet.
Ansøgning om ændring af tilsagn om tilskud skal være  

 modtaget i amtet eller Strukturdirektoratet senest den 31. juli 1996, når  

 ændringen skal have virkning fra den 1. september 1996 (dog 15. februar 1997  

 ved udlæg af rajgræs). Ansøgning om ny ejers eller brugers indtræden i  

 tilsagn om tilskud skal indsendes snarest muligt.
 Tilsagn om tilskud : Tilsagn om tilskud kan gives inden for et  

 beløb, der fastsættes på de årlige finanslove.
Ansøgninger, der omfatter arealer inden for SFL-områder, vil blive  

 prioriteret forud for øvrige ansøgninger.
Der kan endvidere blive tale om  

 prioritering efter andre kriterier.
 Hvis ansøgningen kan imødekommes, giver Strukturdirektoratet tilsagn om  

 tilskud på betingelser, der fastsættes i tilsagnet.
ndringer ndringer af tilsagn om tilskud ndres et tilsagn, får det virkning fra den førstkommende 1. september, dog  

 15. februar ved udlæg af rajgræs.
Tilskudsmodtagere kan under alle ordninger søge om at få et tilsagn ændret  

 således, at arealer udgår af tilsagnet.
Det er en betingelse, at  

 tilskudsmodtageren dokumenterer, at arealerne skal inddrages til  

 naturgenopretning efter anden lovgivning, og at den miljøvenlige  

 jordbrugsforanstaltning ikke kan gennemføres samtidig med  

 naturgenopretningen.
Strukturdirektoratet kan endvidere i andre særlige  

 tilfælde end naturgenopretning efter anden lovgivning tillade, at arealer  

 udgår af tilsagn om tilskud.
Under ordningerne med nedsættelse af kvælstoftilførslen og med sprøjtefrie  

 randzoner kan der tillige søges om ændring af tilsagnet, således at arealer  

 udgår af tilsagnet.
De arealer, der udgår af tilsagnet, skal enten  

 skovtilplantes eller omfattes af en ansøgning for en ny tilsagnsperiode om  

 tilskud til miljøvenlig drift af græsarealer uden for omdriften eller til  

 udtagning af agerjord.
Ved skovtilplantning er det en betingelse, at arealerne er skovtilplantet  

 inden 1 år, regnet fra den 1. september, som ændringen af tilsagnet får  

 virkning fra.
Skovtilplantning omfatter ikke etablering af energiskov eller  

 lignende i kort omdrift eller dyrkning af prydvækster, pyntegrønt og  

 juletræer.
Skovtilplantningen skal være lovlig.
Randzonearealer er  

 hovedsageligt udpeget langs søer og vandløb.
Opmærksomheden henledes på, at  

 der ikke må skovtilplantes inden for de i medfør af naturbeskyttelsesloven  

 fastlagte beskyttelseslinier langs søer og åer.
Ved indsendelse af ny ansøgning for en ny tilsagnsperiode er det en  

 betingelse, at ansøgningen mindst omfatter de arealer, der udgår af tilsagnet  

 om tilskud til kvælstofnedsættelse og til sprøjtefrie randzoner og som ikke  

 skovtilplantes, jf. ovenfor.
Disse arealer skal endvidere opfylde  

 betingelserne for tilsagn for den ny foranstaltning (græsarealer uden for  

 omdriften eller udtagning af agerjord). Samtidig skal den ny ansøgning  

 omfatte det påkrævede antal hektarer, eventuelt gennem inddragelse af andre  

 arealer.
 Der kan søges om ændring af tilsagn om tilskud til miljøvenlig drift af  

 græsarealer uden for omdriften fra niveau 1 til niveau 2. ndringen får  

 virkning for den resterende del af tilsagnsperioden, der skal udgøre mindst 2  

 år.
Ændringer i ejer-/brugerforhold Strukturdirektoratet skal underrettes snarest muligt om alle ændringer af  

 ejer- eller brugerforholdene vedrørende de arealer, der er omfattet af  

 tilsagn om tilskud - ved den 20-årige udtagning dog kun ved ændrede  

 ejerforhold.
 Ændres ejer- eller brugerforholdene, kan den nye ejer eller bruger  

 indtræde i tilsagnet for de arealer, hvor ejer-/brugerforholdene er ændret.  

 Hvis der er tale om 20-årig udtagning, kan den nye ejer indtræde i tilsagnet.  

 Der skal ansøges herom snarest muligt.
 Virkningen af, at en ny ejer eller bruger ikke indtræder i tilsagnet, er  

 beskrevet i afsnittet »Tilskuddets bortfald og tilbagebetaling«  

 nedenfor.
 Ved tilsagn om tilskud til udlæg af rajgræs i kornafgrøder kan  

 Strukturdirektoratet efter ansøgning tillade, at en ny ejer eller bruger helt  

 eller delvist indtræder i tilsagnet, uanset om det ændrede ejer- eller  

 brugerforhold omfatter arealer, der på tidspunktet for ændringen er udlagt  

 med rajgræs eller ej.
Tilskud udbetales til den, der driver arealerne.
Ved tilskud til udlæg af  

 rajgræs i kornafgrøder er der mulighed for at gøre undtagelse fra denne regel  

 i forbindelse med ændrede ejer- eller brugerforhold.
Skifter et areal, der i  

 et givet tilsagnsår er udlagt med rajgræs, ejer eller bruger i løbet af  

 tilsagnsåret, og indtræder den nye ejer eller bruger ikke i tilsagnet, kan  

 tilskuddet for det pågældende år alligevel udbetales til den oprindelige  

 ejer/bruger.
Der kræves dog, at tilskudsmodtager sikrer, at betingelserne for  

 tilskud til det pågældende areal er opfyldt også efter ejer-/brugerskiftet.  

 Samtidig skal tilskudsmodtager i de resterende tilsagnsår være i stand til at  

 opfylde betingelserne for tilskud, d.v.s. råde over tilstrækkelige arealer.  

 Der skal ansøges om Strukturdirektoratets tilladelse.
Tilskuddets bortfald og tilbagebetaling Tilsagn om tilskud til en miljøvenlig jordbrugsforanstaltning bortfalder  

 helt eller delvist, og udbetalte tilskud kan helt eller delvist blive krævet  

 tilbagebetalt med tillæg af rente, - hvis ansøgeren har givet urigtige eller vildledende oplysninger eller  

 har fortiet oplysninger af betydning for sagens afgørelse, - hvis tilskudsmodtageren tilsidesætter sine pligter efter reglerne i  

 lovens § 27, der vedrører kontrol af gennemførte foranstaltninger, - hvis betingelserne for tilsagn ikke opfyldes, - ved ændrede ejer- eller brugerforhold for arealer, der er omfattet af et  

 tilsagn om tilskud, medmindre den nye ejer eller bruger indtræder i  

 tilsagnet, - hvis tilskudsmodtageren ikke opfylder sin pligt til at underrette om  

 forhold, der kan medføre bortfald eller tilbagebetaling af tilskud, eller - hvis forudsætningerne for tilskud i øvrigt efter Strukturdirektoratets  

 skøn er væsentligt forrykket.
 Tilskud kræves ikke tilbagebetalt i tilfælde af tilskudsmodtagerens død  

 eller ved ændrede ejer- eller brugerforhold, der skyldes ekspropriation eller  

 anden tvangsafståelse.
 Bestemmelserne i forbindelse med ændrede ejer- eller brugerforhold gælder  

 ved den 20-årige udtagningsordning kun for ændrede ejerforhold.
Der kan ikke gives tilskud til nedsættelse af kvælstoftilførslen eller  

 tilskud til sprøjtefrie randzoner til ejere eller forpagtere af  

 jordbrugsbedrifter, der er autoriseret til økologisk jordbrugsproduktion.  

 Sker autorisationen til økologisk jordbrugsproduktion, efter at der er givet  

 tilsagn om tilskud til en af disse foranstaltninger, bortfalder tilsagnet.  

 Hvis det tidsrum, hvor arealerne har været omfattet af tilsagn om tilskud til  

 den miljøvenlige jordbrugsforanstaltning og det tidsrum, hvor arealerne  

 drives økologisk, samlet er under 5 år, vil Strukturdirektoratet normalt  

 kræve allerede udbetalte tilskud tilbagebetalt med tillæg af rente.
Dette  

 gælder dog ikke i tilfælde af tilskudsmodtagerens død eller ved ændrede ejer-  

 eller brugerforhold for arealerne, der skyldes jordfordeling efter  

 jordfordelingsloven, ekspropriation eller anden tvangsafståelse.
 Arealer kan udgå af tilsagn om tilskud til kvælstofnedsættelse og til  

 sprøjtefrie randzoner enten for at blive skovtilplantet eller for at blive  

 omfattet af tilsagn om tilskud til græsarealer uden for omdriften eller til  

 udtagning af agerjord, jf. afsnittet »Ændringer af tilsagn om  

 tilskud« ovenfor.
 Er arealerne overgået til skovtilplantning og gennemføres denne ikke som  

 forudsat, vil tilskuddet til kvælstofnedsættelse og til sprøjtefrie randzoner  

 normalt blive krævet tilbagebetalt med tillæg af rente.
Er arealerne overgået til en ny foranstaltning og denne ikke gennemføres,  

 vil tilskuddet under den nye ordning normalt blive krævet tilbagebetalt med  

 tillæg af rente.
Tilskuddet til kvælstofnedsættelse og til sprøjtefrie  

 randzoner vil kun blive krævet tilbagebetalt, hvis den samlede periode, hvor  

 arealerne har opfyldt betingelserne for tilskud under henholdsvis den  

 tidligere og den nye ordning, er mindre end 5 år.
Der vil dog ikke blive  

 krævet tilbagebetaling i tilfælde af tilskudsmodtagers død eller ved ændrede  

 ejer- eller brugerforhold for arealerne, der skyldes ekspropriation eller  

 anden tvangsafståelse.
 Det nævnte rentetillæg beregnes fra fremsættelsen af kravet om  

 tilbagebetaling med den rentesats, der er fastsat i renteloven.
Kontrol Ansøgninger om tilskud vil blive kontrolleret, og der kan blive tale om at  

 indkalde dokumentationsmateriale.
Af hensyn til kontrollen skal  

 tilskudsmodtageren opbevare sædskifte- og gødningsplaner med tilhørende  

 kortskitser samt gødningsregnskaber, momsregnskaber og driftsregnskaber i  

 mindst 5 år fra sidste tilskudsudbetaling.
Der vil blive foretaget kontrol gennem stikprøver på bedrifterne og via  

 satellit.
Tilskudsmodtager eller en stedfortræder har pligt til at ledsage  

 kontrolpersonalet og bistå ved kontrollen, bl.a. ved at fremlægge det  

 nødvendige dokumentationsmateriale.
 Kontrollen foretages af Strukturdirektoratet og Plantedirektoratet.
Straffebestemmelser Der kan idømmes straf af bøde, medmindre højere staf er forskyldt efter  

 anden lovgivning.
 Dette gælder afgivelse af urigtige eller vildledende oplysninger eller  

 fortielse af oplysninger af betydning for Strukturdirektoratets afgørelse om  

 tilsagn eller udbetaling af tilskud.
Straf kan endvidere pådrages af den, der handler i strid med vilkårene for  

 Strukturdirektoratets afgørelser eller forsøger herpå.
Det samme gælder den,  

 som undlader at afgive pligtmæssige oplysninger, eller som afgiver urigtige  

 eller vildledende oplysninger om sådanne forhold.
 Endelig kan straf pådrages af den, der undlader at yde fornøden vejledning  

 og hjælp ved gennemførelse af kontrol af gennemførte foranstaltninger, eller  

 som undlader at udlevere det af de kontrollerende myndigheder begærede  

 materiale.
Relation til andre regler Økologisk jordbrugsproduktion Hvis jordbrugsbedriften er autoriseret til økologisk jordbrugsproduktion,  

 kan der ikke gives tilskud til nedsættelse af kvæl-stoftilførslen eller til  

 sprøjtefrie randzoner.
Sker autorisationen til økologisk jordbrugsproduktion,  

 efter at der er givet tilsagn om tilskud til en af disse foranstaltninger  

 bortfalder tilskuddet med virkning fra og med den vækstsæson, hvor  

 omlægningen til økologisk jordbrugsproduktion påbegyndes, se nærmere i  

 afsnittet »Tilskuddets bortfald og tilbagebetaling«.
Er jordbrugsbedriften autoriseret til økologisk jordbrugsproduktion, kan  

 der gives tilskud til de øvrige miljøvenlige jordbrugsforanstaltninger  

 (græsarealer uden for omdriften, 20-årig udtagning og udlæg af rajgræs i  

 kornafgrøder). Men man kan ikke få økologitilskud til de arealer, for hvilke  

 der ydes tilskud til græsarealer uden for omdriften eller til 20-årig  

 udtagning.
Derimod kan man til samme areal både få økologitilskud og tilskud  

 til udlæg af rajgræs i kornafgrøder.
 Markedsordningen for oksekød:
Præmier til handyr og ammekøer Markedsordningen for fåre- og gedekød:
Præmier til moderfår Ved opgørelsen af grovfoderarealer under disse præmieordninger kan  

 medregnes grovfoderarealer, der er omfattet af ordningerne med tilskud til  

 jordbrugsdrift i miljøfølsomme områder, tilskud til 5-årig udtagning med  

 henblik på ekstensiv afgræsning eller tilskud til miljøvenlige  

 jordbrugsforanstaltninger.
Under den 20-årige udtagningsordning skal dyrkningen af arealerne ophøre,  

 og der må ikke ske nogen form for økonomisk udnyttelse af arealerne.
De kan  

 derfor ikke medregnes til grov-foderarealet.
Naturbeskyttelsesloven Efter denne lov gælder der særlige bestemmelser for beskyttede naturtyper  

 (§ 3). Disse naturtyper omfatter vise naturlige søer, vandløb, heder, moser,  

 strandenge, strandsumpe, ferske enge og overdrev, se nærmere i afsnittet  

 »Miljøvenlig drift af græsarealer uden for omdriften«.
På  

 beskyttede naturtyper må der ikke foretages ændringer i tilstanden.
Dette  

 indebærer, at benyttelsen af arealer kan fortsætte som hidtil, d.v.s. at  

 tilførslen af gødning og plantebeskyttelsesmidler er begrænset til det  

 hidtidige omfang.
 Efter § 2 i bekendtgørelse om beskyttede naturtyper og sten- og jorddiger  

 m.v.  (Naturtypebekendtgørelsen)  gælder der særlige bestemmelser, når  

 der er indgået aftale for arealet med en offentlig myndighed.
 Efter § 2, stk. 1, gælder:
 Søer, moser og lign., heder, strandenge og strandsumpe samt ferske enge og  

 overdrev, der er dannet, fordi der efter aftale med en offentlig myndighed i  

 en nærmere angiven periode er gennemført en særlig driftsform på et areal,  

 herunder braklægning og/eller pleje af dette, er undtaget fra bestemmelserne  

 i naturbeskyttelseslovens § 3, stk. 1-3, om beskyttede naturtyper, medmindre  

 andet er bestemt i aftalen.  Undtagelsen gælder indtil et år efter  

 aftaleperiodens udløb .
 Undtagelsen fra den generelle beskyttelsesordning gælder også i de  

 situationer, hvor en aftale afløses af en anden aftale med en offentlig  

 myndighed, forudsat at den ny aftale træder i kraft inden et år efter  

 udløbet/ophævelsen af den foregående aftale.
Undtagelsen fra den generelle beskyttelsesordning gælder også for arealer,  

 der som følge af ny lovgivning er blevet beskyttet i perioden, hvor en aftale  

 om tilskud til jordbrugsdrift i miljøfølsomme områder var gældende og som  

 forud for denne aftale dermed ikke var beskyttet efter den dagældende  

 naturfredningslov.
Se nærmere herom i afsnittet »Miljøvenlig drift af  

 græsarealer uden for omdriften«.
 Efter § 2, stk. 3, gælder:
 Hvis der indgås en aftale med en offentlig myndighed om pleje af et areal,  

 der er en beskyttet naturtype, kan den tidligere udnyttelse af arealet  

 genoptages efter aftaleperiodens udløb, medmindre andet er aftalt.  

Genoptagelsen skal ske senest et år efter aftaleperiodens udløb .
 Hvis aftalen afløses af en anden aftale med en offentlig myndighed, og den  

 ny aftale træder i kraft inden et år efter udløbet/ophævelsen af den  

 foregående aftale, gælder bestemmelsen i forhold til den senest indgåede  

 aftale.
Er en beskyttet naturtype drevet uden tilførsel af gødning og  

 plantebeskyttelsesmidler i tilsagnsperioden (miljøvenlig drift af græsarealer  

 uden for omdriften på niveau 2), betragtes dette som »pleje«.
Efter  

 tilsagnsperiodens udløb kan den tidligere udnyttelse af arealet, herunder den  

 tidligere anvendelse af gødning og plantebeskyttelsesmidler, derfor efter  

 reglerne genoptages inden for et år.
 Amtet vil kunne oplyse, om et areal er en beskyttet naturtype.
 Adresser:
Strukturdirektoratet Toldbodgade 29 1253 København K.
tlf. 33 63 73 00 Plantedirektoratet Skovbrynet 18 2800 Lyngby tlf. 45 96 66 00 Landboorganisationernes faglige Landsudvalg Udkærsvej 15 8200 Århus N.
tlf. 86 10 90 88 Specialudvalget for Økologi Landbrugsrådets Rådgivningscenter Udkærsvej 15 8200 Århus N.
tlf. 86 10 90 88 Amter i Danmark:
