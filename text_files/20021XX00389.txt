Skriftlig fremsættelse (23. april 2003) Justitsministeren  

  

 (Lene Espersen):
 Herved tillader jeg mig for Folketinget at fremsætte:
 Forslag til  

 folketingsbeslutning om udkast til rammeafgørelse om fuldbyrdelse i Den  

 Europæiske union af kendelser om indefrysning af formuegoder eller  

 bevismateriale  

                                                                         .
(Beslutningsforslag nr.
B 159).
 Beslutningsforslaget indebærer, at Folketinget giver sit  

 samtykke til, at Danmark i Rådet for Den Europæiske Union medvirker til  

 vedtagelsen af udkast til rammeafgørelse om fuldbyrdelse i Den Europæiske  

 Union  

 af kendelser om indefrysning af formuegoder eller bevismateriale.
Baggrunden for udkastet til rammeafgørelse er et ønske om  

 med fuld respekt af grundlæggende retsprincipper at forenkle og effektivisere  

 procedurerne i forbindelse med gennemførelsen af en beslaglæggelse af  

 formuegoder eller bevismidler i et andet EU-land som led i retsforfølgningen  

 af  

 strafbare forhold.
De nuværende procedurer er komplicerede og tidskrævende,  

 hvilket indebærer risiko for, at formålet med en beslaglæggelse forspildes,  

 og  

 at muligheden for at sikre bevismidler eller strafbart udbytte forringes.
 Udkastet til rammeafgørelse er udarbejdet med hjemmel i  

 artikel 34, stk.2, litra b), i Traktaten om Den Europæiske Union, hvorefter  

 Rådet på initiativ af en medlemsstat eller Kommissionen med enstemmighed kan  

 vedtage rammeafgørelser om indbyrdes tilnærmelse af medlemsstaternes love og  

 administrative bestemmelser.
Rammeafgørelser er bindende for medlemsstaterne med hensyn  

 til det tilsigtede mål, men overlader det til de nationale myndigheder at  

 bestemme form og midler for gennemførelsen.
Rammeafgørelser indebærer ikke  

 umiddelbar anvendelighed.
 Udkastet til rammeafgørelse vedrører fuldbyrdelsen af  

 kendelser afsagt af judicielle myndigheder, som tager sigte på midlertidigt  

 at  

 fratage en person rådigheden over genstande eller formuegoder, der kan tjene  

 som bevis eller som eventuelt vil kunne konfiskeres som led i en straffesag.
Udkastet til rammeafgørelse indeholder bestemmelser, der  

 fastlægger, i hvilke tilfælde medlemsstaterne vil være forpligtede til at  

 fuldbyrde en kendelse om indefrysning fra en anden medlemsstat, og udkastet  

 fastlægger herudover, i hvilke tilfælde medlemsstaterne kan afslå at  

 anerkende  

 og fuldbyrde en indefrysningskendelse afsagt i en anden medlemsstat.
Desuden  

 indeholder udkastet til rammeafgørelsen en række bestemmelser af  

 proceduremæssig karakter.
En gennemførelse af rammeafgørelsen i dansk ret vil  

 nødvendiggøre lovændringer.
Den væsentligste lovgivningsmæssige konsekvens af  

 rammeafgørelsen vil være, at der skal fastsættes nærmere regler for  

 fuldbyrdelse af kendelser fra andre EU-lande om indefrysning - det vil sige  

 beslaglæggelse - af formuegoder eller bevismidler bl.a. med henblik på, at  

 der  

 ikke foretages en nærmere efterprøvelse af mistankegrundlaget og  

 nødvendigheden  

 af indefrysningen, ligesom der i forhold til visse forbrydelser ikke vil  

 skulle  

 foretages en nærmere prøvelse af, om der er tale om strafbare forhold efter  

 dansk ret.
Endvidere vil der ved fuldbyrdelse af en udenlandsk  

 indefrysningskendelse  

 efter rammeafgørelsens regler ikke kunne stilles krav om, at kendelsen  

 vedrører  

 en lovovertrædelse, der er undergivet offentlig påtale.
 Danmarks medvirken til Rådets vedtagelse af rammeafgørelser,  

 der kræver ændringer af dansk lovgivning, forudsætter Folketingets  

 forudgående  

 samtykke efter grundlovens § 19, stk. 1.
