Kendelse fra Pressenævnet i sag nr.  

 55/1994 En mand (A) har klaget over, at Dagbladet Børsen  

 har givet afslag på en anmodning om genmæle over for en artikel  

 den 1. juni 1994.
 Artiklen havde overskriften "Revisionsfirmaer som del af  

 erhvervslivets rædselskabinet". Det fremgik af artiklen, at der er  

 tætte relationer mellem en række revisionsfirmaer og  

 selskabstømmermiljøet, og at klageren, der er statsautoriseret  

 revisor, senest har afgivet en omstridt erklæring i forbindelse med  

  Kent  Kirks salg af et selskab til [B].
 Det hed herefter i artiklen:
"Statsautoriseret revisor [A] er sammen med sin  

 medarbejder [C], bl.a. kendt for sin rolle i Ranum Gruppens konkurs, hyppigt  

 anvendte revisorer i overskuds- og underskuds-miljøer." Klageren har her over for anmodet om følgende  

 genmæle:
 "Jeg har på intet tidspunkt været revisor for  

 RANUM-GRUPPEN.
[A], statsautoriseret revisor." I en udtalelse om klagen har Børsen anført,  

 at man er fuldstændig enig med klageren i, at han aldrig har  

 været revisor for Ranum Gruppen.
Imidlertid mener bladet heller ikke,  

 at man har skrevet dette.
Børsen har herved gjort gældende, at  

 bisætningen "bl.a. kendt for sin rolle i Ranum Gruppens konkurs" alene  

 går på [C].
Bladet har herved påpeget, at ordet "sin" er  

 anvendt.
Hvis sætningen skulle gå på begge personer, ville  

 bladet have brugt ordet "deres".
 Følgende nævnsmedlemmer har deltaget i sagens  

 behandling: Else Mols, Hans Dam, Ulrik Holmstrup og Preben  

 Sørensen.
 Pressenævnet udtaler:
 Da den omhandlede oplysning ikke vedrører klageren,  

 tiltrædes det, at Børsen har givet afslag på anmodningen  

 om genmæle.
 Afsagt den 18. august 1994.
