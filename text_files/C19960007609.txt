1. Vurdering i første instans 1.1. Vurdering af en fast ejendom foretages af vurderingsrådet i første  

 instans.
1.2. Vurderingsrådet kan foretage vurdering af en fast ejendom,  

 hvor en sådan med urette ikke er foretaget tidligere.
Vurderingsrådet kan  

 ikke foretage en sådan nyvurdering senere end 3 år efter udløbet af det  

 pågældende vurderingsår, medmindre Told- og Skattestyrelsen er underrettet om  

 den påtænkte ansættelse eller fordeling.
 1.3. Told- og skatteregionen kan pålægge vurderingsårdet at  

 foretage en vurdering som nævnt i punkt 1.2. og kan bestemme, at en sådan  

 nyvurdering kun skal foretages med skattemæssig virkning for fremtiden, jf.  

 skattestyrelseslovens § 14, stk. 6.
 Ved told- og skatteregionen forstås i dette cirkulære den lokale told- og  

 skatteregion, der fører det statslige tilsyn med vedkommende skyldråd.
 1.4. Der henvises i øvrigt til bekendtgørelse nr. 972 af 1.  

 december 1994 af forretningsorden for vurderingsråd.
2. Klage over vurderingsrådets afgørelser 2.1. Skyldrådet påkender klager over vurderingsrådenes ansættelser og  

 fordelinger, jf. vurderingslovens § 35, stk. 1, litra b.
Klagen, som skal  

 være skriftlig og begrundet, indgives til vurderingsrådet, jf.  

 vurderingslovens § 42, stk. 1, 1. og 7. pkt.
 Kredsen af klageberettigede er angivet i vurderingslovens § 42, stk. 1, 1.  

 - 5. pkt.
Vurderingsrådet videresender klagen tillige med en udtalelse om sagen til  

 skyldrådet.
Hvis vurderingsrådet på baggrund af klagen finder anledning til  

 at genoptage ansættelsen eller fordelingen og herunder opnår enighed med  

 klageren, kan det undlade at videresende klagen til skyldrådet, jf.  

 vurderingslovens § 42, stk. 1, 6. og 8. pkt.
2.2. Ved den almindelige vurdering pr. 1. januar 1996 er  

 klagefristen den 15. oktober 1996. Ved fremtidige almindelige vurderinger er  

 klagefristen den 1. juli i vurderingsåret.
Ved andre ansættelser og  

 fordelinger foretages af vurderingsrådet er klagefristen 4 uger fra datoen  

 for meddelelsen om ansættelsen eller fordelingen, jf. vurderingslovens § 42,  

 stk. 2.
 2.3. Er klage indgivet indtil 2 måneder efter udløbet af den i  

 punkt 2.2. nævnte frist, kan skyldrådet, såfremt det finder, at undskyldende  

 omstændigheder gør sig gældende, se bort fra overskridelsen af klagefristen,  

 jf. vurderingslovens § 42, stk. 3.
 2.4. Told- og skatteregionen kan i øvrigt, når særlige forhold  

 taler derfor, bestemme, at skyldrådet skal tage en klage under påkendelse,  

 uanset at klagefristen er overskredet, jf. vurderingslovens § 42, stk. 4.
 2.5. Der henvises i øvrigt til bekendtgørelse nr. 973 af 1.  

 december 1994 af forretningsorden for skyldråd.
3. Genoptagelse efter begæring 3.1. Med virkning fra den 1. januar 1996 er der ud over muligheden for at  

 indgive klage indført adgang til, at vurderingsmyndigheden på visse  

 betingelser kan genoptage en vurdering af en fast ejendom.Vurderingsrådet  

 eller, såfremt skyldrådet har afsagt kendelse, skyldrådet, kan således  

 genoptage en ansættelse, når en klageberettiget fremlægger nye oplysninger,  

 der kan medføre en ændret ansættelse, jf. vurderingslovens § 41, 1. pkt.
 Genoptagelsesbegæringen skal indgives til vurderingsmyndigheden inden 3 år  

 efter udløbet af det pågældende vurderingsår. jf. vurderingslovens § 41, 2.  

 pkt.
 Vurderingsmyndigheden kan ikke genoptage en regulering af en ansættelse  

 som omhandlet i den ophævede bestemmelse i vurderingslovens § 2 A.
 En genoptagelsesbegæring, der er imødekommet, kan ikke tilbagekaldes.
 3.2. Punkt 3.1. har virkning for genoptagelsesbegæringer, der  

 indgives den 1. januar 1996 eller senere.
 3.3. Genoptagelse efter punkt 3.1. kan ikke finde sted i det  

 omfang Landsskatteretten eller Ligningsrådet, herunder told- og  

 skatteregionen efter bemyndigelse, jf. nedenfor under punkt 5, har taget  

 stilling til ansættelsen.
 3.4. Fører genoptagelsen til en ændret ansættelse, kan denne  

 påklages efter reglerne i vurderingslovens § 42 eller skattestyrelseslovens §  

 23.
 3.5. Vurderingsmyndighedens afslag på en begæring om genoptagelse  

 kan indbringes for den lokale told- og skatteregion.
 3.6. Fører genoptagelsen til en ændret ansættelse, har den nye  

 ansættelse skattemæssig virkning tilbage til det tidspunkt, da den genoptagne  

 ansættelse havde virkning, dog ikke udover den aktuelle ejers besiddelsestid,  

 medmindre også den tidligere ejer har begæret genoptagelsen.
4. Berigtigelser 4.1. Vurderingsmyndighederne kan berigtige regne- eller skrivefejl i deres  

 egne afgørelser.
 4.2. Berigtigelser kan alene ske inden for vurderingsåret.
5. Revision af vurderinger af fast ejendom 5.1. Told- og Skattestyrelsen fører tilsyn med, at vurdering af fast  

 ejendom sker på behøring og ensartet måde over hele landet, jf.  

 skattestyrelseslovens § 12, stk. 1.
Told- og Skattestyrelsen udarbejder forud for en almindelig vurdering en  

 plan for denne og for tilsynet med vurderingsarbejdet.
Endvidere forsyner  

 Told- og Skattestyrelsen vurderingsmyndighederne med oplysninger til brug for  

 vurderingen og giver dem anvisninger med hensyn til fremgangsmåden og  

 tilrettelæggelsen og gennemførelsen af selve vurderingen.
Disse planer og  

 anvisninger forelægges Ligningsrådet.
Således godkendte planer og  

 anvisningerne skal følges af vurderingsmyndighederne, jf.  

 skattestyrelseslovens § 13.
5.2. Told- og Skattestyrelsen skal undersøge rigtigheden af  

 vurderingsrådenes og skyldrådenes afgørelser.
Dette sker efter regler, der  

 udarbejdes af Told- og Skattestyrelsen og godkendes af Ligningsrådet, jf.  

 skattestyrelseslovens § 14, stk. 1.
 Den lokale told- og skatteregion fører på Told- og Skattestyrelsens og  

 Ligningsrådets vegne tilsynet med, at vurderingen af fast ejendom sker på  

 behøring og ensartet måde indenfor skyldkredse, hvor regionen fører det  

 statslige tilsyn med vedkommende skyldråd, jf. skattestyrelseslovens § 16,  

 stk. 1.
 Told- og skatteregionen har adgang til indsigt i vurderingsmyndighedernes  

 konkrete arbejde, herunder til at deltage i vurderings- og skyldrådenes møder  

 og forhandlinger uden stemmeret og til at udtage vurderingssager til  

 gennemgang, jf. skattestyrelseslovens § 14, stk. 2 og 3.
 5.3. Efter indstilling fra Told- og Skattestyrelsen kan  

 Ligningsrådet optage vurderinger til påkendelse og kan foretage ændringer  

 deri (revisioner). Ligningsrådet kan herunder bestemme, fra hvilket tidspunkt  

 en ændring skal have skattemæssig virkning, jf. skattestyrelseslovens § 19,  

 stk. 1.
Revisionsbeføjelsen udøves som led i tilsynet med, at vurdering af fast  

 ejendom sker på behørig og ensartet måde over hele landet, jf.  

 skattestyrelseslovens § 12, stk. 1. Revisioner adskiller sig fra behandling  

 af klager og begæringer om genoptagelser, jf. ovenfor punkt 2 og 3, ved at  

 være iværksat på den tilsynsførende myndigheds foranledning.
Revision  

 forudsætter i almindelighed, at der foreligger væsentlige fejl eller  

 afvigelser.
 Der kan være anledning til at foretage revision i tre  

 hovedtilfældegrupper:
- hvor klagebehandling viser, at der (tillige) er væsentlige fejl ved  

 ansættelser eller fordelinger, der ikke er påklaget, - hvor undersøgelser af bestemte geografiske områder eller med hensyn til  

 visse ejendomskategorier giver grundlag for det, eller - hvor tilsynsmyndigheden på anden måde bliver opmærksom på, at en konkret  

 vurdering er forkert.
Foretagelsen af en revision beror på en konkret afvejning.
I sidstnævnte  

 tilfælde kan der, udover at fejlen eller afvigelsen er væsentlig, lægges vægt  

 på, om det kan tilregnes vurderingsmyndigheden, at der ikke er foretages en  

 korrekt ansættelse eller fordeling.
 5.4. Revision kan ikke finde sted i det omfang Landsskatteretten  

 har taget stilling til ansættelsen eller fordelingen.
 5.5. Efter indstilling fra Ligningsrådet har skatteministeren  

 bemyndiget de lokale told- og skatteregioner, der fører tilsyn med et  

 skyldråd, til at udøve revisionskompetencen efter skattestyrelseslovens § 19,  

 stk. 1, 1. pkt., jf. skattestyrelseslovens § 17, stk. 4. Told- og  

 Skattestyrelsen kan i samråd med Ligningsrådets formand udtage revisionssager  

 af særlig betydning til forelæggelse for Ligningsrådet.
 5.6. En told- og skatteregion kan ikke foretage revision af en  

 ansættelse eller fordeling senere end 3 år efter udløbet af det pågældende  

 vurderingsår, medmindre Told- og Skattstyrelsen har godkendt den påtænkte  

 ansættelse eller fordeling.
 En told- og skatteregion kan dog gennemføre en ansættelse eller fordeling,  

 hvor et skyldråd har udtaget en vurdering til undersøgelse før den 1. januar  

 1996.
 5.7. Ligningsrådet kan efter skattestyrelseslovens § 19, stk. 1,  

 2. pkt. træffe afgørelse om den skattemæssige virkning af en revision af en  

 vurdering.
 Fører en revision, som en told- og skatteregion foretager efter punkt  

 5.5., til en nedsættelse af ansættelsen, har den nye ansættelse skattemæssig  

 virkning tilbage til det tidspunkt, da den reviderede ansættelse havde  

 virkning, dog ikke udover den aktuelle ejers besiddelsestid, medmindre også  

 den tidligere ejer har begæret ændringen.
En forhøjelse af en ansættelse tillægges sædvanligvis alene fremtidig  

 skattemæssig virkning, medmindre revisionen har sammenhæng med fejl eller  

 afvigelser, som i overvejende grad må tilregnes ejeren.
Forhøjelsen kan ikke  

 tillægges skattemæssig virkning udover 5 år, regnet fra det tidspunkt, da  

 myndighederne kom i besiddelse af tilstrækkelige oplysninger til at  

 gennemføre revisionen.
 6. Cirkulæret erstatter Told- og Skattestyrelsens cirkulære  

 1990-42.
