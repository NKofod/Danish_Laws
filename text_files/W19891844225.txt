 Et ekspeditionsgebyr til en bank for et byggelån på under 2 år blev  

 ikke anset for fradragsberettiget efter ligningslovens § 8, stk. 3, under  

 hensyn til, at banken først havde oplyst, at gebyret skulle dække  

 papirmæssige ekspeditioner.
 A klagede for indkomståret 1986 over, at de stedlige skattemyndigheder  

 havde anset ham for uberettiget til et fradrag på 5.000 kr. i  

 ekspeditionsgebyr, erlagt i forbindelse med optagelse af byggelån i B Bank  

 A/S.
Det fremgik af sagen, at klageren i 1986 havde indgået en  

 byggelånskontrakt med B Bank A/S om et byggelån med en løbetid under 2 år.
I  

 forbindelse med låntagningen var betalt et ekspeditionsgebyr med 5.000 kr.
Banken havde ved skrivelse i maj 1988 tilkendegivet, at gebyret dækkede en  

 række papirmæssige ekspeditioner i forbindelse med byggelånet.
Banken havde  

 endvidere fremsendt en skrivelse ultimo juni 1988, hvoraf fremgik, at  

 ekspeditionsgebyret var beregnet ud fra en tabelværdi, der afhang af  

 byggelånets størrelse, samt at det ikke indeholdt stempel- eller  

 tinglysningsafgift.
Klageren gjorde gældende, at det omhandlede gebyr måtte være en  

 rentelignende ydelse, der var fradragsberettiget.
Han anførte til støtte  

 herfor, at gebyret var beregnet ud fra en tabelværdi, afhængig af lånets  

 størrelse, og at det ikke dækkede konkrete ydelser, bortset fra selve  

 oprettelsen af lånet.
 Landsskatteretten fandt med udgangspunkt i bankens skrivelse fra maj 1988,  

 hvorefter gebyret udgjorde dækning af diverse ekspeditioner vedrørende  

 lånesagen, at ydelsen måtte anses som et ekspeditionsgebyr for dette arbejde  

 og ikke som en rentelignende ydelse.
 Da beløbet herefter ikke var fradragsberettiget i medfør af bestemmelsen i  

 ligningslovens § 8, stk. 3, blev den påklagede ansættelse stadfæstet.
 LV 1988, F 3.3.
