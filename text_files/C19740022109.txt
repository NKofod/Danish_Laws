 Med henvisning til § 15 i landbrugsministeriets instruks for  

 veterinærpolitiet for sundhedseftersyn ved indførsel af levende husdyr som  

 ændret ved bekendtgørelse nr. 52 af 9. marts 1967 fastsættes herved fra den  

 1. november 1974 at regne følgende afgifter for sundhedseftersyn m.v. ved  

 indførsel.
A.
Sundhedseftersyn.
 1. Heste, æsler og mulddyr: 95 kr. for det første dyr  

 og 20 kr. for hvert af de følgende.
 2. Kvæg og andre større, klovbærende dyr: 95 kr. for  

 det første dyr og 20 kr. for hvert af de følgende.
 3. Kalve under 1 år, får, geder, svin og andre mindre,  

 klovbærende dyr: 95 kr. for det første dyr og 4 kr. for hvert af de følgende.
 4. Hunde og katte: 95 kr. for det førset dyr og 40 kr.  

 for hvert af de følgende.
 5. Pelsdyr, kaniner og lignende mindre pattedyr: 2 kr.  

 pr. dyr.
 6. Papegøjer af enhver art: 95 kr. for indtil 10 dyr  

 og 6 kr. for hvert af de følgende.
 7. Andre fugle, herunder tamfjerkræ: 1 kr. pr. dyr.
Ved indførsel af en sending, bestående af dyr fra flere af de under 1-7  

 nævnte grupper, beregnes afgiften på 95 kr. altid af den højst takserede  

 gruppe, og der beregnes derudover nedsat stykbetaling.
Der beregnes altid  

 mindst 95 kr. pr. sending.
B.
Særlige undersøgelser m.v.
 Udtagning af blodprøver på de under A 1-3 nævnte dyr: 6 kr. pr. prøve.
 Udtagning af blodprøver på de under A 7 nævnte dyr: 2 kr. pr. prøve.
 Foretagelse af malleinøjenprøve på de under A 1 nævnte dyr: 55 kr. for det  

 første dyr og 2 kr. for hvert af de følgende.
 Foretagelse af tuberkulinprøver på de under A 2-3 nævnte dyr: 8 kr. pr.  

 prøve, dog mindst 40 kr.
 Foretagelse af tuberkulinprøver på de under A 7 nævnte dyr: 2 kr. pr.  

 prøve, dog mindst 40 kr.
 Udtagning af gødningsprøve fra de under A 2-3 nævnte dyr: 8 kr. pr. prøve.
 Udtagning af gødningsprøve fra de under A 7 nævnte dyr: 1 kr. pr. prøve.
 Vaccination: 6 kr. pr. dyr.
 Klovundersøgelse på får: 6 kr. pr. dyr.
 Skabbad til får: 6 kr. pr. dyr.
 Behandling for oksebremselarver: 6 kr. pr. dyr.
C.
For sundhedseftersyn samt for særlige undersøgelser, der helt eller  

 delvis udføres på søn- og helligdage eller i tiden fra kl. 18.00, lørdage dog  

 fra kl. 13.00, til kl. 7.00 forhøjes ovennævnte beløb med 50 pct., såfremt  

 det ikke skyldes dyrlægens forhold, at eftersyn m.v. finder sted i disse  

 tidsrum.
D.
Befordringsgodtgørelse (kun såfremt eftersyn m.v. er udført i en  

 afstand af over 2 km fra dyrlægens bopæl): 70 øre pr. påbegyndt løbende km  

 beregnet fra dyrlægens bopæl.
E.
Staldleje pr. dyr pr. påbegyndt døgn.
 De under A 1-2 nævnte dyr: 20 kr. i spiltov og 30 kr. i box. (Anbringes  

 mere end 1 dyr i box, benyttes taksten for anbringelse i spiltov).
 De under A 3 nævnte dyr: 6 kr.
 De under A 5 nævnte dyr: 2 kr.
 De under A 6 og A 7 nævnte dyr: 1 kr.
F.
Udlæg.
De til skabbad og desinfektion medgåede medikamenter godtgøres  

 af importøren efter regning.
Det samme gælder udgiften til vaccine, serum og  

 mærker samt til porto ved indsendelse af materiale (blod, gødning m.v.) til  

 laboratorieundersøgelse.
Endvidere godtgør importøren regninger for  

 laboratorieundersøgelse.
G.
Såfremt veterinærdirektoratet ikke har truffet anden, af  

 landbrugsministeriet godkendt ordning, påhviler det importøren selv under  

 dyrenes karantæneophold at drage omsorg såvel for disses fodring og pasning  

 som for rengøring og desinfektion af stalden under og straks efter  

 karantænetidens afslutning.
 Landbrugsministeriet, den 24. oktober  

 1974.
 Niels Anker Kofoed.
