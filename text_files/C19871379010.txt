 Til samtlige til eksport af fersk kød, fjerkrækød og kødvarer autoriserede  

 virksomheder og dyrlægerne ved disse.
 Udenrigsministeriet har meddelt, at med virkning for varer, der ankommer  

 fra den 27. december 1987 ændres grænserne for radioaktivt indhold i  

 levnedsmidler, således at grænsen for »andre fødevarer«, dvs. alt  

 andet end mælk og børnemad, herefter er 75 Bq/kg.
 Ifølge Udenrigsministeriet har den danske Ambassade i Riyadh anbefalet  

 følgende attestation:
 »It is hereby certified - according to official examinations for  

 contents af isotopes -that this consignment is regarded to be unconditionally  

 fit for human consumption in accordance with the radiation limits set forth  

 by the Government of Saudi Arabia«.
 Attestationen forsynes med dato, embedsstempel og underskrift, og den kan  

 afgives uden forudgående partiundersøgelse, men opmærksomheden henledes på,  

 at der stadig formelt opretholdes krav herom, uden at dette dog hidtil er  

 håndhævet.
 På den baggrund overlades det til eksportørens afgørelse, hvorvidt en  

 prøve af afsendte partier skal opbevares som omtalt i cirkulæreskrivelse  

 herfra af 3. december 1986 (K.K. 1521-1986).
 Cirkulæreskrivelse af 26. maj 1986 (K.K. 1521-1986) ophæves hermed.
 P.V.V.
