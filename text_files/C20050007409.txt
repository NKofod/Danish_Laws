Cirkulære  

  

 om anmeldelsespligt for visse former for  

  

 bibeskæftigelse (Til ministerier og styrelser m.v.) § 1.  

  

 Ansatte i staten i stillinger som 1)  

 	  

 departementschef, 2)  

 	  

 direktør, 3)  

 	  

 styrelseschef, 4)  

 	  

 afdelingschef, 5)  

 	  

 kommitteret, 6)  

 	  

 vicedirektør og 7)  

 	  

 underdirektør skal foretage anmeldelse til det ministerium, hvor de er  

 ansat, inden de påtager sig hverv som medlem af bestyrelsen for et  

 erhvervsdrivende aktieselskab, anpartsselskab o.l.
 Stk. 2.  

  

 Bestemmelsen i stk. 1  

 finder tilsvarende anvendelse for ansatte i stillinger i eller svarende til  

 lønramme 38 og derover, der er ligestillede med de stillinger, der er nævnt i  

 stk. 1.
 § 2.  

  

 Finder vedkommende ministerium, at der ikke bør gøres indsigelse mod, at den  

 ansatte påtager sig bestyrelseshvervet, forelægges sagen for  

 Finansministeriet,  

 inden vedkommende ministerium træffer afgørelse.
 § 3.  

  

 Ved  

 afgørelsen af sagen skal der navnlig foretages en konkret vurdering af det  

 arbejdsmæssige omfang af bestyrelseshvervet og risikoen for  

 interessekonflikter  

 mellem stillingen og bestyrelseshvervet, jf. princippet i tjenestemandslovens  

 § 17.
 § 4.  

  

 Vedkommende ministerium skal gøre ansatte, der er omfattet af § 1,  

 bekendt  

 med anmeldelsespligten i § 1.
 § 5.  

  

 Cirkulæret træder i kraft den 1. oktober 2005.
 Stk. 2.  

  

 Statsministeriets skrivelse af  

 13. december 1988 og bestemmelser om anmeldelsespligt, der er fastsat i  

 henhold  

 til skrivelsen, ophæves.
 Stk. 3.  

  

 Ansatte,  

 der har foretaget anmeldelse af et bestyrelseshverv efter de hidtidige  

 regler,  

 skal ikke foretage fornyet anmeldelse.
