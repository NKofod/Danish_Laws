 Udtalt, overfor en arbejdsgiver at bidrag for timelønnede  

 lønmodtagere, der i forbindelse med off shore beskæftigelse arbejder 14 dage  

 off shore (12 timer pr.dag) og derefter har 14 dages frihed, beregnes på  

 grundlag af såvel off shore - som friperioderne.
 Den samlede beskæftigelse (over 4 uger) udgør 14 x 12 timer = 168  

 timer, der opdelt i to 14-dagsperioder giver 84 timer pr.
 14-dagsperiode, hvilket svarer til fuldt bidrag.
ATP-bidraget beregnes normalt på grundlag af det antal arbejdstimer, der  

 præsteres inden for virksomhedens lønnings-uge eller -måned.
I tilfælde, hvor  

 lønmodtagere på grund af arbejdets karakter har en anden fordeling af  

 arbejdstid og fritid end normalt, og hvor antallet af arbejdstimer svarer til  

 det normale timetal inden for en samlet periode bestående af arbejdsperioden  

 og af friperioden, anses lønmodtagerne dog for beskæftiget i den samlede  

 periode.
Der skal derfor både beregnes bidrag for arbejdsperioden og  

 friperioden.
 Det foreligger oplyst, at lønmodtagerne arbejder 14 dage off shore og  

 derefter har fri i 14 dage, at arbejdstiden er 12 timer pr. dag, at  

 aflønningsformen er timeløn, og at der kun udbetales sædvanlig løn under  

 sygdom, men ikke under ferie.
På grundlag heraf er det ATP's opfattelse, at der skal beregnes bidrag for  

 de pågældende lønmodtagere i off shoreperioden og i friperioden.
Den samlede  

 beskæftigelse udgør 12 x 14 timer =168 timer, hvilket timetal delt op i to  

 14-dages perioder udgør 84 timer pr. 14-dages periode.
På grundlag af denne  

 opdeling af timetallet skal der indbetales i alt 48,60 kr. pr. 14-dages  

 periode.
