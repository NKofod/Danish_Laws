(Til det sociale udvalg i samtlige  

 kommuner) Efter ikrafttrædelsen den 1. januar 1988 af de nye regler om varmetillæg,  

 jfr.
Socialministeriets bekendtgørelse af 23. december 1987 om social  

 pension, har det vist sig, at flere af de kommuner, der hidtil har haft  

 gunstigere regler for varmetillæg, ikke som forudsat har benyttet sig af  

 muligheden for at fastholde disse regler.
 Derfor ønsker et flertal i Folketinget at sikre, at pensionister, der har  

 modtaget varmetillæg i 1987, ikke skal modtage varmetillæg efter mindre  

 gunstigere regler i 1988.
De særlige regler om kommunernes adgang til at træffe beslutning om højere  

 varmetillæg vil derfor blive ændret fra 1. april 1988. I stedet for  

 kommunernes mulighed for generelt at forbedre reglerne skal der nu indføres  

 en ret for de pensionister, der har modtaget varmetillæg før den 1. januar  

 1988, til også i 1988 at modtage varmetillæg efter de retningslinier, der  

 umiddelbart før dette tidspunkt var fastsat i de enkelte kommuner.
Hvis de  

 pågældende pensionister efter de kommunale retningslinier vil modtage højere  

 varmetillæg end efter de generelle minimumsregler, der er fastsat af  

 socialministeren, skal de således have varmetillægget udbetalt efter de af  

 kommunen fastsatte regler.
Øvrige pensionister skal have beregnet varmetillægget efter de generelle  

 regler i Socialministeriets bekendtgørelse.
Har disse pensionister før 1.  

 april 1988 modtaget varmetillæg efter gunstigere regler, skal der ikke ske  

 tilbagebetaling.
Da de nye regler bliver bindende for kommunerne, har socialministeren  

 fremsat forslag om ophævelse af det særlige rådighedsbeløb for varmetillæg i  

 pensionslovens § 49, stk. 3, 2. pkt.
Kommunerne vil herefter i 1988 få  

 refunderet alle udgifter til varmetillæg efter de almindelige refusionsregler  

 for varmetillæg, d.v.s. med 75 pct. og uden loft over refusionen.
Det forventes, at Folketinget senest medio marts 1988 har behandlet  

 forslaget om ophævelse af pensionslovens § 49, stk. 3, 2. pkt.
Hermed er der  

 grundlag for, at socialministeren kan fastsætte de ovennævnte, nye regler om  

 varmetillæg med virkning fra 1. april 1988.
De nye regler vil blive udmøntet ved en ændring af fravigelsesreglerne i  

 §§ 19 og 20 i Socialministeriets bekendtgørelse om social pension.
Samme dag  

 som reglerne efter lovændringen kan fastsættes, vil Socialministeriet sende  

 et eksemplar af ændringsbekendtgørelsen til samtlige kommuner.
 Det er i øvrigt hensigten, at der i juni måned - efter at der er indhentet  

 oplysninger fra kommunerne om udgifterne til varmetillæg m.v. - skal tages  

 endelig stilling til de fremtidige regler på området, d.v.s. fra 1. januar  

 1989.
