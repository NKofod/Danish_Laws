Betænkning afgivet af Beskæftigelsesudvalget den 19. august 2015 Betænkning over Forslag til lov om kommunernes finansiering af visse offentlige ydelser udbetalt af kommunerne, Udbetaling Danmark og arbejdsløshedskasserne [af beskæftigelsesministeren (Jørn Neergaard Larsen)]:
1. Ændringsforslag Beskæftigelsesministeren har stillet 4 ændringsforslag til lovforslaget.
2. Udvalgsarbejdet Lovforslaget blev fremsat den 3. juli 2015 og var til 1. behandling den 3. juli 2015. Lovforslaget blev efter 1. behandling henvist til behandling i Beskæftigelsesudvalget.
Møder Udvalget har behandlet lovforslaget i 1 møde.
Høring Lovforslaget er en genfremsættelse af L 183 (folketingsåret 2014-15, 1. samling). Dette lovforslag blev sendt i høring den 9. februar 2015 og den 11. marts 2015, jf.
BEU alm. del  bilag 89 og 107 (folketingsåret 2014-15, 1. samling). Den 3. juli 2015 genfremsendte beskæftigelsesministeren de indkomne høringssvar og notatet herom til udvalget.
3. Indstillinger og politiske bemærkninger Et flertal i udvalget (S, DF, V, LA, RV og KF) indstiller lovforslaget til vedtagelse med de stillede ændringsforslag.
 Et mindretal i udvalget (EL, ALT og SF) indstiller lovforslaget til forkastelse ved 3. behandling, men vil stemme for de stillede ændringsforslag.
Enhedslistens medlemmer af udvalget finder, at lovforslaget indebærer en meget drastisk reduktion af statsrefusionen til de nævnte ydelser, som lander på en refusionssats, der er lavere end den nuværende laveste sats.
Denne model straffer de kommuner, som har forholdsvis mange borgere, som modtager de pågældende overførselsindkomster, og med et lokalt arbejdsmarked, der ikke vil tage imod langtidsledige eller mennesker med nedsat arbejdsevne.
Sammenholdt med det økonomiske pres, kommunerne i forvejen er udsat for, vil det føre til, at de pågældende kommuner strammer kursen endnu mere over for disse udsatte grupper, således at de blot får den ydelse, der er billigst for kommunen, eller slet ingen ydelse.
Enhedslisten deler synspunkterne i LO og FTF's fælles høringssvar, hvor de to hovedorganisationer forventer, at omlægningen af refusionssatserne vil skabe et stærkt økonomisk incitament for kommunerne til at presse borgere helt ud af offentlig forsørgelse.
Efter Enhedslistens opfattelse er det en tilsigtet virkning, da omlægningen af refusionssystemet er en længe planlagt del af den tidligere og den nuværende regerings økonomiske politik, som går ud på gennem en række hårdhændede social- og arbejdsmarkedsreformer at skabe råderum for skattelettelser, som især vil komme de højtlønnede og de rige til gode.
 Inuit Ataqatigiit, Siumut, Tjóðveldi og Javnaðarflokkurin var på tidspunktet for betænkningens afgivelse ikke repræsenteret med medlemmer i udvalget og havde dermed ikke adgang til at komme med indstillinger eller politiske udtalelser i betænkningen.
 En oversigt over Folketingets sammensætning er optrykt i betænkningen.
4. Ændringsforslag med bemærkninger Ændringsforslag Til § 8 Af beskæftigelsesministeren, tiltrådt af udvalget:
 1) I stk. 2 ændres »Social- og Indenrigsministeriet« til: »Beskæftigelsesministeriet«.
[Konsekvensændring som følge af ressortomlægning ved kongelig resolution af 28. juni 2015] Til § 18 2) I stk. 1 ændres », Beskæftigelsesministeriet og Social- og Indenrigsministeriet« til: »og Beskæftigelsesministeriet«.
[Konsekvensændring som følge af ressortomlægning ved kongelig resolution af 28. juni 2015] 3) I stk. 2 ændres », Beskæftigelsesministeriet, og Social- og Indenrigsministeriet« til: »og Beskæftigelsesministeriet«.
[Konsekvensændring som følge af ressortomlægning ved kongelig resolution af 28. juni 2015] Til § 27 4) I stk. 8 udgår »social- og indenrigsministeren og«.
[Konsekvensændring som følge af ressortomlægning ved kongelig resolution af 28. juni 2015] Bemærkninger Til nr. 1-4 Ændringsforslagene skyldes ændringer i ressortfordelingen mellem Social- og Indenrigsministeriet og Beskæftigelsesministeriet.
 De foreslåede ændringer er afledte konsekvenser af, at ressortansvaret for bekendtgørelse nr. 552 af 28. april 2015 om statsrefusion og tilskud samt regnskabsaflæggelse og revision på visse områder inden for Ministeriet for Børn, Ligestilling, Integration og Sociale Forholds, Beskæftigelsesministeriets, Ministeriet for By, Bolig og Landdistrikters og Undervisningsministeriets ressortområder blev overført til Beskæftigelsesministeriet i forbindelse med ressortomlægningen, der fulgte af den kongelige resolution af 28. juni 2015.
 Det betyder, at det fremover er Beskæftigelsesministeriet, der har overtaget Social- og Indenrigsministeriets opgaver i forhold til administrationen af kommunernes refusion og medfinansiering.
 Der er alene tale om konsekvensændringer som følge af ressortomlægningen.
Bent Bøgsted (DF) fmd.
Jens Henrik Thulesen Dahl (DF) René Christensen (DF) Pia Adelsteen (DF) Alex Ahrendtsen (DF) Susanne Eilersen (DF) Hans Andersen (V) Peter Juel Jensen (V) Louise Schack Elholm (V) Jacob Jensen (V) Anni Matthiesen (V) Britt Bager (V) Joachim B.
Olsen (LA) Laura Lindahl (LA) Rasmus Jarlov (KF) Ane Halsboe-Jørgensen (S) Bjarne Laustsen (S) nfmd.
Jeppe Bruus (S) Leif Lahn Jensen (S) Lennart Damsbo-Andersen (S) Pernille Rosenkrantz-Theil (S) Peter Hummelgaard Thomsen (S) Henning Hyllested (EL) Christian Juhl (EL) Finn Sørensen (EL) Josephine Fock (ALT) Torsten Gejl (ALT) Sofie Carsten Nielsen (RV) Karsten Hønge (SF) Inuit Ataqatigiit, Siumut, Tjóðveldi og Javnaðarflokkurin havde ikke medlemmer i udvalget.
