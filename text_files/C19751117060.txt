 Under henvisning til cirkulæreskrivelse af 19. august 1975 vedrørende  

 forplejning af indsatte sendes vedlagt:
2 stk. vejledning om kostforplejning 1 stk. kogebog. (*1) Man anmoder om, at kogebogen samt l stk. vejledning om kostforplejning  

 udleveres til arrestforvareren.
 Såfremt der er behov for enkelte ekstra eksemplarer, kan disse rekvireres  

 ved henvendelse til 3. kontor.
 E.B.
Ejv.
Andersen Samtlige arrestinspektører.
KRIMINALFORSORGEN VEJLEDNING OM KOSTFORPLEJNING 1975 Statens Levnedsmiddelinstitut, Afdelingen for institutionskost INDHOLD INDLEDNING FOR ANSTALTERNE.
 Kostvejledningen adskiller sig på følgende punkter fra det nugældende  

 kostreglement for kriminalforsorgens anstalter:
 Mælk.
 Letmælk indgår i stedet for sødmælk ifølge skrivelse af 5. september 1973  

 fra direktoratet til de enkelte anstalter.
Kærnemælk.
Portionen nedsættes fra 1/2 liter til 1/4 liter, hvor denne  

 pakningsstørrelse kan leveres.
 Skummetmælk udgår som supplement, da begrundelsen for at give dette  

 tilskud er bortfaldet med det aftagende forbrug af havregryn til  

 morgenmåltidet.
 1/2 liter mælk daglig dækker det ernæringsmæssige behov.
 Pålæg.
 Der gives daglig 3 forskellige pålægssorter mod nu 2-3. En bedre variation  

 er opnået ved følgende ændringer i antallet af gange de enkelte pålægsgrupper  

 skal forekomme pr. uge:
 Kødpålæg udskilles fra farspålæg, og der gives 20 g kødpålæg 2 gange pr.  

 uge.
 Portionsstørrelserne af pålæg er for enkelte grupper nedsat, men den  

 samlede mængde pålæg i gram pr. dag er nu 90-100 g mod før 80-90 g.
Supplement til pålæg gives stadig 3 gange pr. uge, men der opstilles en  

 plan for variation.
Som noget nyt er medtaget frugt, der kan gives 1 gang  

 ugentlig afvekslende med råsalat og tomat.
 Middagsskemaet er ændret fra 1 måned til 4 uger, og antallet af grupper af  

 hoved- og biretter er nedsat fra 7 til 5 for at forenkle skemaet.
Hovedretter.
Hyppigheden, hvormed de enkelte grupper af hovedretter skal  

 forekomme, er stort set den samme, når man tager i betragtning, at skemaet  

 ændres fra 31 dage til 28, og at enkelte retter (forloren hare og forloren  

 and) er flyttet fra gruppen pande/grydestegte retter til kødfarsretter.
Biretter.
Grynsupper udgår.
Mælkeretter gives 8 gange mod før 10 gange.  

 Det samlede antal frugtretter bliver 14 mod før 12-13, desserter gives 2  

 gange mod før 1-2. Øllebrød udgår, men der åbnes mulighed for at erstatte 2  

 kød-grønsagssupper med øllebrød eller frugt, idet man er opmærksom på, at  

 kød-grønsagssupper er upopulære hos mange indsatte.
Portionsstørrelserne af biretter som supper er nedsat fra 4 til 3 dl for  

 at modvirke det store spild af disse retter.
Muligheden for at give f.eks.  

 ymer og forskellig frugtyoghurt i bægre vil også medvirke til at nedsætte  

 spild.
Portionsstørrelsen af budding og frugtgrød ændres fra 3 til 2 1/2 dl,  

 dessertportionen fra 200 g til 150 g, se nedenfor For kød er portionsstørrelserne uændrede.
For sammenkogte retter er de  

 vejledende portioner 3 og 5 dl mod før 4 og 7 dl, som var for store.
Det  

 overlades til de enkelte institutioner at afpasse den tilberedte mængde bedst  

 muligt efter behovet.
Kogebogen angiver de enkelte retters ingredienser henholdsvis pr. kg  

 (eller liter) af den færdige ret og pr. portion.
Dette skulle give bedre  

 mulighed for at tilberede de rette mængder og dermed nedsætte spild.
TØRKOSTMÅLTIDERNE Portioner De opstillede portioner er for gryn, rugbrød, margarine og fedt  

 vejledende.
Brød Til fuldkost er der valgfrihed mellem mørkt og lyst rugbrød.
Rugbrød  

 skæres i passende tykke skiver, ca. 40 g, sigtebrød i skiver på 30-40 g.
Hvor  

 rundstykker ikke kan skaffes på søndage, kan nedfrysning foretages, såfremt  

 der er tilstrækkelig frostlagerplads.
Rundstykkerne optøes søndag morgen.
Fedtstof Ved fællesspisning anrettes margarine og fedt bordvis uden udbrikning.
Der  

 anrettes så vidt muligt ikke mere end der forventes spist til det pågældende  

 måltid.
Eventuelle rester kan returneres til køkkenet og anvendes ved  

 madtilberedningen.
 Ved individuel spisning udleveres margarine og fedt i brikker efter behov.  

 De enkelte brikker skal være emballeret således, at direkte berøring undgås,  

 og tiloversblevne brikker kan lægges i køleskab til næste tørkostmåltid.
Farspålæg Rationen på 30 g svarer f.eks. til 1/2 frikadelle eller 1 lille stykke  

 medisterpølse.
Ost Der veksles mellem forskellige 30 procent skæreoste med og uden kommen.
Mælk Mælk uddeles som 1/4 l letmælk til hvert af tørkostmåltiderne.
Indsatte,  

 der ønsker kærnemælk kan få dette efter fast aftale.
I stedet for 1/4 l  

 letmælk gives 1/4 eller 1/2 l kærnemælk, afhængig af de forhandlede enheder.
 Da forbruget af havregryn til morgenmåltidet har vist sig stærkt faldende,  

 bortfalder reglen om supplement med skummetmælk.
 Den daglige mælkeration på 1/2 l let- eller kærnemælk dækker rigeligt det  

 ernæringsmæssige behov.
The Der uddeles daglig the efter behov.
 Der anvendes 4-6 g the pr. liter.
 Tilberedning af the på afdelingerne må foretrækkes.
Kaffe Søn- og helligdage gives 2 1/2 dl kaffe.
 Der anvendes 40 g kaffe pr. liter uden anvendelse af tilsætning.
 Kaffe gives uden fløde.
Sukker Der uddeles 250 g pr. uge eller 35 g pr. dag.
Marmelade Der uddeles 200 g pr. uge eller 30 g pr. dag.
 INDLEDNING FOR ARRESTHUSENE.
 Kostvejledningen adskiller sig på følgende punkter fra det nugældende  

 »kostreglement for arresthusene« af 29. november 1957 med ændringer  

 af marts 1966.
Morgenmåltidet Der skal tilbedes havregryn, søndag morgen cornflakes.
 1/4 l letmælk.
 Søndag gives kaffe og 1 rundstykke eller 2 skiver franskbrød, samt 15 g  

 smør.
Aftensmåltidet Der gives daglig 3 forskellige pålægssorter varieret ifølge skema med  

 angivne portionsstørrelser.
 Supplement til pålæg gives 3 gange pr. uge, varieret ifølge skema.
Mælkemængden er nedsat til 1/4 l letmælk.
Der tilbydes desuden the.
Middagsmåltidet Forret og efterret benævnes nu biret og hovedret.
 Retterne er inddelt i 5 grupper af hovedretter og 5 grupper af biretter.
 Ændringerne gælder hovedsagelig biretter (tidligere forretter).
 Grupperne vandgrød, grynsupper og øl-brødsupper er udgået og erstattet af  

 frugtretter som frugtgrød, frugtsupper, frisk frugt og henkogt frugt.
 2 kød-grønsagssupper kan eventuelt ombyttes med frugt eller øllebrød.
 Portionsstørrelserne af biretter er væsentlig nedsat i overensstemmelse  

 med nutidige spisevaner.
 For hovedretter er fordelingen stort set som hidtil, og  

 portionsstørrelserne af tilberedt kød de samme.
Grønsagstillæg til hovedretter er pr. 4 uger forøget til 10 gange, men  

 portionsstørrelsen er nedsat.
Desuden skal 4 gange gives tillæg af  

 sur/sødsyltede grønsager.
Kartofler gives efter behov.
Man foreslår anretning af 150-200 g kartofler  

 med tilbud om ekstra kartofler.
 Det skal bemærkes, at rugbrød stadig skal tilbydes til middagsmåltidet.
Kogebogen angiver ingrediensmængden til de enkelte retter, henholdsvis pr.  

 kg (eller liter) af den færdige ret og pr. portion.
Dette skulle give bedre  

 mulighed for at tilberede de rette mængder og dermed nedsætte spild.
TØRKOSTMÅLTIDERNE Portioner De opstillede portioner for gryn, rugbrød og margarine er vejledende.
Brød Til fuldkost er der valgfrihed mellem mørkt og lyst rugbrød.
Rugbrød  

 udskæres i passende tykke skiver, ca. 40 g, sigtebrød i skiver 30-40 g.  

 Rundstykker kan evt. nedfryses og optøes søndag morgen.
Fedtstof Margarine udleveres i brikker efter behov.
Det foreslås til morgenmåltidet  

 at udlevere brikker a ca. 10 g, til aftensmåltidet en ration på 20 g, samt  

 brikker a 10 g efter behov.
Tiloversblevne brikker bringes straks efter  

 måltidet tilbage til køkkenet og opbevares i køleskab til næste  

 tørkostmåltid.
Pålæg og supplement Varieres iflg. skema side 6. Som supplement gives 1 x ugentlig frisk frugt  

 eller råsalat eller tomat.
Ost Der skal veksles mellem forskellige 30 procent skæreoste med og uden  

 kommen.
Mælk Der uddeles 1/4 l letmælk til hvert tørkostmåltid.
Indsatte der ønsker  

 letmælk ombyttet med kærnemælk, kan få det efter fast aftale.
I stedet for  

 1/4 letmælk gives 1/4 eller 1/2 l kærnemælk, afhængig af de forhandlede  

 enheder.
The Der anvendes 4-6 g the pr. liter eller uddeles et thebrev til de indsatte,  

 der ønsker the.
Kaffe Søn- og helligdage gives 2 1/2 dl kaffe.
 Der anvendes 40 g kaffe pr. liter uden anvendelse af tilsætning.
 Kaffe gives uden fløde.
Sukker Der uddeles 250 g pr. uge eller 35 g pr. dag Marmelade Der uddeles 200 g pr. uge eller 30 g pr. dag.
 REGLERNE OM FORPLEJNING AF INDSATTE.
 Der gives dagligt 3 måltider efter bestemmelserne om fuldkost.
Vegetarkost er forebeholdt personer, der ved indsættelsen er vegetarer af  

 overbevisning.
I øvrigt kan vegetarkost kun gives efter lægeordination på  

 samme måde som skånekost, purekost og særlige diæter.
 Til påske, pinse, og jul gives særlig forplejning efter bestemmelserne om  

 højtidskost.
 I tiden 1. november til 1. juni gives dagligt 1 ACD vitaminpille.
A.
FULDKOST.
 BESTEMMELSER OM HØJTIDSKOST.
 Påskedag, pinsedag og 1. juledag gives:
 Juleaftensdag gives til frokost 1 ekstra slags pålæg.
 Juleaften gives til middag:
125 g flæskesteg med rødkål, sovs og kartofler 200 g ris a la mande med kirsebærsovs Endvidere gives på denne dag:
Supplementet varieres så godt som muligt, dog må der for dyrere produkter  

 tages hensyn til sæson.
Opskrifter på råsalater findes i kogebogen side 53.
 EKSEMPLER PÅ PÅLÆGSSORTER.
 PÅLÆGSPLANLÆGNING.
For at sikre bedst mulig variation og god arbejdstilrettelæggelse tilrådes  

 det at udarbejde pålægsplan for en til flere uger ad gangen.
Der må tages  

 hensyn til middagsplanen således, at middagens kød-fiskesort først gives som  

 pålæg næste dag.
Fersk kød- og fiskepålæg skal anvendes indenfor 2-3 døgn  

 efter tilberedningen.
 Skema udeladt.
MIDDAGSMÅLTIDET Middagsmåltidet sammensættes af 2 retter, hovedret og biret.
 Hovedretten er med sit indhold af kød eller fisk, grønsager og kartofler  

 måltidets vigtigste ret, der skal tilføre hovedparten af måltidets  

 næringsstoffer.
 Biretten gives i moderate portioner og tjener til at afrunde måltidet samt  

 skabe variation.
Til middagsmåltidet skal der tilbydes rugbrød.
På de følgende sider findes  

 oversigt over portionsstørrelser, 4 ugers skema for middagsretter,  

 gruppeinddeling af retter og eksempler på middagsplaner.
Portionsstørrelserne må betragtes som vejledende undtagen for kød, hvor  

 rationen ligger fast.
Portionerne er »spiseklar« vægt, hvor ikke  

 andet er nævnt.
 Portionsstørrelsen af kartofler kan betragtes som maksimumsportion, idet  

 man undtagelsesvis har fundet større spiste gennemsnitsportioner ved  

 kostundersøgelser.
HOVEDRETTER - vedledende portionsstørrelser MIDDAGSPLANLÆGNING For at sikre bedst mulig variation og hensigtsmæssig fordeling af retter  

 benyttes 4-ugers skema ved middagsplanlægning.
Middagsretterne er opdelt i 5 grupper af hovedretter og 5 grupper af  

 biretter.
Opdelingen er foretaget således, at retter, der ligner hinanden med  

 hensyn til ingrediensarter og -mængder, og hvortil der anvendes nogenlunde  

 samme tilberedningsteknik, er opført i samme gruppe.
 4-ugers skemaet angiver, hvor mange gange retter indenfor samme gruppe  

 skal forekomme i løbet af 4 uger.
 Ved udarbejdelse af middagsplan må der tages hensyn til:
at retternes fordeling på grupperne er i overensstemmelse med 4-ugers  

 skemaet, at der er passende variation i valg af hovedretter og biretter indenfor  

 grupperne, samt at retter fra samme gruppe fordeles jævnt over hele perioden.  

 Retter som erfaringsmæssigt ikke spises må udelades, at der ikke gives bestemte retter på faste ugedage.
Faste sammenstillinger  

 af hoved- og biret må undgås, at retter der ligner hinanden i smag, farve eller konsistens ikke  

 sammenstilles, at sovse og andet tilbehør til hovedretten varieres bedst muligt, at lever anvendes mindst 1 gang pr. 4 uger, desuden bør hjerte anvendes af  

 og til.
 Middagsplanen skrives ud med alt tilbehør, således at der er reelle  

 muligheder for planlægning af indkøb i god tid, og til at fremskaffe andre  

 varer i tilfælde af leveringssvigt.
 Ret til ændringer i middagsplanen må forbeholdes.
4-ugers skema for middagsretter 2 kød- grønsagssupper kan udelades, i stedet gives frugt eller eventuelt  

 øllebrød.
 Ved grønsagstillæg forstås:
stuvede grønsager 2 1/2 dl kogte grønsager) råsalater ) 75 g der gives som tilbehør til hovedretten.
 EKSEMPLER PÅ MIDDAGSRETTER OPDELT I GRUPPER.
HOVEDRETTER I Kogt kød.
Fersk og sprængt okse-, kalve-, svinekød, mager sylte, magert flæsk  

 (fersk, sprængt, røget), skinke/bov, hamburgerryg kylling II Stegt kød.
Flæskesteg, kalve-, oksesteg, svinekam, roastbeef.
Bankekød, koteletter, lever, hjerte, stegt flæsk, paneret flæsk, hakkebøf, hakkekarbonade, Kylling a la Marengo, Karrykylling, stegt  

 kylling, evt. kalkunrulle.
III Sammenkogte retter biksemad, bøf Stroganoff, hjerte Stroganoff, gullasch, indianerhachis,  

 karryret, levergryde, millionbøf, navarin, pilaff, ragout, karrybønner,  

 tomatbønner.
 IV Kødfarsretter.
 Farsskinke, farshjerper, forloren and, forloren hare, frikadeller,  

 kødboller, kødfarsbudding, medisterpølse, kogt og stegt, røget medister,  

 bayerske pølser, knækpølser, svensk pølseret.
 V Fiskeretter.
Stegt filet af hornfisk, ising, koteletfisk, makrel, rødspætte, skrubbe,  

 sild, torsk.
Stegt havbøf, fiskekroketter, fiskepinde (dybfrostprodukter).  

 Kogt torskefilet.
Fiskeboller, fiskebudding, fiskefrikadeller, torskerogn,  

 torskerognsfrikadeller.
BIRETTER I Kød-grønsagssupper.
 Gule ærter, grønkålssuppe, oksekødssuppe, minestrone, blomkålssuppe,  

 grønærtesuppe, kartoffelsuppe, rosenkålsuppe, spinatsuppe, tomatsuppe,  

 løgsuppe.
 II Mælkeretter.
Cremesuppe, kakaosuppe, koldskål af kærnemælk og ymer, kærnemælkssuppe,  

 ymer, yoghurt naturel og med frugttilsætning.
Mandelbudding, mannabudding,  

 risbudding, chokoladebudding, mannagrød, risengrød, rismelsgrød.
 III Frugtgrød, frugtsupper.
Blommegrød, jordbærgrød, rabarbergrød, rødgrød, stikkelsbærgrød, æblegrød,  

 abrikosgrød, sveskegrød.
Blommesuppe, rabarbersuppe, saftsuppe,  

 stikkelsbærsuppe, hyldebærsuppe, æblesuppe, abrikossuppe.
 IV Frisk frugt, henkogt frugt.
 Appelsin, banan, grapefrugt, melon, pære, æble, bærfrugt, afhængig af  

 sæson og pris.
 Henkogt abrikos, ananas, blommer, fersken, pære, blandet frugt.
 V Desserter.
 Appelsinris, fløderand, trifli, is, kaffefromage, kærnemælksfromage,  

 ymerfromage, kvarkfromage, ris a la mande. Æblekage, rabarberkage,  

 stikkelsbærkage, lagkage.
 Skema udeladt.
 Bemærkninger til middagsplaner.
De opstillede middagsplaner er specificeret mest muligt for at give  

 eksempel på variation.
Hvilke grønsager, der skal gives, må naturligvis  

 afhænge af pris og udbud.
Dybfrosne grønsager kan helt eller delvis erstatte friske, afhængig af  

 institutionens egne leveringsmuligheder.
I den grønsagsfattige årstid er det  

 en nødvendighed at supplere med dybfrosne grønsager for at opnå en rimelig  

 variation.
Ved vurdering af pris må man tage i betragtning, at dybfrosne  

 grønsager er grydeklare, således at man kun betaler for nettovægten.
Kylling går nu ind på lige fod med andet kød, da det prismæssigt ligger på  

 linje eller er billigere.
Nye produkter som kylling- og kalkunrulle kan  

 ligeledes komme på tale.
Rå kylling- og kalkunrulle svinder som andet kød  

 25-35% ved tilberedning.
De indkøbes som frostvarer.
Det skal tilføjes, at  

 kalkunrulle også kan indkøbes kogt, dybfrosset, og denne vare svinder ikke  

 yderligere.
Se kogebogen side 18.
 Til frugtgrød og frugtsuppe kan bruges saft plus dybfrosne bær.
KOSTENS NÆRINGSINDHOLD De enkelte måltiders procentvise andel af kalorierne samt kaloriernes  

 fordeling på fedt, kulhydrat og protein fremgår af nedenstående skema:
 Skema udeladt.
Den anbefalede næringsstoftilførsel pr. 1000 kcal er opstillet ud fra Food  

 and nutrition board, National research council, Washington,1974, og gælder  

 for mænd i alderen 15-50 år, som er normalt aktive.
Personer med hårdt  

 legemligt arbejde vil behøve højere kaloriemængder, hvilket fås gennem øgede  

 mængder af brød, fedtstof og kartofler/sovs.
 B.VEGETARKOST.
Vegetarkost er forbeholdt personer, der ved indsættelsen er vegetarer af  

 overbevisning.
I øvrigt kan vegetarkost kun gives efter lægeordination.
 Ved vegetarkost forstås sædvanligvis en kost, hvor kød og fisk samt retter  

 heraf udelades, men hvor æg og mælk indgår, d.v.s. lakto-ovo-vegetabilsk  

 kost.
I stedet for kød og fisk gives æg og æggeretter samt retter af større  

 bælgfrugter.
Desuden kan i handelen købes køderstatninger for vegetarer.
Det  

 drejer sig om vegetabilske produkter med kødstruktur og kødsmag, fremstillet  

 på basis af sojaprotein, som har en ret høj biologisk værdi.
Dyrisk fedt og almindelig margarine udgår.
I stedet anvendes vegetabilske  

 olier, plantemagarine samt smør.
 Til de vegetarer som undgår alle dyriske produkter, også æg, mælk og  

 mælkeprodukter, kan æg erstattes med sojakød og mælk med sojamælk (indkøbes  

 som pulver).
 Middagens hovedret skal dagligt indeholde bælgfrugter eller sojakød samt  

 grønsager, kartofler, ris eller makaroni.
 Som biret gives daglig ca. 200 g frugt.
 Den opstillede vegetarkost er en almindelig lakto-ovo-vegetabilsk kost.
Den følger fuldkosten med hensyn til portionsstørrelser og sammensætning  

 af måltider i det omfang, det er muligt.
Morgenmåltidet er det samme som til  

 fuldkost.
Vegetarkost Skema for variation af pålæg Eksempler på pålægssorter findes på næste side.
Der bør skabes så god variation som muligt.
 Skema for variation af supplement.
MIDDAGSMÅLTIDET Sammensættes af 2 retter, hovedret og biret eller frugt.
Hovedretten skal daglig indeholde æg, bælgfrugter eller sojakød af hensyn  

 til proteintilførslen.
Bælgfrugter kan indgå dels som tilberedte retter, dels  

 som tilbehør til f.eks. stegte grønsager, selleribøf m.m.
Grønsager skal daglig indgå i middagen, dels i retterne, dels som  

 grønsagstillæg.
I det omfang, det er muligt, anvendes de samme grønsager,  

 stuvninger og råsalater, som indgår i fuldkosten.
Sovse tilberedes uden kød/fiskesuppe.
Smagen kan forbedres med vegetabilsk  

 bouillonekstrakt baseret på gær eller grønsager, f.eks.
Morga, B Vita, Vitam  

 R, Aromat m.fl.
Forskellige krydderier, friske eller tørrede, kan medvirke  

 til at skabe variation.
Biretten kan være den samme som til fuldkost bortset fra kødsupper.
I  

 stedet for biret kan gives frugt.
4-ugers skema for middagsretter Bælgfrugter Til de tørrede bælgfrugter hører linser, ærter og forskellige bønner,  

 hvoraf hvide bønner og sojabønner er mest neutrale i smagen.
 Tilberedning af bælgfrugter, se kogebogen side 80.
Sojakød Sojakød er fremstillet af sojabønner og fås med forskellig struktur og  

 kødsmag som henholdsvis oksekød, skinke, kylling m.m.
Det kan købes i  

 specialforretninger, f.eks. vegetar-, helsekost- og reformkostudsalg både som  

 konserves og dybfrost vare.
Af smagsmæssige grunde må dybfrosne produkter  

 foretrækkes.
 Visse varer, f.eks. sylte, wienerpølser og vegetabilsk leverpostej fås dog  

 kun som konserves.
 Uåbnet konserves har lang holdbarhedstid, op til flere år.
 Dybfrosset sojakød har ifølge oplysninger på pakningerne følgende  

 holdbarhedstid:
C.
SKÅNEKOST.
Skånekost gives kun efter lægeordination.
Den er beregnet for patienter  

 med lettere fordøjelsesvanskeligheder, hvorfor alle irriterende og tungt  

 fordøjelige levnedsmidler udelades, ligesom der tages særlige hensyn under  

 tilberedningen.
Skånekost kan gøres ernæringsmæssigt tilfredsstillende ved  

 varieret anvendelse af de tilladte levnedsmidler fra de forskellige grupper.
 Grove brødsorter undgås, og brødet må ikke være for friskt.
 Grove grønsager udelades.
 Rå grønsager og rå frugt anvendes i begrænset omfang.
 De forskellige mælkesorter kan sædvanligvis alle anvendes.
I visse tilfælde, f.eks hvor der er tilbøjelighed til forstoppelse,  

 foretrækkes de syrlige mælkeprodukter:Kærnemælk, ymer yoghurt o.lign.
Hvis  

 een eller flere former for mælk ikke tåles, kan skånekost ordineres uden  

 letmælk, uden kærnemælk etc.
 Alt kød og pålæg skal være magert, mørt og fri for sener.
 Alle ferske fiskesorter kan anvendes.
 Alle røgede og stærkt saltede produkter udelades.
 Stærke krydderier samt stærkt krydrede produkter undgås.
 Normal saltmængde kan tilsættes.
 Stegning skal foregå i margarine og uden at danne hård stegeskorpe.
 Fede afbagninger og fede retter skal undgås.
Skema for skånekost Skånekost.
 Skånekostens middagsretter afledes af fuldkosten, men med de særlige  

 hensyn, diæten kræver.
Skema for variation af pålæg Se eksempler på pålægssorter.
Der bør skabes så god variation som muligt.
 Supplement gives 1 gang pr. uge:
 Reven gulerod, tomat, evt, æble, appelsin eller banan,50 g eller 1 lille  

 stk.
 Eksempler på pålæg til skånekost.
Purekost gives kun efter lægeordination.
Den er beregnet for patienter med  

 sværere fordøjelseslidelser.
Purekost må kun anvendes i begrænset tid, højst 14 dage ad gangen, da  

 diæten let kan blive ensidig.
De tilladte levnesmidler fra de forskellige  

 grupper bør varieres bedst muligt.
 Af brød anvendes daggammelt franskbrød, sigtebrød samt tvebakker.
 Alle mælkesorter er tilladt.
Grove grønsager udelades.
Kartofler, grønsager og frugt skal være kogt og  

 pureret eller findelt.
 Af kød kan gives kogt, magert, senefrit kalvekød, svinekød, kylling samt  

 kødfars af magert kalve- og svinekød.
 Fisk kan gives i form af kogt fiskefilet (fladfisk), fiskefars og  

 torskerogn.
 Æggeretter med mel som gratin, æggekage o.lign. udelades, i stedet gives  

 blødkogt æg, røræg, æggestand og omelet uden skorpe.
 Stegte retter må ikke gives.
 Fede retter, afbagninger, saltede og røgede produkter samt alle grove  

 eller stærktsmagende spiser udelades.
 Purekosten smages omhyggeligt til med salt, men alle krydderier udelades.
 Vitamintilskud og evt. jerntilskud efter lægens ordination.
Skema for purekost KALORIEKONTROLLERET KOST Denne kostform er en fuldkost med styret fedtstof- og kulhydratindhold.  

 Fedtstofmængden er begrænset, og kosten er hel fri for sukker.
Såfremt de  

 opstillede retningslinjer følges vil kostens kaloriefordeling være følgende:
Ovenstående skema for pålægsvariation vil sikre en passende anvendelse af  

 magert pålæg, herunder fiskepålæg.
Pålægspølse må anses for uegnet på grund  

 af det høje fedtindhold.
 Eksempler på pålægssorter.
 Kaloriekontrolleret kost.
 MIDDAGSMÅLTIDET.
Middagens hovedret kan sammensættes ud fra middagsplan for fuldkost, men  

 med de særlige hensyn som kostformen kræver.
Antallet af farsretter og  

 sammenkogte retter er nedsat i forhold til fuldkost.
I stedet forøges  

 antallet fra grupperne kogt kød, stegt kød og fiskeretter.
 Biretter ombyttes med frugt.
 4 ugers skema for hovedretter.
Grønsager skal daglig gives i de fastsatte portionsstørrelser.
Der veksles  

 mellem de samme former for grønsagstilbehør som i fudlkost, men stuvninger  

 gives ikke, og fedtstof, f.eks. olie i marinader samt sukker undgås.
Hovedretten sammensættes daglig af kød og fisk samt kartofler og sovs i de  

 fastsatte portionsstørrelser til de enkelte kalorietrin.
Se skema nedenfor.
 Mængden af tilberedt kød og fisk, der kan gives indenfor de forskellige  

 kalorietrin varierer med kalorieindholdet, idet der f.eks. af mager fisk kan  

 gives betydelig større portioner end af fed fisk.
 Grønsagsportionen varierer ligeledes efter kalorieindholdet, fra 50 til  

 200 g.
Som biret gives daglig en portion frugt.
Der er regnet med samme  

 portionsstørrelse til alle tre kalorietrin.
 Middagsretter, portionsstørrelse.
Det opstillede eksempel på middagsplan for kaloriekontrolleret kost, se  

 næste side, er næsten identisk med middagsplan I for fuldkost.
I det omfang  

 det har været muligt, er de samme hovedretter med tilbehør anvendt, men i  

 portioner afpasset den kaloriekontrollerede kost.
Sovs og kartofler medvirker  

 til at gøre diæten mere akceptabel.
 Til kødretter er regnet med magert kød, d.v.s. trimmet for fedt, således  

 at kødet højst indeholder 10 procent synligt fedt.
 Fars skal tilberedes med begrænset melmængde, se opskrifter.
 Skemaer udeladt.
DIABETES- ELLER SUKKERSYGEDIÆT De ernæringsmæssige krav til sukkersygediæt er principielt de samme som  

 til fuldkosten.
Kosten skal indeholde de nødvendige næringsstoffer i  

 tilstrækkelig mængde.
Det er vigtigt at sikre en passende fordeling af kostens kalorier mellem  

 protein, fedt og kulhydrat.
Den tidligere strenge begrænsning af kulhydrat  

 førte til en meget fedtrig kost, som nu menes at forøge risikoen for  

 åreforkalkning og andre af sukkersygens komplikationer.
Kosten skal være ret proteinrig, omkring 20 procent af kalorierne.
Dette  

 opnås meget let, når sukker udelades totalt, hvilket er et fundamentalt krav.  

 Fedtindholdet i sukkersygediæten må begrænses til 35 højst 40 procent af  

 kostens kalorier.
Kulhydratindholdet vil da komme til at udgøre 40-45 procent  

 af kalorierne.
 For at opnå sidstnævnte tal må man, når sukker udelades af kosten, give  

 ret store mængder af brød, kartofler og grønsager, medens man må være meget  

 tilbageholdende med fedtstofforbrug.
 Det tilstræbes, at alle måltider indeholder protein, fedt og kulhydrat i  

 omtrent samme forhold som den samlede dagskost.
 Der henvises til Kostform 2 for diabetikere, udsendt af Landsforeningen  

 for sukkersyge.
Vejledning om specielle diæter kan søges ved henvendelse til Københavns Kommunehospital, Ernæringsfysiologisk laboratorium, 1399  

 København K.
 Madens anretning og uddeling/servering.
 Mad skal behandles på hygiejnisk og æstetisk måde og må berøres mindst  

 muligt med hænderne.
 Afdelingspersonalet har ansvar for, at maden uddeles i overensstemmelse  

 hermed, og at diætportioner gives til rette vedkommende.
 Skriftlige instruktioner er en støtte og sikrer, at skiftende personale  

 orienteres om givne regler.
Det nødvendige service og bestik skal være til rådighed.
Servicet må ikke  

 være revnet eller skåret.
Plastservice skal være fri for misfarvning.
Mad, som har været anrettet, eller som kan være blevet forurenet, skal  

 kasseres.
Margarine og fedt fra fællesanretning kan dog anvendes til  

 madtilberedning i centralkøkkenet.
 Fællesspisning.
Spisestuer skal så vidt muligt være forbeholdt måltiderne.
Anvendes  

 lokalet til andre formål, må det udluftes og gøres klart i god tid.
Borde skal være lette at rengøre og kan belægges med dug eller serviet af  

 kunststof eller eengangsmateriale.
Serveringsbakker skal ligeledes være lette  

 at rengøre.
Bordservering.
Bordet dækkes med det fornødne service og bestik til hver  

 kuvert (tallerken, glas, kniv, gaffel, ske, smørebrædt, krus). Salt, peber,  

 sennep samt papirservietter skal forefindes.
Anretning af mad må ske uden direkte berøring.
Fra Køkkenet kan portioner  

 af pålæg og ost udleveres som fællesanretning til hvert bordhold.
Portionerne  

 anrettes på bakke, fad eller tallerken (evt. eengangsmateriale) overtrukket  

 med plastfilm.
Salater og fugtigt oplæg kan anrettes fælles til hvert  

 bordhold eller portionsvis.
Margarine og fedt anrettes uden udportionering.
Brød lægges på fad eller  

 tallerken.
 Til middagsmåltidet må det nødvendige anretningsservice (fade, skåle,  

 sovseskåle m.m.) med tilhørende bestik være til rådighed.
 Der skal være mulighed for at få vand at drikke til middagen.
 Cafeteriaservering foregår fra skranke efter selvbetjeningsprincippet.  

 Madspild kan ved denne serveringsform reduceres til et minimum.
 Bakke, nødvendigt service (tallerken, glas), bestik og papirservietter  

 skal forefindes ved skranken, salt, peber og sennep på bordene.
Tørkosten udleveres som portionsanretning.
Salater og fugtigt pålæg gives  

 særskilt i bæger eller uddeles fra skål.
 Middagen udleveres i de fastsatte portioner, dog kan kartofler, sovs og  

 sammenkogte retter gives efter ønske.
 Sovs og kartofler kan stilles frem til selvsupplering under måltidet.
 Der skal være mulighed for at få vand at drikke til middagen.
 Spisning på de indsattes stuer.
 Hvor maden udleveres fra vogne, skal disse være hensigtsmæssigt indrettet.
Middag.
Udportionering på den indsattes tallerken fra kantiner må  

 foretrækkes frem for udportionering i madskåle i centralkøkkenet.
Ved udportionering må de nødvendige opøsemål være til rådighed.
Til kød og  

 fisk skal benyttes hensigtsmæssigt bestik for eksempel tang eller  

 anretningsspade.
Tørkost.
Tørkostrationerne bør udleveres uden direkte berøring af maden.
Af hygiejniske grunde kan man gå ind for portionspakning af tørkosten,  

 f.eks. anretning på tallerken/bakke overtrukket med film.
Fiskepålæg,  

 marmelade og supplement, rødbede m.m. kan uddeles fra skål.
 Tørkostanretningerne opbevares i kølerum/skab indtil kort tid før  

 servering.
 Ved uddeling af brød og andre produkter, der ikke er indpakkede, skal  

 anvendes tang eller andet egnet redskab, evt. plasthandske.
Mælk udleveres i detailemballage.
Hvor der skal uddeles mindre end 1/4 l  

 mælk (mindste pakningsstørrelse), f.eks. mælk til frugtgrød, udskænkes mælken  

 fra 1/1 eller 2/1 literpakning.
Bakke bør være til rådighed til anbringelse af måltidernes forskellige  

 dele ved maduddelingen.
Papirserviet samt salt, peber og sennep (bedst i  

 tube) skal være til disposition for den indsatte.
 OPVASK.
 Hvor der ikke er fællesopvask, må der være varmt vand til rådighed til  

 opvask af service og bestik.
Opvask med maskine.
Anvendelse af opvaskemaskine må foretrækkes af  

 hygiejniske grunde forudsat:
at maskinen er forsynet med termometer, og at opvaskeluden under hele  

 driften holder en temperatur på 55-60 grader C, samt at skyllevandet som  

 fornyes kontinuerligt har en temperatur op mindst 80 grader C, hvilket sidste  

 skal sikres ved en termostat, således at maskinen ikke træder i funktion, før  

 vandet har opnået den anførte temperatur, at maskinen betjenes efter den medfølgende brugsanvisning med anvendelse  

 af godkendte opvaske- og blødgøringsmidler i foreskreven koncentration, og at  

 opvaskeluden udskiftes efter behov.
Brugsanvisningen bør anbringes som opslag  

 i opvaskerummet, at maskinen til stadighed fremtræder rengjort og vel vedligeholdt, ligesom  

 eventuel kalkafsætning i denne med passende mellemrum skal søges fjernet med  

 et dertil egnet middel.Regelmæssigt serviceeftersyn er påkrævet.
 Opvaskemaskine med forskylleaggregat må foretrækkes af praktiske grunde.
 Opvask på maskine skal foregå på følgende måde:
 Før opvasken foretages tømning af rester og afskrabning.
Såfremt maskinen kun kan foretage vask og efterskylning, må grundig  

 forskylning foretages.
Det forskyllede service anbringes i kurve eller  

 bakker, der hører til maskinen på en sådan måde, at skyllevandet kan komme i  

 berøring med både indvendige og udvendige overflader.
Glas, kopper etc. stilles med bunden opad og kun i et lag.
Tallerkener  

 stilles på højkant med rigeligt mellemrum.
 Bestik skal altid vaskes to gange. 1. gang i en kurv i et enkelt lag. 2.  

 gang sorteret i de specielle perforerede bestikholdere, således at de  

 forurenede dele vender opad.
Opvasketiden kan være forskellig for de forskellige maskiner, men bør  

 aldrig være under et minut.
Tørring af service og bestik efter opvask skal  

 ske ved lufttørring.
Nødvendig aftørring eller polering skal ske med propre  

 viskestykker.
Efter opvasken tømmes maskinens tank, smudsfilteret renses og sættes  

 omhyggeligt på plads.
For at fjerne eventuelt slam skal maskinen rengøres  

 indvendig med sæbepulver på en børste og skylles ud.
Udvendig skal maskinen  

 aftørres, den må ikke spules af hensyn til de elektriske installationer.  

 Afkalkning foretages efter brugsanvisningen, samtidig renses dyserne.
 Opvask uden maskine.
 Opvasken skal bestå af afskyldning, opvask og efterskylning.
Opvasken foretages i varmt vand, 40-50 grader celcius, tilsat  

 opvaskemiddel.
Opvaskevandet skiftes hyppigt.
Principielt er efterskylning i vand ved mindst 80 grader celcius samt  

 efterfølgende lufttørring af servicet ønskelig.
I modsat fald må servicet  

 aftørres, hvilket skal ske med propre viskestykker.
Efter opvasken renses børster og anbringes i stativer.
Karklude og  

 viskestykker udskiftes daglig.
Tørrestativ til viskestykker skal forefindes.
 Opslag med vejledning for opvask anbefales ophængt i opvaskerummet.
 Ved maskinopvask ophænges brugsanvisning suppleret med forskrifter for  

 tømning og rengøring af opvaskemaskine, se forrige side.
 Ved opvask uden maskine foreslås følgende opslag:
Opvask uden maskine Forud for opvask foretages afskrabning af madrester.
 Efter opvask hænges viskestykker på tørrestativ.
 Karklude skylles og hænges luftigt.
 Karklude og viskestykker udskiftes dagligt og sendes til vask.
 Rensning af misfarvet plastservice.
 Renholdelse af køkkener.
Afdelingskøkken, thekøkken o.lign. skal være gennemført propert og med god  

 orden.
For at sikre dette kræves stadigt tilsyn og vejledning af den person,  

 der skal udføre arbejdet.
 Nedenstående vejledning kan anbefales ophængt i køkkenet:
 Rengøring af køkken.
ERNÆRINGSLÆRE Kostens formål er dels at tilføre de beskyttende næringsstoffer, som er  

 nødvendige til legemets opbygning og til erstatning af tab ved slid og  

 udskillelse fra legemet, dels at levere den energi, der er nødvendig for at  

 organismen kan fungere.
 Vand henregnes ikke til næringsstoffer, men vandet er af betydning for  

 opretholdelse af normal væskebalance og osmotisk tryk i organismen.
De vandtab der til stadighed sker fra legemet gennem nyrerne, lungerne,  

 huden og fæces skal erstattes gennem tilført væske og gennem føden.
Under  

 normale forhold vil tørstfornemmelsen regulere væskeindtagelsen, men personer  

 der ikke kan give udtryk for tørst og sult må sikres en tilstrækkelig  

 væskemængde døgnet rundt.
 Ved omsætningen i organismen af fedt, kulhydrat og protein frigøres en  

 bestemt mængde energi, hovedsagelig i form af varme og mekanisk arbejde.
 De ovennævnte næringsstoffers energiværdi angives i kilokalorier (kcal).  

 Ved en kilokalorie forstås: Den varmemængde der medgår til at opvarme 1 liter  

 vand 1 grad celcius.
 Pr. 1. januar 1978 indføres i EF-landene energibetegnelsen joule (kJ) i  

 stedet for kalorie (kcal). 1 kJ svarer til 4,184 kcal.
 Næringsstoffernes energiværdi ved omsætningen i organismen er omtrent  

 følgende:
I.
Energiforbruget ved basalstofskiftet er den energimængde, som bruges,  

 når legemet er helt i hvile, og personen er fastende.
Energien bruges da til  

 opretholdelse af legemstemperaturen, til cellernes funktion og til hjertets  

 og lungernes arbejde m.v.
 Den energimængde, der medgår til disse formål, er forskellige fra individ  

 til individ og er i almindelighed:
Basalstofskiftet hos personer af samme køn og alder vil dog være  

 nogenlunde ens pr. kg.
For yngre voksne mænd ca. 1 kalorie pr. kg pr. time.
II.
Energiforbruget til legemlig aktivitet (arbejde, leg,  

 fritidsbeskæftigelse m.v.).
Arbejdets (legens) art, såvel som tempoet og måden, bevægelserne udføres  

 på, har betydning for energiforbruget.
Men stort set er det således, at der  

 bruges mere energi, jo tungere arbejdet er, og at fysisk hårdtarbejdende har  

 brug for flere kalorier end personer med mindre hårdt fysisk arbejde (f.eks.  

 kontorfolk).
 Det er ikke muligt at fastsætte det enkelte menneskes kaloriebehov helt  

 nøjagtigt, men for den udvoksede person er kaloriebehovet den tilførsel, der  

 over en længere periode opretholder normalvægt.
Tilføres der med kosten samme mængde kalorier, som man forbruger,  

 forbliver legemsvægten uændret.
I det lange løb vil et overskud af kalorier  

 medføre fedme, medens et underskud vil medføre afmagring.
Børns kaloriebehov pr. kg. legemsvægt er betydelig større end den voksnes  

 bl.a. på grund af vækst og større legemlig aktivitet.
Det er en betingelse  

 for den normale vækst og udvikling hos børn, at kosten er tilstrækkelig.
Med alderen formindskes kaloriebehovet.
For den 70-årige er behovet 25  

 procent lavere end for den 30-årige.
Dette gælder både for mænd og kvinder.
 Nedsættelsen skyldes dels nedsat stofskifte og dels mindre legemlig  

 aktivitet.
 Appetitreguleringen vil normal sørge for balance mellem kalorieindtagelse  

 og energiforbrug.
 Behovet for beskyttende næringsstoffer er stort set det samme uanset om  

 kaloriebehovet er stort eller lille.
Ved øget fysisk aktivitet stiger kaloriebehovet, d.v.s. behovet for  

 kulhydrat og fedt.
Proteinbehovet vil derimod ikke øges, og kun for enkelte  

 andre næringsstoffer vil der være tale om et øget behov.
I det følgende gives  

 en kort omtale af protein, kulhydrat og fedt samt visse mineraler og  

 vitaminer.
PROTEIN udgør ca. 20 procent af legemets vægt.
Kostens protein bliver ved  

 fordøjelsen nedbrudt til enklere bestanddele - aminosyrer, af hvilke der i  

 organismens protein indgår ca. 20 forskellige.
Aminosyrerne anvendes til  

 opbygning af nyt protein til dannelse af væv og enzymer m.m.
Aminosyrer, som  

 ikke bruges hertil, indgår i energiomsætningen.
Proteinets værdi som byggestof afhænger af dets sammensætning af  

 aminosyrer.
Af 20 aminosyrer betegnes 8 som livsnødvendige, da disse altid må  

 tilføres med kosten, fordi mennesket ikke selv er i stand til at opbygge dem.
 Animalsk (dyrisk) protein, specielt fra mælk og æg, er særlig værdifuldt,  

 da de livsnødvendige amonisyrer her findes i vel afbalanceret indbyrdes  

 forhold.
Vegetabilsk protein er som regel mindre værdifuldt.
En undtagelse herfra  

 er dog bælgfrugter, herunder tørrede hvide og brune bønner og gule ærter, som  

 har en gunstig aminosyresammensætning.
I en alsidig og varieret kost vil de forskellige levnesmidlers aminosyrer  

 supplere hinanden.
I en ren vegetabilsk kost, hvor dyriske produkter ikke  

 anvendes, må der lægges vægt på anvendelse af bælgfrugter.
 En proteinrig kost vil i almindelighed virke mindre fedende end en kost  

 rig på fedt og kulhydrat, hvilket får betydning i affedningsdiæten.
 Undersøgelser af befolkningens kost viser et proteinindhold på 12 procent  

 af kalorierne, hvilket svarer til 3 g protein pr. 100 kalorier.
For inaktive og småtspisende personer der har lavt kaloriebehov, må denne  

 proteinmængde betegnes som utilstrækkelig.
Her må tilstræbes et  

 proteinindhold i kosten på mindst 15% af kalorierne.
Proteinkalorier behøver ikke nødvendigvis at være dyre, ofte betales en  

 høj pris for kulinarisk kvalitet.
Af billige proteinleverandører kan nævnes  

 skummetmælk, mager ost, tørrede bælgfrugter, indmad og fisk samt  

 fuldkornsprodukter.
Produkter som indeholder 5 g protein og derover pr. 100  

 kcal kan betragtes som proteinrige.
 Jern og B-vitaminer følger ofte proteinet, billige proteinkilder vil  

 derfor også være billige jern- og B-vitaminkilder.
KULHYDRAT har først og fremmest betydning som energikilde, ca. 50 procent af kostens  

 kalorier stammer fra kulhydrat.
En række af vore kulhydratrige næringsmidler spiller en fremtrædende rolle  

 i ernæringen og kan ikke undværes.
Hovedparten af kulhydratet i kosten  

 udgøres af stivelse, der blandt andet findes i mel, gryn, brød og kartofler.  

 Af andre kulhydrater kan nævnes almindeligt sukker= roesukker (sakarose),  

 mælkesukker (laktose), der findes i mælk og mælkeprodukter, samt frugt og  

 druesukker (fruktose og glukose), som findes i frugt, bær og honning.
Almindeligt sukker er et ensidigt næringsmiddel, der udelukkende giver  

 kalorier.
I almindelig kost stammer mindst 15 procent af kalorierne fra  

 sukker, hvilket på en 2200 kaloriers kost svarer til ca. 80 g sukker.
En  

 begrænsning af sukkerforbruget til fordel for mere værdifulde  

 kulhydratholdige levnedsmidler, f.eks. fuldkornsprodukter må tilstræbes.
FEDTSTOF tjener som energikilde på samme måde som kulhydrat.
En vis beskeden mængde  

 fedtstof i kosten er nødvendig for at sikre tilførsel af visse livsnødvendige  

 fedtsyrer (essentielle fedtsyrer). Endvidere indeholder mange fedtstoffer  

 fedtopløselige vitaminer, f.eks.
A, D og E-vitamin.
 Fed kost bliver let kalorierig, da 1 g fedt giver mere end dobbelt så  

 mange kalorier som 1 g kulhydrat eller protein.
Fedtstofindholdet i den danske befolknings kost har været stærkt stigende  

 i de senere år.
Tidligere indeholdt dansk kost fedtstof svarende til ca. 30  

 procent af kostens totale kalorier mod nu 40-45 procent.
Den store anvendelse af fedtrige produkter er uheldig, da det sker på  

 bekostning af anvendelse af levnedmidler med større og mere alsidigt indhold  

 af næringsstoffer.
Yderligere er der en formodning om , at der er en vis  

 sammenhæng mellem den hyppige forekomst af visse hjertesygdomme (blodprop,  

 forkalkning) og mængden og arten af kostens fedtindhold.
Det er navnlig danskerens forkærlighed for smørrebrød og kager, som gør  

 det vanskeligt at få fedtindholdet i kosten ned.
Af kostundersøgelser  

 fremgår, at måltider bestående af smørrebrød har et højt fedtindhold, dels på  

 grund af rigelig mængde af margarine/smør på brødet, og dels fordi de mest  

 anvendte former for pålæg har et højt fedtindhold.
Mest nærliggende vil det være at reducere det samlede forbrug af smør,  

 margarine, fedt, og mindske forbruget af fede kødsorter.
Ligeledes vil det  

 være formålstjenligt at anvende kærne- og skummetmælk i stedet for sødmælk og  

 at anvende mager ost i stedet for fed ost.
En reduktion af kostens  

 fedtindhold til 25-35 procent af kalorierne er ønskelig.
MINERALSTOFFERNE forsyner organismen med materiale til knogleopbygningen, og har tillige  

 betydning for organismen på en række andre områder.
En række forskellige  

 mineralstoffer er nødvendige, men kun et mindretal har praktisk betydning,  

 hvoraf skal nævnes jern og kalcium (populært kaldet kalk).
De fleste mineralstoffer findes i ganske små, men tilstrækkelige mængder i  

 almindelig kost.
Kosten indeholder dog langtfra altid tilstrækkeligt af jern  

 og kalcium.
Jern indgår som en bestanddel af blodets røde farvestoffer.
Blodmangel  

 skyldes ofte jernmangel, og denne form for blodmangel findes relativt hyppigt  

 hos børn, yngre kvinder og gamle af begge køn.
 Af levnedsmidler, der er rige på jern i forhold til kalorieindholdet, kan  

 nævnes:
Lever, nyre, hjerte bladgrønsager (især grønkål, spinat) magert kød  

 fuldkornsprodukter æg tørret frugt.
Alt rugmel og hvedemel er tilsat jern.
Kalcium er nødvendig for normal udvikling og vækst af knogler og tænder.  

 Børn har større behov for kalcium end voksne.
Ved mangelfuld tilførsel og  

 udnyttelse af kalcium får børn Rakitis (Engelsk syge). Gravide og diegivende  

 mødre har større behov for kalcium end andre voksne.
Vitamin D fremmer  

 udnyttelsen af kostens kalciumindhold.
Kalkmangel hos voksne kan som følge af  

 afklakning af knoglerne medføre knogleskørhed og vanskelig heling af brud.
Mælk og ost er vigtige kilder til kalciumforsyningen.
Kalcium findes  

 tillige i mel og gryn.
 Rugmel, hvedemel, semulje og havregryn er tilsat kalcium.
VITAMINER er naturligt forekommende organiske stoffer, som er nødvendige i meget små  

 mængder for den levende celles normale funktion.
De vitaminer, hvis funktion  

 man kender, er alle coenzymer.
Vitaminerne har ingen betydning som  

 energikilde for organismen og kræves kun i små mængder, for de flestes  

 vedkommende nogle få milligram pr. dag.
 Vitaminerne kan renfremstilles billigt, hvilket udnyttes ved berigelse af  

 levnedsmidler og ved fremstilling af vitaminpiller,.
 Vitaminmangel kan medføre alvorlige sygdomme (avitaminoser). Udtalte  

 vitaminmangelsygdomme er sjældne her i landet, men når de findes, er det  

 oftest hos børn og gamle.
 Man har kendskab til en lang række vitaminer, men kun et mindretal har  

 praktisk betydning, nemlig:
 Fedtopløselige vitaminer A, D.
 Vandopløselige vitaminer B 1, B 2, C.
FEDTOPLØSELIGE VITAMINER A-vitamin (Retinol) forekommer kun i dyriske produkter, specielt fiske- og  

 smørfedt samt lever.
I planter findes et forstadium, karoten som i organismen  

 delvis kan omdannes til A-vitamin.
 Karoten, som er et gult farvestof findes fortrinvis i gule, røde og grønne  

 grønsager og frugter.
Lettere A-vitaminmangel kan medføre forandringer af slimhinderne, hvilket  

 kan nedsætte organismens modstandskraft mod infektioner.
Endvidere kan  

 lettere A-vitaminmangel forårsage synsvanskeligheder i tusmørke  

 (natteblindhed).
 D-vitamin har indflydelse på absorptionen og udnyttelsen af kalcium og  

 fosfor.
 Hos børn vil en utilstrækkelig tilførsel af D-vitamin medføre en  

 mangelfuld forkalkning af knoglerne, som bliver bløde og eftergivelige med  

 det resultat, at lemmernes knogler og andre dele af skelettet kan misdannes -  

 en tilstand, som kaldes engelsk syge (rakitis).
 Voksne har også et behov for D-vitamin, men de mængder, der behøves, er  

 formentlig af en så lille størrelsesorden, at behovet dækkes gennem indholdet  

 i en almindelig, varieret kost og ved den mængde, der dannes i huden ved  

 solbestråling.
Kun ganske få levnedsmidler er rige på D-vitamin (f.eks. fiskelever, fede  

 fisk). Levnedsmidler af vegetabilsk oprindelse indeholder fra naturens hånd  

 intet D-vitamin.
Der er derfor grund til, at børn og unge samt gravide og  

 diegivende kvinder får tilskud af dette vitamin om vinteren.
Det er dog  

 vigtigt, at man ikke tilfører en større dosis end den, der er foreskrevet, da  

 overdossering er meget skadelig.
VANDOPLØSELIGE VITAMINER B-vitaminerne omfatter en gruppe stoffer, der ofte, men ikke altid, findes  

 i de samme levnedsmidler.
B-vitaminerne findes i såvel dyriske som  

 vegetabilske levnedsmidler.
 B-vitaminerne er nødvendige for, at stofskiftet skal forløbe normalt.  

 Lettere B-vitaminmangel kan vise sig ved træthed, depression og  

 appetitløshed.
 Kun to af B-vitaminerne skønnes her i landet nødvendige for den  

 ernæringsmæssige vurdering af kosten til raske:
B 1 -vitamin (thiamin) B 2 -vitamin (riboflavin) Levnedsmidler, der er rige på B 1-vitamin, er:
 torskerogn, nyre, hjerte, lever, magert svinekød, havregryn, rugbrød,  

 tørrede bælgfrugter (ærter, bønner), grønærter, bladgrønsager, kartofler.
 Levnedsmidler, der er rige på B 2-vitamin, er:
 lever, nyre, hjerte, torskerogn, æg, ost, magert kød, mælk.
 Alt hvedemel og semulje er tilsat såvel B 1- som B 2-vitamin.
 C-vitamin (ascorbinsyre). Tilførsel af C-vitamin er nødvendig for  

 mennesker, hvorimod de fleste dyr selv kan danne dette vitamin.
Det er ikke helt klarlagt, hvilke processer C-vitaminet griber ind i, men  

 C-vitaminmangel går ud over bindevævet og medfører blødninger under huden og  

 i led.
Dette forårsager ømhed og smerter i muskler, træthed og løse tænder.  

 Det fuldt udviklede sygdomsbillede kaldes skørbug.
 C-vitamin findes næsten udelukkende i planteprodukter, dog har indmad  

 (lever, nyre, torskerogn) et vist indhold.
 Kostens sammensætning kræver særlig opmærksomhed med henblik på  

 tilstrækkelig C-vitamintilførsel, ikke mindst på grund af tab ved  

 tilberedning.
 Den ønskelige tilførsel af C-vitamin kan gennem kosten kun tilvejebringes,  

 såfremt der daglig indgår grønsager og frugt, heraf en del i rå tilstand.
 Nedenstående levnedsmidler er rige på C-vitamin:
 broccoli, peberfrugter, rosenkål, blomkål, øvrige kålsorter, spinat, nye  

 kartofler, hyben, solbær, jordbær, appelsin, citron, grapefrugt, anden  

 bærfrugt.
LEVNESMIDDELGRUPPERNE Levnesmidlerne kan inddeles i følgende 6 grupper:
1. Mælkegruppen, mælk, fløde, ost, is.
Mælkegruppen  

 giver en væsentlig del af kostens fedt, men samtidig en uundværlig del af den  

 daglige tilførsel af protein, kalcium og B 2-vitamin.
Det billigste protein  

 fås fra skummetmælk og pulver heraf.
I skummetmælk eller kærnemælk stammer  

 ca. 40% af kalorierne fra protein - i ymer ca. 35% - mod 20%i sødmælk,  

 tykmælk og andre sødmælksprodukter.
Sødmælk indeholder desuden de fedtopløselige vitaminer A og D.  

 Vitaminindholdet varierer med køernes foder og med årstiden.
Sommermælk har  

 dobbelt så stort indhold som vintermælk.
Indholdet af de vandopløselige  

 B-vitaminer - thiamin og riboflavin er pr. vægtenhed ens for alle  

 mælkesorterne.
 En ny mælketype, letmælk, med 1,6 - 1,8% fedt kom i handelen i 1973.
Mælk er et vigtigt næringsmiddel ikke alene for børn, men også for voksne  

 - især ældre med lavt kaloriebehov.
Mælk og mælkeprodukter bør derfor  

 indtages i den anbefalede mængde, men der må lægges vægt på anvendelse af de  

 fedtfattige produkter.
Ombytning af sødmælk med mager mælk eller letmælk vil give en væsentlig  

 reduktion af fedt.
Sødmælk giver ca. 7 g fedt pr. glas (2 dl), skummetmælk og  

 kærnemælk højst 1 g fedt pr. glas.
Skummetmælk kan anvendes til al madlavning  

 i stedet for sødmælk.
Skummetmælkspulver kan indgå i stedet for skummetmælk.
 Som drikkemælk anbefales til voksne letmælk, skummetmælk og kærnemælk.
Flødeforbruget bør begrænses.
Fremfor fløde anvendes mælk i madlavningen  

 og i kaffe.
Flødeskum og creme fraiche bør kun anvendes i små mængder.
Syrnede mælkevarer, f.eks. tykmælk, ymer, yoghurt o.lign. er velegnede som  

 biret til middagsmåltidet.
Osteprodukter som skummetmælkskvark, skyr og  

 hytteost kan anvendes i salater og desserter.
Ost er et af vore mest koncentrerede levnedsmidler med hensyn til protein,  

 kalk og fosfor.
Ost bør derfor indgå daglig i kosten.
Ost kan erstatte mælk,  

 idet 25 g ost svarer til ca. 2 dl. mælk med hensyn til protein og kalcium.  

 Mager ost har et højere indhold af protein og kalcium end fuldfed ost.
En vis besparelse af fedt kan opnås ved ombytning af fed ost med mager  

 ost.
De forskellige ostetyper har følgende fedtindhold:
 De forskellige ostetypers fedtindhold angives som procent fedt i  

 tørstoffet.
Flødeis indeholder ca. 10 procent mælkefedt, mælkeis 3-4 procent.
Hvor  

 mælkeis kan skaffes, må denne anbefales.
 2. Kødgruppen, kød, fjerkræ, indmad, fisk, æg.
 Kødgruppen tegner sig ligesom mælkegruppen for en væsentlig del af kostens  

 fedt, der først og fremmest stammer fra fedt kød, flæsk og charcuterivarer.
Charcuterivarer har et stort »skjult« indhold af fedt (ca. 30-50  

 procent). Til charcuterivarer bør anvendes magert kød.
Et fedtindhold på  

 højst 20 procent må tilstræbes.
Nye pølsetyper med lavt fedtindhold er under  

 udvikling.
Indkøb af svin i hele eller halve kroppe må frarådes, da man i den  

 anbefalede kost ikke kan finde anvendelse for fedtet.
Ved indkøb af udskåret  

 svinekød må man betinge sig, at dette stammer fra svin, hvis vægt ikke  

 overstiger vægtgrænsen for prima export svin.
 Kød, fisk, indmad og æg indeholder værdifuldt protein samt B-vitaminer i  

 betydelig mængde.
Indmad, lever - hjerte - nyre, er rige på beskyttende næringsstoffer.  

 Lever er det levnesmiddel, der indeholder mest A-vitamin og jern.
Fiskelever  

 indeholder desuden meget D-vitamin.
Det må anbefales, at lever anvendes  

 mindst 1 gang pr. måned som middagsret.
Kød, indmad eller fisk bør daglig indgå i hovedmåltidet.
Fedt kød  

 indeholder mindre mængder af de beskyttende næringsstoffer end magert og  

 giver flere kalorier.
Forbruget må derfor lægges på magre kødsorter.
Fjerkræ  

 og fisk er ernæringsmæssigt værdifulde produkter og bør hyppigt indgå i  

 dagens 2 hovedmåltider.
Fisk indeholder ligeså meget og ligeså værdifuldt  

 protein som kød.
Fed fisk, især sild og makrel, er rig på A og D-vitamin.  

 Torskerogn har et særligt højt indhold af thiamin og tillige af C-vitamin.  

 Fisk bør anvendes mindst 1 til 2 gange om ugen i middagsmåltidet.
 Æg indeholder ligeså værdifuldt protein som mælk, æggeblomme er særlig rig  

 på beskyttende næringsstoffer.
 Retter med rå æg kan frembyde fare for salmonellainfektion og anvendelse  

 af pasteuriserede ægprodukter må tilrådes.
 3. Fedtgruppen, smør, margarine, fedt, olie.
Smør, margarine, fedt og olie indeholder op til 100 procent fedtstof og er  

 som følge heraf stærkt kaloriegivende.
Disse produkter indeholder ingen eller  

 kun ubetydelige mængder af beskyttende næringsstoffer, bortset fra A og  

 D-vitamin i smør og margarine.
Margarine er her i landet tilsat A og  

 D-vitamin i en mængde, der svarer til det gennemsnitlige indhold i smør.
Ca. halvdelen af kostens fedtindhold stammer fra denne gruppe.
Forbruget  

 af fedtstoffer bør begrænses for at give plads for mere værdifulde  

 levnesmidler.
Dette skulle være muligt uden større afsavn.
En kritisk gennemgang af anvendte opskrifter med henblik på at begrænse  

 forbruget af fedtstof vil være formålstjenligt.
I madlavning bør  

 fedtstofforbruget begrænses.
Ekstratilsætning af fedtstof til retter bør  

 undgås, og stegning af kød og fisk foretages i mindst muligt fedtstof.
Fedtindholdet i almindeligt smørrebrød ligger på 50-55 procent, i  

 selskabssmørrebrød ofte højere.
Ved tilberedning af smørrebrød bør anvendes  

 »skrabet« fedtstof, et vægtforhold mellem rugbrød og fedtstof på  

 10: 1 (40 g rugbrød - 4 g smør/margarine) må tilrådes.
I 1973 kom et nyt margarineprodukt i handelen med ca. 40 procent fedtstof,  

 minarine.
Minarine kan anbefales ved tilberedning af smørrebrød.
 Mayonnaisesalater har et højt fedtindhold og kan med fordel tilsættes ymer  

 eller kvark (5 plus).
4. Korngruppen, brød, mel, gryn, morgenmadsprodukter,  

 tørrede bælgfrugter.
Korngruppen tilfører i almindelig dansk kost mellem 1/3  

 og 1/4 af kalorierne, hvilket er mere end nogen af de andre  

 levnedmiddelgrupper.
 Fuldkornsprodukter, f.eks. mørkt rugbrød, grahamsbrød og havregryn har et  

 højt indhold af beskyttende næringsstoffer i modsætning til produkter med lav  

 udmalingsgrad, f.eks. franskbrød, kager, kiks o.lign.
 Forbruget af det fine brød er steget på bekostning af det grove.
 Der har i de senere år fra visse slankhedsapostles side været ført en  

 propaganda mod brød, cerealier og kartofler, hvilket har medvirket til den  

 uheldige forskydning af kostens næringsværdi i retning af et højere  

 fedtindhold.
 Forbruget af groft brød bør øges.
Af morgenmadsprodukter findes flere forskellige af havre, hvede, ris og  

 majs med eller uden tilsætning af sukker.
Havregryn og andre usødede  

 havreprodukter må foretrækkes.
 For at sikre befolkningens forsyning med jern, kalk og B-vitaminer er  

 påbudt følgende tilsætninger:
 Tørrede bælgfrugter, ærter, bønner og linser har et lavt fedtindhold og et  

 højt proteinindhold (ca. 20 g pr. 100 g) med gunstig aminosyresammensætning.  

 Proteinindholdet kan sidestilles med indholdet i kød og fisk.
5. Kartoffel- og grønsagsgruppen, kartofler,  

 grønsager, frugt.
Kartoffelforbruget har som nævnt været dalende.
For at opnå et passende lavt fedtindhold i middagen er en vis mængde  

 kartofler nødvendig.
Vægtmængden af kartofler bør mindst være det dobbelte af  

 kødmængden, uanset at der også gives grønsager.
Kartofler er desuden en vigtig C-vitaminkilde, især i sommer- og  

 efterårsmånederne.
Kartoflers C-vitaminindhold falder i takt med  

 lagringstiden, fra 24 mg pr. 100 g nye kartofler til 5 mg pr. 100 g gamle  

 (juli). C-vitaminindholdet i importerede nye kartofler svarer til indholdet i  

 nye danske.
Om vinteren og om foråret, hvor kartoflers indhold af C-vitamin ligger  

 lavt, må der navnlig lægges vægt på anvendelse af C-vitaminrige grønsager og  

 frugt, de fleste kålsorter, solbær, jordbær, appelsin og grapefrugt.
Da en  

 stor del af C-vitaminet går tabt ved tilberedning af maden, må det tilrådes,  

 at en del af den anbefalede C-vitamintilførsel gives i form at råsalat  

 og/eller frisk frugt.
 6. Sukkergruppen, sukker, konfekture, søde  

 læskedrikke.
Sukker indeholder ingen beskyttende næringsstoffer og har høj  

 kalorieværdi.
Stort sukkerforbrug er uheldigt, fordi det tager pladsen op for  

 levnesmidler, der indeholder beskyttende næringsstoffer.
Sukkerforbruget i Danmark ligger højt i forhold til forbruget i andre  

 lande, ca. 50 kg i gennemsnit pr. person pr. år.
Heri er medregnet sukker til  

 industriforarbejdede varer som kager, kiks, slik, marmelade, saft, søde  

 drikke m.v.
Sukkerindholdet i disse produkter kan være meget stort.
 Reduktion af sukkerforbruget er ønskeligt, og absolut påkrævet, når det  

 drejer sig om personer med lavt kalorieforbrug.
Stort sukkerforbrug er et spørgsmål om vane.
Det er derfor vigtigt, at  

 børn fra de er små ikke vænnes til for sød mad, slik, søde kager og til  

 overdreven nydelse af søde læskedrikke.
Appelsinjuice/saft må foretrækkes  

 fremfor sodavand etc.
Kaffe og the er praktisk taget uden næringsværdi.
Begge indeholder det  

 stimulerende stof koffein.
Indtagelse af kaffe og the og andre drikke må ikke  

 gå ud over mælkekonsumet.
Kakao og chokolade regnes til såvel nærings- som nydelsesmidler, der  

 indeholder det stimulerende stof theobromin.
Kakao forhandles iblandet  

 tørmælk og sukker som instantkakao parat til udrøring med koldt eller varmt  

 vand.
 Øl, vin og spirituosa indeholder alkohol og dermed kalorier i større eller  

 mindre mængder.
HYGIEJNE I en tid med stigende frygt for »gift i maden« kan det fastslås,  

 at den overvejende del af levnesmiddelbårne sygdomme skyldes mikroorganismer.
Gennem levnesmidlerne fremkaldes ikke så få tilfælde af større eller  

 mindre epidemier.
Kun et fåtal kommer gennem avisomtale til offentlighedens  

 kendskab.
De fleste epidemier skyldes ikke anvendelse af det, man populært  

 kalder »fordærvede« levnesmidler, men som oftest er årsagen, at  

 levnedmidlerne under transport, oplagring eller tilberedning er blevet  

 tilført smitstoffer.
Ved tilberedning af mad til et større antal personer må der stilles særlig  

 store krav til såvel personalig hygiejne som til de hygiejniske forhold på  

 arbejdspladsen.
Faren for forurening af levnesmidler er meget større i store  

 husholdninger end i private, fordi mange flere personer kommer i berøring med  

 madvarerne, og forurening kan få vidtrækkende konsekvenser for et stort antal  

 forplejede i form af alvorlige mave-tarmtilfælde.
MAVEINFEKTIONER OG MADFORGIFTNINGER Maveinfektioner forårsages af mad, der indeholder sygdomsfremkaldende  

 bakterier.
Den inficerede mad kan stamme fra et sygt dyr eller den kan under  

 tilberedningen eller opbevaringen være blevet forurenet af en person, der  

 udskiller smitstoffet.
Madinfektioner viser sig 12-14 timer efter, at den  

 inficerede mad er spist, og ytrer sig ved kvalme, opkastninger, diarre og  

 mavesmerter, eventuelt feber.
Infektionerne varer oftest 3-8 dage.  

 Bakterierne udskilles med afføringen, og sygdommene er på den måde smitsomme.  

 Personlig renlighed, herunder specielt håndvask efter toiletbesøg hindrer  

 smittespredning.
Madforgiftninger fremkaldes af mad, i hvilken bakterier under deres vækst  

 har dannet toksiner (giftstoffer). De bakterier der giver anledning til  

 forgiftninger, kan være jordbakterier, eller bakterier, der stammer fra  

 mennesker.
Madforgiftninger kan ytre sig forskelligt, dog næsten altid med  

 stærke mavesmerter, diarre og opkastninger.
For de fleste madinfektioner og madforgiftninger gælder det, at  

 bakterierne skal have en vis tid til henholdsvis at formere sig til så store  

 mængder, at de kan fremkalde infektion hos mennesker, eller til at danne så  

 meget toksin, at det kan fremkalde forgiftninger.
Tilfældene forekommer  

 derfor oftest i forbindelse med mad tilberedt i store portioner, der er  

 afkølet for langsomt og ikke opbevaret tilstrækkeligt koldt.
 Gær- og skimmelsvampe kan i mange tilfælde danne giftige stoffer, som kan  

 være sundhedsfarlige.
Kemiske madforgiftninger i forbindelse med madtilberedning.
Den hyppigste  

 årsag til kemiske madforgiftninger er forveksling og tilblanding af giftstof  

 til madvarer på grund af skødesløshed og uorden.
For at forebygge madforgiftninger har myndighederne givet generelle regler  

 for emballering og mærkning af giftstoffer , og det er vigtigt, at mærkningen  

 bevares.
Endvidere at der holdes god orden, således at forveksling undgås.  

 Omhældning af giftige pulvere og/eller vædsker til anden emballage er  

 uforsvarligt og forbudt.
Giftige stoffer, f.eks. rengørings- og desinfektionsmidler skal opbevares  

 i særligt rum adskilt fra levnedsmidler.
Giftstoffer kan også tilføres maden  

 med de redskaber, beholdere m.m., der benyttes ved madtilberedning og  

 opbevaring.
Vaskedler, zinkbaljer o.l. må derfor ikke anvendes i forbindelse  

 med mad.
Emajle beregnet til at modstå sæbelud kan indeholde giftige  

 metaller, f.eks. bly, der ved indvirkning af sure levnedsmidler kan frigøres  

 og forårsage forgiftninger.Bly kan endvidere afgives fra keramik med  

 blyholdig glasur, såfremt den udsættes for syrepåvirkning.
 Køkkenredskaber, beholdere m.m. skal være fremstillet af korrosionsfrit  

 materiale.
Plast.
Til madopbevaring må kun anvendes plastvarer, der er beregnet til  

 levnedsmidler.Engangs plastemballage, f.eks. saftdunke og marmeladekrukker,  

 der ikke kan returneres bør kasseres efter tømningen.
 Statens Husholdningsråd har i pjece nr. 4, 1964: Hygiejne og madvarer,  

 anført følgende eksempler på madinfektioner og -forgiftninger:
 EKSEMPLER PÅ INFEKTIONER, DER KAN STAMME FRA MAD.
Musetyfus Musetyfusinfektion er ret almindelig, både hos husdyr og vilde dyr.  

 Smitstoffet udskilles gennem afføringen.
Mennesket kan smittes gennem kød,  

 mælk og æg, der stammer fra syge dyr, eller fra mad der under tilberedningen  

 er blevet inficeret - måske af personer, der lider af sygdommen.
Smitte  

 gennem æg er dog den almindeligste årsag til musetyfus.
Bakterierne formerer  

 sig hurtigt ved temperaturer over 15 grader C.
Tyfus - paratyfus - dysenteri Smitstoffet udskilles gennem afføringen og kan overføres til mad med  

 hænderne eller fra forurenet vand.
Personer, der har haft en af disse  

 sygdomme, kan - selv om de er helt raske igen - være smittebærere i mange år.
 Halsbetændelse, skarlagensfeber m.m.
Forårsages oftest af de bakterier, der kaldes streptokokker.
Smitstoffet  

 kan overføres direkte fra den syge til andre eller fra den syge til mad.  

 Mellemørebetændelse og bulne fingre, skyldes de samme bakterier (bulne fingre  

 kan dog også skyldes stafylokokker). Overføres bakterierne fra en  

 mellemørebetændelse eller en bullen finger til mad, kan den inficerede mad  

 give anledning til f.eks. halsbetændelse hos dem, der spiser af maden.  

 Personer med sådanne sygdomme bør derfor ikke beskæftige sig med madlavning  

 eller have med levnedsmidler at gøre.
 EKSEMPLER PÅ FORGIFTNINGER, DER KAN STAMME FRA MAD.
Stafylokokforgiftning Bylder, filipenser, bulne fingre, betændelser i næse, øjne, ører og  

 bihuler skyldes ofte stafylokokker.
Hvis smitstoffet fra mennesker med en  

 stafylokokinfektion overføres til mad og især budding, creme, sovs og  

 middagsretter med kød og fisk, vil de - forudsat temperaturforholdene er  

 gunstige - danne toksiner (giftstoffer), der medfører maveforgiftning.
 Stafylokokkernes toksin ødelægges ikke ved kogning.
Bacillus-cereusforgiftning Bacillus-cereusforgiftning er en meget udbredt sporebærende jordbakterie,  

 der findes på bl.a. korn (mel og gryn), grønsager, kartofler og eventuelt i  

 mælk.
I creme- og buddingpulvere findes der ofte sporer af bakterien.
Får  

 bacillus-cereus eller dens sporer lejlighed til at udvikle sig til et stort  

 antal i en ret, dannes toksiner, der forårsager meget heftige mavesmerter og  

 diarre.
Clostridium-perfrigensforgiftning Perfringensbakterien, de er sporebærende, er en almindelig bakterie bl.a.  

 i jord og findes derfor ofte på jordforurenede lednedsmidler.
 Bakterien vokser særligt hurtigt i kødretter ved temperaturer mellem 10 og  

 45 grader C.
Kødretten kan inficeres med perfringensbakterier, hvis der drysses grønt  

 over den færdige ret, eller hvis retten tilsættes rå grønsager, så kort tid  

 før kogningen afbrydes, at bakteriersporerne ikke når at blive ødelagte.  

 Sporerne vil da udvikle sig under afkølingen, især hvis denne foregår  

 langsomt.
Retten kan også forurenes under afkølingen, hvis denne henstår  

 utildækket.
 Suppe eller kødretter som perfringensbakterien har udviklet sig i, vil  

 ofte »boble« og få en syrlig smag.
 Forgiftningen ytrer sig som stærke mavesmerter og diarre.
Botulisme (pølseforgiftning) Botulinusbakterien er en sporebærende jordbakterie, der kan danne  

 giftstoffer i maden.
Giften er en af de stærkeste, der kendes, den lammer  

 musklerne, herunder også åndedrætsmusklerne, og virker derved ofte dræbende.
Botulinusbakterien kan formere sig og danne giftstof især i kød, fisk og  

 grønsager, men kun under ganske bestemte forhold, d.v.s., når der ikke er  

 luft til stede, kun når temperaturen er over 5 grader C og ikke i stærkt  

 salte eller sure madvarer.
Dette giftstof ødelægges ved grundig  

 gennemkogning.
Botulisme forårsagedes tidligere ofte af pølser, men nutildags skyldes de  

 fleste tilfælde nedsaltede sild, hvor saltkoncentrationen har været for lav  

 (der skal bruges mindst 1 kg salt til 4 kg sild), og sildene har været  

 inficerede før nedsaltningen.
Sildene kan være inficerede i sig selv, men  

 inficeringen kan også ske under istandgøringen af sildene, hvis de f.eks.  

 kommer i berøring med jord fra grønsager.
Botulinusbakterierne kan f.eks. også danne deres toksin i  

 »gravad« fisk eller i silderetter, der i flere dage har stået  

 dækket med oliemarinade eller mayonaise, som udelukker luften.
Men stadig  

 kun, hvis fisken har været inficeret, og temperaturen har været over 5 grader  

 C.
 Giftstoffet kan ikke smages, men den forgiftede mad lugter ofte  

 »forkert«.
(citat slut) Skema udeladt.
For at madinfektion og madforgiftning kan opstå, må de omtalte bakterier  

 eller dannede giftstoffer (toksiner) være til stede.
Bakterierne kan dels  

 findes i produktet, når det købes, dels tilføres ved tilberedningen.  

 Sidstnævnte er den hyppigst årsag, særlig i forbindelse med opbevaring ved  

 temperaturer mellem 10 og 45 grader C, hvor bakterier formerer sig særligt  

 hurtigt.
 Enhver mistanke om ukontrolleret vækst af bakterier, gær- eller  

 skimmelsvampe (mug) må medføre, at det pågældende lednedsmiddel kasseres.
 De forebyggende foranstaltninger er opstillet under følgende punkter:
Levnedsmiddelhygiejne Personlig hygiejne Køkkenhygiejne LEVNEDSMIDDELHYGIEJNE Gennem kontrolforanstaltninger af forskellig art sikrer man sig fra  

 myndighedernes side i så vid udstrækning som muligt mod forurening af  

 levnedsmidler.
Som eksempel kan nævnes kødkontrol og kontrol med slagtet  

 fjerkræ, mælkekontrol samt kvalitetskontrol med fisk og fiskevarer.
 Ved indkøb af kvalitetsvarer kan man til en vis grad mindske faren for  

 madforgiftning, men selv de bedste hygiejniske betingelse kan ikke hindre, at  

 råvaren kan indeholde madforgiftningsfremkaldende bakterier.
I storhusholdninger med indkøb af større kvanta levnedsmidler vil risikoen  

 for at få et enkelt inficeret levnedsmiddel være større end i private  

 husholdninger, ligesom risikoen for forurening under behandling og  

 tilberedning øges tilsvarende på grund af flere ansatte.
Et forurenet  

 levnedsmiddel vil som regel ikke umiddelbart forårsage madforgiftning  

 (salmonellainficerede æg kan dog danne en undtagelse).Normalt krævs en vis  

 tid med passende vækstbetingelser, for at bakterierne kan udvikle sig så  

 kraftigt, at sygdomstilfælde kan opstå.
Det må i den forbindelse erindres, at raske menneskers modstandskraft mod  

 sygdomsangreb og forgiftninger er stor.
Derimod er modstandsevnen langt  

 mindre hos spædbørn, hos syge og rekonvalescenter samt hos gamle.
Det for bakterieudviklingen farligste område ligger mellem 20-40 grader C.  

 Ved denne temperatur bør ømtålelige levnedsmidler kun opbevares i meget kort  

 tid.
Allerede efter 4-5 timer kan bakterierne under sådanne  

 temperaturbetingelser have formeret sig så kraftigt, at fortæring af det  

 pågældende levnedsmiddel kan give anledning til de alvorligste mave- og  

 tarmtilfælde.
Retter der ikke serveres straks efter tilberednigen skal varmholdes ved  

 mindst 65 grader C (dog ikke udover 2 timer) eller afkøles til 5 grader C  

 eller lavere temperatur på en sådan måde, at temperaturområdet fra 65 grader  

 til 5 grader C passeres på højst 3 timer, se side 99. Retten opbevares i  

 kølerum eller nedfryses.
Nedfrysning skal påbegyndes snarest muligt efter  

 varmebehandlingens afslutning og senest samme dag.
For at opnå hurtig  

 nedfrysning må der ikke fryses større mængder ad gangen, end fryserens  

 kapacitet tillader, og pakningerne må ikke være for store, se afsnit om  

 frysning nedenfor.
Ved genopvarmning skal temperaturen overalt i retten nå mindst 75 grader  

 C.
Opmærksomheden henledes på, at genopvarmning af tyktflydende retter i  

 store portioner tager lang tid.
Stadig omrøring er nødvendig, og  

 sluttemperaturen kommer i reglen ikke over 85 grader C.
Selvom det bobler i  

 kanten af gryden, er produktet langt fra kogepunktet.
Det tilrådes at  

 kontrollere temperaturen.
 Saltet sild og »gravad« fisk må ikke fremstilles på  

 institutioner af hensyn til risiko for madforgiftning, specielt botulisme.
Direkte berøring af uemballerede færdigvarer bør såvidt muligt undgås.  

 Personalet må oplæres til brug af engangs plasthandsker.
Hvor direkte  

 berøring ikke kan undgås, skal udvises særlig påpasselighed ved håndvask.
Ved tilsmagning af mad skal benyttes ren ske hver gang.
Engangs plastskeer  

 kan anbefales.
Oplæring i elementær levnedsmiddelhygiejne af det personale, der har med  

 såvel tilberedning og transport som servering at gøre, er et vigtigt led i  

 forebyggelse af madinfektioner og -forgiftninger.
Trykte hygiejneregler bør  

 findes på en opslagstavle og gennemgås med alle nyansatte, se nedenfor.
 En håndbog om levnedsmiddelhygiejne bør forefindes i ethvert køkken.
 Litteraturhenvisning:
PERSONLIG HYGIEJNE Sundhedstilstand.
 Den personlige hygiejne er af største betydning, idet levnedsmidlerne som  

 nævnt kan tilføres smitstof, når de håndteres af mennesker.
 Personer, der direkte beskæftiges med selve madtilberedningen, skal være  

 fuldstændig raske og må ikke have betændte sår eller bære forbindinger på  

 hænder og underarme.
Håndhygiejne Hænderne forurenes dagen igennem og må derfor vaskes hyppigt for at undgå  

 smittespredning.
Håndvask skal foretages før arbejdets begyndelse, efter  

 toiletbesøg samt i øvrigt efter enhver afbrydelse af arbejdet.
Opslag herom  

 bør forefindes i køkken og på toilet.
Der skal være håndvaske i køkken og tilberedelsesrum, således at hænderne  

 kan vaskes, når det er påkrævet under arbejdet.
Ved håndvaske skal forefindes  

 sæbe, neglebørste samt papirshåndklæder, propre tøjhåndklæder eller  

 varmluftstørreapparat.
Håndvaske må aldrig bruges til uvedkommende ting.  

 Tilstedeværelse af udslagningsvaske overflødiggør ikke, at der skal være  

 særlig håndvask.
Anvendelse af engangspapirslommetørklæder må tilrådes.
Brug af almindelige  

 lommetørklæder bør ikke finde sted i forbindelse med madtilberedning.
Påklædning Personer, der arbejder med levnedsmidler og madtilberedning, skal være  

 iført hygiejnisk arbejdstøj, der dækker den øvrigt beklædning.
Arbejdstøj  

 udskiftes, når det ikke er propert, helst dagligt.
Af hygiejniske grunde burde enhver instition yde tjenestedragt og vask af  

 denne.
Tjenestedragt må ikke bruges udenfor institutionen.
 Omklædning og tøjopbevaring må ikke finde sted i køkkenlokalerne, men skal  

 foretages i dertil indrettede rum.
Personalefaciliteter Bade- og omklædningsfaciliteter bør være til rådighed.
Ifølge Arbejdstilsynet 1969 regnes med 1 kvm gulvareal pr. person i  

 omklædningsrum.
Rummet skal indeholde 2 garderobeskabe pr. person(1 skal til  

 gangtøj og 1 skab til arbejdstøj) eller 1 skab pr. person, såfremt brugt  

 arbejdstøj kan opbevares i en særlig afdeling af omklædningsrummet.
Brusebade må være placeret i forbindelse med omklædningsrum og forsynet  

 med forrum til ophængning af tøj m.v.
Bade- og omklædningsrum skal være vel  

 ventilerede.
Toiletrum må forefindes i nødvendigt antal, mindst 1 toilet pr. 15  

 personer.
Toiletter eller dertil hørende forrum skal være forsynet med  

 håndvask og opslag med tekst »Husk håndvask«.
Personalet må ikke indtage måltiderne i arbejdslokalerne.
Der bør vær  

 adgang til kantine, spisestue eller anden spiseplads.
KØKKENHYGIEJNE Institutionsforplejning er uanset størrelse at sammenligne med en  

 levnedsmiddelproducerende virksomhed og må være underlagt de samme  

 hygiejniske krav, og må ikke benyttes til uvedkommedde formål.
Gennemført hygiejne omfatter såvel personlig hygiejne som renlighed med  

 alt, hvad levnedsmidler kommer i berøring med: køkkenlokaliteter, redskaber,  

 borde m.v.
De lokaler, hvori levnedsmidler opbevares, behandles og  

 tilberedes, må være rene, ryddelige og godt ventilerede.
En vis adskillelse mellem behandling og opbevaring af forskellige  

 varegrupper må kunne finde sted.
For at undgå overførsel af smitstof skal  

 grønsager, fjerkræ og fisk oparbejdes hver for sig og adskilt fra andre  

 levnedsmidler.
Udtagning af fjerkræ kan medføre risiko for salmonellainfektion fra  

 tarmindhold, hvorfor indkøb af grydeklart fjerkræ tilrådes.
Samtidig sikres  

 hemed dyrlægekontrol, da fjerkræ her i landet kun må forhandles i åbnet eller  

 parteret stand, såfremt det hidrører fra et autoriseret fjerkræslagteri.  

 Grydeklart fjerkræ kan købes såvel frosset som kølet.
Indkøbes fjerkræ, fisk og grønsager grydeklart, vil der kunne spares  

 renserum.
Dette bør tages i betragtning ved modernisering og projektering af  

 køkkener.
Gennemført hygiejne sikres gennem daglig rengøring.
Borde, skærebrætter,  

 maskiner, koge- og stegekar og samtlige redskaber rengøres forsvarligt efter  

 brugen eller før køkkenet forlades.
Gulve skal vaskes så ofte, det er nødvendigt, og i tilberedningsrum mindst  

 en gang om dagen.
Tørfejning er ikke tilladt.
Engangsklude (kar- og gulvklude) må foretrækkes.
Andre typer karklude og  

 gulvklude skal skiftes daglig og sendes til vask.
Børster og skrubber skal  

 udskiftes/koges med passende mellemrum.
 Desinfektionsmidler kan supplere, men ikke erstatte den forudgående  

 almindelige grundige rengøring.
Hunde, katte, fugle og andre dyr må ikke have adgang til køkkenregionerne,  

 da de kan overføre sygdomsfremkaldende bakterier.
Fluer og andre skadedyr bør  

 bekæmpes.
Ved sprøjtning med insektdræbende midler må brugsanvisningen nøje  

 følges.
NB.
Visse insektdræbende midler er det forbudt at anvende i  

 køkkenregionerne.
Der findes insektdræbende lamper, som er meget effektive.
Tobaksrygning i tilberedningsrum må ikke finde sted.
Uvedkommende må  

 forbydes adgang til køkkenet.
 Kølerum, opbevaringsrum m.v.
 En forudsætning for at forhindre madinfektioner og -forgiftninger er  

 tilstrækkelig kølerumskapasitet, der sikrer god orden, godt overblik og en  

 rationel arbejdsgang.
Kølerum og køleskabe skal holdes absolut rene og tørre, da levnedsmidler,  

 der er anbragt heri ellers hurtigere vil fordærves og medføre dårlig lugt.  

 Rengøring må foretages hyppigt, selvom der er automatisk afrimning.
Behovet  

 for rengøring stiger med belastningen, rummets fyldningsgrad og antallet af  

 forskellige varer.
Inventar i kølerum skal bestå af rustfrit eller rustbeskyttet metal, som  

 kan tages ud til rengøring.
Kørbare reoler anbefales.
Kødkroge skal være løse  

 af hensyn til rengøring.
 Afvaskning foretages med sæbevand efterfulgt af afskylning med rent vand.  

 Til slut kan desinficeres med kloramin, der anvendes i 2 promille opløsning  

 (2g kloramin pr. liter vand). Desinfektionen fjerner tillige dårlig lugt, men  

 kan efterlade en svag klorlugt, som dog ikke skader levnedsmidlerne og hurtig  

 forsvinder.
 Desinficerende lamper, som enkelte institutioner anvender i kølerum, giver  

 kun falsk tryghedsfølelse, idet man ikke har funder beviser for, at de er  

 effektive til luftdesinfektion.
Frysekummer, -skabe og -rum skal holdes fri for rim, der isolerer for  

 kulden og forøger strømforbruget.
Rimen fjernes med plast- eller træskraber.
 Grundig rengøring foretages efter behov og mindst en gang om året.  

 Strømmen afbrydes, og frysevarerne anbringes i en anden fryser eller i mangel  

 heraf, tæt sammenpakket så koldt som muligt.
Når isen er tøet, foretages rengøring som nævnt under kølerum.  

 Opmærksomheden henledes på, at gummikantlister ikke tåler rengøringsmidler,  

 men skal vaskes i rent vand.
Frysekummer og -skabe skal eftertørres grundigt.  

 Kummefrysere med afløb i bunden letter rengøringsarbejdet.
Opbevaringsrum må være ventilerede og beskyttede mod fluer, rotter og mus  

 og bør hyppigt efterses og rengøres.
Faste stativer og hylder skal være hævet  

 så meget over gulvet, at rengøring let kan foretages.
Reolvogne og løse  

 hylder, som kan tages ud til rengøring, må foretrækkes.
 Rengøringsartikler skal opbevares i et særligt velventileret rum, adskilt  

 fra de rum, hvor madvarer opbevares eller tilberedes.
 Affald, såvel madaffald som andet affald skal opbevares adskilt fra  

 køkkenet.
Affaldsbeholdere skal være forsynet med tætsluttende låg.
Affald fjernes  

 så ofte, det er nødvendigt samt daglig efter arbejdets afslutning.  

 Affaldsbeholdere spules og afvaskes efter tømning.
Foring af beholdere med  

 plast eller papirspose kan anbefales.
Plastsække eller papirsække på stativer  

 kan erstatte beholdere og må anses for mest hygiejnisk.
 Transport af affaldsbeholdere i madelevatorer og -vogne må ikke finde  

 sted.
 Belysning.
Tilstrækkelig god naturlig eller kunstig belysning af samme lyskvalitet og  

 styrke i alle rum er en betingelse for godt arbejde og for orden og  

 renlighed.
Der bør være godt lys på arbejdsstederne, og desuden en  

 tilstrækkelig »spredt« belysning.
Lyskilden bør være ensartet i de  

 forskellige rum, da dette trætter det beskæftigede personale mindst.
 Indretning og vedligeholdelse af lokaler og inventar.
 Lokaler skal være i vel vedligeholdt stand og lette at rengøre.
 Gulve skal være skridsikre og forsynet med hulkehl mod vægge og  

 fundamenter med effektivt fald mod hensigtsmæssigt anbragte afløb.
Borde og vaske holdes fra af vægge, mindst 5 cm.
Væggene skal være  

 afvaskelige i en højde af 1,80 m.
 Hvidtning af lofter og overvægge skal foretages så ofte, det er  

 nødvendigt, mindst en gang om året.
Anvendelse af træ i produktionsrummene bør begrænses mest muligt.
I de  

 fleste tilfælde bør træ erstattes med hård gummi, plast eller rustfrit stål.
Hvor træ ikke kan erstattes, skal der drages omsorg for, at afhøvling  

 eller fornyelse sker i fornødent omfang.
Træredskaber skal efter afvaskning  

 anbringes, så de tørrer hurtigt.
Køkkenredskaber, beholdere m.m. skal være fremstillet af rustfrit stål,  

 aluminium eller plast.
Fortinnede beholdere er ikke tidssvarende og  

 vedligeholdelse uforholdsmæssig dyr.
Kun plastvarer, der er beregnet til levnedsmidler må anvendes.
Al  

 engangsplastemballage, f.eks. saftdunke og marmeladespande, der ikke kan  

 returneres, bør kasseres.
Alt inventar og alle redskaber skal være hele og således konstruerede, at  

 de let kan rengøres.
Små defekter i redskaber, revner og furer kan bevirke,  

 at der her samler sig madrester i hvilke mikroorganismerne har gode  

 muligheder for udvikling.
OPVASK Særskilt opvaskerum eller opvaskeafsnit med tilstrækkelig plads for  

 snavset service m.m. må forlanges.
Tredelt opvaskearrangement til henholdsvis  

 afskylning, opvask og efterskylning eller enkeltvask plus opvaskemaskine  

 svarende til institutionens behov er ønskeligt.
 Se iøvrigt afsnit om opvask.
HYGIEJNEREGLER 1. Kun kvalitetsvarer må anvendes, varerne skal  

 bruges, medens de er friske.
 2. Al mælk skal være varmebehandlet fra mejeri.
 3. Afkøling af mad skal foregå hurtigt, effektive  

 metoder må anvendes.
 4. Letfordærvelige madvarer skal opbevares i kølerum.  

 Disse varer må kun udtages til brug indenfor 1 time.
 5. Budding og lignende melholdige retter skal så vidt  

 muligt spises på tilberedningsdagen.
 6. Varm mad skal enten varmholdes ved mindst 65 grader  

 C eller afkøles og opbevares i kølerum.
7. Ved genopvarmning skal temperaturen overalt i  

 retten nå mindst 75 grader C.
Rester af genopvarmet mad skal kasseres.
8. I madlavningen må udelukkende anvendes  

 pasteuriserede ægprodukter.
Kun når det drejer sig om servering af enkeltæg,  

 kan dette fraviges.
 9. Hakkekød, kød- og fiskefars, medisterpølse o.lign.  

 skal gennemkoges eller -steges samme dag, kødet er hakket.
 10. Grønsager, fjerkræ og fisk skal oparbejdes hver  

 for sig og adskilt fra andre levnedsmidler.
 11. Hakket persille skal tilsættes umiddelbart før  

 servering.
 12. Alt holdes rent og skal være i vel vedligeholdt  

 stand.
 13. Affaldsspande skal være forsynet med låg og tømmes  

 og rengøres mindst daglig.
 14. Skadedyr af enhver art må bekæmpes effektivt.
 15. Tobaksrygning i tilberedningsrum må ikke finde  

 sted.
 16. Personer, der lider af hudsygdomme, forkølelse  

 eller anden smitsom sygdom må ikke beskæftiges ved madtilberedning.
 17. Ved tilsmagning af mad skal benyttes ren ske hver  

 gang.
18. Direkte berøring af færdigvarer bør så vidt muligt  

 undgås.
Engangshandsker anbefales.
 19. Håndvask skal foretages:
før arbejdets begyndelse, så ofte renlighedshensyn kræver det, altid efter toiletbesøg.
 HENSTAND OG VARMHOLDNING AF MAD.
 Fra maden er produceret i institutionskøkkenet, til den bliver serveret  

 for konsumenten, vil der sædvanligvis hengå en vis tid afhængig af  

 transportforhold m.m.
 Henstand af varm mad kan medføre risiko for madforgiftning, såfremt  

 temperaturen ikke er tilstrækkelig høj, d.v.s. mindst 65 grader C.
 Følgende regler kan opstilles for varmholdning:
 Afkøling og genopvarmning må foretrækkes fremfor henstand herudover.
 Afkøling skal foregå hurtigt.
 Ved genopvarmning skal temperaturen overalt i retten nå mindst 75 grader  

 C.
 Varmholdning kan ske i:
Varmetab i mad ved henstand i uisolerede madkantiner, ved Som det fremgår af skemaet, var temperaturen i portioner på 1 1/2-4 l  

 efter 1 times henstand ved stuetemperatur (25 grader C) endnu over 70 grader  

 C.
Enkeltportioner taber derimod varmen på kort tid.
Allerede efter 15  

 minutter var temperaturen i en enkelt portion gullasch nede på 65 grader C.
 Skema udeladt.
AFKØLING AF VARM MAD De fleste bakterier, herunder også de fleste sygdomsfremkaldende bakterier  

 vokser bedst ved 20-40 grader C.
Risikoen for madforgiftninger bliver derfor  

 mindre, jo kortere tid maden befinder sig indenfor dette temperaturområde, se  

 side 98. Men også ved temperaturer mellem 10 og 20 grader C og mellem 40 og  

 50 grader C, kan mange bakteriearter formere sig så hurtigt.
Under 10 grader  

 C er væksten langsommere, men ikke ophørt, og selv ved temperaturer på 0-4  

 grader C er let fordærvelige levnedsmidler absolut ikke ubegrænset holdbare.  

 Se opbevaringsskema side 107.
 Letfordærvelige levnedsmidler, der ikke serveres straks efter  

 tilberedningen, skal afkøles og opbevares i kølerum.
 Afkøling af al mad bør ske på en sådan måde, at temperaturområdet plus 65  

 grader C til plus 5 grader C passeres på højst 3 timer.
 Følgende afkølingsmetoder er effektive:
 1. Vandafkøling af beholdere i rindende vand eller  

 isvand kombineret med omrøring af indholdet.
 2. Luftkøling af flade beholdere med indholdet i tynde  

 lag.Vandkøling med omrøring må anbefales til alle flydende retter. medens  

 retter af fast konsistens må luftkøles.
1. Vandkøling.
De flydende retter i ikke for store  

 portioner, max. 20 liter, anbringes i beholdere, som stilles i rindende vand  

 i kar eller bassinvogn med overløb, eller evt. i isvand.
Omrøring skal  

 foretages hyppigt , ca. hvert 5. minut eller kontinuerligt.
Afkølingen skal  

 fortsættes til rettens temperatur er faldet til 20-30 grader C, hvorefter den  

 indsættes i kølerum.
En vandafkølet omrører, mælkekøler (forhandles gennem Danske mejeriers  

 fællesindkøb), er særlig effektiv til afkøling af flydende retter.
Den består  

 af et turbinehjul kombineret med en rørbøjle, der drives rundt i mediet,  

 samtidig med, at vand løber igennem.
Den er beregnet til anbringelse på en  

 mælkejunge, men kan udemærket benyttes i forbindelse med høje smalle  

 beholdere.
Sættes beholderes samtidig i vand, fremmes afkølingen yderligere.
 Mælkekøleren er bedst egnet til tyndtflydende retter, men kan dog anvendes  

 til endog ret tyktflydende retter som budding.
2. Luftkøling.
Luftkøling anvendes til retter af  

 tyktflydende/fast konsistens.
Retterne anbringes i flade beholdere eller  

 bakker i tynde lag, max. 6 cm, for at opnå en stor overflade.
Hele kødstykke  

 anbringes, således at luften frit kan cirkulere mellem stykkerne.
Madvarer  

 stilles køligt, helst i svalerum med ventilation.
Såsnart madvarernes  

 temperatur er kommet under 50 grader C, indsættes de i kølerum og anbringes  

 således, at luften kan cirkelere frit mellem beholderne.
Kølerummets  

 kapacitet skal være så stor, at temperaturen i rummet højst stiger et par  

 grader.
Stiger temperaturen mere, må man afholde sig fra at tilberede større  

 portioner, der skal afkøles.
OPBEVARING AF LEVNEDSMIDLER Opbevaring må ske på en sådan måde, at levnedsmidlerne ikke forringes.
 Det er derfor nødvendigt:
at de indkøbte varer er af bedste kvalitet, at der findes hensigtsmæssige opbevaringsrum med passende temperatur, at det ansvarlige personale har tilstrækkelig viden om hensigtsmæssig  

 opbevaring.
 Kvalitetsnedsættelse og eventuel »fordærvelse« af mange  

 levnedsmidler under lagring skyldes oftest vækst af mikroorganismer  

 (bakterier, skimmelsvampe, gærsvampe) og/eller kemiske omdannelser.
Mikroorganismernes formering og hastigheden af den kemiske omdannelse  

 afhænger bl.a. af opbevaringstemperaturer og tiden.
Luftfugtighed og ofte  

 lyspåvirkning har endvidere indflydelse på varens holdbarhed.
Alle indkøb må afpasses efter institutionens opbevaringsforhold.
Er  

 opbevaringsforholdene dårlige, er indkøb i mindre mængder det mest  

 økonomiske, da man derved undgår vareforringelse og direkte spild.
Gode  

 opbevaringsforhold giver mulighed for indkøb i større mængder.
Indkøbte varer opbevares i grupper.
Ved modtagelsen kontrolleres varernes  

 kvalitet og kvantitet.
Varerne anbringes på en sådan måde i  

 opbevaringsrummene, at man nemt kan se, hvilke varer der er ældst og derfor  

 først skal bruges, f.eks. med en hensigtsmæssig mærkning.
Kølerum og opbevaringsrum ( se side 93) skal være forsynet med termometer.  

 Temperatur i ikke-kølede lagerrum kan variere meget afhængig af rummets  

 beliggenhed.
Sædvanlig lagerrumstemperatur er 15-20 grader C.
Ved  

 svalerumstemperatur forstås 8-12 grader C, kølerumstemperatur 0-4 grader C.
 Madvarernes holdbarhed forlænges, når de sættes i kølerum/-skab, der dog  

 ikke må betragtes som lagerplads, hvor madvarer kan opbevares ubegrænset.  

 Levnedsmidlers smag og kvalitet forringes i takt med varigheden af opholdet i  

 kølerum/-skab.
I kølerum er der koldest ved elementerne og ved gulvet.
Luftcirkulationen  

 bevirker, at varerne kan udtørre, og at der kan føres smag eller lugt fra det  

 ene produkt til det andet.
Begge ulemper undgås, hvis madvarerne placeres  

 rigtigt og holdes tildækket med eget plastfolie eller låg.
 Af hensyn til varernes holdbarhed er det af betydning, at luftens  

 fugtighedsgrad i kølerummet er så lav som mulig, således skal gulvet altid  

 være tørt.
Produkter i saltlage skal opbevares i kølerum.
Saltekar skal være af  

 rustfrit stål, plast eller andet ikke porøst materiale og forsynet med låg.
 Temperatursvingninger i kølerum/-skab bør undgås.
 Døren til kølerum/-skab må ikke åbnes unødvendigt længe eller unødvendigt  

 hyppigt, da temperaturen i rummet vil stige, hver gang døren hertil åbnes.  

 Temperaturen skal kontrolleres daglig og indstilles efter varens art (se  

 skema nedenfor).
Hvor der disponeres over mange kølerum, fordeles varerne efter art og  

 ønskelig opbevaringstemperatur.
Er der kun et enkelt kølerum til rådighed, må  

 man undlade opbevaring af stærkt lugtende madvarer og jordforurenede  

 grønsager.
Såfremt opbevaring af frugt og grønsager (tomater, agurk, salat)  

 er påkrævet, skal de anbringes nærmest gulvet.
 DE ENKELTE LEVNEDSMIDLER OG DERES OPBEVARING.
 Kød, fjerkræ, vildt og fisk.
Kun kød, der er ubetinget godkendt til menneskeføde ved den i tilslutning  

 til slagtningen gennemførte dyrlægekontrol, kan lovligt forhandles.
Kød fra  

 hjemmeslagtning må ikke anvendes.
Fjerkræ omfatter kød af tamme fugle.
Dyrlægekontrol med slagtet fjerkræ er  

 kun obligatorisk for fjerkræ, der bringes i handelen i »grydeklar  

 stand«.
 Anvendes »ikke grydeklart« fjerkræ, vil den nødvendige  

 »udtagning« af fjerkræet medføre en betydelig risiko for bl.a.  

 salmonellainfektion.
 Indkøb af grydeklart fjerkræ må derfor tilrådes.
 Kød af vildt er ikke dyrlægekontrolleret.
 Anvendes »ikke grydeklart vildt« vil flåning henholdsvis  

 plukning medføre problemer som angivet under fjerkræ.
 Fisk og fiskevarer er underkastet offentlig kontrol, som bl.a. har det  

 særlige formål, at kontrollere varernes behandling i de forskellige  

 handelsled.
Fersk kød Køds overflade vil altid være sæde for bakterier, hvis antal er afhængig  

 af mange forhold, bl.a. hygiejnen under slagtningen, opbevaringsforholdene  

 efter slagtningen og kødets alder.
Kødets indre vil praktisk taget være fri  

 for bakterier.
Bakterierne vokser fra overfladen i dybden, og derved  

 fordærves kødet.
Holdbarheden vil nedsættes ved opbevaring sammen med andre  

 madvarer på grund af større risiko for forurening.
Råt kød opbevares bedst i særskilt kølerum ved 0-2 grader C.
Under disse  

 forhold kan hele udskæringer af kød (okse-, kalve- og svinekød) opbevares i  

 ca. 1 uge.
Småkød opbevares ved 0-2 grader C højst 1 døgn.
Hakket kød, rå  

 medisterpølse, kød- og fiskefars skal tilberedes samme dag, varen er  

 fremstillet.
Indmad Opbevares ved 0-2 grader C 1-2 døgn.
Lever har kortere holdbarhedstid end  

 hjerte, som evt. kan opbevares 3 døgn, såfremt de modtages dagen efter  

 slagtning.
Pålægsvarer Opbevares ved 0-4 grader C.
 Leverpostej og sylte kan opbevares 3-4 dage og fersk kødpålæg 2-3 dage.  

 Længere tids opbevaring betyder væsentlig forringet smag og risiko for  

 kraftig bakterievækst.
 Varmrøgede varer (bayerske pølser, wienerpølser, knækpølser m.v.) kan  

 opbevares 2-3 dage.
Koldrøgede varer (spegepølse, bacon, skinke, spæk m.v.) skal opbevares ved  

 ca. 10 grader C, helst hængende, ellers mugner de let.
Holdbarhedstiden vil  

 afhænge af graden af saltning og røgning.
Røgvarer må ikke opbevares i  

 nærheden af levnedsmidler, der let optager lugt og smag.
Ved opbevaring af  

 kold- eller varmrøgede varer i kølerum opstår der farveforandringer i  

 varerne, hvilket dog ikke indvirker på kvaliteten.
Fersk fisk Fisk vil på overfladen altid være sæde for bakterier, der vil kunne føre  

 til varens fordærvelse ved at vokse ind i fiskekødet.
Bakterierne er  

 kuldetolerante og har optimale vækstbetingelser ved lavere temperaturer end  

 bakteriefloraen på kød af varmblodede dyr.
Dette medfører, at  

 holdbarhedstiden selv ved almindelig kølerumstemperatur er kort.
Bakteriefloraen for fisk kan udmærket vokse på andre levnedsmidler med det  

 resultat, at deres kølerumsholdbarhed mindskes.
Bakterier hørende til  

 botulinusgruppen forekommer hyppigt på fisk, derfor bør fisk opbevares og  

 tilberedes i separate lokaler.
Fisk skal så vidt muligt indkøbes umiddelbart før anvendelsen.
Kan dette  

 af forsyningsmæssige grunde ikke praktiseres, må fisk opbevares ved 0-2  

 grader C.
Særskilt fiskekølerum er ønskeligt.
Indkøb af dybfrossen fisk kan løse eventuelle forsyningsmæssige problemer.  

 Varens emballeringstidspunkt bør kontrolleres.
På engrosemballagen skal måned  

 (udtrykt ved de første 3 bogstaver) og år (udtrykt ved mindst de 2 sidste  

 cifre) være angivet.
Mælk og mælkevarer Opbevares ved ca. 4 grader C, evt. sammen med smør, margarine og æg eller  

 andre neutralt lugtende levnedsmidler.
I henhold til gældende bestemmelser vil mælk og fløde »for  

 tiden« kun kunne komme til at foreligge som råvarer for  

 institutionskøkkener efter aftapning i 1. detailenheder til drikkebrug 2. plomberede spande til madlavning Drikkemælk skal serveres fra detailemballage.
 Kærnemælk, ymer, frugtyoghurt, der enten indgår i en tilberedt ret, eller  

 for ymer og frugtyoghurts vedkommende serveres som en middagsret, kan leveres  

 i plomberet spand.
Skummetmælkspulver Opbevares køligt, mørkt og tørt i tæt lukkede beholdere.
 Holdbarhed uåbnet: næsten ubegrænset.
 Holdbarhed åbnet: kun få måneder.
Sødmælkspulver Opbevares køligt, mørkt og tørt i tæt lukkede beholdere.
Holdbarhed i uåbnet pakning: ca. 1 år Holdbarhed i åbnet pakning: 3-4 uger.
Ost Fuldmoden ost opbevares ved ikke over 12 grader C.
Bløde løbeoste  

 (Camenbert, Danablue, Brie) ved 0-4 grader C.
Skulle osten mugne, aftørres  

 den med et klæde opvredet i saltvand.
En blød, vanskelig skærbar ost kan  

 lægges i køleskab dagen for skæringen.
Skiveskåret ost opbevares i køleskab.
Hytteost, kvark, skyr Opbevares ved ca 4 grader C.
 Holdbarhed ca. 1 uge fra sidste salgsdato, der som regel er påtrykt.
 Produkterne kan nedfryses.
Æg, friske Opbevares ved 0-12 grader C og kun sammen med levnedsmidler uden eller med  

 ubetydelig lugt, da æg let tager smag fra andre madvarer.
Pasteuriserede ægprodukter Pasteuriseret tøræg opbevares ved 0-4 grader C i tæt lukkede beholdere.
 Holdbarhed 3-6 måneder.
 Flydende pasteuriseret æggeblomme opbevares ved 0-4 grader C.
 Holdbarhed ca. 2 uger.
 Dybfrosne pasteuriserede ægprodukter anvendes straks efter optøning.
Kartofler Opbevares i velisoleret, mørk, tør, kølig, frostfri kælder eller lagerrum.  

 Ved længere tids lagring kræves særlige opbevaringsforhold.
 Rå, skrællede kartofler i vand opbevares ved 0-4 grader C i højst 2 dage.
Industriskrællede kartofler Skal leveres kølede og opbevares i kølerum.
Det er vigtigt for kvaliteten,  

 at kølekæden ikke brydes.Opbevares kun få dage.
Nye kartofler har kun kort  

 holdbarhed.
Kartofler er derfor bedst egnet for industriskrælning efter 1.  

 oktober.
Dåsekartofler (helkonserves) Kræver ikke opbevaring i kølerum.
Holdbarhed ved stuetemperatur mindst 12  

 mdr.
Kartoffelmospulver/flager Opbevares i tørt lagerrum.
 Holdbarhed ved 15-20 grader C ca. 2 år.
Grønsager Opbevares bedst ved 5-8 grader C og bør ikke opbevares sammen med  

 levnedsmidler af animalsk oprindelse.
Jordbakterier kan via grønsager  

 overføres til levnedsmidler af animalsk oprindelse, halvfabrikata og  

 færdigvarer og medføre risiko for madforgiftning.
Store lagre af en del vintergrønsager kræver speciel opbevaring.
Køkkenet  

 bør derfor kun opbevare grønsager til kortere tids forbrug.
Frugt, frisk Opbevares ved 5-10 graders C, separat eller sammen med grønsager.
Bedste  

 opbevaringstemperatur vil afhænge af de enkelte frugtsorter.
Banan opbevares  

 ved 10-15 grader C.
For at hindre udtørring er en vis luftfugtighed nødvendig.
Opbevaring sker  

 bedst i tremmekasser.
Frugten kontrolleres ved levering, og beskadiget frugt sorteres fra, da  

 denne hurtigt vil ødelægge resten af partiet.
Frugt må ikke udsættes for stød  

 og slag, da holdbarheden derved nedsættes.
Frugt, tørret Opbevares i tørt lagerrum.
 Fugtighed i forbindelse med varme får let frugten til at mugne og gære.
Mel, gryn Opbevares i tørt lagerrum i indkøbsemballagen eller i lukkede beholdere,  

 der er lette at rengøre, f.eks. plast.
For at undgå angreb af skimmelsvampe,  

 bakterier og mider er gennemført renlighed påkrævet.
Produkter, som er  

 angrebet af mider, er ikke sundhedsfarlige, men uappetitlige og skal  

 kasseres.
Kaffe, the og kakao Opbevares tørt i lagerrum i tæt lukkede beholdere.
Formalet kaffe mister  

 hurtigt sin aroma og bør derfor højst opbevares 7-8 dage.
Det samme gælder  

 for vacuumpakninger, der har været åbnet.
Krydderier Opbevares tørt i lagerrum i beholdere med tætsluttende låg højst 1 år.
Rugbrød Opbevares bedst ved 0-4 grader C.
Modtages brød varmt, anbringes det i et  

 lag og med mellemrum, der tillader luftcirkulation.
Skiveskåret brød skal været tæt sammenpakket.
Indpakning i aluminiumsfolie  

 eller plast må foretrækkes fremfor vokspapir.
Andet brød og bagværk Opbevares bedst ved ca. 20 grader C, ikke i køleskab.
Franskbrød og alt  

 hvedebrød ældes med største hastighed ved minus 7 - plus 4 grader C.
 Ældningen er en kemisk proces, hvorved stivelsen afgiver en del af det ved  

 bagningen bundne vand og overgår til en krystallinsk form.
Ved temperaturer over 20 grader C. øges risikoen for udtørring og  

 skimmelangreb.
Udtørring kan hæmmes ved tildækning eller indpakning i  

 plastfolie.
Skimmelangreb vil især forekomme ved uhygiejnisk håndtering, og  

 såfremt varme brød stables.
 Alt brød kan nedfryses.
Konserves Ved opbevaring bør man skelne skarpt mellem hel- og havlkonserves, da  

 sidstnævnte har begrænset holdbarhed og kræver kølig opbevaring.
Varen er  

 mærket »halvkonserves«.
 Al bomberet konserves skal kasseres.
 Bombage viser sig ved, at konservesdåsens sider eller ender hvælver udad i  

 stedet for, som normalt, at bue indad.
Halvkonserves opbevares ved 0 - 4 grader C.
Ved fiskehalvkonserves forstås  

 fisk og fiskevarer, der er gjort holdbare i begrænset tid ved tilsætning af  

 salt, sukker, syre - muligvis konserveringsmidler, og som er pakket i dåser,  

 glas, krukker o.lign.
Som eksempel kan nævnes benfri sild, gaffelbidder,  

 marinerede sild, kaviar.
 Holdbarhed i uåbnet emballage ca. 1/2 år.
 Holdbarhed i åbnet amballage 1 - 2 dage.
Kødhalvkonserves findes kun i form at store dåseskinker.
På dåsen er  

 angivet, hvis den skal opbevares køligt.
Små dåseskinker og -bove er  

 helkonserves.
Bacon i skiver (sliced bacon) i dåse indtager en særstilling.
Dåsebacon  

 skal være holdbarhedsmærket.
Helkonserves kræver ikke opbevaring i kølerum.
Holdbarhed ved  

 stuetemperatur: mindst 12 mdr.
 Ved helkonserves forstås et produkt, som emballeret i lufttæt lukket  

 beholder er gjort holdbar ved varmebehandling, kombineret med tilsætning af  

 f.eks syre, konserveringsmiddel, salt eller sukker.
Henkogte og syltede produkter Opbevares tørt, mørkt og køligt, ved 10 - 12 grader C.
Øl, sodavand Opbevares køligt, ved 10 - 12 grader C.
Dybfrostvarer Opbevares ved minus 20 grader C. eller derunder.
Dybfrosne levnedsmidler  

 er letfordærvelige varer, der kun er holdbare i dybfrossen tilstand.
Det er  

 derfor af afgørende betydning for kvaliteten, at »frysekæden« er  

 ubrudt, og opbevaringstemperaturen tilstrækkelig lav, indtil varen skal  

 anvendes.
Opbevaringstider for dybfrosne varer, se side 110.
Optøede dybfrostvarer Optøede dybfrostvarer er letfordærvelige selv ved opbevaring i kølerum.
 Genindfrysning frarådes.
OPBEVARINGSTEMPERATURER OG -TID FOR LEVNEDSMIDLER MED KORT HOLDBARHED De anførte opbevaringstider gælder for friske råvarer, frisk fremstillede  

 og friskpakkede varer, opbevaret hensigtsmæssigt ved den angivne temperatur DYBFROSNE LEVNEDSMIDLER Ved frysning af levnedsmidler sker en udfrysning af vand i vævene.
Dette  

 medfører visse ændringer, hvilke især gælder proteinstofferne, som i nogen  

 grad denatureres, d.v.s. mister den vandbindende evne.
Denaturering af  

 protein sker hurtigst ved temperatur på minus 1 til minus 5 grader C.
Jo  

 hurtigere indfrysning og jo lavere opbevaringstemperatur, desto mindre bliver  

 denatureringen.
Når frosne levnedsmidler ved optøning afgiver væske »dryp«,  

 skyldes det, at ikke alt det udfrosne vand er vendt tilbage til dets  

 oprindelige plads i muskelcellerne.
Kød og fisk, der er optøet og tilberedt,  

 kan derfor virke mere tørt end den vare, der ikke har været frosset.
 Det må dog understreges, at fejlagtig tilberedning kan virke mere  

 ødelæggende end fryseprocessen.
Vækst af bakterier.
Frysning dræber ikke bakterierne, men hæmmer deres  

 vækst.
Vandet i levnedsmidlet, som bakterierne behøver for at udvikle sig,  

 fryser ved de lave temperaturer, og ved minus 10 grader C. er al  

 bakterievækst standset.
Ved levnedsmidlets optøning vil bakterierne formere  

 sig med samme hastighed som før frysningen.
Drab af parasitter.
Ved frysning og især ved frostlagring dræbes  

 parasitter, som f.eks. oksetinter.
Disse er dræbt i kød, som har været  

 frosset i mindst 10 døgn ved en temperatur ikke over minus 10 grader C.
Harskning.
Harskning skyldes iltningsprocesser i fedtstoffer.
Reaktionerne  

 går langsomt ved lav temperatur, men kulden kan ikke helt standse disse,  

 hvorfor fedtholdige levnedsmidler, og især produkter med et højt indhold af  

 flerumættede fedtsyrer, har en kortere holdbarhed end magre.
Frysebrænding.
Frysebrænding viser sig ved grålig misfarvede pletter, der  

 synes at bestå af helt udtørret væv.
De forsvinder ikke ved optøning, men  

 forbliver seje, tørre og smagsløse.
Frysebrænding kan skyldes dårlig  

 indpakning og for lang tids opbevaring.
Frysebrænding hindres ved anvendelse  

 af vanddamptæt indpakningsmateriale, der skal slutte så tæt omkring  

 levnedsmidlet som muligt.
 Råvarens kvalitet, dens behandling og opbevaring afgør kvaliteten af den  

 frosne vare.
 Hvor stort frostlager den enkelte institution har behov for vil afhænge af  

 forplejningens størrelse og af, i hvor stort omfang dybfrostvarer indgår i  

 kosten.
Såfremt middagen er baseret udelukkende på brug af dybfrostvarer, vil  

 behovet for frostlager svare til 1 liter pr. person pr. dag, hvilket ved 14  

 dages leverance modsvarer ca. 15 liter pr. person.
Fryseskabe og -kummer vil  

 kunne dække behovet op til 5.000 l.
Kræves større frostlager, må fryserum  

 anvendes.
For kød og kødvarer er det ikke altid nogen gevinst at gå vejen over  

 dybfrost.
Grydeklare produkter (af såvel kød som fjerkræ) kan indkøbes  

 ufrosne.
 Fisk kan derimod være fordelagtig som dybfrostvare, såfremt  

 forsyningsforholdene er dårlige. »Frisk fisk« vil ofte være ældre,  

 før den når frem fra indlanding til køkken end den tilsvarende dybfrostvare.
Der findes i dag et stort sortiment af dybfrosne gryde- og pandeklare  

 fiskeprodukter, som alle er benfri.
Disse vil kunne medvirke til at gøre  

 fiskeretter mere populære, samtidig med, at de letter tilberedningsarbejdet  

 og nedsætter spild på grund af de ensartede portioner.
 Dybfrosne grønsager anvendes i betydeligt omfang og kan ernæringsmæssigt  

 erstatte de tilsvarende friske.
 Behandling af dybfrosne levnedsmider.
Af hensyn til kvaliteten er det vigtigt, at frysekæden ikke på noget  

 tidspunkt brydes.
Indkøbte dybfrostvarer skal derfor straks anbringes i  

 frostlager.
Transport af dybfrostvarer skal være i overensstemmelse med  

 gældende lovbestemmelser.
 Selv den bedste frosne vare kan spoleres ved få dages forkert opbevaring  

 eller ukyndig tilberedning.
 Indfrysning og behandling.
Det må anbefales, at institutioner fortrinsvis baserer deres forbrug af  

 dybfrostvarer på indkøbte produkter.
I nogle tilfælde vil der dog kunne være  

 brug for at foretage indfrysning af enkelte produkter, retter m.m.
 Her skal kort omtales de faktorer, som er af særlig betydning ved  

 frysning:
 1. Kvalitet.
Kun første klasses varer egner sig til frysning, og varerne skal være  

 friske.
Kød modnes ikke ved frysning, modning må derfor være sket på forhånd.
 2. Pakkestørrelse.
Pakkestørrelsen bør ikke overstige 3 kg. for at begrænse indfrysnings- og  

 optøningstid, der kan give anledning til uønsket bakterievækst og  

 kvalitetsforringelse på grund af stor væskeafgivelse.
Pakning af færdigretter  

 bør dog ske i mindre portioner og fortrinsvis i flade beholdere for at fremme  

 indfrysningen.
 3. Emballage.
 Ved valg af emballage må man lægge vægt på følgende kvalitetskrav:  

 Vanddamptæthed, lufttæthed, aromatæthed samt en vis styrke.
 Emballagen skal dække varen fuldstændigt og slutte så tæt som muligt.  

 Mange lag emballage sinker indfrysning af varen og optager plads.
 4. Registrering.
Pakkerne skal mærkes med indhold, vægt og dato og registreres, således at  

 varerne bruges indenfor den fastsatte opbevaringstid.
Dette gælder også  

 indkøbte dybfrostvarer.
 5. Indfrysning.
Varmebehandlede produkter skal afkøles hurtigt, så temperaturområdet plus  

 65 grader C. til plus 5 grader C. passeres på højst 3 timer.
Indfrysning skal  

 påbegyndes snarest muligt efter afkøling og senest samme dag.
I den  

 mellemliggende tid skal varen opbevares ved ikke over 5 grader C.
Se afsnit  

 om afkøling ovenfor.
Ved fremstilling af dybfrosne levnedsmidler må der ikke i fryseren  

 (fryseskab, -kumme eller -rum) ske indfrysning og samtidig opbevaring af  

 allerede dybfrosne levnedsmidler, medmindre fryseren har særligt  

 indfrysningsrum.
Indfrysning skal ske ved så lav temperatur som muligt, helst  

 ved minus 30 grader C eller derunder, og fryserens kapacitet må ikke  

 overskrides.
Oplysning om indfrysningskapaciteten må indhentes ved køb af  

 fryser.
Er indfrysningskapaciteten f.eks. opgivet til 25 kg, må der højst  

 lægges 25 kg varer i fryseren ad gangen (svarende til 50-60 liter, idet 1 kg  

 frysevare sædvanligvis fylder 2 - 2 1/2 l). Lægges der mere i, sker  

 indfrysningen for langsomt, og kvalitet og holdbarhed bliver forringet.  

 Indfrysningskapaciteten varierer indenfor forskellige fabrikater af frysere.  

 Fryseren indstilles dagen før frysningen på koldeste trin.
Varerne lægges så  

 vidt muligt op til kølefladerne og ikke tættere sammen, end at luften kan  

 cirkulere.
Efter indfrysningens afslutning skal de dybfrosne varer fjernes fra  

 fryseren og anbringes i frostlager ved minus 18 grader C. eller lavere.  

 Frostlagre, hvori dybfrosne levnedsmidler opbevares, må ikke anvendes til  

 indfrysning eller nedkøling.
Termometer bør forefindes i alle fryseskabe,  

 -kummer, -rum, og temperaturen hyppigt kontrolleres.
 Genindfrysning af optøede varer bør ikke finde sted, medmindre de efter  

 optøningen har været underkastet en effektiv varmebehandling.
 6. Opbevaringstid.
 Dybfrosne varer må betragtes som letfordærvelige varer, der kun er  

 holdbare i dybfrossen tilstand. »Frysekæden« må være ubrudt, til  

 varen skal anvendes.
 Omtrentlige opbevaringstider ved minus 18 grader C.
Af skemaet fremgår, at opbevaringstiden varierer efter varens art.
Råvarer  

 med lavt fedtindhold har god holdbarhed, hvorimod fede råvarer samt  

 færdiglavede produkter kun kan opbavares i kortere tid.
 Selvom mange produkter har lang holdbarhedstid, må korttidsopbevaring i  

 almindelighed tilrådes, især ved begrænset frostkapacitet.
Ved strømsvigt kan en fyldt 200 l-fryser stå 24 timer før temperaturen  

 bliver for høj, forudsat den ikke åbnes.
Derefter må der fremskaffes tøris,  

 som lægges over frysevarerne.
Der medgår 6 - 8 kg til en 200 liter fryser for  

 at holde en passende lav temperatur et døgn.
NB. låget skal være på klem af  

 hensyn til tørisens fordampning.
 Er temperaturen kommet op på plus 5 grader C, skal varerne hurtigst muligt  

 anvendes.
 Iscreme og bær tør op ved minus 10 grader C. og bør derfor altid anbringes  

 nederst.
 7. Optøning.
 Dybfrostvarer kan tilberedes uden forudgående optøning.
 I afsnittet om tilberedningsteknik for kød, fisk, grønsager m.m. er givet  

 retningslinjer for behandling af frosne varer.
Optøning af frosne levnedsmidler skal foregå således, at varen sikres mod  

 forurening.
Kølerum/-skab eller specielt temperaturreguleret optøningsrum  

 foretrækkes.
Optøning kan dog også ske i emballagen i rindende koldt vand,  

 såfremt emballagen er vandtæt.
Optøning ved stuetemperatur vil betyde større  

 afgivelse af »dryp« og kan ikke anbefales.
Tilberedning umiddelbart  

 før produktet er helt optøet giver det mindste safttab og må foretrækkes.  

 Optøede letfordærvelige varers ophold i temperaturområdet plus 5 grader C.  

 til plus 65 grader C. må ikke overstige 3 timer.
 Genindfrysning af optøede varer bør ikke finde sted, medmindre de efter  

 optøningen har været underkastet en effektiv varmebehandling.
 Litteraturhenvisning:
 Bekendtgørelse nr. 369 af 27. juni 1974 om detailforhandling, herunder ved  

 servering m.m. af levnedsmidler.
 Publikationer fra:
 Statens Husholdningsråd, Amager Fælledvej 56, 2300 København S.
 Dybfrostinstituttet, Kastelsvej 11, 2100 København Ø.
