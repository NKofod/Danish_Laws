 Firmaet havde ikke krav på genmæle, og nævnet  

 bemærkede, at det er redaktørens ret til at redigere mediet og  

 beslutte, hvad man vil bringe i mediet.
Kendelse fra Pressenævnet i sag nr.  

 15/2002 Pain Gone International ApS. har ved direktør  

  Preben  Nødskov klaget til Pressenævnet over et indslag bragt i  

 DRs "Rene Ord for Pengene" den 26. november 2001, idet man  

 mener, at god presseskik er tilsidesat.
Der er endvidere klaget over, at  

 Danmarks Radio har afvist at bringe et genmæle.
 Af indslaget fremgik følgende:
Studieværten: "Selvom mange af os tyer  

 til en enkel smertestillende pille i ny og næ, så ville det  

 selvfølgelig være rart helt at kunne undvære, og  

 måske er løsningen lige her (fremviser en Pain Gone-pen). Pain  

 Gone, som vidunderpennen hedder, skal bare rettes mod det sted, hvor du har  

 smerter.
Klik en 30-40 gange, og så skulle dine smerter være  

 på retur.
Og så koster den kun 300 kr." Herefter bringes udtalelser fra en mand og en kvinde.
 Kvinden: "Smerterne sidder her i baghovedet.  

 Her langs med og over øjet og inde i øret.
Manden: Nogle gange kan det gøre så  

 ondt, at man har tårer i øjnene, og så skal man  

 altså have noget medicin." Herefter vises billeder af en hånd, der klikker  

 på en Pain Gone-pen og piller, der hældes ud af et glas.
Speak: " Edit  Nørgaard  og  Poul  

  Andersen tager smertestillende medicin hver dag, men i denne uge har de sagt  

 ja til at afprøve et andet middel på markedet   en såkaldt  

 Pain Gone-pen.
På fire år har producenten solgt over 100.000  

 eksemplarer af pennen i Europa.
Og i brugsanvisningen står der, at  

 pennen kan lindre på såvel kroniske som akutte smerter.
På  

 hjemmesiden kan man finde dokumentationen   tre kliniske tests, der viser  

 resultater hos 76% af brugerne." Herefter interviewes overlæge  Markku  Vuorela,  

 Vejle Smerteklinik.
Markku  Vuorela: "Altså de resultater  

 jeg har set på Pain Gones hjemmeside på internettet, det er ikke  

 nogen videnskabelig dokumentation for dens effekt.
Det er bare beretninger  

 om, at der er nogle, der har afprøvet det, og så står der,  

 at hos nogle har det hjulpet og andre har det ikke.
Men det er ikke  

 videnskabelig dokumentation for noget som helst.
Speak: Men hos producenten i Hørsholm er der  

 ingen tvivl om virkningen." I billedet ses en Pain Gone-pen og følgende tekst:  

 "Telefoninterview  Aase  Nødskov, Salgschef, Pain Gone  

 International".
Aase  Nødskov: "Hvis du vidste, hvad  

 vi har af testimonials, der ringer til os og skriver til os, jamen det er jo  

 fantastisk   jeg har haft gigt i 20 år, og jeg tager slet ikke de  

 depotpiller mere   og sådan kunne jeg blive ved her fra og til jul.  

 Altså hvis du klemmer fingeren i en skuffe   jeg har prøvet det  

 selv   og sætter den på bagefter, hvor jeg er ved at gå op  

 i loftet og bruger Pain Gone, så går der ikke et halvt minut,  

 så er smerten væk.
Og det underlige er, jeg bliver ikke øm  

 i fingeren bagefter.
Det er simpelthen så spændende." Der høres latter fra publikum i studiet.
Speak: "Ideen bag Pain Gone-pennen er at  

 påvirke nervefibrene med elektrisk strøm.
Det er en kendt  

 metode, og apparatet her bliver ofte udlånt til patienter.
Men den  

 finske overlæge fra Vejle har ikke opnået samme effekt med Pain  

 Gone." Herefter interviewes overlæge  Markku  Vuorela  

 på ny.
M.V: "Altså mine erfaringer siger mig,  

 at det ikke virker.
Jeg har afprøvet det på  .. ca. 10  

 forskellige patienter både på kroniske smerter og patienter med  

 akutte smerter, sportsskader og lignende.
Og der var ingen af de patienter,  

 som følte nogen som helst effekt af det.
Speak: Pennen kan købes i  

 håndkøb og koster 299 kr.
Vores testpersoner fulgte  

 brugsanvisningen og brugte pennen flittigt." Der klippes til migrænepatient  Edit  

  Nørgaard.
Edit  Nørgaard: "Den har overhovedet  

 ikke virket på mig.
Jeg har overhovedet ikke kunnet mærke nogen  

 som helst forandring.
Jeg kunne lige så godt stå med en pis  nej  

 legetøjspistol." Der høres på ny latter fra publikum i  

 studiet, og der klippes til gigtpatient  Poul  Andersen.
Poul  Andersen: "På mig lindrer den  

 ikke, men om den hjælper andre, det kan jeg jo ikke sige.
Men for mit  

 vedkommende kan jeg kun sige, der er ingen effekt på den pen.
Speak:  Markku  Vuorela bruger fortsat elektrisk  

 smertebehandling, men mener, at Pain Gone-pennen er for simpel.
Han  

 sammenligner effekten med at få stød fra en engangslighter.
M.V.: Når du trykker på en  

 lighter, så kommer der en gnist, som antænder gassen.
Det er  

 præcist det samme, som der er i det her.
Jeg ved ikke, hvad en  

 engangslighter koster   for jeg ryger ikke selv   men jeg tror ikke, den  

 koster 300 kr." Der høres på ny latter fra publikum i  

 studiet.
Studieværten: "Omkring hver 8. dansker  

 lider af kroniske smerter.
På tekst-tv og vores hjemmeside giver den  

 finske overlæge gode råd til, hvad du kan gøre ved  

 sådanne smerter, og så finder du også links til forskellige  

 patientforeninger." Klageren har anført, at udsendelsen indeholder  

 forkerte faktiske oplysninger samt en række fortiede oplysninger,  

 hvilket tilsammen udgør en så grov forvrængning af fakta,  

 at fejlene bør rettes.
Klager mener, at fortielserne må  

 sidestilles med forkerte oplysninger af faktisk karakter, hvorfor disse  

 indgår i klagers krav om genmæle.
Udsagnet fra overlæge  Markku  Vuorela om, at der  

 ikke foreligger nogen videnskabelig dokumentation for Pain Gones effekt, og  

 at de resultater, der ligger på Pain Gones hjemmeside, blot er nogle  

 beretninger fra personer, der har prøvet Pain Gone-pennen, er  

 ifølge klager ukorrekt.
Dokumentationen på Pain Gones hjemmeside  

 er klinisk dokumentation og er altså andet end beretninger.
De to  

 kliniske undersøgelser af læge  Ole  Asbjørn opfylder de  

 krav og formalia, der stilles til en læge, der udfører klinisk  

 arbejde.
Dertil kommer, at artiklen om behandling af akut tennisalbue er  

 læst og kommenteret af professor  Frede  Olsen, ligesom en kommentar  

 har været offentliggjort i European Journal of General Practice.
Det er  

 klagers opfattelse, at udsendelsens forkerte oplysning på dette punkt  

 har så stor betydning for produktets troværdighed, at fejlen  

 må rettes.
I øvrigt er overlæge  Jens  Bülow, som DR  

 over for nævnet har henvist til, ikke konstitueret medlem af Den  

 Centrale Videnskabsetiske Komité, og han kan derfor ikke udtale sig  

 på vegne af denne komité.
 Klageren har videre anført, at DR på en  

 række punkter har fortiet oplysninger:
- Englands 5. største hospital er for tiden ved at  

 foretage en klinisk test af Pain Gone.
En delrapport om undersøgelsen  

 forventes klar i februar/marts måned 2002. Klager har gjort redaktionen  

 bekendt med eksistensen af denne undersøgelse.
- Pain Gone bygger på en 30 år gammel  

 behandlingsform, TNS, som er veldokumenteret, og som anvendes af  

 lægevidenskaben.
Behandlingen har således intet med et  

 "vidunder" at gøre.
Det skal i den forbindelse nævnes,  

 at Pain Gone er godkendt af Lægemiddelstyrelsen som medicinsk udstyr  

 baseret på TNS-metoden, ligesom Pain Gone i 1999 vandt prisen "The  

 Medical Product of the Year" i England.
- Den medvirkende overlæge  Markku  Vuorela fra  

 Vejle Smerteklinik tjener selv penge på alternativ smertebehandling  

 på et privathospital i Odense.
Her udfører han såkaldte  

 guldbehandlinger, og dette burde efter klagers opfattelse fremgå af  

 indslaget.
Han optræder i indslaget som en uafhængig ekspert.
Det  

 er en vigtig oplysning, der forties, idet han anmelder et konkurrerende  

 produkt, og han kan således være farvet af personlig interesse.  

 Dette blev redaktionen gjort opmærksom på forud for  

 programmet.
- Læge  Ole  Asbjørn blev inden udsendelsen  

 ringet op af en journalist fra DR.
Han gav tilladelse til, at han kunne  

 citeres, men betingede sig, at citaterne forlods ville blive forelagt ham til  

 godkendelse.
Han blev imidlertid ikke efterfølgende kontaktet af  

 redaktionen, hvilket klager står uforstående overfor henset til,  

 at han har stået for de kliniske forsøg, der er beskrevet  

 på Pain Gones hjemmeside.
Klageren finder, at redaktionen efter at være blevet  

 bekendt med disse oplysninger på eget initiativ skulle have medtaget de  

 fortiede faktiske oplysninger.
Det ville have været journalistisk  

 objektivt.
Klageren har endvidere gjort gældende, at man i  

 indslaget udsættes for en uanstændig behandling.
Indslaget var  

 ikke objektivt vægtet.
Både verbalt, visuelt og auditivt var  

 indslaget vægtet meget nedladende   til trods for, at klager har  

 ønsket at bidrage mest muligt:
- I indslaget var der alene ressourcer til at bringe en  

 telefonsamtale med Pain Gones salgschef  Aase  Nødskov og ikke et  

 tv-interview, som kritikere af Pain Gone fik lejlighed til at deltage i.  

 Dermed har klager, som er indslagets "offer", ikke fået samme  

 behandling, som de øvrige kilder.
Klager anser i øvrigt ikke  

 denne første samtale, hvor klager blev præsenteret for  

 programmets kritiske vinkel, for et interview.
 - Efter telefonsamtalen med  Aase  Nødskov blev der  

 bragt en kunstig, sarkastisk latter, hvilket efter klagers opfattelse er  

 kommenterende, ledende og manipulerende.
- Ydermere virker det planlagt og useriøst, at  

 redaktionen vælger to negative cases.
Udvælgelsen af de to  

 personer giver et ensidigt negativt billede af produktet, hvilket der ikke er  

 dækning for.
Det ville have været naturligt at vælge en  

 positiv og en negativ case.
- I det hele taget var der ikke en eneste ting i  

 programmet, der talte til fordel for Pain Gone.
Det gælder valg af  

 cases, ekspert, effekter, argumentation m.v.
Pain Gone fik ikke mulighed for  

 at komme til orde, og udsendelsen fik Pain Gone til at fremstå i et  

 negativt lys.
- I indslaget var der kun gjort plads til overlægen  

 fra Vejle.
Hans udsagn får lov til at stå uimodsagte.
Klager har  

 forsøgt at få udleveret dokumentation for lægens  

 undersøgelse af 10 Pain Gone-brugere, men lægen har oplyst, at  

 der ikke findes nogen dokumentation.
Ikke desto mindre har redaktionen valgt  

 ukritisk at bruge den pågældende som ekspert og hans Pain  

 Gone-undersøgelse som dokumentation.
- Da redaktionen før udsendelsen forelagde  

 indslagets kritiske vinkel for klager, spurgte klager til den konkrete  

 kritik, der ville blive fremført i indslaget.
Dette ønskede  

 redaktionen ikke at oplyse, og derved har man frataget klager muligheden for  

 at stå imod kritikken.
Klager har på intet tidspunkt opfattet  

  Aase  Nødskovs kommentar som et genmæle, og det har man  

 skriftligt gjort redaktionen opmærksom på.
 Klageren har anført, at de ovennævnte punkter  

 indikerer, at redaktionen på forhånd har haft en forudfattet  

 mening om Pain Gone og altså ikke været åben over for  

 modstående udsagn og holdninger.
 Klageren finder endvidere, at DR har handlet i strid med  

 god presseskik ved, at journalisten har meddelt  Aase  Nødskov, at man  

 vil omtale en stor engelsk undersøgelse i et senere program, hvorved  

 journalisten har givet  Aase  Nødskov falske forhåbninger om at  

 komme til orde på et senere tidspunkt uden mulighed for at få  

 dette ønske indfriet.
Klageren har yderligere gjort gældende, at  

 studieværtens indledningsvise omtale af produktet som en  

 "vidunderpen" efter klagers opfattelse er uetisk og  

 tendentiøs.
Pain Gone er aldrig blevet markedsført som et  

 vidunder, men som et alternativ til smertestillende piller.
Pain Gones  

 hjemmeside er ikke fyldt med vidtløftige påstande om, at pennen  

 kan helbrede alle.
Tværtimod påstår man alene, at pennen  

 virker på mange.
Ved at anvende udtrykket "vidunder"  

 får DR Pain Gone til at fremstå idiotisk, selvhævdende og  

 til grin, således at DR´s "afsløringer" af produktets  

 manglende effekt får yderligere vægt.
Klager har aldrig  

 påstået, at Pain Gone er en "vidunderpen" eller et  

 "vidundermiddel".
Klageren har i øvrigt oplyst, at DR tidligere i  

 1998 har testet Pain Gone.
Ved den lejlighed var testpersonerne to kvinder,  

 der begge havde positive erfaringer med produktet.
At DR nu er kommet frem  

 til en stik modsat konklusion virker skræmmende tilfældigt.
Et  

 stort licensfinansieret medie som DR må have en ekstra forpligtelse til  

 at efterprøve tingene grundigt og redeligt.
Som svar på DR´s bemærkning om, at programmet  

 har en let og humoristisk tone, og at dets format tilsiger, at de enkelte  

 eksempler ikke behandles over en længere periode, har klager  

 anført, at DR som programtilrettelægger har et ansvar over for  

 det produkt, man ønsker at omtale.
Behandlingen/omtalen af et udvalgt  

 produkt må veje tungere end en eller anden underholdningsform, som en  

 tilfældig redaktør har besluttet.
Klager har som virksomhed ikke  

 bedt om at deltage i dette underholdningsshow men går ud fra, at  

 almindelige journalistiske og etiske regler også gælder i dette  

 tilfælde.
Begge dele er i dette tilfælde tilsidesat.
Med hensyn til DRs anførsel om, at man undlod  

 at lade læge  Ole  Asbjørn komme til orde i indslaget, fordi man  

 blev opmærksom på, at den pågældende er personlig  

 bekendt af Pain Gones direktør  Preben  Nødskov, har klager  

 bemærket, at der er tale om en uholdbar argumentation.
Uanset de to  

 måtte være bekendte, bør  Ole  Asbjørn have ret til  

 at komme til orde, og det må være DRs pligt at bevise, at  

 venskabet mellem de to har påvirket testresultaterne.
Det er urimeligt  

 blot at fravælge  Ole  Asbjørn som kilde ud fra en helt  

 løsagtig påstand om, at et personligt bekendtskab gør  

 hans forskning utroværdig.
Klageren har afslutningsvis anført, at Pain Gone  

 International er et firma, der arbejder seriøst, lever op til  

 lovgivningen og alle de krav, der stilles til dets produkt.
Klager finder, at  

 indslaget har en sådan karakter, at det kan få ikke  

 uvæsentlige økonomiske konsekvenser for Pain Gone.
Som  

 kompensation ønsker klager at komme til genmæle i det  

 pågældende program, samt at redaktionen forpligter sig til at  

 offentliggøre resultatet af den engelske test, når denne  

 foreligger.
DR har afvist at have handlet i strid med god presseskik i  

 forbindelse med det pågældende indslag.
Endvidere finder DR ikke,  

 at klager er berettiget til et genmæle.
DR har oplyst, at det pågældende program er et  

 handlingsanvisende forbrugerprogram, hvis målgruppe er almindelige  

 danskere.
Programmets formål er at give forbrugerne et bedre grundlag  

 for deltagelse i den almindelige handel.
Programmet tester om det,  

 producenten eller produktet lover, holder.
Tonen er let og humoristisk, og i  

 overensstemmelse hermed formidles oplysninger om produkter og regler i vidt  

 omfang gennem konkrete eksempler.
Formatet og overskueligheden tilsiger, at  

 de enkelte eksempler ikke behandles over en længere periode, og i  

 konsekvens heraf vinkles historien, så de centrale budskaber sendes  

 komprimeret i enkelte eksempler.
Ethvert produkt, der forbruges er i  

 princippet det, programmet beskæftiger sig med, hvorfor redaktionen  

 ikke går udenom firmaer og produkter, som ikke selv ønsker at  

 medvirke.
For så vidt angår spørgsmålet om,  

 hvorvidt materialet på Pain Gones hjemmeside udgør klinisk  

 dokumentation for produktets virkning, har DR anført, at det af  

 speaken helt klart fremgår, at der er tale om klinisk  

 undersøgelse.
Det anføres således i speaken "  

 På hjemmesiden kan man finde dokumentationen   tre kliniske tests, der  

 viser resultater hos 76% af brugerne". Der er således ikke tale om  

 en faktuel fejl fra DRs side.
Indslaget fortsætter med  

 overlæge  Markku  Vuorelas vurdering.
Det er hans opfattelse, at  

 materialet på hjemmesiden kan betegnes som beretninger.  Overlæge  

  Jens  Bülow, der er medlem af Den Centrale Videnskabsetiske  

 Komité, er enig i, at de pågældende undersøgelser  

 ikke udgør valideret klinisk dokumentation.
Den nødvendige  

 objektivitet er ikke åbenbar, hvilket gør ordet  

 "beretning" dækkende for rapporterne på  

 hjemmesiden.
 DR har med hensyn til det af klager anførte  

 vedrørende fortiede oplysninger anført følgende:
- Undersøgelsen på det engelske hospital er  

 pågående, og der findes på nuværende tidspunkt end  

 ikke del-resultater fra undersøgelsen.
Alene oplysningen om, at  

 produktet gennemgår en undersøgelse, findes ikke relevant, da  

 det ikke siger noget om produktets funktionalitet.
- Det fremgår klart af indslaget, at Pain Gone  

 bygger på en velkendt behandlingsform, som benyttes af  

 lægevidenskaben.
På intet tidspunkt mystificeres  

 behandlingsformen eller kaldes "vidunder".
- Overlæge  Markku  Vuorela er speciallæge i  

 smertebehandling og har arbejdet med det i over 10 år.
På den  

 baggrund kan journalistens valg af ekspert ikke kritiseres.
DR kan i  

 øvrigt ikke genkende, at pågældende skulle have skjulte  

 hensigter med at stille op til interview om Pain Gone.
- Det fremgår klart, at Pain Gones egen  

 undersøgelse viser, at 76% af testpersonerne følte effekt ved  

 produktet.
På den baggrund er DR ikke enig i Pain Gones kritik af, at  

 læge  Ole  Asbjørns undersøgelse ikke er nævnt.  

 Når denne i indslaget alene citeres for sine forsøgsresultater,  

 skyldes det, at redaktionen under researchen blev bekendt med, at han er  

 personlig bekendt af Pain Gones direktør  Preben  Nødskov, og  

 at det ikke er tilfældigt, at det netop er  Ole  Asbjørn, der  

 har lavet testen.
Programmets redaktør vurderede, at journalisten  

 havde rimelig grund til at betvivle, hvorvidt  Ole  Asbjørn kunne  

 fremstå som uafhængig og objektiv.
DR har afvist, at indslaget ikke har været objektivt  

 vægtet, og at indslaget var nedladende.
DR har i den forbindelse  

 anført følgende:
- Det er ikke korrekt, at Pain Gone har fået nej til  

 et tv-interview.
Journalistens første henvendelse til Pain Gone blev  

 båndet, og dette interview danner baggrund for Pain Gones kommentar i  

 indslaget.
Dette er i fuld overensstemmelse med Pain Gone, der på intet  

 tidspunkt har ønsket, at interviewet foregik på anden vis.
I den  

 af klager fremlagte mail-korrespondance mellem klager og DR fremgår der  

 ikke noget krav om, at Pain Gone kommer til orde på anden vis.
I  

 øvrigt er et lydinterview fuldt dækkende for substans og  

 indhold.
- Citatet med  Aase  Nødskov er ikke  

 påført en kunstig latter.
Der er under hele udsendelsen  

 åbnet for mikrofonerne blandt publikum i studiet.
Det er deres spontane  

 reaktion, der høres.
- DR forbeholder sig altid ret til selv at vælge  

 sine cases.
De er tilfældig valgt udfra, at de medvirkende i forvejen  

 ikke har nogle erfaringer med produktet.
På den måde sikres en  

 objektiv vurdering fra almindelige forbrugere.
- Det er ikke korrekt, at der ikke er noget i indslaget,  

 der taler for Pain Gone.  Aase  Nødskovs citat og gengivelsen af  

 undersøgelsen på Pain Gones hjemmeside er for produktets effekt.  

 Indslaget konkluderer ikke, at produktet ikke virker.
Omvendt har Pain Gone  

 ikke kunnet dokumentere videnskabeligt over for forbrugerne,  

 lægevidenskaben eller programmet, at det har nogen effekt.
Derfor er  

 oplysningen om, at nogle mennesker ikke oplever nogen effekt ved brug af  

 produktet, væsentlig viden for forbrugerne.
 - Overlæge  Markku  Vourela er som nævnt  

 ekspert i smertebehandling og fremstår i indslaget som sådan.  

 Hans erfaringer med produktet bliver på intet tidspunkt benævnt  

 eller fremført som dokumentation, men som hans egen erfaring med  

 produktet.
DR har endvidere afvist, at Pain Gone ikke i  

 tilstrækkelig grad har fået mulighed for at komme til orde i  

 indslaget.
Ved henvendelsen til Pain Gones salgschef  Aase  Nødskov  

 blev denne gjort bekendt med, at journalisten havde givet produktet til to  

 tilfældige personer, som ikke mente, at pennen havde haft nogen effekt  

 på dem.
Desuden blev  Aase  Nødskov gjort bekendt med, at  

 overlæge  Markku  Vuorela til journalisten havde oplyst, at han havde  

 prøvet produktet på ca. 10 personer uden effekt.
Journalisten  

 bad om en kommentar, hvorefter  Aase  Nødskov svarede således,  

 som det er gengivet i indslaget.
Citatet blev efterfølgende  

 såvel skriftligt som mundtligt forelagt  Aase  Nødskov til  

 godkendelse.
Citatet blev godkendt uden protest.
Hvad angår brugen af udtrykket  

 "vidunderpen" har DR bemærket, at dette ord klart ligger  

 inden for rammerne af, hvordan journalister kan præsentere et produkt.  

 Ordet er hverken negativt ladet eller sagt ironisk.
Redaktionen ville have  

 brugt samme udtryk, hvis indslaget havde omhandlet 12 personer, som havde  

 haft gavn af produktet.
Sammenfattende har DR anført, at indslaget belyser  

 et produkt i fuld overensstemmelse med god presseskik.
Klager har fået  

 forelagt de faktuelle oplysninger og har fået lejlighed til at  

 kommentere disse.
At indslaget har en vinkel, hvor eksperter høres  

 kombineret med to tilfældigt udvalgte testpersoners oplevelse betyder  

 ikke, at god presseskik ikke er iagttaget, eller at indslaget er  

 tendentiøst eller manipulerende.
 I sagens behandling har følgende  

 nævnsmedlemmer deltaget: Niels Grubbe, Aage Lundgaard, Tage Clausen og  

 Ole Askvig.
 Pressenævnet udtaler:
 Pressenævnet bemærker indledningsvis, at  

 redaktøren i overensstemmelse med det almindelige princip om  

 redaktørens ret til at redigere mediet er berettiget til at beslutte,  

 hvad man vil bringe i mediet.
Om end der mellem parterne er modstridende oplysninger om,  

 hvilke oplysninger der blev forelagt klager forud for udsendelsen, finder  

 nævnet, at klager ved salgschef  Aase  Nødskov i  

 tilstrækkeligt omfang er kommet til orde over for oplysningerne bragt i  

 indslaget.
Nævnet finder imidlertid, at det burde have fremgået  

 af indslaget, at overlæge  Markku  Vuorela, der udtaler sig kritisk om  

 Pain Gone-pennen, i sin egen privatklinik tilbyder en anden form for  

 alternativ smertebehandling.
Ved at undlade at bringe denne oplysning har  

 Danmarks Radio handlet i strid med god presseskik, og nævnet udtaler  

 sin kritik.
 Nævnet finder ikke herudover, at Danmarks Radio har  

 handlet i strid med god presseskik i forbindelse med det  

 pågældende indslag.
 Det følger af medieansvarslovens § 36, stk. 1, at  

 en anmodning om genmæle over for oplysninger af faktisk karakter, som  

 er egnet til at påføre nogen økonomisk eller anden skade  

 af betydning, og som er bragt i et massemedie, skal tages til følge,  

 medmindre oplysningernes rigtighed er utvivlsom.
 Hvad angår udsagnet fra overlæge  Markku  

  Vuorela om, hvorvidt der er videnskabelig dokumentation for Pain Gones  

 effekt, finder nævnet, at klager ikke har krav på genmæle,  

 idet Danmarks Radio alene viderebringer overlægens vurdering.
Nævnet finder endvidere, at redaktionelt fravalg af  

 oplysninger i denne sag ikke kan sidestilles med oplysninger af faktisk  

 karakter.
Nævnet bemærker i den forbindelse, at redaktøren  

 i overensstemmelse med det almindelige princip om redaktørens ret til  

 at redigere mediet er berettiget til at beslutte, hvilke oplysninger man vil  

 bringe i mediet.
Klager er således ej heller berettiget til et  

 genmæle på dette punkt.
 I medfør af medieansvarslovens § 49  

 pålægges det herefter den ansvarshavende redaktør af  

 Danmarks Radio at offentliggøre følgende:
 "Kendelse fra Pressenævnet.
Den 26. november 2001 bragte Danmarks Radio i  

 programmet "Rene ord for pengene" et indslag om et produkt ved navn  

 Pain Gone, som er en pen, der skulle kunne lindre smerter.
Pain Gone  

 International har klaget til Pressenævnet, idet man mener, at god  

 presseskik er tilsidesat.
Pressenævnet finder, at det burde have  

 fremgået af indslaget, at overlæge  Markku  Vuorela, der udtaler  

 sig kritisk om Pain Gone-pennen, i sin egen privatklinik tilbyder en anden  

 form for alternativ smertebehandling.
Ved at undlade at bringe denne  

 oplysning har Danmarks Radio handlet i strid med god presseskik, og  

 nævnet udtaler sin kritik.
 København, den 23. maj 2002.
Niels Grubbe, Aage Lundgaard, Tage Clausen og Ole  

 Askvig." Afsagt den 23. maj 2002.
