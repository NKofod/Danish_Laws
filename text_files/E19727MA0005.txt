 Der er rejst spørgsmål om en såkaldt kautionsforsikringspræmie, der  

 undertiden betales i forbindelse med køb af automobiler hos  

 automobilforhandlere, skal medregnes i automobilernes afgiftspligtige værdi  

 efter merværdiafgiftsloven.
Finansieringen af automobilsalget sker ved, at køberen i en bank opnår et  

 lån svarende til restkøbesummen.
Sælgeren kautionerer over for banken for  

 lånet.
For denne kaution beregner sælgeren sig en kautionsforsikringspræmie  

 på 2 - 5 pct af lånets hovedstol.
Beløbet påføres som regel købekontrakten,  

 der er udformet med sædvanligt ejendomsforbehold.
Købekontrakten  

 transporteres sædvanligvis til banken som sikkerhed for lånet.
Den omhandlede kautionsforsikringspræmie må betragtes som et  

 finansieringstillæg, der skal medregnes i automobilernes afgiftspligtige  

 værdi efter merværdiafgiftsloven.
Dette gælder, uanset om der udstedes  

 særskilt faktura over tillægget, og uanset om købekontrakten transporteres  

 til den långivende bank.
