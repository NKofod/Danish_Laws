Klage  

 over tvangsbehandling Sundhedsvæsenets Patientklagenævn fandt, at  

 betingelserne for tvangsmedicinering var opfyldte, og at tvangsbehandlingen  

 for  

 så vidt angik motivationsperioden opfyldte kravet om mindst indgribende  

 foranstaltning.
Sundhedsvæsenets Patientklagenævn lagde vægt på, at patienten  

 gennem 16 dage blev forsøgt motiveret for frivillig behandling, før  

 beslutning  

 om tvangsmedicinering blev truffet.
Nævnet var af den opfattelse, at tvangsbehandling med  

 tablet som udgangspunkt må betragtes som en mindre indgribende foranstaltning  

 end tvangsbehandling med injektion, medmindre der foreligger helt konkrete  

 omstændigheder.
At en patient gennem motivationsperioden har været vedvarende  

 afvisende overfor behandling med tablet, var efter nævnets opfattelse ikke  

 ensbetydende med, at patienten fortsat ville være afvisende over for at  

 modtage  

 tvangsbehandling i form af tabletter, når en beslutning om tvangsbehandling  

 var  

 blevet godkendt.
 Af partshøringssvaret fra den behandlingsansvarlige  

 overlæge fremgik dog, at patienten på intet tidspunkt med tvang havde  

 modtaget  

 injektionsbehandling, men at patienten efter beslutningen om tvangsbehandling  

 accepterede tablet behandling, som så blev iværksat i henhold til mindste  

 middels princip og i overensstemmelse med behandlingsbeslutningen på  

 tvangsprotokolskema nr. 2, og således at tabletbehandling efterfølgende blev  

 registreret som tvangsbehandling.
 Sundhedsvæsnets Patientklagenævn lagde herefter til  

 grund, at der den 16. marts 2004 blev truffet beslutning om tvangsbehandling  

 med primært tablet/smeltetablet Zyprexa, subsidiært injektion Zyprexa i en  

 dosis op til 30 mg dagligt.
 Sundhedsvæsnets Patientklagenævn tiltrådte på denne  

 baggrund den afgørelse, der blev truffet af Det lokale Psykiatriske  

 Patientklagenævn.
