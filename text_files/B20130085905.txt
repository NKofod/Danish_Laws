Bekendtgørelse om ændring af bekendtgørelse om statens uddannelsesstøtte (SU-bekendtgørelsen) § 1 I bekendtgørelse nr. 1269 af 17. december 2012 om statens uddannelsesstøtte (SU-bekendtgørelsen) foretages følgende ændringer:
 1. Indledningen affattes således:
»I medfør af § 2, stk. 9, § 2 a, stk. 4, § 3, stk. 6, § 4, § 5, stk. 2, § 8, stk. 4, § 10 a, stk. 3, § 10 b, stk. 6, § 13, stk. 2 og 4, § 14, stk. 3, § 15, § 16, stk. 3, 4 og 6, § 17, stk. 2, § 18, stk. 3, § 19, stk. 1, 2 og 6, § 20, § 20 a, § 21, stk. 3 og 4, § 22, stk. 2, § 22 a, stk. 3, § 24, stk. 10, § 25, stk. 8, § 27, stk. 2, § 29, stk. 4, § 30, stk. 6, § 31, stk. 1, § 35, stk. 1 og 3, § 38, stk. 1, § 38 a, stk. 2 og 3, § 38 b, stk. 3, § 38 c, stk. 5, § 38 d, stk. 4, § 39, stk. 9, § 42, stk. 2 og 3, § 43, stk. 1 og 2, § 43 a, § 45, § 46 b, stk. 3 og 4, § 46 c, stk. 3, § 46 d, stk. 4, 46 e, stk. 6, § 46 f, stk. 5, § 46 g, stk. 2, § 46 h, stk. 4, og § 62, stk. 5, i SU-loven, jf. lovbekendtgørelse nr. 661 af 29. juni 2009, som ændret ved lov nr. 1524 af 27. december 2009, lov nr. 581 af 1. juni 2010, lov nr. 561 af 6. juni 2011, lov nr. 274 af 19. marts 2013 og lov nr. 485 af 17. maj 2013, samt i medfør af § 43 a, stk. 1, efter forhandling med finansministeren og skatteministeren, og § 46 a, stk. 3, efter forhandling med kulturministeren, fastsættes:« 2. Overskriften til afsnit II affattes således:
»Udlandsstipendium og udlandsstudielån« 3. I § 81, stk. 1, § 81, stk. 2, § 81, stk. 4, § 87, stk. 1, § 87, stk. 2, 1. led, § 87, stk. 3, tre steder i § 89, stk. 1, § 89, stk. 2, § 91, stk. 1, § 92, stk. 1, § 92, stk. 2 og § 93, indsættes efter »udlandsstipendium«: »og udlandsstudielån«.
 4. I § 81 indsættes efter stk. 1 som nyt stykke:
»Stk. 2. Den uddannelsessøgende skal søge om udbetaling af udlandsstudielån gennem styrelsens selvbetjeningssystem, jf. § 70.« Stk. 2-4 bliver herefter stk. 3-5.
 5. I § 82 indsættes efter »tilsvarende«: »for at give ret til udlandsstipendium«.
 6. § 83 ophæves.
 7. § 84 affattes således:
 »§ 84. Til uddannelser, der i Danmark ville blive udbudt efter lov om videregående kunstneriske uddannelsesinstitutioner, gives kun udlandsstipendium og udlandsstudielån, hvis uddannelsen er særskilt godkendt hertil.
Stk. 2. Godkendte uddannelser optages på en liste, der offentliggøres på styrelsens hjemmeside www.su.dk.
Listen revideres én gang årligt pr. 1. januar.
Stk. 3. Uddannelsessøgende, der søger om udlandsstipendium og udlandsstudielån, kan tildeles udlandsstipendium og udlandsstudielån og bevare retten hertil, selv om uddannelsen udgår af listen efter ansøgningstidspunktet.« 8. § 85 ophæves.
 9. I § 87 indsættes efter stk. 1 som nye stykker:
 »Stk. 2. Den uddannelsessøgende skal søge om udbetaling af udlandsstudielån gennem styrelsens selvbetjeningssystem, jf. § 70.
 Stk. 3. Udlandsstudielånet tildeles altid med det størst mulige beløb, der beregnes på baggrund af den valutakurs, der gælder den 1. i den måned, hvor udlandsstipendiet udbetales, eller den første bankdag herefter, jf. § 94.
 Stk. 4. Udlandsstudielån udbetales tidligst, når den uddannelsessøgende har accepteret lånebetingelserne og anmodet om udbetaling gennem styrelsens selvbetjeningssystem, jf. § 70. Styrelsen kan bestemme, at visse ansøgere kan indgive anmodning om udbetaling af udlandsstudielån i papirform.
 Stk. 5. Udlandsstudielån udbetales ikke med beløb under 500 kr.
Stk. 6. Udlandsstudielån, der er tildelt, men ikke udbetalt, bortfalder, hvis den uddannelsessøgende ikke har anmodet om udbetaling inden 1 måned efter uddannelsesperiodens udløb, jf. 91, stk. 1.« Stk. 2-4 bliver herefter stk. 7-9.
 10. I § 90, stk. 1, der bliver stk. 2, udgår », lov om Det Informationsvidenskabelige Akademi«.
 11. I § 91 , indsættes som stk. 3:
»Stk. 3. Ansøgning om udlandsstudielån skal være modtaget i styrelsens selvbetjeningssystem, jf. § 70, inden udgangen af den uddannelsesperiode, der søges udlandsstudielån til.« 12. I § 92, stk. 4 , ændres »den samlede betaling« til: », udlandsstudielånet og den samlede betaling.
Først nedsættes udlandsstudielånet og dernæst udlandsstipendiet«.
§ 2 Stk. 1. Bekendtgørelsen træder i kraft den 1. juli 2013.
Stk. 2. Uddannelsessøgende, der har ret til udlandsstudielån, jf.
SU-lovens § 46 e, fra bekendtgørelsens ikrafttræden, kan tidligst søge om tildeling og udbetaling fra den 1. november 2013, jf. dog § 91, stk. 3.
