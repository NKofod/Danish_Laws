Betænkning afgivet af Uddannelsesudvalget den 8. maj 2007 Betænkning over Forslag til lov om ændring af lov om  

 erhvervsuddannelser og forskellige andre love og om ophævelse af lov om  

 grundlæggende social- og  

  

 sundhedsuddannelser og lov om landbrugsuddannelser (Ungdomsuddannelse  

 til alle) [af  

 undervisningsministeren (Bertel Haarder)] 1. Ændringsforslag Undervisningsministeren har stillet 10 ændringsforslag til  

 lovforslaget.
2. Udvalgsarbejdet Lovforslaget blev fremsat den 28. februar 2007 og var til 1. behandling  

 den 13. marts 2007. Lovforslaget blev efter 1. behandling henvist til  

 behandling i Uddannelsesudvalget.
Møder Udvalget har behandlet lovforslaget i 4 møder.
Høring Et udkast til lovforslaget har inden fremsættelsen været sendt i  

 høring, og undervisningsministeren sendte den 22. december 2006 dette udkast  

 til udvalget, jf. alm. del − bilag 153. Den 2. marts 2007 sendte  

 undervisningsministeren de indkomne høringssvar samt et notat herom til  

 udvalget.
Skriftlige henvendelser Udvalget har i forbindelse med udvalgsarbejdet modtaget 1  

 skriftlig henvendelse fra Fagligt Fælles Forbund (  

 3F  

 ).
 Undervisningsministeren har over for udvalget kommenteret den  

 skriftlige henvendelse til udvalget.
Deputationer Endvidere har Fagligt Fælles Forbund (  

 3F  

 ) mundtligt over for udvalget redegjort  

 for sin holdning til lovforslaget.
Spørgsmål Udvalget har stillet 18 spørgsmål til undervisningsministeren  

 til skriftlig besvarelse, som denne har besvaret.
 9 af udvalgets spørgsmål til undervisningsministeren og dennes  

 svar herpå er optrykt som bilag 2 til betænkningen.
3. Tilkendegivelse fra undervisningsministeren Undervisningsministeren har over for udvalget tilkendegivet  

 følgende:
Jeg skal over for udvalget oplyse, at lovforslaget samlet set  

 forventes at medføre, at flere elever end hidtil kan  

 gennemføre en erhvervsuddannelse.
Forslaget tilsigter bl.a., at ingen elever  

 påbegynder et grundforløb uden et realistisk færdiggørelsesperspektiv.
Derfor  

 skal der, som det er anført i de almindelige bemærkninger til lovforslaget,  

 foretages en justering af reglerne om adgangsbegrænsning i forbindelse med  

 gennemførelsen af forslaget.
 I dag møder eleverne  

 først for alvor adgangsbegrænsningen langt inde i grundforløbet, hvor alt for  

 mange skuffes i deres forventning om at få en plads i en af de mest populære  

 modeuddannelser.
Etablering af flere  

 indgange til erhvervsuddannelserne og fremrykning af tidspunktet for  

 adgangsbegrænsning  

 til uddannelsens indgang vil samlet set bidrage til at mindske frafaldet og  

 øge  

 elevernes mobilitet.
Omlægningen af adgangsbegrænsningen vil ikke i sig selv  

 føre til, at flere uddannelser omfattes af adgangsbegrænsning.
I dag er der  

 adgangsbegrænsning til ni uddannelser.
Adgangsbegrænsning vil som hidtil ikke  

 omfatte elever med uddannelsesaftale.
For at sikre, at  

 eleverne ikke får en falsk forventning om, at uddannelsesgarantien betyder,  

 at  

 man kan gennemføre enhver ønsket uddannelse, herunder en af de  

 adgangsbegrænsede uddannelser, vil skolerne i fremtiden kun kunne optage  

 elever  

 med uddannelsesaftale, dog i særlige tilfælde et begrænset antal elever uden  

 uddannelsesaftale, i et grundforløb i en indgang eller en afgrænset del af en  

 indgang (uddannelsesfamilie), når elevens formål med grundforløbet er at  

 gennemføre  

 en af de adgangsbegrænsede uddannelser.
De elever, som derved får afslag på  

 optagelse i grundforløbet, skal tilbydes optagelse i et andet grundforløb i  

 indgangen eller i en anden indgang.
I dag optages elever  

 i grundforløb, der sigter på adgangsbegrænsede uddannelser, i et omfang, der  

 langt overstiger kapaciteten i de adgangsbegrænsede uddannelser.
Det har  

 medført, at eleverne i betydeligt omfang falder fra og ikke kan motiveres til  

 at fortsætte i en beslægtet uddannelse.
Det ses også i vidt omfang, at elever  

 i  

 en periode fastholdes i et urealistisk håb om, at en gentagelse af  

 grundforløbet, dele af det eller en udvidelse af skoleforløbet med valgfri  

 undervisning vil føre til, at de kan slippe gennem adgangsbegrænsningen på et  

 senere tidspunkt.
Langt de fleste af disse elever ender dog også med at blive  

 skuffet og falder fra.
 Det er dette frafald,  

 som den ændrede adgangsbegrænsning skal komme til livs samtidig med, at  

 uddannelsesgarantien vil blive opfattet som reel for de unge, som optages i  

 et  

 grundforløb, både med henblik på en af de ni adgangsbegrænsede uddannelser og  

 en af de ca. 115 andre erhvervsuddannelser.
4.  

 Indstillinger og politiske bemærkninger Et  

  

 flertal  

  

 i udvalget  

 (udvalget med undtagelse af EL) indstiller lovforslaget til  

  

 vedtagelse  

  

 ved 3. behandling med de stillede  

 ændringsforslag.
 Et  

  

 mindretal  

  

 i  

 udvalget (EL) indstiller lovforslaget til  

  

 forkastelse.  

  

 Mindretallet vil stemme for ændringsforslag nr. 1, 3, 8, 9 og 10, men vil  

 stemme imod ændringsforslag nr. 2, 4 og 5. Mindretallet vil hverken stemme  

 for  

 eller imod ændringsforslag nr. 6 og 7.
Enhedslistens medlemmer af udvalget bemærker, at lovforslaget  

 indeholder trindeling af erhvervsuddannelserne, hvor de samlede forløb, som  

 vi  

 kender i dag, skal opløses i forskellige afstigningstrin.
Men det er ikke til  

 gavn for de unge.
Der vil være langt færre jobmuligheder for en elev med en  

 halv uddannelse.
Man stikker de unge blår i øjnene ved at oprette disse  

 blindgyder, som arbejdsgiverne ikke er interesserede i, og som stiller de  

 unge  

 dårligt.
De høringsberettigede parter udtrykker da også stor skepsis over for  

 yderligere trindeling, og det gælder så forskellige parter som DA, LO,  

 Håndværksrådet og Rådet for de Grundlæggende Erhvervsrettede Uddannelser.  

 Undervisningsministeriet bemærker hertil i høringsresumeet, at DA, LO og  

 Håndværksrådet havde plads i det ministerielle udvalg, der har foreslået  

 netop  

 trindeling.
Men parterne havde intet at skulle have sagt, i forhold til om  

 der  

 skulle være trindeling eller ej, for det stod i udvalgets kommissorium, og  

 det  

 var ikke til diskussion.
Lovforslaget indfører niveaudeling.
Konsekvenserne af at lave  

 forskellige niveauer i uddannelserne er, at der vil ske en sortering af  

 eleverne.
Når eleverne skal fordeles på A- og B-hold, vil en økonomisk  

 presset  

 teknisk skole koncentrere sine kræfter på eleverne i A-klasserne.
B-klasserne  

 vil få dårligere undervisning og blive ringere stillet efter endt uddannelse.  

 Endvidere umuliggør en opdeling, at eleverne i B-klassen kan lære af eleverne  

 i  

 A-klassen  og omvendt.
Lovforslaget øger forskellene mellem eleverne og  

 øger  

 uligheden i samfundet.
Lovforslaget skærper adgangsbegrænsningen til  

 erhvervsuddannelserne.
Adgangsbegrænsningen sælges som en slags  

 »uddannelsesgaranti« − vel at mærke for dem, der er kommet ind på  

 uddannelsen.  

 Enhedslisten finder det fuldstændig uacceptabelt, at forligspartierne vil  

 indføre adgangsbegrænsning til erhvervsuddannelsernes grundforløb under dække  

 af at sikre arbejde efter endt uddannelse.
Historisk har ministerierne aldrig  

 kunnet forudse beskæftigelsen for færdiguddannede, så lovforslaget er  

 unyttigt  

 og betyder udelukkende, at færre vil få en uddannelse inden for det, de  

 brænder  

 for.
Enhedslisten finder det uansvarligt at lægge flere opgaver på  

 erhvervsskolerne, uden at der medfølger økonomiske midler til at løfte de  

 mange  

 omkostningsfyldte opgaver.
Dette er særlig alvorligt i lyset af de mange  

 nedskæringer på erhvervsskolerne.
 Siumut, Tjóðveldisflokkurin, Fólkaflokkurin og Inuit Ataqatigiit  

 var på tidspunktet for betænkningens afgivelse ikke repræsenteret med  

 medlemmer  

 i udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
5. Ændringsforslag med bemærkninger Ændringsforslag Til § 1 Af  

 	  

  

 undervisningsministeren,  

  

 tiltrådt af  

  

 udvalget:
 1)  

  

 I den under  

  

 nr. 21  

  

 foreslåede ændring ændres »I  

  

 § 22  

  

 indsættes  

 som  

  

 nr. 5:«  

  

 til: »I  

  

 § 22, nr. 3,  

  

 ændres  

 »og«  

 til: »,«, i  

  

 nr. 4  

  

 ændres ».« til:  

 »og«, og som  

  

 nr. 5  

  

 indsættes:«.
[Teknisk ændring] Af  

 	  

  

 undervisningsministeren,  

  

 tiltrådt af et  

  

 flertal  

  

 (udvalget med undtagelse af EL):
 2)  

  

 Efter nr. 33  

 indsættes som nyt nummer:
»01.  

  

 I  

  

 § 35, stk. 1, nr. 12,  

  

 ændres »områdefag«  

 til: »kompetencemål«.« [Konsekvens af ændringen i nr. 23] Af  

 	  

  

 undervisningsministeren,  

  

 tiltrådt af  

  

 udvalget:
 3)  

  

 Efter nr. 40 indsættes som nyt  

 nummer:
 »02.  

  

 I  

  

 § 38, stk. 5,  

  

 der bliver stk. 6, ophæves  

  

 nr. 1,  

  

 og »nr. 1 og 4-6« ændres til:  

 »nr. 3-5«.
Nr. 2-6 bliver herefter nr. 15.« [Konsekvens af ændringen  

 i nr. 25] Af  

 	  

  

 undervisningsministeren,  

  

 tiltrådt af et  

  

 flertal  

  

 (udvalget med undtagelse af EL):
 4)  


  

 Nr.  

 42  

  

 affattes  

 således:
»42.  

  

 I  

  

 § 40, stk. 3,  

  

 ændres »ad hoc-udvalg«  

 til: »udviklingsudvalg eller fagligt udvalg, nedsat efter § 37, stk. 8«.« [Konsekvens af ændringen i nr. 38] Til § 11 5)  

  

 Før nr. 1 indsættes som nye numre:
 »01.  

  

 I  

  

 § 2, stk. 1, nr. 3,  

 litra a  

  

 og  

  

 b,  

  

 ændres  

 »1-9« til: »1-8«.
02.  

  

 I  

  

 § 3, stk. 1, 1. pkt.,  

  

 ændres »nr. 9«  

 til: »nr. 8«.« [Konsekvens af ændringen i nr. 1] Til § 12 6)  

  

 Efter nr. 1 indsættes:
»01.  

  

 I  

  

 §  

 34 a, stk. 3,  

  

 ændres »3-7« til: »3-5«.« [Konsekvens af ændringen i nr. 2] 7)  

  

 Efter nr. 2 indsættes:
»02.  

  

 I  

  

 § 34 b,  

  

 ændres »3-7« til: »3-5«.« [Konsekvens af ændringen i nr. 2] Af  

 	  

  

 undervisningsministeren,  

  

 tiltrådt af  

  

 udvalget:
Til § 19 8)  

  

 I  

  

 nr. 1  

  

 udgår », som affattet ved denne lovs § 2, nr. 1-9 og 13«.
[Teknisk ændring] 9)  

  

 I  

  

 nr. 3  

  

 udgår », som affattet ved denne lovs § 13, nr. 1«.
[Teknisk ændring] 10)  

  

 I  

  

 nr. 4  

  

 udgår », som affattet ved denne lovs § 15, nr. 1 og 3«.
[Teknisk ændring] Bemærkninger Til nr. 1 Der er tale om en lovteknisk rettelse som følge af forslaget i §  

 1, nr. 21, hvori der indsættes et nyt nr. 5 i § 22.
Til nr. 2 Der er tale om konsekvensændringer som følge af forslaget i § 1,  

 nr. 23, om ændring af lovens § 24, stk. 2, hvorefter ordet områdefag  

 erstattes  

 med ordet kompetencemål.
Til nr. 3 Der er tale om konsekvensændringer som følge af forslaget i § 1,  

 nr. 25, om ændring af lovens § 25, stk. 3, 1. pkt., hvorefter der i § 25,  

 stk.  

 3, ikke sondres mellem grundfag, områdefag og specialefag.
Som følge heraf  

 vil  

 der ikke blive tale om at vælge grundfag i hovedforløbet.
Til nr. 4 Der er tale om en konsekvensændring som følge af forslaget i §  

 1, nr. 38, hvori der indsættes et nyt stk. 8 i § 37, hvorefter et eller flere  

 faglige udvalg for landbrugsuddannelserne kan have en sammensætning, der ikke  

 består af lige mange arbejdsgiver- og arbejdstagerrepræsentanter.
Til nr. 5 Der er tale om konsekvensændringer som følge af forslaget i §  

 11, nr. 1, der ophæver § 3, stk. 1, nr. 4, i lov om godtgørelse ved  

 deltagelse  

 i erhvervsrettet voksen- og efteruddannelse.
Til nr. 6 og 7 Der er tale om konsekvensændringer som følge af forslaget i §  

 12, nr. 2, der ophæver §  

 34 a,  

 stk. 5, nr. 6 og 7, i lov om institutioner for erhvervsrettet uddannelse.
Til nr. 8-10 Der er tale om lovtekniske ændringer, idet hensigten med de  

 foreslåede bestemmelser er, at rettighederne i henhold til lov om  

 Arbejdsgivernes Eleverefusion, lov om bonus til elever i ungdomsuddannelse  

 med  

 lønnet praktik og lov om befordringsrabat til uddannelsessøgende i  

 ungdomsuddannelser  

 m.v. bevares uanset de foreslåede ændringer i lovforslagets § 2, nr. 19  

 og 13,  

 § 13, nr. 1, og § 15, nr. 1 og 3.
Troels Christensen (V)   

 Anne‑Mette Winther Christiansen (V)   

 Britta Schall Holberg (V)   

 Tina Nedergaard (V)   

  

 fmd.  

  

 Ellen Trane Nørby (V)   

 Martin Henriksen (DF)   

 Søren Krarup (DF)   

 Lars Barfoed (KF)   

 Jens Jørgen Nygaard (KF)  

  

    

  

 Christine Antorini (S)   

 Kirsten Brosbøl (S)   

 Carsten Hansen (S)   

 Bjarne Laustsen (S)   

 Margrethe Vestager (RV)  

  

  nfmd.  

  

 Bente Dahl (RV)   

 Pernille Vigsø Bagge (SF)   

 Pernille Rosenkrantz‑Theil (EL) Siumut, Tjóðveldisflokkurin, Fólkaflokkurin og Inuit  

 Ataqatigiit havde ikke medlemmer i udvalget.
Folketingets sammensætning Venstre, Danmarks Liberale Parti (V) 52 Enhedslisten (EL) 6 Socialdemokratiet (S) 47 Siumut (SIU) 1 Dansk Folkeparti (DF) 23 Tjóðveldisflokkurin (TF) 1 Det Konservative Folkeparti (KF) 18 Fólkaflokkurin (FF) 1 Det Radikale Venstre (RV) 17 Inuit Ataqatigiit (IA) 1 Socialistisk Folkeparti (SF) 11 Uden for folketingsgrupperne (UFG) 1 Bilag 1 Oversigt over bilag vedrørende L 173 Bilagsnr.
Titel 1 Høringssvar og høringsnotat, fra undervisningsministeren 2 Udkast til tidsplan for udvalgets behandling af  

 lovforslaget 3 Tidsplan for udvalgets behandling af lovforslaget 4 Henvendelse af 16/4-07 fra Fagligt Fælles Forbund (  

 3F  

 ) 5 1. udkast til betænkning 6 Udtalelse fra undervisningsministeren 7 Ændringsforslag fra undervisningsministeren 8 2. udkast til betænkning Oversigt over spørgsmål og svar vedrørende L 173 Spm.nr.
Titel 1 Spm. om, i hvilket omfang EUD-loven gælder for  

 landmandsuddannelsen, til undervisningsministeren, og ministerens svar herpå 2 Spm. om etablering af nye uddannelser med udgangspunkt i  

 landmandsuddannelsen, til undervisningsministeren, og ministerens svar herpå 3 Spm. om opkrævning af gebyr for praktikpladsgodkendelse,  

 til undervisningsministeren, og ministerens svar herpå 4 Spm. om, om undtagelsesbestemmelserne også gælder for nye  

 uddannelser, til undervisningsministeren, og ministerens svar herpå 5 Spm. om repræsentation i fællesudvalget, til  

 undervisningsministeren, og ministerens svar herpå 6 Spm. om koblingen til AMU-systemet, til  

 undervisningsministeren, og ministerens svar herpå 7 Spm. om forpligtelse til at sikre mulighed for  

 sammenlægning af AMU- og EUD-udvalg, til undervisningsministeren, og  

 ministerens svar herpå 8 Spm. om mulighed for sammenlægning mellem fællesudvalget  

 for landbrug og andre udvalg, til undervisningsministeren, og ministerens  

 svar herpå 9 Spm. om partsrepræsentation i det faglige udvalg  

 vedrørende landbrugsuddannelser, til undervisningsministeren, og ministerens  

 svar herpå 10 Spm. om arbejdsgiverrepræsentation i det faglige udvalg  

 vedrørende landbrugsuddannelser, til undervisningsministeren, og ministerens  

 svar herpå 11 Spm. om sammensætningen af det faglige udvalg vedrørende  

 landbrugsuddannelser, til undervisningsministeren, og ministerens svar herpå 12 Spm. om finansiering af organisationer, der er medlemmer  

 af faglige uddannelsesudvalg, til undervisningsministeren, og ministerens  

 svar herpå 13 Spm. om sammenlægning af henholdsvis uddannelse til  

 jordbrugsassistent og faglært landmand, til undervisningsministeren, og  

 ministerens svar herpå 14 Spm. om undtagelsesbestemmelserne for  

 landbrugsuddannelser, til undervisningsministeren, og ministerens svar herpå 15 Spm. om kommentar til henvendelse af 16/4-07 fra Fagligt  

 Fælles Forbund (  

 3F  

 ),  

 til undervisningsministeren, og ministerens svar herpå 16 Spm. om undtagelsesbestemmelsernes indflydelse på de  

 eksisterende erhvervsfaglige uddannelser, til undervisningsministeren, og  

 ministerens svar herpå 17 Spm. om, om LandboUngdom også er en  

 lønmodtagerorganisation, til undervisningsministeren, og ministerens svar  

 herpå 18 Spm. om, hvor de ansatte i landbruget er organiseret, til  

 undervisningsministeren, og ministerens svar herpå Bilag 2 Nogle af udvalgets spørgsmål til  

 undervisningsministeren og dennes svar herpå Spørgsmålene og undervisningsministerens svar herpå er optrykt  

 efter ønske fra udvalget.
 Spørgsmål 2:
Kan der med udgangspunkt i landmandsuddannelsen etableres nye  

 uddannelser, som også vil være omfattet af undtagelsesreglerne? Svar:
 Forslaget i § 1, nr. 38, om bemyndigelse til at godkende en  

 særlig sammensætning af faglige udvalg for landbrugsuddannelser gælder også  

 for  

 fremtidige landbrugsuddannelser.
 Forslaget i § 1, nr. 47 om behandlingen af tvistigheder gælder  

 for så vidt angår landbrugsuddannelser kun for uddannelsen til faglært  

 landmand, det vil sige den grunduddannelse, der opretholdes indtil videre  

 efter  

 bestemmelsen i lovforslagets § 18, stk. 2.
Bestemmelsen i § 18, stk. 2, indebærer alene, at de  

 landbrugsuddannelser, som er oprettet med hjemmel i landbrugsuddannelsesloven  

 fortsætter indtil reglerne om dem ophæves eller afløses af nye regler,  

 fastsat  

 i medfør af lov om erhvervsuddannelser.
Disse uddannelser kan kun ændres  

 inden  

 for rammerne af den ændrede erhvervsuddannelseslov, da deres hidtidige  

 hjemmelslov ophæves efter lovforslaget.
 Spørgsmål 3:
Skal LandboUngdom fortsat  

 kunne opkræve gebyr for praktikpladsgodkendelse (p.t. 2.400 kr.)? Svar:
 Landbrugsuddannelsesudvalget har overfor Undervisningsministeriet  

 oplyst, at LandboUngdom ikke opkræver gebyr for godkendelse af  

 praktikpladser.
Landbrugsuddannelsesudvalget oplyser, at udvalget i  

 overensstemmelse med lov om landbrugsuddannelser har lagt  

 praktikpladsarbejdet  

 ud til en række underudvalg, der er sammensat af repræsentanter for Dansk  

 Landbrug, LandboUngdom og Danske Landbrugsskoler.
Disse udvalg har ansat en  

 eller flere praktik- og uddannelseskonsulenter, som udfører det daglige  

 praktikarbejde.
Praktikarbejdet består i konsulenternes besøg og gennemgang  

 af  

 landbrugsbedrifterne i forbindelse med praktikpladsgodkendelsen.
Udover  

 indstilling vedrørende godkendelse leverer konsulenterne serviceydelser med  

 hensyn til løn-, praktik- og uddannelsesforholdene.
Desuden tilbydes  

 læremestrene et læremesterkursus og alle førsteårseleverne får besøg af  

 konsulenterne ude på praktikstederne.
Læremesteren betaler 2.400 kr. for disse serviceydelser.
Beløbet  

 dækker ikke alle omkostninger, således at Dansk Landbrug betaler de  

 yderligere  

 omkostninger.
Denne finansiering fra Dansk Landbrug dækker selve  

 praktikgodkendelsen.
 Jeg kan henholde mig til oplysningerne fra  

 Landbrugsuddannelsesudvalget, idet jeg samtidig kan oplyse, at der ikke er og  

 heller ikke efter samordningen af landbrugsuddannelserne under  

 erhvervsuddannelsesloven  

 vil være hjemmel til, at de faglige udvalg kan opkræve betaling for  

 godkendelse  

 af praktikpladser.
 Spørgsmål 5:
Ifølge lovforslaget skal fællesudvalget godkendes som fagligt  

 udvalg, når uddannelserne er sammenlagt.
Fællesudvalget består af  

 arbejdsgiverorganisationerne: Dansk Landbrug, LandboUngdom og Gartneri-,  

 Land-  

 og Skovbrugets Arbejdsgivere (GLS-A) samt arbejdstagerorganisationen  

 3F.
En del arbejdsgivere er medlem i alle  

 tre arbejdsgiverorganisationer.
Er det i overensstemmelse med dansk ret og  

 tradition at tildele et repræsentativt udvalg beføjelser til at udføre  

 retshandlinger,  

 når den ene part (arbejdsgiverne) har adgang til tredobbelt repræsentation i  

 udvalget? Svar:
 Jeg har ikke grundlag for at udtale mig om, hvilke foreninger og  

 organisationer, der vil få sæde i fællesudvalget, da der endnu ikke  

 foreligger  

 en ansøgning om godkendelse af et sådant udvalg.
 I bemærkningerne til lovforslagets § 1, nr. 38, er det blandt  

 andet anført, at fællesudvalgets nærmere sammensætning og kompetence vil bero  

 på aftale mellem de to udvalg, som indgår i fællesudvalget, og at godkendelse  

 af fællesudvalget som fagligt udvalg kun vil blive meddelt, hvis udvalget  

 sammensættes med lige mange medlemmer fra hvert af de to repræsenterede  

 udvalg.
 Det lægges til grund, at hvert af de to udvalg i fællesudvalget  

 vil optræde som én blok, hvor de medlemmer, der kommer fra Det faglige  

 Uddannelsesudvalg vil have et fælles mandat i forhold til dette udvalg og de  

 medlemmer, der kommer fra Landbrugsuddannelsesudvalget, der forudsættes  

 godkendt som fagligt udvalg, vil have et fælles mandat fra dette udvalg.
 Et mandat fra et af udvalgene vil kunne tilbagekaldes, indtil  

 der er truffet en beslutning i den pågældende sag, hvorefter beslutningen kun  

 vil kunne ændres i enighed, med mindre en af de to blokke splittes.
 Dette svarer reelt til forholdene i de paritetiske faglige  

 udvalg, hvor der efter det for ministeriet oplyste i praksis kun træffes  

 afgørelser i enighed.
Jeg ser ikke noget retligt eller demokratisk problem med hensyn  

 til, at fællesudvalget får beføjelser som fagligt udvalg.
Jeg bemærker, at de  

 udviklingsudvalg, som også kan oprettes efter lovforslaget med beføjelser som  

 fagligt udvalg, heller ikke behøver at være paritetisk sammensatte.
 Det tilføjes, at det hidtidige Landbrugsuddannelsesudvalg i  

 realiteten har haft beføjelser inden for lov om landbrugsuddannelser, der  

 svarer til et fagligt udvalgs beføjelser inden for lov om  

 erhvervsuddannelser.
 Spørgsmål 8:
Lovforslaget har bl.a. til formål at rationalisere og forenkle.  

 I overensstemmelse hermed sammenlægges en række faglige udvalg og  

 uddannelsessekretariater i øjeblikket.
Vil forslagets særbestemmelser om det  

 kommende fællesudvalg for landbrug hindre en sammenlægning med de øvrige  

 udvalg  

 for gartneri og skovbrug? Svar:
 Den foreslåede undtagelsesbestemmelse i lovforslagets § 1, nr. 38,  

 gælder kun for faglige udvalg for landbrugsuddannelser.
 Bestemmelsen hindrer ikke oprettelse af administrative  

 fællesskaber mellem udvalg, der bliver godkendt efter udtagelsesreglen og  

 uddannelser,  

 der er oprettet efter lovens hovedregel.
 Bestemmelsen tvinger heller ikke til, at udvalg skal godkendes  

 efter undtagelsesreglen, ligesom bestemmelsen ikke hindrer, at paritetiske  

 faglige udvalg sammenlægger sig.
 En sammenlægning af det forventede fællesudvalg for  

 landbrugsuddannelsen med andre faglige udvalg vil ikke kunne ske, men der vil  

 ikke være noget til hinder for, at organisationer og foreninger på området  

 aftaler at oprette et fagligt udvalg i overensstemmelse med lovens  

 hovedregel.
 Spørgsmål 11:
LO har i sit høringssvar beklaget, at parterne i det fælles  

 udvalg, som skal sammensætte en ny landbrugsuddannelse, ikke selv kan  

 beslutte  

 sammensætningen af det nye faglige udvalg.
Vil ministeren kunne acceptere, at  

 udvalget sammensættes på en anden måde, hvis det beror på en indstilling fra  

 det fælles udvalg? Svar:
Den foreslåede undtagelsesbestemmelse om sammensætning af  

 faglige udvalg på landbrugsuddannelsesområdet bygger på en antagelse om, at  

 Landbrugsuddannelsesudvalget og Det Faglige Uddannelsesudvalg for Jordbrug  

 vil  

 danne et fællesudvalg, der skal have til opgave at fremsættes forslag om en  

 fælles landbrugsuddannelse.
Det fremgår af bemærkningerne til lovforslagets §  

 1, nr. 38, at godkendelse af dette fællesudvalg som fagligt udvalg kun vil  

 blive meddelt, hvis udvalget nedsættes med lige mange medlemmer fra hvert af  

 de  

 to repræsenterede udvalg.
 Hvis de to udvalg på et tidspunkt ønsker at afstå fra at bruge  

 undtagelsesbestemmelsen, og dermed beslutter at falde tilbage på lovens  

 hovedregel om paritetisk sammensatte faglige udvalg, er der i lovforslaget  

 intet,  

 der vil hindre en sådan beslutning.
 Spørgsmål 12:
Ministeren har ønsket, at landmændenes ungdomsorganisation »LandboUngdom«  

 kan indtræde i det nye faglige uddannelsesudvalg, som opstår på baggrund af  

 fællesudvalget for sammenlægning af landbrugsuddannelserne.
Mener ministeren,  

 at det er foreneligt med et partsstyret uddannelsessystem, at foreninger, der  

   

 ligesom LandboUngdom  oppebærer tilskud fra tipsmidlerne, kan optræde  

 som  

 fuldgyldige medlemmer af et fagligt uddannelsesudvalg, mens de normale  

 repræsentanter,  

 dvs. faglige foreninger og arbejdsgiverorganisationer, ikke må drives med  

 tipsmidler, men alene er medlemsfinansieret? Svar:
 Jeg finder ikke grundlag for at antage, at den omstændighed, at  

 LandboUngdom modtager tilskud af tipsmidlerne som elevorganisation, kan være  

 nogen hindring for, at organisationen kan være medlem af et fagligt udvalg,  

 der  

 er sammensat efter lovforslagets § 1, nr. 38, om sammensætning af faglige  

 udvalg for landbrugsuddannelser.
 Om organisationen faktisk bliver medlem af udvalget, vil afhænge  

 af den indstilling, som jeg måtte modtage fra det faglige udvalg for  

 landbrugsuddannelsen og Landbrugsuddannelsesudvalget om sammensætningen af et  

 fællesudvalg, jvf. forslaget i § 1, nr. 38.
 Spørgsmål 13:
Som bekendt har Landbrugsuddannelsesudvalget og Det Faglige  

 Uddannelsesudvalg for Jordbrug i nogle år arbejdet på at uddannelserne til  

 jordbrugsassistent og til faglært landmand ensrettes, så begge uddannelser  

 kan  

 samlæses.
Det har resulteret i, at de to uddannelser i dag praktisk talt er  

 ens.
Er det disse to uddannelser, der skal sammenlægges, eller er formålet  

 med  

 lovforslagets særbestemmelser, at sammenlægningen skal kunne udvides til et  

 større  

 omfang? Svar:
 Udgangspunktet er en fælles landbrugsuddannelse, der skal træde  

 i stedet for landbrugets grunduddannelse og landbrugsuddannelsen efter  

 erhvervsuddannelsesloven, som indeholder to specialer (Jordbrugsassistent og  

 Jordbrugsmaskinfører).
 Fællesudvalget forudsættes at stille forslag om en ny  

 landbrugsuddannelse i overensstemmelse med de almindelige bestemmelser herom  

 i  

 erhvervsuddannelseslovens § 1, stk. 3, om godkendelse af erhvervsuddannelser,  

 og jeg vil ikke tage stilling til, hvad resultatet af arbejdet med  

 udviklingen  

 af fremtidens landbrugsuddannelser kan blive.
 Målet er, at vi får en rationel og tidssvarende  

 uddannelsesstruktur for landbrugets uddannelser.
 Spørgsmål 14:
Lovforslagets sammenlægningsbestemmelser på landbrugsområdet er  

 i bemærkningerne udtrykkeligt anført som undtagelsesbestemmelser til sikring  

 af  

 traditioner fra loven om landbrugsuddannelser.
Skal det forstås således, at  

 uddannelser under Det Faglige Uddannelsesudvalg for Jordbrug, hvor det  

 faglige  

 indhold ikke har været en del af landbrugsskolernes tradition, ikke kan  

 omfattes af undtagelsesbestemmelserne  

 ? Svar:
 Jeg henviser til mit svar af 30. marts 2007 på udvalgets  

 spørgsmål nr. 2 til L 173, stillet i udvalgets brev af 23. marts 2007,  

 hvorefter undtagelsen i lovforslagets § 1, nr. 38, vedrørende sammensætning  

 af  

 faglige udvalg for landbrugsuddannelser også gælder for fremtidige  

 landbrugsuddannelser.
 Endvidere henviser jeg til mit svar på udvalgets spørgsmål nr.  

 13.
 Det gælder om, at organisationerne på området gennem de udvalg,  

 som nedsættes efter lovforslaget, fremkommer med de uddannelsesforslag, som  

 erhvervet har brug for, og som kan gennemføres inden for de ressourcer, der  

 er  

 til rådighed.
 Spørgsmål 15:
Ministeren bedes kommentere henvendelse af 16. april 2007 fra Fagligt  

 Fælles Forbund (  

 3F  

 ),  

 jf.
L 173 - bilag 4.
 Svar:
 Fagligt Fælles Forbund (  

 3F  

 )  

 antager i henvendelsen, at lønmodtagersiden i det fællesudvalg, der forventes  

 oprettet til varetagelse af opgaver vedrørende en kommende fælles  

 landbrugsuddannelse, alene repræsenteres med 25 pct., mens arbejdsgiversiden  

 repræsenteres med 75 pct.
 Jeg vil henvise til mit svar af 30. marts 2007 på spørgsmål 9  

 til lovforslaget, stillet med udvalgets brev af 23. marts 2007. I dette svar  

 har jeg blandt andet fremhævet, at uddannelsen til faglært landmand efter lov  

 om landbrugsuddannelser har omkring 10 gange så mange elever som den  

 tilsvarende  

 uddannelse efter erhvervsuddannelsesloven.
Eleverne og erhvervet vælger altså den uddannelse, som ikke har  

 et paritetisk udvalg.
Derfor ligger det ikke lige for, at den fremtidige  

 uddannelse skal arve konstruktionen fra den gældende erhvervsuddannelseslov  

 helt automatisk.
 På den anden side kan man heller ikke blot se bort fra, at nogle  

 altså har valgt uddannelsen, der har et paritetisk udvalg, og derfor er  

 forhandlingerne mellem partierne bag Velfærdsaftalen resulteret i den  

 foreliggende  

 kompromismodel, som giver de interesserede organisationer og foreninger meget  

 stor frihed til selv at finde de fremtidige løsninger.
Som bekendt indeholder forslaget ikke, at lønmodtagersiden  

 repræsenteres med 25 pct. og arbejdsgiversiden med 75 pct.
Forslaget  

 indebærer,  

 at et fællesudvalg med repræsentanter fra de to udvalg kan godkendes, hvis  

 det  

 består af lige mange fra hvert udvalg, og at udvalgene selv aftaler den  

 nærmere  

 sammensætning.
Der er intet i lovforslaget, der hindrer, at parterne  evt. ad  

 åre  enes om at oprette et sædvanligt fagligt udvalg, således at  

 undtagelsesbestemmelsen derefter ikke bruges.
Det må bero på udviklingen i  

 landbrugserhvervet, og lovforslaget vil således også på dette punkt  

 fremtidssikre rammen om erhvervsuddannelserne.
 3F  

 er  

 endvidere inde på, at antallet af selvstændige landmænd sammenholdt med  

 antallet af lønmodtagere inden for landbrugserhvervet ikke adskiller sig  

 væsentligt fra f.eks. håndværksfagene og derfor ikke kan begrunde en særlig  

 status for landbrugserhvervet.
 Jeg kan ikke vurdere de tal,  

 3F  

 lægger frem, men vil atter henvise til mit svar på spørgsmål 9, hvor det  

 blandt  

 andet er anført, at det bærende element for landbrugsuddannelserne efter  

 landbrugsuddannelsesloven og de oprindelige landbrugsskoler er  

 selvstændighedskulturen.  

 Jeg bemærker endvidere, at der i rapporten om fremtidens erhvervsuddannelser  

 blev lagt vægt på uddannelse til selvstændighed og iværksætterkultur, og jeg  

 finder det på den baggrund værdifuldt, at landbrugsuddannelserne fortsat kan  

 bygge  

 på selvstændighedskulturen og dermed kan være det gode eksempel for de øvrige  

 erhvervsskoler.
 Jeg lægger derfor vægt på, at de organisationer, som i særlig  

 grad står for denne dimension i uddannelserne, fortsat får mulighed for at  

 bidrage til en videreførelse af det, som har været et særligt kendemærke for  

 landbrugsuddannelserne efter landbrugsuddannelsesloven.
 Endelig bemærker  

 3F,  

 at landbrugets organisationsopbygning medfører, at samme arbejdsgiver kan  

 være  

 medlem af tre arbejdsgiverorganisationer i uddannelsens faglige udvalg, mens  

 denne dobbeltorganisationsform ikke gælder for lønmodtagere.
 Jeg kan herom i det hele henvise til mit svar af 30. marts på  

 spørgsmål 5 til lovforslaget, der er stillet med udvalgets brev af 23. marts  

 2007.
