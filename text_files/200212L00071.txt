Fremsat den 6. november 2002 af  

 undervisningsministeren (Ulla Tørnæs) Forslag til Lov om ændring af lov om  

 landbrugsuddannelser (Ændringer af uddannelsens struktur) § 1 I lov om landbrugsuddannelser, jf. lovbekendtgørelse nr. 871 af 23.  

 oktober 2002, foretages følgende ændring:
 1. I § 4 indsættes som stk. 2:
»Stk. 2. Uddannelsens varighed, jf. stk. 1, kan forlænges med  

 indtil 2 måneder for elever, som begynder på uddannelsen uden  

 forudgående kendskab til landbrugserhvervet.
Undervisningsministeren  

 fastsætter efter den fremgangsmåde, der er nævnt i § 2,  

 nærmere regler herom, jf. § 2.« § 2 Loven træder i kraft den 1. januar 2003.
Bemærkninger til lovforslaget Almindelige bemærkninger 1. Lovforslagets baggrund I henhold til aftalen om finansloven for 2003 mellem  

 regeringen, Dansk Folkeparti og Det Radikale Venstre om Bedre uddannelser  

 mv. skal der skabes hjemmel til at omlægge landbrugsuddannelsens  

 modul 1a til et fleksibelt skoleophold på 4   16 uger.
Forlængelsen skal tilgodese særlige behov hos  

 den del af de unge, som starter på uddannelsen uden forudgående  

 kendskab til erhvervet.
Omlægningen skal ske gennem ændring af de  

 administrativt fastsatte nærmere regler om uddannelsen, således  

 at den nye fleksibilitet kan være indført senest fra august  

 2003. Baggrunden er, at et stigende antal unge, der optages i landbrugets  

 grunduddannelse har vanskeligt ved at indfri kravene i praktik efter det  

 relativt korte indledende skoleophold.
Dette forhold tilskrives i vidt  

 omfang, at et stigende antal elever begynder uddannelsen uden  

 forudgående kendskab til landbrugserhvervet og de særlige  

 vilkår, der er knyttet til en tilværelse som beskæftiget  

 eller selvstændig inden for landbruget.
Denne omstændighed  

 antages også at have bidraget væsentligt til et  

 uforholdsmæssigt stort frafald i løbet af praktikopholdet,  

 hvilket er utilfredsstillende for såvel eleverne som arbejdsgiverne.  

 Samtidig kan der konstateres stigende kvalifikations- og kompetencekrav i  

 landbruget.
Der vil for disse unge typisk være behov for et  

 længere indledende skoleophold i uddannelsen til faglært landmand  

 end de nuværende 8 uger.
Omvendt vil et antal unge på baggrund af  

 tidligere erhvervserfaringer herunder en familiemæssig tilknytning til  

 erhvervet kunne gennemføre det indledende skoleophold på mindre  

 end de nuværende 8 uger.
På den baggrund skal skoleopholdet  

 gøres fleksibelt inden for en ramme på 4   16 uger.
 Lov nr. 371 af 6. juni 1991 om landbrugsuddannelser  

 fastlagde den gældende uddannelsesstruktur således, at  

 landmandsuddannelsens omfang og struktur forudsattes uforandret i forhold til  

 de landbrugsuddannelser, som eksisterede på daværende tidspunkt  

 med hjemmel i lov om folkehøjskoler, landbrugsskoler,  

 husholdningsskoler og efterskoler, jf. lovbekendtgørelse nr. 661 af  

 26. oktober 1988.
Om forarbejderne til lov om landbrugsuddannelser henvises  

 til: Lovforslag L 97, 2. samling 1990   91, Folketingets Forhandlinger sp.  

 1112ff, 1795ff, 6106ff og 6587ff, Till.
A sp. 2211, Till.
B sp. 619 og Till.  

 C sp. 607.
2. Lovforslagets indhold Lovforslaget giver mulighed for, at  

 undervisningsministeren efter indstilling fra det rådgivende organ  

 på området (Landbrugsuddannelsesrådet eller det i et  

 samtidigt fremsat lovforslag oprettede Landbrugsuddannelsesudvalg) kan  

 fastsætte regler om, at grunduddannelsen til landmand kan  

 forlænges med op til 2 måneder til at vare i alt 46  

 måneder.
En længere uddannelsestid vil være  

 nødvendig, når der fastsættes regler om den aftalte  

 fleksibilitet, med mindre praktiktidens længde skulle påvirkes af  

 en forlængelse af skoleundervisningen.
Da fleksibiliteten netop skal  

 være til gavn for unge uden forudgående kendskab til erhvervet,  

 ville det være uhensigtsmæssigt om landbrugspraktikken skulle  

 begrænses til fordel for skoleundervisning.
Når uddannelsestiden efter forslaget kan  

 forlænges med op til 2 måneder (svarende til 8 skoleuger ) for  

 elever, der har behov for det, bliver det muligt at fastsætte regler  

 om, at den indledende skoleperiode i uddannelsen til faglært landmand  

 (landbrugets grunduddannelse) kan fastsættes som et fleksibelt  

 forløb fra 4   16 uger.
Fleksibiliteten indebærer, at  

 undervisningens tilrettelæggelse kan tage hensyn både til de  

 landbrugsfremmede elevers forudsætninger for at kunne indfri kravene  

 til faglige færdigheder i praktik og til fagligt stærke elevers  

 mulighed for at kunne komme hurtigere igennem uddannelsen.
3. Høring Lovforslaget vil blive sendt til høring samtidig  

 med fremsættelsen.
4. Lovforslagets økonomiske og administrative konsekvenser 4.1. Økonomiske konsekvenser for stat, kommuner og amtskommuner Ved finanslovsaftalen er der afsat en samlet  

 beløbsramme på 3 mio. kr. i 2003 og 4 mio. kr. i BO-årene  

 2004-6 til indførelse af et fleksibelt modul 1 a på 4   16 uger.  

 Beløbet svarer til, at ca. 25 % af det årlige antal  

 tilgangselever på ca. 800 kan få 8 ugers yderligere undervisning  

 i modul 1 a.
Ved at anvende den nye mulighed for fleksibilitet fuldt ud, kan  

 udvidelsen yderligere komme en elev til gode for hver to elever, der  

 får reduceret skoleopholdet med 4 uger.
4.2. Administrative konsekvenser for stat, kommuner og amtskommuner Ingen 4.3. Økonomiske konsekvenser for erhvervslivet Ingen 5. Administrative konsekvenser for borgerne Ingen 6. Lovforslagets miljømæssige konsekvenser Ingen 7. Lovforslagets forhold til EU-retten Lovforslaget indeholder ikke EU-retlige aspekter Vurdering af konsekvenser af lovforslaget Positive konsekvenser/mindreudgifter Negative konsekvenser/ merudgifter Økonomiske konsekvenser for stat, kommuner og  

 amtskommuner Ingen 3,0 mio. kr.
Administrative konsekvenser for stat, kommuner og  

 amtskommuner Ingen Ingen Økonomiske konsekvenser for erhvervslivet Ingen Ingen Administrative konsekvenser for erhvervslivet Ingen Ingen Miljømæssige konsekvenser Ingen Ingen Administrative konsekvenser for borgerne Ingen Ingen Forholdet til EU-retten Forslaget indeholder ikke EU-retlige aspekter Bemærkninger til lovforslagets  

 enkelte bestemmelser Til § 1 Til nr. 1 Landbrugsuddannelsen varer almindeligvis 42 måneder,  

 der omfatter skoleundervisning og praktikuddannelse.
Undervisningsmisteren  

 fastsætter efter lovens § 2 skoleundervisningens varighed efter  

 indstilling fra Landbrugsuddannelsesrådet.
Efter disse regler varer  

 skoleundervisningen i uddannelsens første skolemodul (modul 1 a) 8  

 uger.  Efter de nugældende regler vil en forlængelse af  

 skoleundervisningen bevirke, at praktiktiden i uddannelsen må afkortes  

 tilsvarende inden for den lovmæssigt fastsatte samlede varighed af  

 uddannelsen på 42 uger.
Efter lovforslaget vil en forlængelse af  

 skoleundervisningen i modul 1 a (med indtil 8 uger) kunne medføre en  

 tilsvarende forlængelse af uddannelsestiden, således at  

 praktiktiden ikke afkortes.
Til § 2 Det foreslås, at loven træder i kraft, således at der  

 med virkning for optagelsen i uddannelsen senest fra august 2003 kan  

 være fastsat de nødvendige ændringer i reglerne om  

  uddannelsernes struktur, varighed og indhold mv.
Bilag 1 Lovforslaget sammenholdt med gældende lov Gældende formulering Lovforslaget I lov om landbrugsuddannelser, jf. lovbekendtgørelse nr. 831 af 23.  

 oktober 2002 foretages følgende ændring:
§ 4. Grunduddannelsen til landmand tilrettelægges  

 således, at den giver de unge faglige og almene kvalifikationer til at  

 varetage funktioner inden for landbrugserhvervet.
Uddannelsen varer i  

 almindelighed 42 måneder tilrettelagt som en vekseluddannelse,  

 således at der skiftes mellem skoleundervisning og praktikuddannelse i  

 flere landbrugsbedrifter.
 1. I § 4 indsættes som stk. 2:
