Sambeskatningscirkulæret - Sambeskatningscirkulæret, - Told- og Skattestyrelsens kommentar.
Det nye består i, at alt lovstof om sambeskatning, som hidtil har  

 været medtaget i anvisningen, og som ikke dækker over  

 særskilte betingelser eller vilkår fastsat af  

 Ligningsrådet, er taget ud af anvisningen.
Det har betydet, at  

 indholdet af de dagældende betingelser i TS-cirkulære 1992-6,  

 punkt. 1. og 1.2., som drejede sig om, hvilke selskaber der kan sambeskattes,  

 samt om ejerforhold, ikke længere er medtaget, da dette indhold direkte  

 fremgår af selskabsskattelovens § 31. På samme måde er det  

 dagældende indhold af betingelse 1.5., som var en afskrift af visse  

 bestemmelser i konkursskatteloven, bl.a. om ophør af tilladelse til  

 sambeskatning ved afsigelse af konkursdekret, fjernet fra anvisningen.
 Disse forandringer er ikke udtryk for en ændring i gældende  

 retstilstand, men vil bl.a. betyde, at den af Ligningsrådet fastsatte  

 anvisning om sambeskatning, jf. selskabsskattelovens § 31, fremover skal  

 læses i forlængelse af skattelovgivningens almindelige  

 bestemmelser om sambeskatning.
Som det endvidere fremgår af anvisningens indledning, har  

 Ligningsrådet ikke fastsat nye betingelser og vilkår.
Der er  

 udelukkende foretaget ændringer af redaktionel karakter, herunder som  

 følge af den ændrede opsætning af anvisningen og som  

 følge af ændret lovgivning.
Told- og Skattestyrelsen skal i den forbindelse fremhæve, at det  

 forhold, at det dagældende vilkår 2.6., om  

 investeringsfondshenlæggelser, jf.
TS-cirkulære 1992-6, nu er  

 udgået, ikke skal forstås som en skærpelse af praksis for  

 så vidt angår de afskrivningsberettigede aktiver, som er  

 anskaffet senest dagen forud for den 30/4 1992.
