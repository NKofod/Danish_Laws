Indledning Efter arbejdsmiljølovens § 38 påhviler det arbejdsgiveren at sørge for, at  

 arbejdet planlægges, tilrettelægges og udføres sikkerheds- og sundhedsmæssigt  

 forsvarligt.
Hvor der ved arbejdet kan være risiko for overførsel af AIDS-virus (HIV),  

 skal arbejdsgiveren sørge for, at der træffes effektive foranstaltninger for  

 at beskytte de ansatte, jfr. § 13 i bekendtgørelse nr. 323 af 7. juli 1983 om  

 arbejdets udførelse.
Desuden skal arbejdsgiveren efter arbejdsmiljølovens §  

 17 gøre de ansatte bekendt med de ulykkes- og sundhedsfarer, der er i  

 forbindelse med arbejdet, og sørge for, at de ansatte får nødvendig oplæring  

 og instruktion i at udføre arbejdet på farefri måde.
 Denne anvisning indeholder en orientering om sygdommen AIDS og risikoen  

 for smitte med AIDS-virus i arbejdsmiljøet samt retningslinier for, hvorledes  

 nævnte bestemmelser kan opfyldes ved arbejde, hvor der kan opstå fare herfor.
 Arbejdstilsynet kræver, at arbejdet udføres i overensstemmelse med  

 retningslinierne i anvisningen eller på anden lige så forsvarlig måde.
Ud fra generelle betragtninger om risikovurdering og sikkerhed er behovet  

 for iværksættelse af særlige foranstaltninger meget lille.
På den anden side  

 er konsekvenserne af HIV-infektion meget alvorlige.
Herudover har det været  

 et ønske at søge at bekæmpe usikkerheden og frygten omkring AIDS ved  

 oplysning.
Dette er baggrunden for, at direktoratet har udsendt denne  

 anvisning.
 Anvisningen er udarbejdet af Direktoratet for Arbejdstilsynet på baggrund  

 af et samarbejde med Sundhedsstyrelsen om revision af Sundhedsstyrelsens:  

 Retningslinier ved optræden af erhvervet immundefektsyndrom (AIDS) fra 1985.
1. Orientering AIDS er en forkortelse for Acquired Immuno Deficiency Syndrome  

 (erhvervet immunsvigt).
 AIDS karakteriserer det mest almindelige slutstadie for de, som bliver  

 syge af Human ImmundefektVirus.
 Dette virus har haft forskellige betegnelser, men kaldes nu HIV . -  

 HIV angriber specielt de hvide blodlegemer, der normalt er en vigtig del af  

 det menneskelige immunforsvar, og nedbryder derved kroppens modstandskraft.
Sygdomsbilledet ved HIV-infektion er følgende: Inden for de første  

 måneder, efter at personen er smittet, kan man se et mildt sygdomsbillede med  

 let feber, lymfeknudesvulst eller udslæt, men i cirka halvdelen af tilfældene  

 forløber smitten uden symptomer.
De HIV-smittede danner med få undtagelser  

 antistoffer mod HIV inden for 3 måneder.
Disse kan påvises ved blodprøver.  

 Det er frivilligt at få foretaget en sådan blodprøve, og det kan foregå  

 anonymt.
Personen betegnes som "HIV-positiv" (egentlig  

 anti-HIV-positiv),"sero-konverteret" eller bare  

 "positiv". Den pågældende er efter den nuværende viden smittefarlig  

 fra smittetidspunktet og resten af livet, og antistofferne virker ikke  

 beskyttende over for virus.
Efter yderligere en periode (år) indtræder hos ca. en trediedel af de  

 smittede den egentlige sygdom AIDS og hos ca. en trediedel andre alvorlige  

 symptomer.
For sygdommen AIDS er der tale om et broget sygdomsbillede, der  

 skyldes defekt immunforsvar.
Dette viser sig ved talrige infektioner og  

 undertiden svulster.
Endnu dør AIDS-patienter næsten alle inden for få år.
Helbredende behandling er endnu ikke mulig.
Nogle præparater er under  

 afprøvning, og et af dem - AZT - er vist at kunne forlænge overlevelsen hos  

 AIDS-patienter.
Behandlingen er imidlertid forbundet med alvorlige  

 bivirkninger.
Anvendelse af AZT-behandling i tidlige faser af HIV-infektionen  

 er på forsøgsstadiet.
Vaccination er ikke mulig endnu, og der forventes at gå  

 flere år, før effektiv vaccine og/eller behandling er tilgængelig.
 Forekomsten af HIV-smitte samt sygdommen AIDS er ujævnt fordelt i  

 befolkningen, også geografisk.
 Det første AIDS-tilfælde i Danmark blev opdaget i 1981, og der er sket en  

 kraftig stigning i antallet af tilfælde siden da.
Pr. 30. april 1988 er der i alt i Danmark til Statens Seruminstitut  

 anmeldt 275 patienter med AIDS.
Ca. 1500 er konstateret HIV-positive ved  

 blodprøve.
Det reelle antal HIV-smittede i Danmark er højere, men svært at  

 sætte tal på.
Det skønnes i øjeblikket at være mellem 5.000 og 10.000.
Verdenssundhedsorganisationen WHO har på verdensplan registreret omkring  

 95.000 tilfælde af AIDS.
Yderligere mellem 5 og 10 mio. mennesker menes at  

 være smittet med HIV.
 For at HIV-smitte skal kunne finde sted, kræves det, at smittefarligt  

 materiale trænger ind i modtagerens krop, fx gennem stik med blodforurenet  

 kanyle eller blodkontakt med slimhinde eller skadet hud.
 I praksis er kun set smitteoverførsel ved seksuel kontakt, ved inokulation  

 af blod (fx indføring af blod i organismen ved blodtransfusion eller stik fra  

 forurenede kanyler) og over moderkagen fra den svangre til hendes foster.
 Sammenlignet med andre sygdomme, der smitter på lignende måde, fx  

 hepatitis B (serum leverbetændelse), er HIV ikke særlig smitsomt, hvilket  

 formentlig kan skyldes en kombination af flere faktorer: Viruskoncentrationen  

 er ikke så stor i den syge, virus er ikke særlig levedygtigt uden for  

 organismen, og virus er ikke så virulent (d.v.s. der skal mange vira til, for  

 at der opstår smitte).
HIV-smitte spredes ikke gennem luften og overføres ikke gennem uskadt hud.  

 HIV smitter derfor ikke ved almindelig social omgang og kropskontakt på  

 arbejdspladsen eller i hjemmet.
Smitte kan heller ikke overføres gennem  

 måltider, via bestik, badevand, toiletter, håndklæder eller lignende.
2. Smitterisiko i arbejdsmiljøet Ansatte, der i det daglige arbejde ikke er i kontakt med blod, væv og  

 vævsvæsker, men blot har almindelig kontakt med andre mennesker, har ingen  

 risiko for HIV-smitte.
Derimod kan der opstå visse risikosituationer, hvor overførsel af  

 HIV-smitte kan tænkes at finde sted, såsom stik- og skæreulykker med  

 blodforurenede kanyler og knive samt visse førstehjælpssituationer.
Endelig  

 kunne bid og krads teoretisk tænkes at være risikosituationer.
Der er dog  

 aldrig set erhvervsbetinget smitte i denne sammenhæng.
 Eksempler på erhvervsgrupper uden for sundhedsvæsenet, hvis arbejde kan  

 medføre risikosituationer:
 - Renovationsarbejdere, kloakarbejdere, rengøringspersonale - ved  

 håndtering af affald/kloakslam, der kan indeholde brugte kanyler og andre  

 spidse og skarpe genstande.
 - Betjente, fængselspersonale - i situationer hvor vold/trusler om vold  

 kan opstå samt ved visitation af klienter/indsatte for kanyler og andre  

 spidse og skarpe genstande.
 - Redningspersonale - i forbindelse med førstehjælpssituationer med større  

 blødning samt ved mulighed for stik- og skæreulykker.
 - Akupunktører, tatovører, fodterapeuter - ved kontakt med blodforurenede  

 spidse og skarpe redskaber.
Den rapporterede erhvervsbetingede smitte har være begrænset til  

 sundhedsvæsenet.
De smittede har overvejende været plejepersonale og  

 laboranter.
På verdensplan er der på nuværende tidspunkt kun kendskab til ca.  

 20 tilfælde af arbejdsbetinget HIV-smitte.
De fleste er blevet smittet ved  

 stikuheld med forurenede skarpe genstande, typisk kanyler.
Resten er smittet  

 i forbindelse med HIV-inficeret blod på ubeskyttet, ikke-intakt hud eller  

 slimhinder, eller ved langvarig kontakt med inficerede kropssekreter eller  

 kulturvæsker med høj koncentration af virus.
 Der er ingen tilfælde af erhvervsbetinget HIV-infektion i Danmark.
 Det er bemærkelsesværdigt, at der ikke er set en ophobning af HIV-positive  

 blandt de ansatte, som på et tidligt tidspunkt passede AIDS-patienter.  

 Dengang vidste man ikke, at det drejede sig om en virussygdom og kunne derfor  

 ikke tage særlige forholdsregler.
De undersøgelser, der belyser den erhvervsbetingede risiko for HIV-smitte  

 konkluderer samstemmende, at arbejdstagere i visse erhverv har en risiko for  

 at pådrage sig infektion med HIV, men at denne risiko er ringe.
HIV-infektion  

 har imidlertid så alvorlige konsekvenser for den enkelte, at erhvervsmæssig  

 HIV-smitteoverførsel må undgås i alle tilfælde.
Da graviditet ikke indebærer større modtagelighed for smitte med HIV, er  

 der ingen yderligere forholdsregler mod HIV-smitte udover de,der nævnes  

 nedenfor i retningslinierne.
Man skal dog være opmærksom på andre mulige  

 risici i arbejdsmiljøet for gravide.
3. Retningslinier Det skal understreges, at det er nødvendigt generelt at behandle især  

 blod, men også andre vævsvæsker og væv fra alle mennesker som muligt  

 smittefarlige.
Det gælder både ansatte i sundhedsvæsenet og på andre  

 arbejdspladser, hvor ansatte kan komme i kontakt med blod og vævsvæsker.
 Dette skyldes, at hovedparten af alle HIV-smittede ikke selv er klar over,  

 at de er smittede, at de blodprøver, der kan tages for HIV-antistof, kun  

 afspejler smitte foregået indtil 1-3 måneder før blodprøven, og at det af  

 diskretionshensyn ikke altid kan lade sig gøre at få oplysninger om, hvem der  

 er smittet med HIV.
3.1 Område Retningslinierne i det følgende gælder for:
 3.1.1 Enhver arbejdsproces, der medfører kontakt med blod, biologiske væv  

 og vævsvæsker fra mennesker, uanset disses HIV-status, på en sådan måde, at  

 smitte med HIV kan overføres.
 3.1.2 Arbejde, der sædvanligvis ikke medfører kontakt med blod  

 m.v., men hvor der på grund af arbejdets art eller de forhold, hvorunder det  

 foregår, kan opstå situationer med risiko herfor, fx i forbindelse med stik-  

 og skæreulykker eller førstehjælp.
 3.1.3 Arbejde under særlige forhold hvor opkoncentrering af  

 AIDS-virus (HIV) finder sted, som fx i forskningslaboratorier.
3.2 Almene retningslinier 3.2.1 Arbejdet skal planlægges, tilrettelægges og udføres således,  

 at smitterisiko ikke forekommer eller bliver mindst mulig.
 Dette skal ske i snævert samarbejde med de ansatte og  

 sikkerhedsorganisationen og skal i samarbejde med sikkerhedsorganisationen  

 tilpasses de lokale forhold.
 3.2.2 Den ansatte skal gøres bekendt med de sundhedsrisici, der er  

 forbundet med arbejdet, herunder risiko for HIV-smitte, og instrueres i de  

 forholdsregler, der derfor skal overholdes.
 3.2.3 Der skal træffes forholdsregler, der mindsker hud- og  

 slimhindekontakt med blod, væv og vævsvæsker fra mennesker.
 3.2.4 Hvor der er risiko for kontakt med blodforurenede kanyler,  

 knive og andre spidse og skarpe genstande, skal der træffes forholdsregler,  

 der effektivt begrænser antallet af stik- og skæreuheld (fx stikfaste  

 beholdere til kanyler m.v.).
3.2.5 Tekniske hjælpemidler og personlige værnemidler, som  

 forebygger stik- og skæreulykker samt hud- og slimhindekontakt med blod, væv  

 og vævsvæsker, skal anvendes.
Mundpipettering må ikke finde sted.
 3.2.5 Mulighed for håndvask samt egnet huddesinfektionsmiddel skal  

 forefindes i forbindelse med arbejde, hvor det er sandsynligt, at blodkontakt  

 forekommer (se 3.2.1 1).
 3.2.7 Blod, væv og vævsvæsker fra mennesker skal transporteres på  

 en sådan måde og i en sådan emballage, at spild undgås.
 3.2.8 Førstehjælpsberedskab skal tilrettelægges således, at der  

 kan benyttes udstyr, der effektivt beskytter den ansatte mod kontakt med blod  

 og andet smittefarligt materiale.
 Førstehjælpskasser skal indeholde egnede handsker, hvor blodkontakt må  

 påregnes.
3.2.9 Affald, der indeholder blod, biologiske væv eller vævsvæsker  

 fra mennesker, bør håndteres, opbevares og bortskaffes, således at de ansatte  

 undgår hud- eller slimhindekontakt.
Der skal anvendes egnede tekniske  

 hjælpemidler og personlige værnemidler ved håndtering af affald.
Affald behandles i øvrigt i henhold til gældende regler.
Der henvises til  

 miljøstyrelsens vejledning nr. 1, 1984 om bortskaffelse af sygehusaffald,  

 samt til lokale kommunale affaldsregulativer.
3.2.10 I tilfælde af spild af mindre mængde blod eller andre  

 vævsvæsker skal dette straks tørres op, hvorefter almindelig rengøring er  

 tilstrækkelig.
Ved spild af større mængder skal dette straks tørres op, og  

 stedet aftørres med egnet desinfektionsmiddel (se 3.2.11).
3.2.11 De sædvanlige desinfektions- og sterilisationsprocedurer,  

 der anvendes i sundhedsvæsenet, er tilstrækkelige til at  

 desinficere/sterilicere instrumenter, redskaber og andre genstande, der  

 forurenet med blod eller vævsvæsker fra personer inficeret med HIV.  

 Varmedesinfektion foretrækkes, hvor det er muligt.
Almindeligt kendte metoder  

 anvendes.
HIV inaktiveres efter behandling med en række desinfektionsmidler som fx  

 hypoklorit, kloramin, glutaraldehyd og alkoholer.
Klorprodukterne og  

 glutaraldehyd egner sig især til desinfektion af redskaber og overflader.
I  

 hjemmet kan anvendes frisk hypokloritopløsning fremstillet ved fortynding af  

 handelsproduktet Klorin eller tilsvarende indeholdende 4,5% frit klor.  

 Fortyndingen 1:10 opnås ved at blande 1 del klorin med 9 dele koldt vand.  

 Opløsningen bør være frisk fremstillet samme dag.
Alkohol kan anvendes til hud- og hånddesinfektion samt til desinfektion af  

 rene overflader.
Der henvises i øvrigt til Branchevejledning om desinfektion  

 fra BSR 11, »Råd og anvisninger om kemisk desinfektion«, 4. udgave  

 1988, fra den centrale afdeling for sygehushygiejne, Statens Seruminstitut,  

 samt håndbog i sygehushygiejne, Statens Seruminstitut 1984.
3.2.12 Hygiejnisk og almindelig fornuftig omgang med snavsetøj  

 anbefales.
Stærkt blodigt vasketøj skal opbevares og håndteres således, at de  

 ansatte ikke udsættes for hudkontakt hermed.
3.2.13 Uheld/ulykker Hænder eller anden hud, der forurenes med blod eller vævsvæske, vaskes med  

 det samme grundigt med vand og sæbe.
Slimhinder skylles grundigt.
Læsioner i  

 huden pensles to gange med jodspiritus 2,5 - 5% eller hospitalssprit.
 Ulykker, der finder sted på arbejdspladsen, skal anmeldes til  

 Arbejdstilsynet efter sædvanlige retningslinier.
 Ulykker, der ikke medfører mere end een dags fravær og derfor ikke skal  

 anmeldes til Arbejdstilsynet efter gældende regler, kan indtil videre  

 frivilligt meldes til Direktoratet for Arbejdstilsynet.
 Ved mistanke om smitteoverførsel bør den ansatte tilbydes regelmæssige  

 blodprøver for HIV-antistof, men denne testning er frivillig og kan udføres  

 anonymt.
 Uheld eller tilløb hertil, hvor der er risiko for HIV-smitte skal i  

 sikkerhedsorganisationen føre til nøje overvejelse af, hvorfor  

 uheldet/situationen opstod, og hvordan lignende uheld/situationer kan undgås  

 i fremtiden.
3.3 Særlige retningslinier Udover de almene retningslinier i 3.2 gælder der nogle særlige  

 retningslinier for følgende former for arbejde:
3.3.1 Arbejde i sundhedsvæsenet Sundhedsstyrelsen udsendte i 1985 retningslinier for sundhedsvæsenet:  

 Retningslinier ved optræden af erhvervet immundefekt syndrom (AIDS).  

 Arbejdstilsynet lægger disse retningslinier, således som de er revideret i  

 samarbejde med Arbejdstilsynet 1988 (sygdommen AIDS og retningslinier til  

 forebyggelse af HIV-infektion), til grund for sin administration på dette  

 område af førnævnte bestemmelser i arbejdsmiljølovgivningen.
Især henvises  

 til det afsnit, der omhandler arbejdsbetinget risiko for HIV-smitte og  

 forholdsregler herimod.
Sikkerhedsorganisationen skal i den forbindelse medvirke til at - afgrænse hvilke situationer, der skal betragtes som risikosituationer - omsætte retningslinierne i praksis, herunder - vurdere allerede eksisterende forholdsregler og/eller udarbejde nye med  

 henblik på de ansattes sikkerhed, samt - foreslå tiltag, der bringer den hygiejniske standard op på et  

 niveau/eller fastholder den hygiejniske standard på et niveau, der hindrer  

 HIV-smitte.
 Når det ønskede hygiejniske niveau er opnået, vil der ikke længere være  

 behov for et specielt HIV-regime, herunder smittemærkning.
3.3.2 Arbejde med opkoncentreret HIV Ved sådant arbejde, der navnlig forekommer i forskningslaboratorier, kan  

 særlige foranstaltninger være nødvendige.
I sin administrative praksis på dette område anvender Arbejdstilsynet  

 bl.a.
Biosafety in Microbiological and Biomedical Laboratories fra National  

 Institutes of Health (NIH) 1984.
