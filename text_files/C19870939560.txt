Efter civilforsvarslovens § 17, jfr.
Indenrigsministeriets bekendtgørelse  

 nr. 43 af 23. januar 1987 om planer for det kommunale civilforsvar, påhviler  

 det kommunalbestyrelsen at udarbejde en civilforsvarsplan og en  

 beredskabsplan for det kommunale civilforsvar.
 Alle kommuner har udarbejdet en civilforsvarsplan for perioden 1984-87 og  

 en ny, revideret plan for 1988-91 skal inden den 1. januar 1988 indsendes til  

 Civilforsvarsstyrelsen gennem vedkommende CF-region.
 Planerne skal ikke mere godkendes af Civilforsvarsstyrelsen, der nu alene  

 kan meddele kommunalbestyrelsen sine bemærkninger eller i særlige tilfælde  

 indstille til indenrigsministerens bestemmelse, at planen på ny skal  

 behandles i kommunalbestyrelsen, jfr. styrelsens meddelelse nr. 87/03 af 2.  

 marts 1987 med orientering om ændrede bestemmelser om godkendelse af  

 civilforsvarsplaner m.v.
 Til brug ved kommunalbestyrelsens udarbejdelse af civilforsvarsplan sendes  

 hermed standardcivilforsvarsplan 1988-91 for det kommunale civilforsvar  

 (udeladt) og Civilforsvarsstyrelsens Vejledning om kommunernes  

 civilforsvarsplanlægning 1987.
 Idet der i øvrigt henvises til dette materiale bemærkes, at den reviderede  

 civilforsvarsplan udarbejdes efter de samme principper som den tidligere  

 plan, og at planens afsnit 5 om målsætning og tidsplan nu er en del af  

 civilforsvarsplanen.
 Beredskabsplanen revideres som hidtil løbende i kommunen, og oplysninger  

 herfra sendes til orientering til CF-regionerne efter aftale med den  

 pågældende region.
 Følgende tidligere udsendte vejledende retningslinier ophæves:
 1. Udsendt med Civilforsvarsstyrelsens  

 cirkulæreskrivelse af 30. juni 1983: - Standardcivilforsvarsplan - Vejledning  

 til standardcivilforsvarsplan for det kommunale civilforsvar. - Vejledende  

 forslag til følgeskrivelse til Civilforsvarsstyrelsen vedrørende  

 civilforsvarsplan.
 2. Civilforsvarsstyrelsens cirkulærskrivelse af 26.  

 april 1985 om den primærkommunale civilforsvarsplanlægning.
L.
Hvidt vicedirektør /F.
Trosbjerg brigadechef Bilag VEJLEDNING OM KOMMUNERNES CIVILFORSVARSPLANLÆGNING Efter civilforsvarslovens § 17, jf.
Indenrigsministeriets bekendtgørelse  

 nr. 43 af 23. januar 1987 om planer for det kommunale civilforsvar, påhviler  

 det kommunalbestyrelsen at udarbejde en civilforsvarsplan og en  

 beredskabsplan for det kommunale civilforsvar.
 Civilforsvarsplanen skal på grundlag af en civilforsvarsfaglig analyse af  

 kommunens struktur redegøre for, hvordan civilforsvaret vil blive  

 dimensioneret og organiseret under krig og andre ekstraordinære forhold.  

 Planen skal tillige indeholde oplysning om bedriftværn, boligværn og  

 beskyttelsesrum.
 Beredskabsplanen skal indeholde oplysning om omfanget af kommunens  

 civilforsvar og om de foranstaltninger, der skal iværksættes for at udbygge  

 og organisere kommunens civilforsvar i overensstemmelse med den ovennævnte  

 civilforsvarsplan, hvis der træffes bestemmelse om forhøjelse af beredskabet.  

 Beredskabsplanen skal endvidere indeholde oplysning om foranstaltninger til  

 iværksættelse af civilforsvarets bistand i katastrofesituationer.
 Medens civilforsvarsplanen således giver en oversigt over dimensioneringen  

 og organiseringen af kommunens  fuldt udbyggede civilforsvar (det  

 civilforsvar, der skønnes nødvendigt for at løse de opgaver, der er pålagt  

 kommunen i henhold til civilforsvarsloven, giver beredskabsplanen en oversigt  

 over det faktisk eksisterende civilforsvar i kommunen og om de konkrete  

 foranstaltninger, der i tilfælde af forhøjelse af beredskabet skal  

 iværksættes for at gøre det beredskab, der er til rådighed, klar til indsats,  

 og for at udbygge og organisere kommunens civilforsvar i overensstemmelse med  

 civilforsvarsplanen.
 Alle kommuner har indsendt civilforsvarsplan for perioden 1984-87 og en  

 revideret plan skal indsendes inden den 1. januar 1988 for 1988-91. Dette  

 gælder alle kommuner, uanset hvornår de har indsendt den første  

 civilforsvarsplan.
1. Planarbejdets politiske værdi Planarbejdet har både centralt og lokalt skabt en værdifuld debat om  

 civilforsvarets status og en klarere opfattelse af civilforsvarets betydning,  

 og havd det formår.
Det har tilvejebragt en oversigt over  

 civilforsvarsforanstaltningerne i hver enkelt kommune og i landet som helhed  

 og højnet det faglige niveau i civilforsvarsarbejdet.
 Det er Civilforsvarsstyrelsens opfattelse, at civilforsvarsplanerne er et  

 hensigtsmæssigt udtryk for de civilforsvarsmæssige beslutninger i  

 kommunalbestyrelserne og en væsentlig baggrund for regeringens og  

 folketingets orientering om civilforsvarets udbygning på landsplan.
 Den størst mulige offentlighed omkring civilforsvarsplanerne tillægges  

 stor betydning.
2. Vejledende retningslinier for planarbejdet Efter Indenrigsministeriets nævnte planbekendtgørelse af 23. januar 1987  

 påhviler det Civilforsvarsstyrelsen at udsende vejledende retningslinier til  

 kommunerne for udarbejdelse af civilforsvarplaner og beredskabsplaner.
 De vejledende retningslinier består af:
1. Standardcivilforsvarsplan.
Planen for 1988-91 er  

 vedlagt.
Yderligere eksemplarer kan rekvireres i styrelsens tryksagsafdeling.
2. Vejledning om kommunernes civilforsvarsplanlægning.  

 Denne vejledning, der hermed udsendes, erstatter dels den med  

 standardcivilforsvarsplanen udsendte vejledning til standardcivilforsvarsplan  

 for det kommunale civilforsvar (CFS 1983), dels styrelsens cirkulærskrivelse  

 af 26. april 1985 om den primærkommunale civilforsvarsplanlægning.  

 Vejledningen indeholder konsekvensændringer som følge af lov nr. 934 af 19.  

 december 1986 om ændring af civilforsvarsloven (Ændring af bestemmelsen om  

 godkendelse af civilforsvarsplaner), jf. meddelelse herfra af 2. marts 1987  

 om ændrede bestemmelser om godkendelse af civilforsvarsplaner m.v.
Endvidere  

 er der foretaget ændringer i forhold til det tidligere materiale på grundlag  

 af indhøstede erfaringer fra arbejdet med civilforsvarsplanerne for perioden  

 1984-87. For så vidt angår udarbejdelsen af beredskabsplaner indeholder  

 materialet således intet nyt.
 3. Retningslinier for civilforsvarsmæssig byanalyse  

 (CFS 1968) og Civilforsvarsstyrelsens øvrige retningslinier for  

 tjenestegrenene m.v.
4. Standardberedskabsplan.
Planen er udsendt med  

 Civilforsvarsstyrelsens cirkulærskrivelse af 30. juni 1983.
5. Vejledning til standardberedskabsplan for det  

 kommunale civilforsvar.
Vejledningen er ligeledes udsendt den 30. juni 1983.
3. Civilforsvarsplanen Civilforsvarsplanen skal i henhold til Indenrigsministeriets  

 bekendtgørelse om planer for det kommunale civilforsvar indsendes i revideret  

 stand til CF-regionen inden den 1. januar 1988. Det henstilles til  

 kommunalbestyrelserne, at der sendes 2 eksemplarer af planen.
Planen skal være koordineret med kommunens plan for det civile beredskab  

 for at sikre den bedst mulige udnyttelse af kommunens samlede civile  

 ressourcer.
Der henvises til Civilforsvarsstyrelsens vejledning om  

 planlægning af civilt beredskab i kommuner, amtskommuner og Hovedstadsrådet,  

 udsendt til kommunalbestyrelserne med Indenrigsministeriets brev af 24. marts  

 1986.
Før vedtagelsen i kommunalbestyrelsen skal planen forelægges vedkommende  

 politi- og sygehusberedskabsmyndighed, hvis udtalelser skal være vedlagt  

 planen, når den godkendes i kommunalbestyrelsen.
Forelæggelsen for  

 politimyndigheden tilsigter at skabe sikkerhed for, at kommunens og politiets  

 civilforsvarsplanlægning er koordineret, således at planlægningen af  

 indkvarterings- og forplejningstjenesten stemmer overens med politiets  

 evakueringsplanlægning.
Forelæggelsen for sygehusberedskabsmyndigheden sker  

 til det amtskommunale regie med henblik på orientering og koordinering med  

 den amtskommunale sygehusberedskabsplanlægning.
 Ved indsendelsen af kommunens civilforsvarsplan til CF-regionen oplyses  

 datoen for planens godkendelse i kommunalbestyrelsen/den fælles  

 civilforsvarskommission, og de to myndighedsudtalelser vedlægges.
Civilforsvarsplanen kan betegnes som en »facitliste« vedrørende  

 det mere omfattende kommunale grundmateriale.
Da den kun i et begrænset  

 omfang indeholder oplysninger om forudsætninger og detaljer, giver den  

 således kun grundlag for en overordnet indsigt i planlægningen.
Formålet med  

 plankravet må i forbindelse med den første udgave af kommunernes  

 civilforsvarsplaner anses for opfyldt, uanset om nogle planer måtte lide af  

 visse mindre væsentlige mangler.
Selv om der i den tidligere  

 »planrunde« er tilvejebragt planer, der har kunnet godkendes af  

 Civilforsvarsstyrelsen efter de dagældende regler, må en kvalitetsforbedring  

 dog imødeses i en del af de reviderede planer pr. 1. januar 1988.
Som bekendt skal civilforsvarsplanerne ikke godkendes for fremtiden, idet  

 Civilforsvarsstyrelsens godkendelsesbeføjelse er ophævet.
Efter  

 bekendtgørelsen kan styrelsen meddele kommunalbestyrelsen sine bemærkninger  

 til planerne.
Endvidere kan indenrigsministeren efter styrelsens indstilling,  

 i særlige tilfælde, når væsentlige beredskabsmæssige hensyn taler for det,  

 bestemme, at den reviderede civilforsvarsplan på ny skal behandles i  

 kommunalbestyrelsen.
Dette skal være meddelt senest 3 måneder efter planens  

 indsendelse.
Ministerens mulighed for indgriben forventes kun udnyttet helt  

 undtagelsesvist.
Der henvises herom til det lov- og bekendtgørelsesmateriale,  

 der er udsendt med styrelsens meddelelse nr. 87/03 af 2. januar 1987 om  

 ændrede bestemmelser om godkendelse af civilforsvarsplaner m.v.
Civilforsvarsstyrelsen vil, samtidig med at der kvitteres for modtagelsen  

 af den enkelte civilforsvarsplan, kunne fremsætte sine bemærkninger til  

 planen.
Et »blankt« kvitteringsbrev må dog ikke tages som udtryk  

 for, at staten dermed har påtaget sig at levere den enkelte kommune statsligt  

 materiel m.v. i overensstemmelse med de enkelte dele af planen.
 Kommunalbestyrelserne anmodes om ved udarbejdelsen af de reviderede planer  

 at være særlig opmærksomme på de individuelle bemærkninger, som styrelsen har  

 givet i forbindelse med den første »planrunde«.
4. Standardcivilforsvarsplanens opbygning og anvendelse Civilforsvarsplanen for en kommunes civilforsvar skal give en oversigt  

 over dimensioneringen og organiseringen af det fuldt udbyggede kommunale  

 civilforsvar, således som dette skønnes nødvendigt til løsning af de opgaver,  

 som påhviler kommunen i henhold til civilforsvarsloven.
Standardcivilforsvarsplanen er en rammeplan, der er udarbejdet således, at  

 den kan danne grundlag for udarbejdelsen af civilforsvarsplaner i de enkelte  

 kommuner, idet detaljeringsgraden vil være afhængig af strukturen i  

 kommunerne.
Standardplanen kan også anvendes, hvor to eller flere  

 kommunalbestyrelser har samordnet deres civilforsvar og udarbejder en fælles  

 civilforsvarsplan for de samordnede kommuner.
Standardplanen er opbygget således, at beskrivelsen af det kommunale  

 civilforsvars dimensionering og organisation kan tilrettelægges efter  

 ensartede principper.
Dette gør det muligt at foretage en sammenlignende  

 bedømmelse af civilforsvaret på landsplan på grundlag af de enkelte kommuners  

 civilforsvarsplaner.
Det henstilles derfor, at civilforsvarsplanerne i videst  

 muligt omfang udarbejdes i overensstemmelse med standardplanen.
Kun i  

 enkeltstående tilfælde er dette ønske ikke tilgodeset i de modtagne  

 84-87-planer.
Standardplanen er en vejledende retningslinie for, hvordan et kommunalt  

 civilforsvars dimensionering og organisation kan beskrives.
Standardplanen  

 bygger på retningslinier m.v., der er udsendt af Civilforsvarsstyrelsen, og  

 indeholder ingen organisatoriske nydannelser.
Kommunernes civilforsvarsplan  

 udarbejdes således i overensstemmelse med de retningslinier, der lå til grund  

 for udarbejdelsen af 84-87-planen.
Civilforsvarslovens § 18, stk. 1, pålægger kommunen at organisere en  

 hjælpetjeneste, der kan modtage, indkvartere og forpleje evakuerede, det vil  

 sige - indkvarteringstjeneste - forplejningstjeneste, og hvis kommunens civilforsvar er organiseret i henhold til lovens § 18,  

 stk. 2, endvidere - brandtjeneste - reservevandforsyningstjeneste - redningstjeneste - rydningstjeneste - teknisk tjeneste.
Til støtte for ovennævnte tjenester etableres - signaltjeneste - faglig tjeneste.
Civilforsvarsloven pålægger endvidere kommunalbestyrelsen at varetage  

 vedligeholdelse og drift af offentlige beskyttelsesrum og lokale  

 kommandocentraler samt at føre tilsyn med - bedriftværn - boligværn.
 Dimensioneringen af det nødvendige materiel, personel, køretøjer m.v. sker  

 på grundlag af Civilforsvarsstyrelsens retningslinier for de enkelte  

 tjenester, således at der sikres størrelsesmæssig overensstemmelse mellem  

 indbyrdes afhængige områder i planen.
Dimensioneringen sker på grundlag af oplysninger om bebyggelsens art,  

 befolkningens fordeling m.v.
Disse oplysninger tilvejebringes blandt andet  

 fra den byanalyse, som danner grundlag for hele planlægningen.
I de fleste af retningslinierne er der angivet forskellige skønsmæssige  

 gennemsnitsregler for dimensionering af de enkelte tjenestegrene på grundlag  

 af kommunens indbyggertal.
Disse »procent-/promilleregler«, der i  

 vidt omfang beror på erfaringsmateriale fra 2. verdenskrig, kan være en  

 støtte for kommuner, der endnu ikke har foretaget den nødvendige  

 civilforsvarsmæssige analyse af kommunen.
En del af civilforsvarsplanerne for  

 perioden 1984-87 bærer et vist præg af, at disse unuancerede  

 gennemsnitsregler har måttet anvendes i mangel af det nødvendige lokalt  

 orienterede planlægningsgrundlag.
Planens dimensioneringsoversigter angiver det materiel, som indkøbes for  

 kommunale og statslige midler, og oversigterne er dermed en forudsætning for  

 at bedømme behovet for depotplads.
Endvidere giver de en oversigt over  

 personelbehovet samt en oversigt over behovet for køretøjer til fremføring af  

 materiel.
Samtidig danner dimensioneringsoversigterne grundlaget for en  

 organisationsplan over fordeling og placering af de enheder, der indgår i  

 hjælpetjenesten.
 Det kommunale civilforsvars organisation opstilles efter følgende  

 principper:
Inden for hjælpetjenestens enkelte grene skal enhederne være ensartet  

 bemandede, og materiellet ensartet pakket.
I de fleste tilfælde giver  

 retningslinierne oplysning om gruppens bemanding, pakning og sammensætning.
Enhederne placeres på udrykningsstationer / i beredskabsstillinger efter  

 principper, der er angivet i Civilforsvarsstyrelsens »Retningslinier for  

 indsats af civilforsvarets styrker i skaderamte områder«.
Det fremgår  

 heraf, at udrykningsstationerne/beredskabsstillingerne skal placeres i egnede  

 lokaliteter, som tilfredsstiller krav til rimelig sikker beliggenhed i  

 forhold til tæt bebyggede områder, til hurtig udrykning og til effektiv  

 kommandoføring.
Til beredskabets etablering, til erkendelse, registrering og markering af  

 skader samt til ledelse af de styrker, der er til rådighed, oprettes  

 kommandostabe.
Disse etableres i bygningsmæssigt sikrede lokaliteter med  

 installationer, der er uafhængige af de offentlige forsyninger.
Denne  

 kommandocentral bemandes i overensstemmelse med bestemmelserne i  

 »Retningslinier for indsats af civilforsvarets styrker i skaderamte  

 områder«.
Standardcivilforsvarsplanens hovedafsnit Den foreliggende standardplan er opdelt i 5 hovedafsnit:
0. Indledning 1. Dimensionering 2. Organisation 3. Egenbeskyttelsen 4. Beskyttelsesrum 5. Målsætning og tidsplan.
Afsnit 0. Indledning Afsnittet indeholder dels en indholdsfortegnelse, dels et skema til  

 oplysning om særlige planlægningsforudsætninger, der er lagt til grund ved  

 dimensioneringen af kommunens civilforsvar.
Der gives oplysninger om civilforsvarsplanens formelle og indholdsmæssige  

 grundlag.
Især tillægges det betydning, at der gives oplysning om de særlige  

 lokale forhold, som har påvirket dimensioneringen, f.eks specielle forhold  

 vedrørende bebyggelsens art, befolkningens fordeling, topografi, kommunens  

 beliggenhed, »udsathedsgraden« og særlig risiko.
Afsnit 1. Dimensionering Afsnit 1 angiver dimensioneringen af materiel, personel og køretøjer.
 Ved fastlæggelsen af dimensioneringsgrundlaget må der skelnes mellem  

 kommuner, der skal organisere en hjælpetjeneste i henhold til  

 civilforsvarslovens § 18, stk. 1 (indkvarterings- og forplejningstjeneste) og  

 kommuner, der efter lovens § 18, stk. 2 derudover skal organisere og  

 opretholde en udvidet hjælpetjeneste.
 Dimensioneringen må som nævnt tage udgangspunkt i de konkrete behov i  

 kommunen, således som disse tegner sig på grundlag af oplysningerne om  

 bebyggelsens art, befolkningens fordeling, topografi m.v. i den byanalyse,  

 som indgår i planlægningen.
 Ved dimensioneringen af indkvarterings- og forplejningstjenesten tages det  

 samlede befolkningstal i kommunen i betragtning, medens den udvidede  

 hjælpetjeneste i § 18, stk. 2-kommunerne dimensioneres under hensyn til  

 befolkningstallet i det/de større og mindre samlede bymæssigt bebyggede  

 områder i kommunen, jf. de enkelte retningslinier.
Afsnit 2. Organisation Afsnittet giver en skematisk oversigt over det pågældende kommunale  

 civilforsvars organisation med angivelse af kommandocentral(er),  

 udrykningsstationer/beredskabsstillinger, hjælpestationer, observationsposter  

 m.v.
 Endvidere indeholder afsnittet en geografisk beskrivelse af organisationen  

 i form af et bykort, der viser placeringen af den krigsmæssige organisations  

 lokaliteter.
 Endelig omfatter afsnittet en skematisk oversigt over den fredsmæssige  

 organisations personel og lokaliteter med angivelse af henholdsvis behovet  

 ifølge civilforsvarsplanen, status og mangler.
Afsnit 3. Egenbeskyttelsen Afsnittet giver en oversigt over henholdsvis pligtige, etablerede og  

 manglende bedriftværn og boligværn.
Afsnit 4. Beskyttelsesrum Afsnittet indeholder en oversigt over beskyttelsesrum, opdelt efter de  

 forskellige former for henholdsvis offentlige og private rum.
Også her  

 anføres behovet ifølge civilforsvarsplanlægningen, status og mangler.
Afsnit 5. Målsætning og tidsplan I dette afsnit angives de påtænkte initiativer til opfyldelse af  

 civilforsvarsplanen i overensstemmelse med det af kommunen vedtagne budget  

 med overslagsår.
 5. Generelt om civilforsvarsplanens udarbejdelse m.v.
Det modtagne planmateriale for 1984-87 opfylder i al væsentlighed  

 Civilforsvarsstyrelsens intentioner og forventninger vedrørende de kommunale  

 civilforsvarsplaners første udgave.
Dette materiale må således generelt anses  

 for at udgøre et hensigtsmæssigt udgangspunkt for udarbejdelsen af den  

 reviderede plan for 1988-91.
 Planerne har stort set alle været udarbejdet efter styrelsens vejledende  

 retningslinier, der skal sikre en sammenhængende, systematisk enhed på en  

 kortfattet og overskuelig måde, der også er egnet til en sammenfattende  

 vurdering af det samlede planmateriale.
Det må dog påny fremhæves, at udarbejdelse af civilforsvarsplaner alene på  

 grundlag af de »procent- og promilleangivelser«, der er anført i  

 styrelsens retningslinier for tjenestegrenene, ikke sikrer den nødvendige,  

 samlede taktiske planlægning og behovsopgørelse efter den enkelte kommunes  

 selvstændige skøn.
Civilforsvarsstyrelsen lægger som sagt vægt på, at  

 kommuner, der alene har anvendt »procent- og promillemetoden«,  

 baserer den næste civilforsvarsplan på den fornødne civilforsvarsmæssige  

 analyse.
 I denne forbindelse bemærkes, at der på civilforsvarets centrale skoler  

 gennemføres særlige kurser i planlægning, og at CF-regionerne gerne yder  

 konsultativ bistand.
 Efter civilforsvarslovens § 18, stk. 1 skal alle kommuners civilforsvar  

 bestå af en hjælpetjeneste, der kan modtage, indkvartere og forpleje  

 evakuerede.
Efter lovens § 18, stk. 2 har hjælpetjenesten i kommuner med bymæssigt  

 bebyggede områder herudover til opgave at afbøde følger af krigshandlinger af  

 begrænset omfang og yde øjeblikkelig indsats ved mere omfattende skader.
Hvis  

 det lokale civilforsvar i en kommune ikke er tilstrækkeligt på grund af  

 krigsskadernes karakter og omfang, kan der rekvireres bistand fra  

 civilforsvarskorpset og fra andre lokale civilforsvar, jf.  

 Indenrigsministeriets bekendtgørelse nr. 220 af 21. maj 1982 om  

 civilforsvarets organisation og indsats under krig og andre ekstraordinære  

 forhold.
Dimensioneringen af det kommunale civilforsvar foretages med dette som  

 udgangspunkt.
Herudover må kommunerne anvende det generelle trusselsbillede,  

 der bl.a. er beskrevet i CF-redegørelse 82, og må ud fra kendskabet til de  

 stedlige forhold vurdere mulighederne for en række skadesituationer.
Der må  

 herudover tages hensyn til bl.a. indbyggertallet, bebyggelsernes tæthed,  

 kommunens beliggenhed, »udsathedsgraden« og særlig risiko.
Indbyggertallet er i de forskellige retningslinier fremhævet som et  

 væsentligt moment ved dimensioneringen.
Som tidligere nævnt bør dette tal  

 imidlertid ikke lægges ukritisk til grund, men undergives et konkret skøn  

 over tallets betydning inden for de enkelte tjenestegrene.
F.eks. vil det  

 ikke efter de gældende regler være rimeligt fuldt ud at opdimensionere en  

 kommunes brandtjeneste på grundlag af en stigning i antallet af indbyggere i  

 bymæssig bebyggelse, hvis stigningen skyldes beboere i mindre brandfarlige  

 parcelhuskvarterer m.v., og hvis der er foretaget bygningsmæssige ændringer i  

 den hidtidige bykerne, som nedsætter brandrisikoen og muligheden for  

 udbredelse af brande.
 Styrelsen finder endvidere anledning til at fremhæve enkelte generelle  

 forhold:
- Ved civilforsvarsmæssig samordning af to eller flere kommuner  

 sammenlægges kommunens civilforsvar til eet civilforsvar under een fælles  

 ledelse.
En samordning medfører ikke ændringer i de pågældende kommuners  

 status efter civilforsvarslovens § 18 eller af dimensioneringsreglerne.
Der  

 må ved dimensioneringen foretages en konkret vurdering af det  

 civilforsvarsmæssige behov i de samordnede kommuner på grundlag af en samlet  

 analyse af forholdene.
- Civilforsvarsstyrelsen anbefaler, at der gennemføres  

 civilforsvarsmæssige samordninger i muligt og hensigtsmæssigt omfang med de  

 ressource- og ledelsesmæssige fordele dette vil indebære.
Uden for  

 Storkøbenhavn er der i dag efter civilforsvarslovens § 23 gennemført 9  

 samordninger omfattende 29 kommuner.
 - Ligeledes anbefaler Civilforsvarsstyrelsen, at der oprettes  

 beredskabskommissioner i muligt og hensigtsmæssigt omfang med de ressource-  

 og ledelsesmæssige fordele, dette vil indebære. 101 kommuner har efter lovens  

 § 16, stk. 4 sammenlagt deres civilforsvarskommission og brandkommission til  

 en beredskabskommission (dette kan ikke gennemføres i samordnede kommuner).
 - En bedre ressourceudnyttelse i kommunerne vil også kunne opnås ved, at  

 en kommunalbestyrelse eller en fælles civilforsvarskommission indgår aftaler  

 om praktisk samarbejde på det civilforsvarsmæssige område med andre kommuners  

 civilforsvar uden at samarbejdet indebærer nogen begrænsning i  

 kommunalbestyrelsens /den fælles civilforsvarskommissions kompetence og  

 ansvar.
Som eksempler på aftaler om praktisk samarbejde, der ikke kræver  

 godkendelse fra statens side, kan nævnes - aftaler om fælles depoter, øvelsesanlæg og andre faciliteter, - aftaler om fælles uddannelse, - aftaler om bistand i katastrofetilfælde, - aftaler om samarbejde med brandvæsenet.
 Der henvises til Indenrigsministeriets cirkulære nr. 87 af 21. maj 1982 om  

 normalcivilforsvarsvedtægt.
- Af hensyn til den bedste udnyttelse af samfundsressourcerne under  

 krigsforhold og til behovet for specielt i denne situation at have en sikker,  

 koordineret ledelse af brand- og redningsindsatserne anbefales et nærmere  

 samarbejde med private brand- og redningskorps.
Dette gælder f.eks. en  

 udvidet anvendelse af befalingsmænd fra de lokale brandvæsener og de private  

 korps i civilforsvarets brand- og redningsgrupper samt en bedre udnyttelse af  

 den kapacitet, der findes i det fredsmæssige beredskab.
 - Ved dimesioneringen på de forskellige områder må der sikres en indbyrdes  

 overensstemmelse, f.eks. mellem materiel og personeldimensioneringen og  

 mellem størrelserne af tjenestegrene, der skal samarbejde.
- Ved dimensioneringen af det samlede kummunale beredskab må der tages  

 stilling til, hvordan de kommunale ressourcer, mest hensigtsmæssigt kan  

 nyttiggøres i civilforsvaret og det civile beredskab.
Her tænkes særlig på  

 fredstidsbrandvæsen, personel og materiel til tjenestegrenene (f.eks.  

 rydnings-, teknisk,- indkvarterings- og forplejningstjeneste) samt kommunale  

 køretøjer og maskiner m.v.
 - Materiel, der er leveret særskilt til uddannelsesbrug, bør ikke  

 medregnes ved opgørelsen af materielbeholdningen.
- I den konkrete, talmæssige dimensionering af tjenestegrenene indregnes  

 ikke bedrift- og boligværn, fjernhjælp eller mellemkommunal bistand.
Disse  

 ressourcer kan indgå ved bedømmelse af de samlede civilforsvarsressourcer i  

 kommunen.
6. Civilforsvarsplanens enkelte afsnit Afsnit 1. 1. Materieldimensionering - Stabs- og signaltjeneste:
 Enhedsbetegnelsen »Stationspakninger« er udgået, da disse kun  

 kendes i få civilforsvar.
Radioanlæg er for mange år siden fordelt til visse kommunale civilforsvar  

 i form af »gule radioer«.
Civilforsvarsstyrelsen har ikke aktuelle  

 planer om at afsætte statsmidler til indkøb af radiostationer til det  

 kommunale civilforsvar.
Ved indkøb af radioanlæg og kommunikationsmidler bør  

 kommunen tænke beredskabsmæssigt.
Det kommunale civilforsvars og det civile  

 beredskabs behov bør koordineres og søges dækket ved kommunale indkøb  

 og/eller råden over radioanlæg i vognmandsforretninger m.v.
 Som et led i den løbende vejledning til kommunerne om planlægning af det  

 kommunale civile beredskab vil Civilforsvarsstyrelsen medio 1987 udsende  

 regler om planlægning af kommunikationsberedskab.
 - Brandtjeneste:
 Der bør tages hensyn til størrelsen af det fredsmæssige brandberedskab.  

 Dette er i visse tilfælde nævnt i forbindelse med godkendelsen af planer for  

 perioden 1984-87.
Behovet for vandtransportgrupper og startforråd bør, i videre omfang end  

 det synes at være tilfældet i de første planer, vurderes konkret efter de  

 lokale forhold.
Behovet forekom overdimensioneret i mange tilfælde.
Civilforsvarsstyrelsen tager generelt forbehold over for brandtjenestens  

 og reservevandsforsyningstjenestens dimensionering.
Civilforsvarsstyrelsen  

 har iøvrigt taget retningslinierne for dimensioneringen op til fornyet  

 overvejelse.
 - Redningstjeneste og rydningstjeneste:
Civilforsvarsplanerne bedes udarbejdet i overensstemmelse med de i  

 retningslinierne nævnte, principielle regler om, hvor vidt staten eller  

 kommunerne tilvejebringer det fornødne materiel m.v.
Planlægningen må  

 koordineres med beredskabsplanlægningen vedrørende teknisk forvaltnings  

 funktioner i en krisesituation.
 - Ambulancetjeneste:
 Alene de ambulancer, som indgår i de kommunale kommandodelinger, skal  

 opføres i planen.
 - AC-materiel og-udrustning:
 »AC-tjeneste« eksisterer ikke som en selvstændig tjeneste.  

 Betegnelsen er ændret til »AC-materiel og udrustning«.
Ved udarbejdelsen af de første civilforsvarsplaner forelå der ikke  

 materiale om AC-organisation, herunder uddannelsesplaner.
Dette er tilfældet  

 nu, jf. uddannelsesoversigten (CF-form 511).
 - Teknisk tjeneste:
Der findes ingen retningslinier for fjernvarmehold og dermed for materiel  

 til disse hold.
Som for de øvrige tekniske tjenester henvises til ved  

 konkrete aftaler at tilvejebringe råden over materiel og personel fra  

 fjernvarmeværkerne m.v., hvorfor en koordinering med tiltag inden for teknisk  

 forvaltning er påkrævet.
 - Indkvarterings- og forplejningstjeneste:
 Ved en ændring af den regionale puljeordning vedrørende materiel til  

 indkvarterings- og forplejningstjenesten er der i et vist omfang udleveret  

 indkvarteringsgruppepakninger til § 18, stk. 1-kommunerne.
Ved opgørelsen af statsmateriel til indkvarterings- og  

 forplejningstjenesten skal kun det materiel medregnes, der er tildelt  

 kommunens civilforsvar.
Det må ikke anføres som en »mangel« i  

 statsrubrikken, at puljemateriel ikke er udleveret til lokal opbevaring.  

 Dette materiel er beregnet til udlevering efter behov i en konkret  

 beredskabssituation, og er derfor ikke på forhånd tildelt bestemte kommuner.
 Planlægningen må koordineres med socialforvaltningens planer for  

 folkebespisning.
Kommunen bør indkøbe supplerende materiel m.v. afpasset efter de lokale  

 behov og ønsker.
Nogle kommuner har da også i deres plan optaget kommunal  

 indkøb af tæpper, madrasser, engangsservice og termospande m.v. som effekter,  

 der dels skal anvendes civilforsvarsmæssigt i krigstid, dels kan anvendes i  

 det fredsmæssige katastrofeberedskab, f.eks. ved nødindkvartering i en  

 snekatastrofesituation.
 Det i standardplanen anførte begreb termospande angår alene ekstra  

 termospande, der er indkøbt for kommunale midler, idet de spande, der indgår  

 i køkkenvognspakninger, er medregnet i pakningerne.
 - Faglig tjeneste:
Alle kommuner bør planlægge for en faglig tjeneste, koordineret med det  

 civile beredskabs planlægning.
Retningslinier for faglig tjeneste forventes  

 udsendt i nær fremtid.
Afsnit 1.2. Personeldimensionering Personeldimensioneringsskemaerne er ændret, idet der er tilføjet en  

 kolonne til angivelse af det aktuelle personelbehov og en kolonne til  

 angivelse af manglerne i forhold til dette behov.
I kolonnen »Aktuelt behov« anføres den personelmængde, der er  

 behov for til betjening af det faktisk eksisterende materiel m.v. i kommunen  

 og til bestridelse af de civilforsvarsmæssige funktioner iøvrigt.  

 Personeltallene skal være i overensstemmelse med de pr. 1. oktober 1987  

 oplyste tal uden korrektion for eventuelle til- og afgange i perioden 1.  

 oktober - 31. december.
Der henvises til Civilforsvarsstyrelsens  

 »Bestemmelser om personeladministration i det lokale civilforsvar«.
 I kollonnen »Mangler CF-plan« anføres manglerne i forhold til  

 CF-plantallet, d.v.s. »CF-plan« med fradrag af »Status«.
 I kolonnen »Mangler Aktuelt« anføres manglerne i forhold til det  

 aktuelle behov, d.v.s. »Aktuelt behov« med fradrag af  

 »Status«.
Der bør være balance mellem personeldimensioneringerne og planens øvrige  

 dimensioneringer, bl.a. vedrørende materiel.
Det kan konstateres, at der i  

 vidt omfang ikke er det nødvendige personel til rådighed, herunder i  

 lederfunktionerne.
Tilstedeværelsen og uddannelsen af især det ledende  

 personel er afgørende for, at civilforsvaret kan fungere effektivt med de  

 ressourcer, der iøvrigt er til stede.
På den anden side forekommer i mange af civilforsvarsplanerne opgørelsen  

 af personelbehovet i indkvarterings- og forplejningstjenesten  

 overdimensioneret.
De udpegede lokaliteter til anvendelse som mulige  

 hjælpestationer vil næppe alle blive taget i brug i en konkret  

 evakueringssituation.
Lokalitetsudpegningen bør foretages i samråd med det  

 civile beredskab og CF-regionen, der koordinerer totalforsvarets anvendelse  

 af særlige lokaliteter.
Afsnit 1.3. Køretøjsdimensionering Der er foretaget en ændret udformning af skemaet, således at dette også  

 viser det aktuelle behov og de aktuelle mangler vedrørende køjetøjer, jf.  

 beskrivelsen ad afsnit 1.2. Personeldimensionering.
Afsnit 2. Organisation Ingen bemærkninger.
Afsnit 3. Egenbeskyttelsen Oplysningerne i dette afsnit bør være i overensstemmelse med de pr. 1.  

 oktober 1987 opgivne tal i personeloversigten.
Afsnit 4. Beskyttelsesrum I standardcivilforsvarsplanen er indsat et nyt, mere entydigt skema som  

 afsnit 4.0. Beskyttelsesrum.
 Ved tilvejebringelsen af beskyttelsesrummene skal der lægges vægt på, at  

 de er placeret i de områder, hvor civilbefolkningen henholdsvis bor og  

 arbejder, og at afstanden (adgangsvejen) til det nærmeste rum ikke overstiger  

 200-300 m.
 Rummene skal kunne tages i anvendelse inden for 24 timer.
 Beskyttelsesrum kan opdeles i følgende typer:
1. Offentlige beskyttelsesrum 2. Private beskyttelsesrum c)Nødbeskyttelsesrum (Optages ikke i civilforsvarsplanens  

 beskyttelsesrumsskema) ad 1. Offentlige beskyttelsesrum Målet er på landsplan at tilvejebringe beskyttelsesrumspladser i de  

 offentlige beskyttelsesrum svarende til 25 procent af alle landets  

 indbyggere.
Denne dækningsprocent skal anvendes ved udarbejdelse af  

 civilforsvarsplanen for det enkelte kommunale civilforsvar for så vidt angår  

 de offentlige beskyttelsesrum.
 For at opnå en rimelig dækning bør det tilstræbes, at der inden for en  

 ganglinieafstand af højst 200 - 300 m findes en beskyttelsesrumsplads til 25  

 procent af den største befolkning, der er til stede i løbet af døgnet, enten  

 dag- eller natbefolkningen, der langt fra er talmæssigt identiske.
For at finde frem til behovet for det samlede antal offentlige  

 beskyttelsesrumspladser kan kommunen f.eks. opdeles i mindre områder som  

 angivet i kapitel 3 i »Retningslinier for civilforsvarsmæssig  

 byanalyse«, dog ikke af en størrelse over ca. 300 x 300 m. (De 300 m  

 svarer ca. til ganglinieafstanden). Inden for hvert af disse mindre områder  

 beregnes det nødvendige antal offentlige beskyttelsesrum efter det største  

 befolkningstal i løbet af døgnet.
Det er summen af de således beregnede tal,  

 der skal anvendes ved udfyldning af skemaet i afsnit 4.0 i  

 civilforsvarsplanen for så vidt angår rubrikken »CF-plan, offentlige i  

 alt«.
Hvis byanalysen ikke er gennemført, anføres et tal, der dækker 25  

 procent af alle kommunens indbyggere.
De eksisterende offentlige beskyttelsesrum opdeles i a) betondækningsgrave  

 og andre fritliggende beskyttelsesrum og b) kombinerede offentlige  

 beskyttelsesrum.
Derudover arbejdes med c) supplerende offentlige  

 beskyttelsesrum.
 ad 1.a) Betondækningsgravene er fritliggende kuppel- eller rørformerede  

 beskyttelsesrum, der er opført for offentlige midler i perioderne 1944-45 og  

 1950-51.
 Andre fritliggende beskyttelsesrum kan være erstatningsrum for nedlagte  

 betondækningsgrave, helt nedgravede betondækningsgrave eller nye fritliggende  

 offentlige beskyttelsesrum.
ad 1.b) Kombinerede offentlige beskyttelsesrum er fortrinsvis forstærkede  

 rum indrettet i perioden 1952-72 i kældre i nybygninger.
Udgifterne ved  

 forstærkning af rummene er betalt af staten i form af tilskud til de  

 pågældende bygherrer.
Hertil kommer pladser i beskyttelsesrum i kældre i  

 nybygninger, der er opført under CF-forliget, samt et mindre antal  

 erstatningsrum for betondækningsgrave, der er tilladt fjernet mod opførelse  

 af et tilsvarende antal pladser i egnet nybyggeri. ad 1.c) Supplerende  

 offentlige beskyttelsesrum Da der ikke findes tilstrækkeligt mange pladser i de eksisterende  

 offentlige beskyttelsesrum, søges antallet øget ved at finde frem til egnede  

 kælderrum i eksisterende bygninger (supplerende offentlige beskyttelsesrum)  

 for på denne måde at nå målsætningen, en dækningsprocent på 25.
 De supplerende offentlige beskyttelsesrum er kælderlokaliteter, herunder  

 underjordiske garageanlæg m.v., i bestående bygninger, der udpeges med  

 henblik på indretning i en beredskabssituation som offentlige  

 beskyttelsesrum.
 Udpegningen, der foretages af de kommunale myndigheder, er påbegyndt i  

 1977, men er endnu ikke afsluttet i alle kommuner.
 Efter udpegningen må der for hvert enkelt rum foretages en  

 detailprojektering af, hvilke arbejder der i en beredskabssituation skal  

 udføres i rummet for at gøre dette egnet som beskyttelsesrum.  

 Detailprojekteringen er påbegyndt.
ad 2. Private beskyttelsesrum De private beskyttelsesrum opdeles i a) sikringsrum, b) supplerende  

 sikringsrum og c) nødbeskyttelsesrum.
Målet er på landsplan at tilvejebringe  

 beskyttelsesrumspladser af type a) og b), således at der i ethvert bolig- og  

 erhvervsområde inden for en ganglinieafstand af højst 200 m findes mindst 1  

 sikringsrumsplads til hver person af den største befolkning, der opholder sig  

 der i løbet af døgnet, enten dag- eller natbefolkningen.
 Det tilstræbes, at der findes en sikringsrumsplads eller supplerende  

 sikringsrumsplads til hver indbygger i den bygning, hvor han bor, i den  

 bygning hvor han arbejder, og der hvor han i øvrigt måtte opholde sig.
For at finde frem til det omtrentlige nødvendige samlede antal  

 sikringsrumspladser - herunder supplerende sikringsrumspladser - kan kommunen  

 f.eks. opdeles i mindre områder som angivet i kapitel 3.1 i  

 »Retningslinier for civilforsvarsmæssig byanalyse«, dog ikke af en  

 størrelse over ca. 300 x 300 m.
Inden for hvert af disse mindre områder  

 opgøres det nødvendige antal sikringsrumspladser efter det største  

 befolkningsantal i området i løbet af døgnet.
Det er summen af de således  

 beregnede tal, der skal anvendes ved udfyldning af skemaet i afsnit 4.0 i  

 standardcivilforsvarsplanen for så vidt angår rubrikken »CF-plan,  

 private i alt«.
 Hvis analysen ikke er gennemført, anføres et tal, der dækker 100 procent  

 af alle kommunens indbyggere (i Københavns og Frederiksberg kommuner dog 125  

 procent).
ad 2.a) Sikringsrum Disse rum er lovpligtige private kælderrum i forstærket konstruktion, der  

 er udført i visse nybygninger siden 1. juli 1950 i henhold til  

 sikringsrumsloven.
Kælderrummene er forberedt til i en beredskabssituation at  

 kunne klargøres til brug som beskyttelsesrum for personerne i bygningen.
Indtil 1985 er sikringsrum indrettet i visse bygninger i landets tidligere  

 sikringsrumspligtige kommuner.
Fra 1985 er alle områder i kommunerne  

 sikringsrumspligtige.
ad 2.b) Supplerende sikringsrum Som et led i byanalysen, jf. kap. 6 - Kælderanalyse i »Retningslinier  

 for civilforsvarsmæssig byanalyse«, skal der i muligt omfang udpeges  

 kælderrum, der i påkommende tilfælde kan indrettes til beskyttelsesrum.  

 Udpegningen omfatter dels bygninger, virksomheder og anlæg, der er opført før  

 1950, dels bygninger, virksomheder og anlæg, der er opført efter 1950 i  

 områder, hvor der på opførelsestidspunktet ikke var sikringsrumspligt, og som  

 derfor er uden sikringsrum eller uden tilstrækkelig sikringsrumskapacitet.
I  

 Civilforsvarsstyrelsens cirkulære af 12. september 1985 er der givet  

 retningslinier for udpegningen, som forventes færdiggjort så vidt muligt  

 inden udgangen af 1988. Der vil blive udsendt en meddelelse om de erfaringer,  

 der er gjort under den igangværende udpegning og givet visse supplerende  

 anmodninger om udpegningen.
 De supplerende sikringsrum skal efter klargøringen i en  

 beredskabssituation være nedstyrtningssikre, sprængstyksikre, yde en rimelig  

 beskyttelse mod brand og mod stråling fra radioaktivt nedfald samt have  

 rimelig flugtmuligheder.
 ad 2.c) Nødbeskyttelsesrum (Skal ikke optages i civilforsvarsplanens  

 beskyttelsesrumsskema).
Der er store områder med parcel- og rækkehuse, som vanskeligt vil kunne  

 tilgodeses af ovennævnte beskyttelsesrumstyper.
I dag er der ikke pligt til  

 at bygge sikringsrum i disse hustyper.
Derfor må de enkelte husejere selv  

 planlægge, hvordan de kan indrette beskyttelsesrum.
For tiden kan hjælp  

 hertil findes i Civilforsvarsstyrelsens pjece »Vejledning om, hvorledes  

 private beskyttelsesrum kan indrettes i og uden for bygninger, 1962«.  

 Styrelsen er ved at udarbejde en moderniseret udgave af vejledningen, som  

 forventes udsendt i 1987.
Afsnit 5. Målsætning og tidsplan Dette afsnit om påtænkte initiativer til opfyldelse af civilforsvarsplanen  

 i overensstemmelse med kommunens vedtagne budget med overslagsår er fra 1.  

 januar 1988 en del af civilforsvarsplanen.
Dette svarer til anden kommunal  

 sektorplanlægning og vil betyde, at civilforsvarsplanen selvstændigt vil give  

 et samlet billede af kommunalbestyrelsens civilforsvarsplanlægning.
 Et stort antal kommunalbestyrelser har allerede i de tidligere indsendte  

 planer givet disse budgetoplysninger, uanset at de ikke var omfattet af en  

 godkendelsesprocedure fra statens side.
Udover de talmæssige budgetoplysninger bedes anført, hvilke initiativer,  

 der er taget eller påtænkes på forskellige centrale områder f.eks. til - tilvejeanbringelse af personel ved udnyttelse af civilforsvarslovens §  

 13 og reglerne om frivillige.
 - uddannelse af personellet - især det ledende personel.
 - supplerende tilvejebringelse af materiel m.v. til bl.a. indkvarterings-  

 og forplejningstjenesterne.
 - etablering - blandt andet ved aftaler med private firmaer - af teknisk  

 tjeneste.
 - oprettelse af faglig tjeneste.
 - registrering af de kommunalt udpegede lokaliteter.
 - udskrivning af køretøjer gennem CF-regionen.
 - etablering af bedrift- og boligværn.
 Personelbehovet til de enkelte tjenester bør koordineres med det civile  

 beredskabs behov, jf. § 3b i Indenrigsministeriets bekendtgørelse nr. 279 af  

 3. juni 1983 af lov om det civile beredskab.
Civilforsvarsstyrelsen skal henstille, at de enkelte kommunalbestyrelser  

 træffer de nødvendige beslutninger til opfølgning af civilforsvarsforliget.  

 Dette gælder generelt den mere langsigtede planlægning - med det nødvendige  

 økonomiske grundlag - til opbygning af det kommunale civilforsvar.
Det vil  

 særlig have betydning, at der træffes foranstaltninger med henblik på  

 uddannelse af civilforsvarspersonellet, fortrinsvis det ledende personel, men  

 også frivillige og § 13-personel.
7. Beredskabsplanen Beredskabsplanen skal indeholde oplysning om omfanget af kommunens  

 civilforsvar og om de foranstaltninger, der skal iværksættes for at udbygge  

 og organisere kommunens civilforsvar i overensstemmelse med den ovennævnte  

 civilforsvarsplan, hvis der træffes bestemmelse om forhøjelse af beredskabet.  

 Beredskabsplanen skal endvidere indeholde oplysning om foranstaltninger til  

 iværksættelse af civilforsvarets bistand ved fredsmæssige katastrofer.  

 Beredskabsplanen giver således en oversigt over det faktisk eksisterende  

 civilforsvar i kommunen og om de konkrete foranstaltninger, der i tilfælde af  

 forhøjelse af beredskabet skal iværksættes for at gøre det beredskab, der er  

 til rådighed, klar til indsats, og for at udbygge og organisere kommunens  

 civilforsvar i overensstemmelse med civilforsvarsplanen.
 Beredskabsplanen ajourføres løbende i kommunen og skal være koordineret  

 med vedkommende politi- og sygehusberedskabsmyndigheds  

 civilforsvarsplanlægning.
Civilforsvarsstyrelsen og CF-regionerne har behov for indsigt i de  

 kommunale CF-beredskabsplaner til brug for den centrale, sideløbende  

 planlægning og for udførelsen af opgaverne i en situation med forhøjet  

 beredskab.
Kommunerne sender allerede beredskabsplanmateriale til  

 CF-regionerne efter indbyrdes aftale herom.
Civilforsvarsstyrelsen har  

 herefter ikke behov for at modtage de kommunale beredskabsplaner eller dele  

 deraf.
Civilforsvarsstyrelsen skal påny henstille, at udarbejdelsen af en  

 beredskabsplan for det kommunale civilforsvar fremmes i de kommuner, der  

 endnu ikke måtte have løst denne opgave.
Beredskabsplanerne er af afgørende  

 betydning for, at det kommunale civilforsvar kan fungere effektivt i en  

 beredskabssituation med det personel og materiel m.v., der er til rådighed.
Der henvises iøvrigt til Civilforsvarsstyrlsens vejledning til  

 standardberedskabsplan for det kommunale civilforsvar.
Vejledningen er  

 udsendt med styrelsens cirkulæreskrivelse af 30. juni 1983.
