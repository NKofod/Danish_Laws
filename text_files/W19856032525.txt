 Ankenævnet fandt, at direktoratet med rette havde afslået en ansøgning  

 om patent på en dispenser for renseservietter, da opfindelsen ikke var ny i  

 forhold til det, som var kendt før ansøgningens indleveringsdag.
År 1985, den 24. maj afsagde patentankenævnet (Beyer, Grønning-Nielsen,  

 Terndrup Pedersen, Ansgar Sørensen, Vørts) følgende k e n d e l s e i sagen j.nr.
P. 13/84: Klage fra Colgate-Palmolive Company, USA, v/patentbureau Chas.
Hude over patentdirektoratets afgørelse af 8. marts 1984 af patentansøgning nr.  

 2405/76.
Den 1. juni 1976 indleverede ansøgeren en ansøgning om patent på en  

 dispenser for renseservietter.
Ansøgningen indeholdt 22 krav, hvoraf krav 1  

 lød således:
»Dispenser til brug for forud fugtede renseservietter, k e n d e t e  

 g n e t ved, at den omfatter en beholder med et hulrum og åbningsorganer for  

 passage af renseservietter fra hulrummet hen imod beholderens yderside, at en  

 beholdning af forud fugtet absorberende materiale er anbragt i  

 beholderhulrummet, og at en flydende barrierer er anbragt forskydeligt i  

 beholderen mellem den nævnte beholdning og det nævnte åbningsorgan, hvilken  

 barriere har et hulorgan for beholdningens passage gennem barrieren til  

 åbningsorganet.« Patentdirektoratet modholdt USA patentskrifterne nr. 3.836.044, nr.  

 3.266.665, nr. 3.836.045, nr. 3.368.522 og nr. 3.269.593 samt svensk  

 patentskrift nr. 189.705.
 Efter at sagen havde været henlagt, blev den genoptaget og i forbindelse  

 hermed indleverede ansøgeren nye krav, hvoraf krav 1 lød således:
»Dispenser (20) for forud fugtede renseservietter (26) og  

 indbefattende en beholder (22) med væsketætte vægge, der i det mindste delvis  

 afgrænser et hulrum (24), og en øvre vægdel (56), der afgrænser en åbning  

 (58) for gennemtrækning af renseservietterne (26) fra hulrummet (24) og ud af  

 beholderen (22), en beholdning af forud fugtet absorberende materiale anbragt  

 i beholderhulrummet samt lågorganer (32), k e n d e t e g n e t ved, at  

 lågorganet (32) efter valg dækker åbningen (58) og tætner hulrummet (24) over  

 for atmosfæren: og ved en flydende barriere (64) med dimensioner større end  

 åbningen (58) og udformet til at danne en hindring imod vægdelen (56) under  

 dispenserens normale brug, hvilken barriere er anbragt forskydeligt i  

 beholderen mellem beholdningen og vægdelen i det væsentlige på linie med  

 åbningen, hvilken barriere har et hul (66) for gennemføring af det  

 absorberende materiale gennem barrieren til åbningen, og at barrieren har  

 tilstrækkeligt små dimensioner og er anbragt i forhold til åbningen på en  

 sådan måde, at barrieren kan udtages gennem åbningen i vægdelen uden at  

 forstørre åbningen, når beholdningen er i det væsentlige fuld.« Direktoratet anførte hertil i skrivelse af 21. august 1981:
 »Krav 1's kendetegnende del angiver to enkeltheder ved dispenseren,  

 den første omhandlende låget og angivet i de første to linier af kravets  

 kendetegnende del, og den anden omhandlende den »flydende barriere«  

 og angivet i den resterende del af kravet.
Selv om angivelsen i kravets linie 7-8: »efter valg« ikke er  

 helt klart, synes de første to linier af kravets kendetegnende del kun at  

 indeholde rent selvfølgelige egenskaber ved et låg, der også må være  

 naturligt at anvende i det foreliggende tilfælde.
Endvidere synes den  

 resterende del af kravet kun at angive sådanne konstruktive enkeltheder ved  

 en »flydende barriere« af i og for sig kendt art (se her f.eks. det  

 fremdragne), som det må være naturligt for en fagmand at anvise i det  

 foreliggende tilfælde.
Der ses heller ikke ved anvendelsen af den beskrevne  

 »flydende barriere« at være opnået en ny virkning ved at benytte  

 den i den foreliggende dispenser.
Krav 1 skønnes derfor stadig ikke at omhandle en patenterbar opfindelse.' Efter at ansøgningen påny havde været henlagt, blev den genoptaget, og i  

 forbindelse hermed indleverede ansøgeren ved skrivelse af 21. juni 1982 nye  

 krav, hvoraf krav 1 lød således:
»Dispenser (20) for forud fugtede renseservietter (26) og  

 indbefattende en beholder (22) med væsketætte vægge, der i det mindste delvis  

 afgrænser et hulrum (24), og en hulrummet i det væsentlige dækkende, øvre,  

 fastholdt vægdel (56) med en åbning (58) for gennemtrækning af  

 renseservietterne (26) ud af beholderens (22) hulrum (24), en beholdning af  

 forud fugtet absorberende materiale anbragt i beholderhulrummet samt et låg,  

 der kan åbnes for udtrækning af renseservietter og igen kan lukkes og dække  

 for åbningen (58) og tætne hulrummet (24) overfor atmosfæren, k e n d e t e g  

 n e t ved en flydende barriereplade (64), som har større dimensioner end  

 åbningen (58), som er udformet til under renseservietudtrækning at ligge an  

 imod vægdelen (56), som er anbragt forskydeligt i beholderen mellem  

 beholdningen og vægdelen i det væsentlige på linie med åbningen, som har et  

 hul (66) for gennemføring af det absorberende materiale gennem barrierepladen  

 til åbningen, og som har tilstrækkeligt små dimensioner og er anbragt således  

 i forhold til åbningen (58), at den kan udtages gennem åbningen (58) i  

 vægdelen (56) uden at forstørre åbningen, når hulrummet (21) er i det  

 væsentlige fyldt med en beholdning af renseservietter.« Den 8. marts 1984 afslog direktoratet ansøgningen med følgende  

 begrundelse:
 »Krav 1 er nu ændret således, at dets kendetegnende del alene angiver  

 den løst liggende eller »flydende« barriereplade (64).
Fra de modholdte skrifter, nemlig beskrivelserne til svensk patent nr.  

 189. 705 og USA patenterne nr. 3.266.665 og nr. 3.269.593, kendes som  

 tidligere fremført dispensere til papirservietter med sådanne løst liggende  

 plader.
Selv om disse kendte dispensere ganske vist ikke er helt magen til  

 dispenseren ifølge ansøgningen kan det kun i forhold til dette kendte  

 betragtes som selvfølgeligt for en fagmand at anvise lignende løst liggende  

 plader i en dispenser af den i krav 1's indledning angivne art.
Der synes  

 stadig heller ikke at være opnået en ny virkning i forhold til det kendte ved  

 at benytte den løst liggende plade i det foreliggende tilfælde.
 De uselvstændige krav, hvoraf de fleste synes at være uafhængige af krav 1  

 efter den sidste ændring af dette krav, ses ligeledes stadig af de tidligere  

 anførte grunde heller ikke at frembyde noget patenterbart.
Denne afgørelse har klageren ved skrivelse af 8. maj 1984 indbragt for  

 patentankenævnet med påstand om, at ansøgningen af direktoratet bør optages  

 til fortsat behandling principalt på grundlag af kravene af 21. juni 1982, subsidiært på grundlag af 13 krav, hvoraf krav 1 lyder således:
»Dispenser (20) for forud fugtede renseservietter (26) og  

 indbefattende en beholder (22) med væsketætte vægge, der i det mindste delvis  

 afgrænser et hulrum (24) og en øvre vægdel (56), der afgrænser en åbning (58)  

 for gennemtrækning af renseservietterne (26) fra hulrummet (24) til  

 beholderens (22) yderside, en beholdning af forud fugtet absorberende  

 materiale anbragt i beholderrummet, et låg (32), der efter valg dækker  

 åbningen (58) og tætner hulrummet (24) over for atmosfæren samt en flydende  

 barriereplade (64), som har større dimensioner end åbningen(58) og er  

 udformet til under dispenserens normale brug at danne en hindring mod  

 vægdelen (56) hvilken barriereplade er anbragt forskydeligt i beholderen  

 mellem beholdningen og vægdelen på linie med åbningen, hvilken barriereplade  

 har et hul (66) for gennemføring af det absorberende materiale gennem  

 barrierepladen til åbningen og har tilstrækkelig små dimensioner og er  

 anbragt således i forhold til åbningen (58), at den kan udtages gennem  

 åbningen (58) i vægdelen (56) uden at forstørre åbningen, når beholdningen er  

 i det væsentlige komplet, k e n d e t e g n e t ved, at åbningen (58) er  

 tilstrækkeligt stor til, at brugerens fingre kan indføres i hulrummet (24),  

 at barrierepladen (64) er fleksibel, at hullet (66) har væsentlig mindre  

 dimensioner end åbningen(58), og at barrierepladen er udformet til at kunne  

 udtages fra hulrummet (24) gennem åbningen (58) uden at fjerne vægdelen (56)  

 når renseservietbeholdningen (26) er i det væsentlige komplet, for at tråde  

 beholdningen gennem barrierepladens hul, og at beholdervæggen foruden den  

 øvre vægdel (56) omfatter sidevægge (38), der forløber fra en basis (30) hen  

 imod vægdelen (56), og hvor barrierepladens dimensioner er tilpasset, så at  

 den kan drejes til en tværposition i beholderen.« Klageren har gennemgået de modholdte patentskrifter og gjort gældende, at  

 disse enten ikke angår beholdere (dispenser) til fugtige servietter eller  

 indebærer en væsentlig anderledes løsning til opbevaring og afgivelse af  

 fugtige servietter.
 Sagen har været behandlet i nævnets møde den 29. april 1985.
For klageren mødte ingeniør H.
Tillisch, der forelagde mere subsidiære  

 krav 1-17, svarende til krav der er godkendt i Sverige.
Klageren forelagde sagen, idet han gennemgik nogle patenter meddelt her i  

 landet på beholdere af tilsvarende art.
Disse illustrerede kravene til  

 opfindelseshøjde i denne patentklasse.
 Nævnet udtaler:
 Der ses ikke ved de i kravene angivne foranstaltninger at være løst  

 særlige tekniske problemer med hensyn til opbevaring af fugtige servietter,  

 og den i sagen omhandlede dispenser findes på baggrund af de fra det  

 modholdte kendte kun at frembyde et for fagmanden nærliggende  

 udviklingsarbejde, der ikke frembyder noget opfinderisk ejendommeligt.
Det tiltrædes derfor og iøvrigt af de af patentdirektoratet anførte  

 grunde, at ansøgningen er afslået, hvorfor bestemmes:
 Den påklagede afgørelse stadfæstes.
