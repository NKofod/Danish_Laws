Avis anset for momsfritaget Klagen vedrører  

 regionens afgørelse af 15. april 2004, hvorved A  

 (herefter benævnt institutionen) publikation B ikke er anset for  

 omfattet af  

 momslovens § 34, stk. 1, nr. 14.
Landsskatterettens afgørelse Regionens afgørelse ændres.
Sagens oplysninger Institutionen udgiver  

 publikationen B.
 I brev af 8. januar 2004 har  

 institutionen anmodet regionen om momsfritagelse for B efter momslovens § 34,  

 stk. 1, nr. 14.
Institutionen har om B  

 oplyst, at den er en landsdækkende avis for børn og unge, som udkommer hver  

 anden uge.
B havde i 2. halvår af 2003 et oplag på 8.833.
 B laves i et samarbejde  

 mellem en uddannet journalist og en redaktionsgruppe bestående af børn og  

 unge.
Ideen til en avis for børn og  

 unge kom ved en børnekulturhøring i 1993 fra en 11-årig pige.
Hendes  

 begrundelse var, at børn faktisk gerne vil følge med i den verden, der  

 omgiver  

 dem, men at børn og unge ikke kan forstå de voksnes medier.
Det grundlæggende formål med  

 B er således at udgive en vedkommende avis for børn og unge, hvor udgiverne  

 ønsker at styrke børns læsevaner/evner og det skrevne ord.
Derudover vil B  

 motivere børn til at tage del i den offentlige debat og fungere som redskab  

 til  

 forståelsen af at være borger i et demokratisk samfund.
Endelig skal B være  

 motiverende i forhold til børn som kommende avislæsere.
B har en bred geografisk læserskare,  

 idet den primære målgruppe er børn og unge i hele landet, og da B læses og  

 bruges af bl.a. lærere i skoleundervisningen.
Sidstnævnte udgør ca. 1/3 af  

 Bs  

 oplag.
 Endvidere læses og bruges B  

 af forældre, uddannelsesinstitutioner, journalister på dagbladene og de  

 landsdækkende tv-kanaler, specialskoler for børn, specialskoler for voksne,  

 biblioteker, fritidsklubber, SFOer, fritidshjem, klubber, læger,  

 tandklinikker  

 m.v.
Institutionen har videre  

 oplyst, at B indeholder nyhedsstof fra ind- og udland.
Der bringes både helt  

 aktuelle nyheder og opfølgning samt uddybning af nyheder ved eksempelvis at  

 forklare baggrunden for en begivenhed.
Der er tale om et bredt spektrum af  

 nyheder, temaer og emner, der er relevante i børns hverdag og syn på verden.
B producerer selv  

 artikler/indhold.
Derudover er nyheder fra ind- og udland taget fra  

 dagspressen  

 og skrevet om, så det er nemmere at forstå.
B trykkes på traditionelt  

 avispapir, ligesom layoutet er det alment kendte avislayout.
Salg af B sker  

 primært i abonnementsform, men B kan også rekvireres i løssalg   

 eksempelvis af  

 skoler.
B sælges ikke i løssalg i detailhandlen på grund af reglerne om  

 portostøtte.
Redaktionen på B er ikke  

 godkendt til at uddanne journalister, da dette ikke har været aktuelt.
Det er  

 tidligere oplyst over for B fra relevante instanser, at B kan få en sådan  

 godkendelse.
 Under sagens behandling for  

 Landsskatteretten har institutionen fremlagt en udskrift fra C, hvoraf  

 fremgår,  

 at B er anført som et dansk medie, der formidler nyheder om politik.
Der er endvidere fremlagt en  

 udskrift fra Danmarks Journalisthøjskoles hjemmeside, hvoraf fremgår, at B  

 har  

 fået DJH Prisen 2004. DJH Prisen gives til et produkt, der er udtryk for en  

 videreudvikling af journalistikken og har høj kvalitet.
Prisen kan også gives  

 til en redaktion, en ny arbejdsform, et medieprojekt eller en person, der har  

 ydet en særlig indsats.
I begrundelsen for  

 tildelingen af prisen til B har Danmarks Journalisthøjskole bl.a. anført, at  

 B  

 henvender sig på en seriøs og respektfuld måde til en målgruppe, der ellers  

 ikke satses stort på fra avisernes side, børn mellem 9 og 14 år, og at B også  

 lytter til sin målgruppe.
Det er videre anført, at B udfører et vigtigt  

 arbejde  

 med at gøre børn kendte med avismediet, og at den virkelig formår at skabe  

 engagement.
Endelig er det anført, at der ville blive færre voksne avislæsere  

 i  

 fremtiden, hvis B ikke var der.
 Ved en gennemgang af 3  

 eksemplarer af B er det konstateret, at B er bygget op på følgende måde:
 Forside  

 med nyheder og referencer til artikler i avisen.
 Læserbreve,  

 typisk side 2.
 Vidste  

 du?  fakta/nyhedsboks, typisk side 3 og 8.
 Nyheder  

 Danmark, typisk side 3-5.
 Tema,  

 typisk side 6/7, som behandler et mere bredt orienteret emne, f.eks. sorg.
 Nyheder  

 Udland, typisk side 8.
 Sport  

 og Fritid, typisk side 9.
 Brevkasse/læserbreve,  

 typisk side 10.
 Blitz,  

 typisk side 11, der i stil minder om indholdet i f.eks. Vi unge.
 Bagside  

 med bl.a. quiz og kryds.
 Herudover  

 har B et fast tillæg, der henvender sig til børn og unge som forbrugere med  

 f.eks. boganmeldelser, køb og salg, service samt artikler om mobiltelefoner,  

 rulleskøjter m.v.
Regionens afgørelse Regionen har ikke imødekommet  

 institutionens anmodning om momsfritagelse efter momslovens § 34, stk. 1, nr.  

 14, for B.
 B henvender sig i det  

 væsentlige ikke til en videre (almen) kreds af læsere, idet B i sit indhold  

 er  

 målrettet til en bestemt aldersgruppe.
Selskabets påstand og argumenter Institutionen har fremsat  

 påstand om, at B anses for omfattet af momslovens § 34, stk. 1, nr. 14.
 B opfylder samtlige kriterier  

 for at blive anset som en avis, herunder også kriteriet om at avisen skal  

 henvende sig til en videre (almen) kreds af læsere.
Begrebet almen er udtryk for  

 noget der gælder de fleste.
B er derfor omfattet af  

 fritagelsesbestemmelsen,  

 hvis den henvender sig til de fleste.
Praksis vedrørende momslovens  

 § 34, stk. 1, nr. 14, og § 13, stk. 1, nr. 18 og 22, herunder bl.a.
MOMS  

 1969,  

 250, TfS 1998, 771 TSS og TfS 2001, 645 TSS, må fortolkes således, at  

 begrebet  

 videre (almen) momsmæssigt ikke skal tolkes som den samlede  

 befolkningsgruppe.
Begrebet må derimod fortolkes i retning af en større  

 gruppe, hvilket børn og unge må siges at være.
B er i henhold til  

 institutionens formål målrettet til børn og unge.
Der er dog med udgivelsen  

 af  

 B et ønske om, at B skal dække så bredt som muligt.
Der er i sagens natur ikke  

 plads til alle nyheder i B.
Der må derfor ske en naturlig sortering i, hvilke  

 emner, der kan behandles fra avis til avis.
Formålet med B er dog det samme  

 som  

 for øvrige aviser  nemlig at bibringe viden og information om det  

 omgivende  

 samfund.
Der er i artiklerne en særlig  

 fokus på børn og børns verden, men dette adskiller sig ikke fra det fokus,  

 der  

 er på særlige forhold i andre aviser.
Artiklerne i B er ganske vist kortere  

 end  

 i traditionelle nyhedsmedier, men det hænger sammen med, at målgruppen er  

 børn.
 Det er helt almindeligt, at  

 aviser i deres indhold målrettes mod en bestemt målgruppe, ligesom der er  

 praksis for, at sådanne aviser er omfattet af fritagelsesbestemmelsen.
 Endelig er B ikke  

 sammenlignelig med publikationen Ingeniøren, som ikke blev anset  

 for momsfritaget  

 i Østre Landsrets dom af 21. februar 1996, gengivet i TfS 1996, 249 ØLD.
 Under sagens behandling for  

 Landsskatteretten har institutionens repræsentant anført, at B i sin  

 opbygning  

 er meget identisk med andre større landsdækkende aviser, og at størstedelen  

 af  

 indholdet ligeså godt kunne henvende sig til/have interesse for en voksen  

 læser  

  det gælder bl.a. Vidste Du, Nyheder Danmark,  

 Nyheder Udland, Tema og  

 Sport/Fritid.
Tillægget henvender sig i  

 lige så høj grad til forældre som til børn og unge.
Tillægget er  

 forbrugsorienteret  

 og kan sidestilles med et af de utallige tillæg, der ligeledes findes til de  

 større aviser.
Størrelsen på Bs målgruppe  

 udgør ca. 800.000 læsere, hvis der kun tages højde for de potentielle børn og  

 unge, der kunne abonnere på B.
Tages der højde for, at B reelt også har  

 voksne  

 som målgruppe, er tallet langt højere.
 Til Told- og Skattestyrelsens  

 udtalelse har institutionens repræsentant bl.a. anført, at hovedparten af  

 artiklerne rent faktisk har været bragt i landsdækkende dagblade og  

 elektroniske medier, og at Bs tema fast udgør to sider eller ca. 10% af  

 det  

 samlede sideantal.
Told- og Skattestyrelsens udtalelse Told- og Skattestyrelsen har  

 indstillet den påklagede afgørelse stadfæstet.
Styrelsen har herved bl.a.  

 henvist til, at B ikke primært læses på grund af sit indhold af aktuelt  

 nyhedsstof,  

 idet det i bladet behandlede stof ikke kan karakteriseres som bestemt eller  

 afhængig af bladets aktuelle udgivelsestidspunkt.
Hertil kommer, at en stor  

 del  

 af bladets stof synes at have karakter af tematisk stof, der vil kunne  

 bringes  

 med jævne mellemrum i tilrettet eller opdateret form.
Det forhold, at bladet  

 i  

 hvert nummer indeholder faste sektioner med Nyheder Danmark og  

 Nyheder  

 Udland kan ikke i sig selv føre til et andet resultat.
Der er endvidere henvist til,  

 at B ikke behandler et bredt emneområde, idet B hovedsageligt behandler stof,  

 der må antages at ligge inden for børns interesseområde, ligesom stoffet  

 anskues ud fra en børnevinkel.
Der er således tale om et ungdomsblad med alt  

 hvad dette indebærer af nyheder om popidoler og emner i  

 børnehøjde.
 Endelig har styrelsen henvist  

 til, at bladet ikke henvender sig til en videre kreds af læsere, men alene  

 til  

 læsere, der har en interesse inden for dette specielle område.
Landsskatterettens bemærkninger og begrundelse I henhold til momslovens §  

 34, stk. 1, nr. 14, er levering af aviser, som normalt udkommer med mindst et  

 nummer månedligt, fritaget for moms.
Ved Østre Landsrets dom af  

 21. februar 1996, gengivet i TfS 1996.249, fandt landsretten, at begrebet  

 avis i momslovens § 34, stk. 1, nr. 14, skal fortolkes i  

 overensstemmelse med  

 de kriterier, som det tidligere Momsnævns praksis byggede på, nemlig om en  

 publikation primært læses på grund af sit indhold af aktuelt nyhedsstof, om  

 den  

 henvender sig til en videre (almen) kreds af læsere, og om den behandler et  

 bredt emneområde.
Landsretten fastslog endvidere, at der ikke kan opnås  

 momsfritagelse  

 ud fra en lighedsgrundsætning under henvisning til Momsnævnets tidligere  

 afgørelser, uden at den enkelte publikation tillige opfylder momslovens krav  

 om  

 at være en avis.
 Efter de foreliggende  

 oplysninger om B samt efter gennemgang af de fremlagte eksemplarer af B må  

 det  

 lægges til grund, at B primært læses på grund af sit indhold af aktuelt  

 nyhedsstof, og at B behandler et bredt emneområde.
 Kriteriet om, at en  

 publikation skal henvende sig til en videre almen kreds af læsere må forstås  

 således, at kriteriet kan være opfyldt, selvom publikationen henvender sig  

 til  

 læsere inden for en bestemt aldersgruppe.
 Det kan ved vurderingen af  

 dette kriterium således ikke tillægges afgørende betydning, at B primært  

 henvender sig til børn og unge.
 B må herefter anses for at  

 henvende sig til en videre almen kreds af læsere, idet B behandler forhold  

 inden for mange områder og således ikke er begrænset til børn og unge med  

 særlig interesse for et bestemt område.
 Det  

 bemærkes, at B fremtræder som avislignende i teknisk og typografisk  

 henseende,  

 at den sælges både i løssalg og til abonnenter, og at oplaget har en vis  

 størrelse.
 Da  

 B således opfylder kriterierne for at blive anset for en avis, er B omfattet  

 af  

 momsfritagelsen i momslovens § 34, stk. 1, nr. 14. Den påklagede afgørelse  

 ændres i overensstemmelse hermed.
