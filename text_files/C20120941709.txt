Cirkulære om ændring af overenskomst for journalister i statens tjeneste og aftale for praktikanter, der under deres uddannelse til journalist ansættes i staten Generelle bemærkninger Mellem Finansministeriet og Dansk Journalistforbund er der aftalt forhøjelse af lønsatsen for journalistpraktikanter i staten med 2,25 pct.
 Ændringen træder i kraft med virkning fra den 1. april 2012.
 Aftale for journalistpraktikanter, der under deres uddannelse til journalist ansættes i staten vedlægges.
Moderniseringsstyrelsen, den 5. september 2012 Anders Peter Tuxen Aftale om ændring af overenskomst for journalister i statens tjeneste og aftale for praktikanter, der under deres uddannelse til journalist ansættes i staten Finansministeriet og Dansk Journalistforbund har aftalt følgende ændring til Overenskomst af 16. januar 2012 for journalister i statens tjeneste og aftale for praktikanter, der under deres uddannelse til journalist ansættes i staten:
 1) I bilag 4 om Aftale for journalistpraktikanter, der under deres uddannelse til journalist ansættes i staten § 3 forhøjes lønsatsen for journalistpraktikanter pr. 1. april 2012. Bestemmelsen får herefter følgende ordlyd:
2) Praktikanter aflønnes med virkning fra 1. april 2012 med 187.464 kr. årligt (15.622 kr. pr. måned). Aftalen træder i kraft den 1. april 2012.
