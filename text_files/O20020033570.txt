Resumé På baggrund af en konkret sag mente ombudsmanden det var  

 nødvendigt at bede Den Sociale Ankestyrelse forklare hvorfor styrelsen ikke  

 mente at kunne tage de sociale nævns afgørelser efter inddrivelsesloven op  

 til  

 principiel eller generel behandling.
Ombudsmanden fremlagde en række  

 betragtninger der efter hans opfattelse talte for at styrelsen ikke er  

 afskåret  

 fra at behandle sådanne sager.
Ankestyrelsen svarede ombudsmanden at  

 styrelsen  

 fortsat var af den opfattelse at den ikke kunne tage de pågældende sager op  

 til  

 principiel eller generel behandling.
Herefter forelagde ombudsmanden problemstillingen for  

 Socialministeriet med henstilling om at ministeriet overvejede at bede om en  

 udtalelse fra Justitsministeriet (under hvis ressort inddrivelsesloven hører,  

 og hvis vejledning mv.
Ankestyrelsen henviste til i sin udtalelse) inden  

 Socialministeriet udtalte sig om spørgsmålet.
Socialministeriet tilkendegav senere sin opfattelse  

 hvorefter der er en række betragtninger som taler for at Ankestyrelsen ikke  

 er  

 afskåret fra at behandle principielle eller generelle sager efter  

 inddrivelsesloven.
Socialministeriet oplyste at ministeriet ville tage  

 initiativ  

 til - ved kommende lejlighed - at præcisere dette i vejledningen til lov om  

 retssikkerhed og administration på det sociale område.
 På det foreliggende grundlag foretog ombudsmanden sig  

 ikke mere i sagen. (J.nr. 2000-0440-009).
Den Sociale Ankestyrelses muligheder for at tage afgørelser  

 op til principiel eller generel behandling Den 21. juli  

 2000 skrev jeg til Den Sociale Ankestyrelse vedrørende Ankestyrelsens  

 muligheder for at optage de sociale nævns afgørelser efter inddrivelsesloven  

 til principiel eller generel behandling.
Af brevet fremgår:
 Efter en foreløbig  

 overvejelse af spørgsmålet har jeg fundet det påkrævet at bede Den Sociale  

 Ankestyrelse uddybe de retlige grunde for at Ankestyrelsen ikke mener at de  

 pågældende sager kan optages til principiel behandling.
Det rejste spørgsmål drejer  

 sig om inddrivelse af børnebidrag som er udlagt forskudsvis af en kommune.  

 Ifølge børnetilskudslovens § 18, stk. 2, inddrives disse krav efter reglerne  

 i  

 lov om inddrivelse af underholdsbidrag med nogle i bestemmelsen nærmere  

 angivne  

 ændringer.
Dermed har kommunen hjemmel til at foretage udlæg og  

 løntilbageholdelse.  

 Klage over disse inddrivelsesskridt kan ifølge inddrivelsesloven indbringes  

 for  

 fogedretten.
Andre spørgsmål - bortset fra  

 afgørelser om afsoning - kan af borgerne indbringes for de sociale nævn, jf.  

 §  

 23a i inddrivelsesloven.
I praksis omfatter denne klageadgang hovedsageligt  

 modregning og spørgsmål hvis løsning beror på en vurdering af betalingsevnen  

 hos debitor, dvs. afgørelser om fastsættelse af afdragsstørrelse og om  

 henstand.
Der står ikke i § 23a at nævnets afgørelse kan optages til  

 behandling  

 af Den Sociale Ankestyrelse hvis sagen rejser principielle eller generelle  

 spørgsmål.
 Ankestyrelsen er af den  

 opfattelse at styrelsen ikke kan behandle denne type sager.
Ifølge børnetilskudslovens §  

 22, stk. 2, kan kommunalbestyrelsens afgørelser efter denne lov indbringes  

 for  

 det sociale nævn efter reglerne i kapitel 10 i lov om retssikkerhed og  

 administration på det sociale område.
Denne bestemmelse, sammenholdt  

 med at  

 retssikkerhedsloven ved bekendtgørelse nr. 312 af 4. maj 2000, § 1, er bragt  

 i  

 anvendelse for lov om børnetilskud og forskudsvis udbetaling af børnebidrag,  

 taler efter min mening for at reglen i § 63 i retssikkerhedsloven om Den  

 Sociale Ankestyrelses ret til at optage sager af principiel eller generel  

 betydning til behandling også gælder for sager om inddrivelse af forskudsvis  

 udlagte børnebidrag.
Det forhold at der i  

 inddrivelseslovens § 23a ikke er henvist til denne mulighed, finder jeg ikke  

 kan tillægges afgørende betydning.
Bestemmelsen i § 23a omhandler alene  

 borgernes  

  

 ret  

  

 til at klage og altså  

 ikke den særlige beføjelse for Ankestyrelsen til at behandle sagen som tredje  

 instans.
Desuden synes inddrivelsesloven generelt ikke at være blevet  

 koordineret fuldt ud med ændringer i den sociale lovgivning.  

 Justitsministeriet  

 og Civilretsdirektoratets vejledninger om lovens anvendelse er for så vidt  

 angår de sociale myndigheders andel i lovens administration, ikke ført ajour  

 siden 1986. Den manglende henvisning til Den Sociale Ankestyrelses beføjelse  

 som tredjeinstans kan bero på dette forhold.
At der i børnetilskudslovens  

 § 18, stk. 2, er henvist til inddrivelsesloven, betyder efter min mening ikke  

 at disse sager ikke afgøres efter denne lov, dvs.  

 børnetilskudsloven.  

 Henvisningen er i overensstemmelse med den almindelige tradition i den  

 sociale  

 lovgivning, jf. eksempelvis aktivlovens § 95, stk. 2, og har så vidt ses  

 primært den funktion at overføre til henvisningsloven regler fra den lov der  

 henvises til.
Det kan derfor ikke sluttes at henvisningen indebærer at  

 afgørelsen træffes i henhold til den lov hvortil der er henvist.
 Reale grunde taler ligeledes  

 for at anse den her nævnte betalingsevnevurdering for omfattet af  

 retssikkerhedslovens § 63. Stort set alle andre tilfælde af kommunale  

 betalingsevnevurderinger i forbindelse med inddrivelse af sociale fordringer  

 kan optages af Den Sociale Ankestyrelse i henhold til retssikkerhedslovens §  

 63. Det gælder også vurderinger efter børnetilskudslovens § 21 om  

 eftergivelse  

 og afgørelser om henstand og afdrag af krav efter børnetilskudslovens § 24,  

 stk. 2.
Der ses ikke at være særlige  

 grunde der taler for at netop betalingsfastsættelsen i forbindelse med  

 inddrivelse af forskudsvis udlagte bidrag skulle være afskåret fra at blive  

 behandlet af Den Sociale Ankestyrelse.
Tværtimod er det vel mest  

 hensigtsmæssigt  

 at også denne afgørelsestype kan undergives en praksisdannende  

 principbeslutning i Ankestyrelsen.
 Der ses ikke at være taget  

 stilling til spørgsmålet i forarbejderne til retssikkerhedsloven eller dens  

 følgelovgivning.
Under henvisning til disse  

 betragtninger og til det der er anført af Det Sociale Nævn for Københavns  

 Amt,  

 udbeder jeg mig en nærmere stillingtagen til det rejste spørgsmål. Den 6. november 2000 svarede  

 Ankestyrelsen bl.a. følgende:
  

  

 Vedrørende retssikkerhedslovens § 63 Ankebestemmelserne i  

 inddrivelseslovens § 23a og børnetilskudslovens § 22 er i løbet af  

 1990erne  

 blevet ændret flere gange som følge af ændringer i ankestrukturen på det  

 sociale område.
Som bekendt var Ankestyrelsen indtil oprettelsen af det  

 sociale  

 ankenævn for Københavns og Frederiksberg Kommuner pr. 1. januar 1992  

 ankeinstans for afgørelser truffet af disse kommuner efter den sociale  

 lovgivning.
Ankestyrelsen var dog indtil 1. juli 1994 ankeinstans for  

 afgørelser truffet af Københavns og Frederiksberg Kommuner vedrørende  

 inddrivelsesloven, idet bestemmelsen ikke sammen med bestemmelser i den  

 sociale  

 lovgivning var blevet ændret i forbindelse med oprettelsen af det særlige  

 ankenævn for København og Frederiksberg. (Der henvises til lovforslag L  

 62/1990-91 og lovforslag L 244/1993-94). Det bemærkes i den forbindelse, at  

 Ankestyrelsen i tiden fra 1. juli 1994 til 1. juli 1998 i henhold til  

 lovteksten var almindelig 3. ankeinstans efter børnetilskudslovens § 22.
Ved socialreformen pr. 1.  

 juli 1998 blev de sociale ankenævn erstattet af det sociale  

 nævn.
I den  

 forbindelse blev såvel inddrivelseslovens § 23a som børnetilskudslovens § 22  

 ændret.
Af bemærkningerne til lovforslaget fremgår, at der for så vidt angår  

 inddrivelseslovens § 23a ikke er tilsigtet nogen indholdsmæssig ændring af  

 bestemmelsen.
For så vidt angår bemærkningerne til ændringerne vedrørende  

 børnetilskudslovens § 22 fremgår det, at ændringerne er en konsekvens af, at  

 reglerne om klageadgang er samlet i lov om retssikkerhed og administration på  

 det sociale område som fælles for hele det sociale område.
Det fremgår  

 endvidere, at det med formuleringen i retssikkerhedsloven er præciseret, at  

 kommunerne alene kan få optaget en sag efter børnetilskudsloven, hvis den er  

 principiel eller generel. (Der henvises til lovforslag L 49/1997-98).
Bekendtgørelse om  

 retssikkerhed og administration på det sociale område, som bl.a. fastsætter  

 regler for, hvilke sager retssikkerhedsloven helt eller delvis gælder for,  

 fastsætter bl.a., at lovens regler for behandling af klage over afgørelse  

 gælder for sager efter lov om inddrivelse af underholdsbidrag.
I  

 Socialministeriets vejledning af 7. juni 2000 om lov og retssikkerhed og  

 administration på det sociale område, er det i punkt 2 beskrevet, hvor  

 retssikkerhedsloven gælder.
I forbindelse med afgørelse af sager efter lov om  

 inddrivelse af underholdsbidrag, er det anført, at disse ikke kan indbringes  

 for Den Sociale Ankestyrelse.
 Det bemærkes, at  

 bekendtgørelsen om retssikkerhed og administration på det sociale område også  

 ved bekendtgørelsens ikrafttræden den 1. juli 1998 indeholdt en bestemmelse  

 om,  

 at lovens almindelige klageregler (kapitel 10) gælder for sager efter lov om  

 inddrivelse af underholdsbidrag.
På baggrund af ovenstående  

 gennemgang af lovforarbejderne m.v. er det Ankestyrelsens opfattelse, at  

 retssikkerhedslovens § 63 ikke hjemler et grundlag for, at Ankestyrelsen er  

 ankeinstans for så vidt angår principielle eller generelle sager efter  

 inddrivelsesloven.
Det er endvidere Ankestyrelsens opfattelse, at der i  

 forbindelse  

 med de gennemførte lovændringer på området har været anledning til at justere  

 lovgivningen, såfremt det havde været hensigten, at Ankestyrelsen skulle være  

 ankeinstans.
Endelig er det Ankestyrelsens  

 opfattelse, at det forhold, at Justitsministeriet og Civilretsdirektoratet  

 ikke  

 har ajourført deres vejledninger om lovens anvendelse siden 1986 ikke  

 betyder,  

 at Ankestyrelsen har fået en særlig beføjelse via retssikkerhedsloven, når  

 det  

 i vejledningen fra 2000 fra Socialministeriet herom direkte er anført, at en  

 sådan beføjelse ikke består.
Det bemærkes i den forbindelse, at Ankestyrelsen  

 finder, at en ankebehandling forudsætter, at der er en ankeberettiget  

 (borger,  

 kommune, nævn).
 Vedrørende børnetilskudsloven § 18, stk. 2.
Ankestyrelsen er fortsat af  

 den opfattelse, at Ankestyrelsens muligheder for at antage en  

 principiel/generel sag vedrørende ikke-betalte bidrag er begrænset til  

 afgørelser efter § 18, stk. 1 om kommunens adgang til at indtræde i retten  

 til  

 at indkræve bidrag samt afgørelser vedrørende børnetilskudslovens § 21 om  

 eftergivelse af forskudsvis udbetalt børnebidrag.
Med hensyn til forholdet  

 mellem henvisningsloven og den lov, der henvises til bemærkes, at  

 inddrivelsesloven er en speciallov, der netop anvendes ved inddrivelse af  

 bl.a.  

 underholdsbidrag til børn, og at der desuden i inddrivelsesloven er fastsat  

 en  

 særlig ankebestemmelse.
 Vedrørende Ankestyrelsens afgørelser, der indebærer  

 betalingsevnevurdering.
 Uanset, om reale grunde kunne  

 tale for at Ankestyrelsen fik tillagt en kompetence i forhold til afgørelse  

 efter inddrivelsesloven, der vedrører lignende vurderinger som foretages i  

 sager om fordringer efter den sociale lovgivning, er det Ankestyrelsens  

 opfattelse, at der lovgivningsmæssigt er taget stilling til, at Ankestyrelsen  

 ikke har en sådan kompetence.
 For så vidt angår  

 betalingsevnevurderingen i andre sager kan Ankestyrelsen i øvrigt bemærke, at  

 Ankestyrelsens prøvelse vil begrænse sig til vurdering af skyldners mulighed  

 for at betale bidragsgælden, når der er indgået en afdragsordning.
I en sag om eftergivelse  

 efter børnetilskudslovens § 21 vil Ankestyrelsens prøvelse således begrænse  

 sig  

 til vurdering af skyldners mulighed for at betale bidragsgælden.
Såfremt  

 betingelserne for eftergivelse ikke findes opfyldt, vil Ankestyrelsen i  

 forbindelse  

 med behandling af sagen ikke kunne tage stilling til den videre afvikling af  

 gælden, herunder henstand og afdragsvis betaling af gælden.
 I en sag om eftergivelse (SM  

 B-10-96) har Ankestyrelsen udtalt, at der ved bedømmelse af en skyldners  

 betalingsevne skulle som faste udgifter medtages alle rimelige faste  

 udgifter,  

 herunder udgifter til radio/Tv-licens, telefonabonnement, faglige  

 kontingenter  

 og forsikringer.
 Ankestyrelsen finder, at  

 afvikling af gæld, når betingelserne for eftergivelse ikke er opfyldt, er et  

 anliggende, der reguleres efter inddrivelsesloven, når der ikke kan opnås  

 aftale parterne imellem.
Ankestyrelsen skal henvise  

 til Justitsministeriets cirkulære af 29. november 1978 om inddrivelse af  

 underholdsbidrag, jf.
Justitsministeriets vejledning af samme dato samt  

 Socialministeriets cirkulære nr. 79 af 4. oktober 1979 om inddrivelse af  

 bidrag.
Af disse fremgår det, at underholdsbidrag inddrives af de sociale  

 myndigheder.
Af Justitsministeriets cirkulære fremgår det, at bidragsskyldig  

 opfordres  

 til at fremsætte forslag om bidragsrestancens afvikling ved betaling af et  

 passende beløb af gangen.
Af Socialministeriets  

 cirkulære fremgår det bl.a. at det i første række påhviler det sociale udvalg  

 at søge opnået en afdragsordning med den bidragsskyldige, hvor afdragenes  

 størrelse bør afpasses efter skyldnerens mulighed for at betale.
Endvidere  

 kan  

 det sociale udvalg, hvor skyldnerens beskæftigelsesmæssige og økonomiske  

 forhold taler for det, give henstand med betalingen.
 For så vidt angår afgørelser  

 om tilbagebetaling af uberettiget modtagne ydelser efter børnetilskudslovens  

 §  

 24, tager Ankestyrelsen alene stilling til, om betingelserne for  

 tilbagebetaling er opfyldt og ikke til gældens afvikling.
Ankestyrelsen mener med  

 ovenstående at have uddybet de retlige grunde for, hvorfor styrelsen fortsat  

 er  

 af den opfattelse, at Ankestyrelsen ikke kan optage afgørelser efter  

 inddrivelsesloven til principiel/generel behandling. Den 12. januar 2001 skrev jeg  

 til Socialministeriet og bad ? under henvisning til den vedlagte kopi af  

 korrespondancen med Ankestyrelsen ? ministeriet om en udtalelse om  

 spørgsmålet.  

 Jeg henstillede til Socialministeriet at overveje om ministeriet forinden  

 ønskede at bede om en udtalelse fra Justitsministeriet under hvis ressort  

 inddrivelsesloven  

 hører, og hvis vejledninger m.v.
Ankestyrelsen henviste til i sin udtalelse.
Den 14. november 2001 afgav  

 Justitsministeriet en udtalelse til Socialministeriet.
Af udtalelsen fremgår:
Ved brev af 18. januar 2001  

 (j.nr. 639-227) har Socialministeriet på baggrund af en henvendelse fra  

 Folketingets Ombudsmand anmodet om en udtalelse, om Den Sociale Ankestyrelse  

 har mulighed for at optage de sociale nævns afgørelser efter  

 inddrivelsesloven  

 til principiel eller generel behandling.
I Socialministeriets brev er vedlagt  

 bilag bl.a. i form af et brev af 21. juli 2000 fra Folketingets Ombudsmand  

 til  

 Den Sociale Ankestyrelse og Ankestyrelsens besvarelse af 6. november 2000 til  

 ombudsmanden.
 Socialministeriet har henvist  

 til, at ombudsmandsmanden har anført en række betragtninger, der efter  

 ombudsmandens opfattelse taler for, at Ankestyrelsen ikke er afskåret fra at  

 behandle principielle eller generelle sager efter inddrivelsesloven.
 Justitsministeriet kan i den anledning udtale følgende:
 Inddrivelsesloven stammer fra  

 1963 (lov nr. 150 af 24. april 1963 om inddrivelse af underholdsbidrag, se i  

 dag lovbekendtgørelse nr. 631 af 15. september 1986 med senere ændringer) og  

 hører under Justitsministeriets område.
Inddrivelsesloven indeholder  

 i § 23a en klageregel om, at afgørelser, der træffes af kommunalbestyrelsen,  

 kan indbringes for det sociale nævn.
Dette gælder dog ikke for afgørelser om  

 udpantning efter § 4 og pålæg om indeholdelse af løn m.v. efter § 5. I disse  

 tilfælde er der særlig adgang til domstolsprøvelse.
Dette er for så vidt  

 angår  

 indeholdelse af løn m.v. udtrykkeligt reguleret i lovens § 5, stk. 3.
 Det kan i øvrigt oplyses, at  

 politiet havde ansvaret for inddrivelse af underholdsbidrag, indtil området  

 blev overdraget til kommunerne ved lov nr. 280 af 8. juni 1977 om ændring af  

 lov om inddrivelse af underholdsbidrag og lov om børnetilskud og andre  

 familieydelser.
 Det fremgår af de almindelige  

 bemærkninger til lovforslaget (FT Tillæg A 1976-77 (2. saml.) p. 469), at  

 formålet med overførslen af området til kommunerne dels var at lette politiet  

 for arbejde af ikke politimæssig art, dels at samle inddrivelsen af  

 familieretlige underholdsbidrag hos samme myndighed, jf. herved også de  

 særlige  

 bemærkninger til lovens § 2 (FT Tillæg A 1976- 77 (2. saml.) p. 475).
 Det fremgår af de særlige  

 bemærkninger til lovforslagets § 23 (FT Tillæg A 1976-77 (2. saml.) p. 480)  

 følgende:
Efter den gældende ordning  

 er Justitsministeriet rekursmyndighed i forhold til politiets  

 (overpræsidiets)  

 afgørelser om inddrivelse, i det omfang disse kan påklages til en højere  

 administrativ myndighed.
Det sociale udvalgs afgørelser vedrørende  

 inddrivelse  

 af forskudsvist udbetalte børnebidrag kan efter § 32, stk. 2, i  

 børnetilskudsloven i samme omfang indbringes for amtsankenævnet.
Afgørelser  

 truffet af de kommunale myndigheder i København og Frederiksberg kan påklages  

 til Den Sociale Ankestyrelse.
Ved overførelse af  

 inddrivelse til kommunerne forekommer det hensigtsmæssigt, at den myndighed,  

 der kan behandle klager over det sociale udvalgs (magistratens) afgørelser,  

 er  

 den samme som efter børnetilskudsloven.
En bestemmelse herom findes i  

 forslaget  

 til § 23 a.
Efter § 23 a, stk. 2, gælder klageadgangen ikke for afgørelser  

 efter § 4 og pålæg om tilbageholdelse i løn m.v. efter § 5. Dette skyldes, at  

 indsigelser mod den kommunale pantefogeds afgørelser om udpantning (§ 4) skal  

 afgøres af fogedretten (underretsdommen), jf. § 6, stk. 1, i lov om  

 fremgangsmåden ved inddrivelse af skatter og afgifter m.v.
Indsigelser mod  

 pålæg om tilbageholdelse i løn m.v. afgøres efter inddrivelseslovens § 5,  

 stk.  

 3, ligeledes af fogedretten.
Politiets afgørelse om, at  

 skyldneren kan hensættes til afsoning, kan efter § 16 ikke indbringes for  

 højere administrativ myndighed, men skyldneren kan forlange spørgsmålet om  

 frihedsberøvelsens lovlighed forelagt domstolene efter retplejelovens kapitel  

 43a.
Klager over politiets afgørelser vil i øvrigt fortsat kunne indbringes  

 for  

 Justitsministeriet. Den Sociale Ankestyrelse har  

 i sin besvarelse til Folketingets Ombudsmand redegjort for de ændringer, som  

 er  

 sket på det sociale område.
Disse ændringer har medført konsekvensændringer  

 af  

 inddrivelsesloven, som er blevet gennemført i form af ændringslove fremsat af  

 socialministeren. Ændringerne har imidlertid - som påpeget af både  

 ombudsmanden  

 og Ankestyrelsen - generelt ikke medført ændringer i Justitsministeriets  

 administrative forskrifter (henholdsvis cirkulære nr. 217 om inddrivelse af  

 underholdsbidrag (til kommunerne, overøvrighederne, domstolene og politiet),  

 vejledning nr. 218 af 29. november 1978 om inddrivelse af underholdsbidrag og  

 cirkulære nr. 79 af 10. april 1979 om inddrivelse af bidrag).
I et brev af 18. november  

 1992 anmodede Socialministeriet om Justitsministeriets bemærkninger til en  

 ændring af lov om inddrivelse af underholdsbidrag.
I Justitsministeriets  

 besvarelse af 9. februar 1993 fremgår blandt andet følgende:
Justitsministeriet har ikke  

 indvendinger imod, at der ved lov gives Den Sociale Ankestyrelse mulighed for  

 -  

 i de tilfælde, hvor inddrivelseslovens særlige adgang til domstolsprøvelse  

 ikke  

 gælder - at tage en inddrivelsessag op til behandling, hvori såfremt  

 styrelsen  

 finder den af principiel betydning, hvis der i praksis har vist sig behov for  

 en sådan ordning.
Ankestyrelsens kompetence må i givet fald fremgå af  

 inddrivelsesloven, idet styrelsen, som det fremgår af § 1 i lov om Den  

 Sociale  

 Ankestyrelse, er en klageinstans for administrative afgørelser, i det  

 omfang,  

 det fastsættes i lovgivningen.
Den nævnte lovændring blev  

 ikke gennemført i inddrivelsesloven.
For så vidt angår det af  

 Justitsministeriet anførte, om at det klart må fremgå af inddrivelsesloven,  

 hvis styrelsen skal kunne tage en inddrivelsessag op til behandling,  

 relaterer  

 dette sig til § 1 i den dagældende lov om Den Sociale Ankestyrelse.  

 Justitsministeriet finder ikke, at det anførte kan tillægges afgørende vægt  

 ved  

 fortolkningen af de nugældende regler om Den Sociale Ankestyrelses  

 kompetence.
Efter en gennemgang af sagen  

 er det Justitsministeriets opfattelse, at bestemmelsen i § 23a, stk. 2,  

 udelukker, at Den Sociale Ankestyrelse kan have kompetence i de i lovens §§  

 4-5  

 angivne tilfælde.
I de øvrige tilfælde kan det give anledning til tvivl, om  

 Ankestyrelsen har mulighed for at optage de sociale nævns afgørelser til  

 principiel eller generel behandling efter inddrivelsesloven.
På baggrund af forarbejderne  

 til bestemmelsen i § 23a er Justitsministeriet mest tilbøjelig til at mene,  

 at  

 inddrivelsesloven  

  

 ikke  

  

 udelukker, at  

 den generelle klageadgang på det sociale område gælder.
Den Sociale  

 Ankestyrelse  

 må derfor anses at have kompetence på området, i det omfang den sociale  

 lovgivning hjemler det.
Det skal bemærkes, at ved  

 vurderingen af spørgsmålet har Justitsministeriet alene vurderet  

 inddrivelsesloven og dens forarbejder.
Justitsministeriet har således ikke  

 foretaget en nærmere fortolkning af den sociale lovgivning. Den 4. marts 2002 modtog jeg  

 Socialministeriets udtalelse.
Af udtalelsen fremgår:
 Socialministeriet kan herefter udtale følgende:
 Socialministeriet er enig med  

 Folketingets Ombudsmand i argumentationen ud fra den betragtning, at  

 retssikkerhedsloven gælder ved behandling og afgørelse af sager efter bl.a.  

 lov  

 om børnetilskud og forskudsvis udbetaling af børnebidrag jf. bekendtgørelse  

 om  

 retssikkerhed og administration på det sociale område § 1.
 Sammenholdes denne  

 bestemmelse med børnetilskudslovens § 22, stk. 2, hvorefter  

 kommunalbestyrelsens afgørelser efter denne lov kan indbringes for det  

 sociale  

 nævn efter reglerne i kapitel 10 i lov om retssikkerhed og administration på  

 det sociale område, taler det for, at reglen i § 63 i  

 retssikkerhedsloven om  

 Ankestyrelsens ret til at optage sager af principiel eller generel betydning  

 til behandling også gælder for sager om inddrivelse og forskudsvis udlagte  

 børnebidrag.
 Socialministeriet er  

 ligeledes enig med Folketingets Ombudsmand i, at den manglende henvisning til  

 Ankestyrelsens mulighed for at optage de sociale nævns sager til principiel  

 eller generel behandling i inddrivelseslovens § 23a ikke kan tillægges  

 afgørende betydning.
 Dette synes også at være  

 Justitsministeriets opfattelse, jf. udtalelse af 14. november 2001, idet  

 Justitsministeriet anfører, at inddrivelsesloven ikke udelukker, at den  

 generelle klageadgang på det sociale område gælder, hvorfor Ankestyrelsen må  

 anses at have kompetence på området, i det omfang den sociale lovgivning  

 hjemler det.
 Efter Socialministeriets  

 opfattelse er der således en række betragtninger, der taler for, at  

 Ankestyrelsen ikke er afskåret fra at behandle principielle eller generelle  

 sager efter inddrivelsesloven.
Socialministeriet vil tage  

 initiativ til ved kommende lejlighed at præcisere dette i vejledningen til  

 lov  

 om retssikkerhed og administration på det sociale område. Den 20. marts 2002 meddelte  

 jeg socialministeriet at jeg på det foreliggende grundlag ikke foretog mig  

 yderligere vedrørende spørgsmålet.
 Jeg bad Socialministeriet om  

 orientering når revisionen af vejledningen var tilendebragt.
