 ad § 1.
 Der skal gives personalet adgang til at få aftalt en fridagsturnus over 52  

 uger a 40 timer pr. uge. = 2.080 timer.
 Fra 1.1.87 over 52 uger a 39 timer pr. uge = 2.028 timer.
 Personale der forretter heldagstjeneste, skal gøre tjeneste på det  

 faktiske antal arbejdsdage der falder i årsnormperioden.
 Eks.:
 Heldagstjenester kan således komme til at forrette tjeneste i både 2.088  

 timer og 2.096 timer, hvorimod turnuspersonalets tjenestetid altid beregnes  

 til 2.080 timer.
Fra 1.1.87 kan heldagstjenester komme til at forrette tjeneste i både  

 2.036 og 2.044 timer.
Turnuspersonale skal altid beregnes til 2.028 timer.
 Årsnormperiode:
 Årsnormperioden går fra den 21. december til den 20. december det  

 efterfølgende år. Årsnormen gøres op for hver medarbejder i turnustjeneste.  

 Timer, der er over eller under normen på 2.080 overføres til næste årsnorm.  

 Timerne kan ikke udbetales eller procentbelægges.
 Der henvises endvidere til bilag 1, side 2-4 vedrørende opgørelse af  

 normperioder, der afviger fra ovenstående.
 Fridagsturnus:
 Friheder, der ikke er indregnet i en fridagsturnus eller fraviger fra  

 denne (inddragne fridage m.m.) afvikles i øvrigt efter de almindelige regler  

 i § 12. 14. og 16.
 Tjenestelisten:
 Tjenestelisten skal bekendtgøres senest 14 dage før normperiodens  

 begyndelse.
 Der kan aftales kortere eller længere varsel på de enkelte tjenestesteder.
 Aftales der en længere normperiode, skal den være delelig med 4 uger eller  

 svarende til en periode fra den 21. til den 20. i den efterfølgende periode.  

 Et længere varsel end 14 dage må ikke medføre yderligere procenttilskrivning  

 ved ændring i den ophængte tjenesteplan.
 Det skal af tjenestelisten fremgå, hvilken frihed der afvikles,  

 rådighedsvagt (N) 14-06 timer (H) skæve helligdage (T) feriedage (F) særlige  

 feriedage (G) samt ordinær fridag (O).
 Tjenesteplan:
 For arresthusene skal tjenesteplanen indsendes hvert år i november måned  

 til godkendelse i direktoratet.
 Tjenesteplanen i anstalter og institutioner skal ved væsentlige ændringer  

 fra den godkendte tjenesteplan indsendes til fornyet godkendelse i  

 direktoratet.
 Forinden tjenesteplanen indsendes til godkendelse i direktoratet skal den  

 være drøftet med personalet på tjenestestedet.
 ad § 2.
 Tjenestenormens opgørelse:
 Under henvisning til de af direktoratet godkendte tjenesteplaner  

 (husaftaler) fastsættes følgende regler:
 Normperiode:
 Normperioden udsættes så den normalt svarer til opgørelsesbladet den 21.  

 til den 20. måneden efter.
 Tjenestelisten skal udsættes for denne periode.
 Fridagsturnus:
 Såfremt man midlertidig går ud af en forud tilrettelagt fridagstur, hvori  

 der er indlagt skæve helligdage m.v. (f.eks. på grund af kursusdeltagelse,  

 udstationering, funktion eller barselsorlov - for mænd - i de første 14 dage  

 efter fødslen/barnets hjemkomst), skal der foretages en særlig opgørelse for  

 denne periode.
 Eks.:
Hvilken tjeneste skulle den pågældende i perioden have forrettet, og  

 hvilken tjeneste har den pågældende under kursus-udstationerings-funktionen  

 udført.
Over- eller underskudstimer i forhold til den fastlagte tjenesteplan  

 noteres på lønordre 9B i kolonne 12 (linie 18). Er der sket afspadsering  

 inden normperiodens udløb, procentbelægges de resterende timer med 50%.  

 Procenttimerne noteres i kolonne 13 (linie 19). (Se endvidere bilagene side  

 2-6 og 2-7). (* 2).
 Ferieopgørelse:
De medarbejdere, der er berettiget til 5 ugers ferie (evt. feriekort) skal  

 inden for perioden 2. maj til 30. april have 25 arbejds fridage.
Den  

 arbejdsfri dag beregnes til 8 timer.
Hver ferieuge skal indeholde 2 fridage  

 (0-dage). Der må ikke, som hovedregel, afspadseres P.-G.-H. eller N-dage i  

 forbindelse med ferie i perioden 2. maj-30. september.
 Tjeneste på feriedage:
Såfremt det undtagelsesvis er nødvendigt at inddrage feriedage, gives  

 procenttimer for den første feriedag.
Timerne noteres i kol. 11 (linie 17) på  

 lønordre 9 B.
Feriedagen skal ikke trækkes i kol.
D. på lønordre 9 B., men afvikles på  

 et senere tidspunkt.
 Der henvises i øvrigt til finansministeriets cirkulære af 14. juni 1985 om  

 ferieregler.
 Beordrede kurser og møder uden for tjenestestedet:
 En kursus/mødedag (der kodes på lønordre 9B med et K) beregnes til 8 timer  

 pr. dag uanset længden.
 Ved enkeltstående kursus/mødedage beregnes den faktiske tjeneste på  

 kurset/mødet incl. rejsetid.
 Er kurset eller mødet tilrettelagt således, at det er nødvendigt at rejse  

 dagen før eller dagen efter, gives den faktiske rejsetid.
 Udgør kursus/mødetid plus rejsetid mindre end 8 timer, medregnes kun den  

 faktiske medgået tid, dog mindst 6 timer.
 Længerevarende kurser.
Kurserne er normalt tilrettelagt fra personaleskolen således at man kan  

 foretage rejsen på mødedagen.
Det er derfor kun i enkelte tilfælde nødvendigt  

 at rejse dagen før.
Tilsvarende gælder normalt ved hjemrejsen.
 Foretages rejsen på samme dag som kurset begynder/afsluttes, noteres den  

 faktiske rejsetid på lønordre 9 B. i kol. 12 (linie 18).
 Kortvarige kurser:
Hvis der i en berordret kortvarig kursus/mødeperiode (4 dage og derunder)  

 falder fridage, der har været bekendtgjort, godtgøres disse efter reglerne om  

 mistede fridage (§ 16). Såfremt der i kursusperioden forekommer dage, hvor  

 der ikke gives undervisning, betragtes disse dage som fridage.
Dog  

 forudsættes det, at sådanne fridage fremgår af indkaldelsen.
Tilfældige  

 undervisningsfridage, (der skyldes f.eks. en lærers sygdom), betragtes ikke  

 som fridage.
 Såfremt tjenestestedet flyttes til personaleskolen, eller andet anvist  

 kursussted, kan der ikke gives merarbejde for den daglige transport til og  

 fra kursusstedet.
 Der kan dog for enkelte tjenestesteder med direktoratets godkendelse  

 etableres særlige ordninger.
 Tilsvarende regler gælder for udstationeringer.
Giver foranstående regler anledning til urimelige enkeltafgørelser, kan  

 der eventuelt ske fravigelse.
De enkelte sager skal forelægges direktoreatet  

 til afgørelse.
 Der henvises i øvrigt til § 6-aftalen imellem direktoratet og de  

 forhandlingsberettigede organisationer (side 38).
 Ekstraordinær tjenestefrihed.
 Tjenestefrihed (kode E.), skal godkendes af institutionens  

 leder/arrestforvareren eller direktoratet.
 Tjenestefriheden omfatter kun den tid, der direkte er givet til formålet.  

 Falder tjenestefriheden på fridage, erstattes disse ikke, ligesom der heller  

 ikke vil kunne gives overarbejdsgodtgørelse, samt særlige ydelser i  

 forbindelse med tjenestefriheden.
 Vedrørende møder og kurser afholdt af organisationerne.
 På tjenestesteder hvor organisationsformanden kun delvis er fritaget for  

 tjeneste, gives der adgang til 120 timers frihed til organisationsarbejde.
 Fridage der falder under møder og kurser afholdt af de  

 forhandlingsberettigede organisationer erstattes time for timer, og noteres  

 på lønordre 9B i kolonne 13 (linie 19).
 Der henvises i øvrigt til finansministeriets cirkulære nr. 141 af 24.  

 august 1981.
 Personalemøder, der er indkaldt af tjenestestedets ledelse beregnes time  

 for time og føres på lønordre 9B i kolonne 13 (linie 19).
 Ved deltagelse i SU-møder uden for normal arbejdstid, beregnes mødetiden  

 time for time, ligesom der gives for den faktiske rejsetid.
 Timerne føres på lønordre 9 B i kol. 13 (linie 19).
Ved deltagelse i Hjemmeværnets og Civilforsvarets skoler og kurser  

 henvises til finansministeriets cirkulære nr. 53 af 18. marts 1968. Der skal  

 anvendes en særlig blanket nr.
P 403 ved ansøgning om tjenestefrihed til  

 formålet, (bilag 5, side 2-8). (* 2).
 Det skal bemærkes, at der kun kan gives tjenestefrihed til pligtig  

 tjeneste kurser/skoler, som er arrangeret/indkaldt af Hjemmeværnsregionerne.
 Tjenestefrihed til læge og tandlæge.
 Hvis personalet i den normale tjenestetid er nødsaget til at konsultere  

 læge, tandlæge eller lignende, bør det tilstræbes, at frihed hertil opnås ved  

 tjenestebytning eller tjenesteomlægning.
 Betaling for overtid eller godtgørelse for mistede fridage i denne  

 anledning bør så vidt muligt undgås.
 For hver sammenlagt 8 timer noteres 1 sygedag.
 Genindkaldelse til militæret.
 Ved genindkaldelse til militæret betragtes ordinære fridage i  

 genindkaldelsesperioden som afviklet.
 Det samme gælder for øvrige friheder (h-dage, T-dage, G-dage og N-dage).  

 Ordinære feriedage, der flader i perioden, skal placeres enten før eller  

 efter genindkaldelsen.
 Til grund for årsnormberegningen lægges den tjeneste, der skulle have  

 været forrettet på tjenestestedet.
 Ødetillæg.
 På de anstalter, hvor der fortsat er personale der oppebærer ødetillæg,  

 skal anstalten ved ekstraordinær tjenestefrihed, være opmærksom på at  

 ødetillægget skal bortfalde ved et faktisk fravær på mere end 1 måed,  

 forudsat at anstalten i forbindelse med ydelse af tjenestefrihed overfor  

 tjenestemanden skriftlig har tilkendegivet at ødetillægget bortfalder ved  

 eventuel tilbagevenden, hvadenten dette sker til samme eller andet  

 tjenestested.
 Barselsorlov og adoptionsorlov - herunder sådan orlov uden løn i medfør af  

 lov om barselsorlov - bevirker dog ikke bortfald af ødetillægget, selvom  

 orloven overstiger 1 måned.
Bilag 1 Opgørelse af årsnormperioden på skæve tidspunkter.
Tjenestedagene opgøres i uger (40 timer) og dage.
Enkeltstående dage til  

 5/7 af ugenormen (6 timer).
 Kompensationstid (H-dage) opgøres efter den faktisk udførte tjeneste.
 Skæve helligdage (T-dage) beregnes til 0,75 dag pr. måned, der er  

 forrettet tjeneste eller, der skal udføres tjeneste til den 20. december,  

 oprundet til hele dage.
 Manglende søn- og helligdagsfrihed (G-dage) beregnes som der afholdes 3  

 søn- og helligdagsfriheder pr. måned i den resterende del af normperioden.  

 Antallet nedsættes med 1 for hver 11 sygedage.
Feriedage (F-dage) beregnes med det faktiske antal, der er afholdt.
Det  

 forudsættes dog at der skal gives 15 feriedage i perioden 2. maj til 30.  

 september, og de resterende 10 fordelt på resten af året.
Fridage (O-dage) opgøres til 2 pr. det antal uger, der har været udført  

 tjeneste i.
Er der givet flere end svarende til 2 pr. uge skal de  

 overskydende have en anden kodebetegnelse (eksempelvis H-T-G-dage).
 N-dage opgøres efter den faktiske optjente tid.
 Ved ændringer af hele tjenesteplaner skal opgørelsen forelægges for  

 direktoratet til godkendelse.
Bilag 2 Opstilling over beregning af Skæve Helligdage (T. dage).
ad § 3 Arbejdsstedet (det beordrede mødested).
Ved arbejdsstedet forstås postområdet.
I tilfælde, hvor der skal afhentes  

 indsatte uden for postområdet, er arbejdsstedet det sted, hvor man skal  

 indfinde sig for at afhente de indsatte.
 Det sted, hvor man skal afhente nøglerne - normalt vagtmesterkontoret -  

 kan i almindelighed ikke betragtes som arbejdsstedet.
 Ved samlet tjeneste på mindst 4,5 time gives der normalt personalet en  

 spisepause.
 Spisepause på 0,5 time og derover medregnes ikke i arbejdstiden.
 Ved spisepause under 0,5 time kan posten kun forlades, hvis det indgår i  

 en lokal aftale på de enkelte tjenestesteder.
 ad § 4.
 I tilfælde, hvor en tjeneste over flere normperioder består i at udføre et  

 bestemt arbejde (f.eks. fremstilling i retterne), og hvor denne tjeneste på  

 enkelte dage er af uens længde, kan der træffes aftale om, at funktionæren  

 fratræder tjenesten efter endt arbejde.
 Dokumenteret merarbejde over en normperiode, noteres på lønordre 9B. kol.  

 12 (linie 18).
 ad § 5.
 Når en ferie/fridagsturnus helt eller delvis omfatter 14-06 timer, kan  

 opgørelsestidspunktet fraviges.
 På opgørelsestidspunktet føres timerne på lønordre 9B i kol. 9.
 For arresthusene og nogle anstalter er opgørelsestidspunktet pr. 20/12.  

 Timerne henføres til kol. 9. Eventuelt overskud/underskud overføres til året  

 efter.
Hvor H-tiden er indregnet i tjenesteplanen, hvilket gælder arresthuse og  

 anstalter, kan overskydende H-tid som hovedregel ikke udbetales.
Kun i  

 særlige tilfælde kan H-tiden udbetales efter direktoratets godkendelse.  

 H-dagene skal på tjenesteplanen fordeles på den enkelte medarbejder over hele  

 året.
 I forbindelse med forflyttelser fra statsfængsler til arresthuse eller  

 omvendt, kan der ikke udbetales for optjente H-dage uden direktoratets  

 godkendelse.
 Se nedenstående tabel til beregning af H-timer.
 Med hensyn til kompensationstid under barsel, sygdom m.v. henvises til  

 bilag side 28. (* 2).
 OMREGNINGSTABEL FOR H-TIMER PÅ BAGGRUND AF OPTJENT KOMPENSATIONSTID.
 ad § 6.
 Under transportrejser medregnes rejsetiden fuldt ud som tjenestetid,  

 uanset at der under en mindre del af rejsetiden ikke skal haves opsyn med  

 indsatte.
Med hensyn til opgørelsen af tjenestetid på rejser gælder i øvrigt, at  

 tjenesten, såfremt man tilsiges til at møde på tjenestestedet forinden  

 påbegyndelsen af tjenesterejsen, må tjenesten anses for påbegyndt på dette  

 tidspunkt.
I modsat fald ved transportmidlets planmæssige afgang.
Skal man umiddelbart efter tjenesterejsens afslutning give møde på  

 tjenestestedet, fortsætter tjenestetiden til tjenesten fratrædes der.
I  

 modsat fald afsluttes tjenesten ved transportmidlets faktiske ankomst til  

 hjemstedet.
 På tilsvarende måde forholdes med rejser foretaget af personalet ved  

 arbejdsdrift og økonomiarbejde i forbindelse med udførelse af pålagte hverv.
 Ved hospitalsvagt udenfor Københavns og Frederiksberg kommuner, der  

 medfører yderligere rejsetid i forlængelse af den oprindelige tjeneste, end  

 den, der normalt er fra hjem til tjenestested, skal den forøgede rejsetid  

 noteres på lønordre 9 B. i kol. 12 (linie 18) og procentbelægges ved  

 normperiodens afslutning i kol. 13 (linie 19).
 ad § 7.
 Bestemmelserne om arbejdsfri ophold gælder også for transportrejser.
 Opstår der undtagelsesvis et helt arbejdsfrit døgn under en  

 transportrejse, beregnes 8 timer som tjeneste.
 ad § 8.
 Såfremt rådighedstjenesten falder i tidsrummet kl. 17.00 - 06.00, gælder  

 40 timers reglen (§ 5, stk. 1) i forhold til den indtjente tid (3/4 - 1/3).
 Rådighedstjenesten udsættes på tjenestelisten for en normperiode af  

 gangen.
 Ved rådighedstjeneste i hjemmet gives ingen særlige ydelser og ingen  

 natpenge.
 Ved rådighedstjeneste på tjenestestedet gives der kun halve natpenge, hvis  

 der ikke er stillet soverum til rådighed.
 Tilkald under rådighedstjenesten medregnes fuldt ud i opgørelsen over  

 14-06 timer.
 Tilkaldetimer/opholdstimer noteres i kol. 12, (linie 18).
 Rådighedstjeneste plus tilkald kan tilsammen højst andrage 8 timer.
 Der kan gives særlige ydelser for hele tiden under tilkald, dog højst op  

 til den fulde tjeneste.
 Merarbejdstimerne skal afvikles inden for den godkendte tjenesteplan og  

 ikke udbetales som overarbejde.
 For så vidt angår arresthusene henvises til aftalen i mellem direktoratet  

 for kriminalforsorgen og Dansk fængselsforbund.
 Erstatning for rådighedstjeneste (N-dage).
 Når der i en forudtilrettelagt tjeneste indgår rådighedstjeneste,  

 erstattes denne (rådighedstjeneste) med 3/4 af det præsterede.
 Timerne kodes på lønordre 9 B. med N og indgår ikke i årsnormen.
 Dagene skal afvikles løbende indenfor årsnormen.
 I forbindelse med at tjenesteplanen indsendes til godkendelse i  

 direktoratet, skal der vedlægges en opgørelse over, hvorledes de enkelte dage  

 afvikles, og at dagene svarer til det optjente.
 ad § 9.
 En aftalt fridagsturnusordning betragtes som bindende.
 Fridagene i en sådan aftalt fridagsturnus kan således kun flyttes eller  

 inddrages efter reglerne i § 16, efter hvilke der gives procenttillæg.
 Fra ovenstående hovedregel gælder følgende undtagelser:
 Hvis man på grund af andres sygdom - kursusdeltagelse eller funktion  

 flyttes til et andet område, for hvilket der gælder en anden fridagsordning  

 (herunder weekendfri), indgår man i den for det pågældende område aftalte  

 fridagsordning.
 Ved flytning gives der procenttillæg for den første fridag, der flyttes  

 ved overgang til en anden fridagsturnus.
 Er man i den nye fridagsturnus i 2 måneder eller derover, gives ligeledes  

 4 procent timer ved flytning til den oprindelige fridagsturnus.  

 (Procenttimerne føres i kol. 13, linie 19).
Er der givet varsel på 4 uger eller derover, eller flytningen sker efter  

 eget ønske, gives der ikke procenttillæg.
Varslet behøver ikke at fremgå at  

 tjenestelisten.
 Friheder, der indgår i en aftalt fridagsturnus, vil ikke kunne  

 procentbelægges ved indregningen, og bortfalder ved sygdom.
 Blanke dage:
 En blank dag er en tjenestedag, der indregnes i årsnormen med 8 timer.
 Blanke dage skal, på tjenesteplanen, markeres med en firkant.
 Senest 8 dage før, skal den blanke dag markeres, enten med tjeneste eller  

 afspadsering (P- eller M-dag).
 Såfremt den, der på tjenesteplanen har en blank dag markeret, ikke har  

 tilgodehavende timer, skal den blanke dag flyttes til en anden, der har timer  

 tilgode.
 Den blanke dag må ikke anvendes til udvidelse af postbesættelsen.
 Ændres en blank dag efter udløbet af tidsfristen - 8 dage for  

 statsfængslerne og 24 timer for arresthusene - fra frihed til tjeneste, gives  

 der procenttimer for den faktiske tjeneste, dog højest 4 timer i kol. 13  

 (linie 19).
 Ved sygefravær på en blank dag, der oprindelig har været kodet med P.,  

 trækkes 8 timer i kol. 10 - 12 (linie 16 - 18), og noteres 8 timer i kol. 13  

 (linie 19).
 Dog skal de almindelige regler ved karensdag iagttages.
For arresthusene er der imellem direktoratet og Dansk fængselsforbund  

 indgået særlig aftale om placeringen af de blanke dage, samt anvendelsen af  

 disse på tjenesteplanen.
De blanke dage skal som hovedregel placeres inden  

 ordinær fridage, og kan uden procenttilskrivning flyttes/kodes indtil 24  

 timer før tjenesten skal påbegyndes.
 ad § 11.
 I tilfælde, hvor sygdom, akut personalemangel eller andre tvingende grunde  

 gør det nødvendigt at beordre ekstratjeneste, og der består valgmulighed  

 mellem inddragelse af en fridag eller dobbelttjeneste, bør man vælge at  

 inddrage en fridag (jfr. § 16).
 Ved dobbelttjenester procentbelægges den ene tjeneste straks, såfremt  

 denne har en varighed af 8 timer, og føres som en mistet fridag i kol. 10 -  

 11, (linie 16 og 17).
 Såfremt ekstratjenesten ikke har en varighed af 8 timer, føres timerne i  

 kol. 12, (linie 18).
Under henvisning til arbejdsministeriets bekendtgørelse nr. 372 af 15.  

 august 1980 om hviletid og fridøgn er der imellem finansministeriet og CO I  

 indgået aftale om fravigelse af arbejdsmiljølovens generelle bestemmelser om  

 daglig hvileperiode.
Endvidere er der indgået en lignende aftale imellem  

 direktoratet og Dansk fængselsforbund.
 ad § 12.
Længden af de i § 12, stk. 1 nævnte fridage er angivet i § 14, stk. 1,  

 (Dobbelte fridage) og skal have en længde af 64 timer, dog kan den betragtes  

 som givet, hvis den har haft en længde på 56 timer, såfremt friheden  

 indeholder 2 kalenderdøgn.
Fridagene markeres på lønordre 9 B med 00.
Længden af de i § 12, stk. 2 nævnte fridage er angivet i § 14, stk. 2,  

 (Enkelte fridage) og skal have en længde af 40 timer, dog kan den betragtes  

 som givet, hvis den har haft en længde på 36 timer, såfremt friheden  

 indeholder 1 kaldenderdøgn.
Friheden markeres på lønordre 9 B med 0.
Skæve helligdage: (§ 12, stk. 2.) Skæve helligdage indregnes i normopgørelsen med 8 timer pr. dag.
 Pr. 21/12 tilskrives turnuspersonale 9 skæve helligdage.
Personale, der ikke har været ansat hele året, skal beregnes med 0,75 S og  

 H. pr. måned.
De 9 skæve helligdage skal på tjenesteplanen fordeles ligeligt  

 over hele året.
 Såfremt det af tjenestelige grunde ikke har været muligt at give de 9  

 skæve helligdage, skal der gives et procenttillæg svarende til det tillæg,  

 som gives for en mistet ordinær enkelt fridag. (Timerne føres i kol. 11,  

 linie 17).
 Hvis en skæv helligdag falder på en lørdag/søndag, gives der ikke en  

 særlig erstatningsfridag til personale, der normalt har fri lørdag/søndag.
 Hvis en skæv helligdag er sat ud på tjenestelisten, anses den for givet,  

 selv om man bliver syg den pågældende dag.
 Ved intern frivillig bytning på en skæv helligdag, er den ligeledes givet.
 Fridage i øvrigt:
 Ved tildeling af fridage, der gives for opsparede 14.00 - 06.00 timer (§ 5  

 - H-dage), for inddragne fridage (§ 16 - P-dage), og for afvikling af  

 merarbejde (§ 16 - M-dage), nedskrives den tilgodehavende frihed med det  

 antal timer, i hvilken man den pågældende dag skulle have udført tjeneste.
 Fridage, som er tildelt til afvikling af M-dage (merarbejde inden for  

 opgørelsesperioden) og P-dage (overarbejde) bortfalder ikke ved sygdom.
 Timer, der skulle have været anvendt til afspadsering, trækkes, i tilfælde  

 af sygdom, den pågældende dag i kol. 10 - 12 (linie 16 - 18), og noteres i  

 kol. 13 (linie 19), til senere afspadsering.
 Ved opgørelsen af normen medregnes dagene markeret med H - F - T - G - P  

 og M som tjeneste med det antal timer, der skulle være udført tjeneste den  

 pågældende dag.
 Ved foranstående er det lagt til grund, at årsnormen for turnuspersonale  

 er 2.080 timer.
 Frivillige bytninger:
 Tjenestebytninger vedrører i princippet ikke tjenestestedet, dog kan  

 bytning ikke finde sted uden tjenestelisteførerens godkendelse.
 Det bemærkes, at den der udfører tjenesten, skal have de særlige ydelser.  

 Den oprindelige tjeneste indgår i årsnormen.
 Hvis der af den oprindelige tjenesteplan fremgår søn- og helligdagsfrihed  

 skal denne bibeholdes.
 Sygdom under bytninger:
 Er den pågældende syg på en fridag, er fridagen afviklet.
Såfremt man er syg på den dag, hvor der skal forrettes tjeneste for en  

 anden, kodes tjenesten tilbage til den oprindelige og der gives særlige  

 ydelser.
Dog skal de almindelige regler ved karensdag iagttages.
Kan den, der  

 oprindelig er udsat til tjeneste ikke udføre denne, skal tjenesten  

 afspadseres med henstående timer fra kol. 10-13 (linie 16-19).
 Ved bytning, hvor den ene havldel af bytningen ikke kan gennemføres, enten  

 på grund af suspension, dødsfald eller lignende, må tjenestestedet sikre, at  

 den, som ikke har haft mulighed for at få sin fridag, ikke stilles ringere.
 Det forudsættes, at bytningerne afsluttes inden for indeværende måned  

 eller senest i den efterfølgende måned.
 Selvforsvar:
 Personale, der i forlængelse af normal arbejdstid - og inden for den af  

 direktoratet og personaleskolens godkendte undervisning - beordres af  

 tjenestestedet til deltagelse i selvforsvarsundervisning, skal timerne  

 noteres time for time på lønordre 9 B. kol. 12 (linie 18), procenttimer  

 noteres ved normperiodens afslutning i kol. 13 (linie 19).
 Personale der frivilligt - og inden for den af direktoratet og  

 personaleskolens godkendte undervisning - deltager i selvforsvarsundervisning  

 uden for normal arbejdstid, skal noteres time for time på lønordre 9 B. i  

 kol. 13 (linie 19).
 Sygdom på inddragen fridag:
Sygefravær på en fridag, der forinden er inddraget til ekstratjeneste,  

 kodes tilbage til den oprindelige kodning.
De almindelige regler ved  

 Karensdag iagttages.
 Der gives procenter på den første tjeneste der skulle have været udført,  

 dog max. 4 timer, der noteres i kol. 13 (linie 19) på lønordre 9 B.
 ad § 13.
 De særlige feriedage (kodet med G) gives i henhold til § 13, stk. 3.
 G-dagen har en værdi af 8 timer i relation til årsnormen.
 Der kan indgås aftale om, at de særlige feriedage skal gives i forbindelse  

 med en samlet kompensationsferie eller i en aftalt fridagsturnus.
 Såfremt feriedagene indgår i en aftalt fridagsturnusordning, betragtes de  

 som givet, selv om man er sygemeldt i de pågældende dage.
For at søn- og helligdagsfriheden kan betragtes som givet, skal tjenesten  

 ophører henholdsvis kl. 18.00 eller kl. 20.00 dagen før, og tidligst  

 genoptages henholdsvis kl. 6.00 eller kl. 8.00 dagen efter.
Indgår  

 afviklingen af G-dagen i en fastlagt tjenesteplan eksempelvis i forbindelse  

 med nattjeneste, er helligdagsfriheden givet, også selv om ovenstående  

 retningslinier ikke er opfyldt.
 Der kan ikke udbetales særlige ydelser på G-dage.
 Med hensyn til søn- og helligdagsfrihed under bytninger henvises til § 12  

 frivillige bytninger.
 Hvor nattjenesteperioden før fridag slutter om morgenen på en søn- og  

 helligdag, betragtes søn- og helligdagsfriheden ligeledes for givet.
 I forbindelse med forflyttelse fra statsfængsler til arresthuse eller  

 omvendt, kan der ikke udbetales for optjente G-dage uden direktoratets  

 godkendelse.
 ad § 14.
 Såfremt en aftalt fridagsturnusordning skulle give fridage (dobbelte eller  

 enkelte uanset kodebetegnelsen), der er kortere end angivet i § 14, stk. 1 og  

 2, betragtes de alligevel som givet.
 Ovenstående gælder dog ikke afløsningstjeneste, når der skiftes  

 tjenestehold umiddelbart før eller efter fridagen, og fridagen derved bliver  

 for kort.
 Jfr. § 12 er et kalenderdøgn døgnet fra kl. 0.00 til kl. 24.00.
 ad § 15.
 På tjenestestedet med rådighedstjeneste, eller hvor der efter aftale er en  

 tjeneste på mere end 8 timer om dagen, gives et antal fridage, der falder ud  

 over det i § 12 nævnte.
 Disse særlige fridage skal inden for den aftalte tjenesteplan udsættes som  

 arbejdsfri dage (kode N.), og skal have en længde som anført i § 14.
 ad § 16.
 Såfremt en dobbelfridag (§ 14, stk. 1) inddrages, kan den erstattes  

 således:
 Hvis der ikke, jfr. § 16, stk. 1, i den resterende frihed kan lægges en  

 enkeltstående fridag, gives timer svarende til en ny dobbeltfridag plus  

 procenttillæg af den præsterede tjeneste.
 Ved inddragelse af en dobbeltfridag, hvor der i den resterende del af  

 friheden kan afholdes en enkeltfridag, gives timer svarende til en ny enkelt  

 fridag plus procenttillæg af den præsterede tjeneste.
 Ved inddragelse af en enkeltfridag gives timer svarende til en ny  

 enkeltfridag plus procenttillæg for den præsterede tjeneste.
 Der henvises endvidere til eksemplerne på side 16-2 og 16-3, vedrørende  

 notering på lønordre 9B. af ovenstående. (* 2).
 Tjenestebytninger:
Frivillige interne tjenestebytninger giver ikke adgang til procenttillæg  

 eller anden kompensation for mistede dobbelt/enkeltfridage.
Vedrørende  

 bytninger henvises i øvrigt til § 12.
 Afvikling af inddragne fridage og øvrige friheder.
 Det skal tilstræbes, at tilgodehavende frihed afvikles inden udgangen af  

 efterfølgende normperiode.
 Opmærksomheden henledes særligt på, at inddragne fridage ikke må afvikles  

 med tid, ved at man inddrager andres fridage.
 Ovenstående regel kan i enkelte tilfælde fraviges, når der foreligger helt  

 ekstraordinære forhold (der er omfattet af tjenestemandslovens § 58, f.eks.  

 dødsfald i den nærmeste familie, større familiebegivenheder eller lignende).
 Institutionens leder (arrestforvareren) skal i hvert enkelt tilfælde  

 tiltræde, at reglen fraviges.
 ad § 17.
 Vedrørende udbetaling af overarbejde/merarejde henvises til § 20.
 ad § 19.
 Overarbejde jfr. § 19, der er deleligt med 8 timer føres på lønordre 9B ,  

 linie 16 og procentbelægges straks på linie 17.
 Merarbejde føres på lønordre 9B, linie 18, og procentbelægges ved  

 periodens ophør på linie 19.
 Tjeneste på en mistet fridag der har en varighed udover 8 timer (eks.  

 transport) føres med 8 timer på linie 16 og procentbelægges straks på linie  

 17. De resterende timer føres på linie 18 og procentbelægges ved periodens  

 udløb på linie 19.
 Er tjenesten aftalt og godkendt af direktoratet til at have en varighed af  

 henholdsvis 9 og 7 timer pr. dag, skal timer, ved inddragelse af en fridag,  

 noteres med 8 timer i kol. 10 (linie 16) og 4 timer i kol. 11 (linie 17).
 Hvor tjenesten er 9 timer pr. dag med plus 1 time i kol. 12 (linie 18), og  

 ved 7 timer pr. dag med minus 1 time i kol. 13 (linie 19).
 (Se bilag nr. 1, side 19-1). (* 2).
 ad § 20.
 Varsel om tildeling af erstatningsfrihed i form af enkelte  

 fridage/fritimer skal have samme længde som angivet i § 16, stk. 4.
 Det er en forudsætning for gennemførelse af turnusordninger med  

 regelmæssig frihed indlagt, at reglerne om ydelse af procenttillæg for  

 overskridelse af tjenestenormen for den enkelte opgørelsesperiode ikke kommer  

 til anvendelse, når friheden ydes i en senere opgørelsesperiode efter en  

 fastlagt plan.
 Procenttillæg i form af yderligere frihed kan kun ved overarbejde, der  

 ligger udover opgørelsesperioden, altså ikke når erstatningsfrihed inden for  

 samme normperiode har kunnet gives.
 »Overtid« opstår først ved overgang fra en opgørelsesperiode til  

 en anden.
 Ved kaldendermåned forstås opgørelsesperioder fra den 21. til den 20. i  

 måneden efter.
 Der kan ikke foretages udbetaling i henhold til stk. 5 uden godkendelse  

 fra direktoratet.
 Regler vedrørende deltidstjeneste.
 Overtid ved deltidstjeneste opstår først, når normen for fuldtidstjeneste  

 er overskredet ved normperiodens udløb, eller såfremt tjenesten  

 ekstraordinært overstiger den aftalte dagsnorm for fuld tjeneste.
 Afvikling sker efter sædvanlige regler.
 Mistede fridage.
 Det præsterede merarbejde afregnes med merarbejdsbejdsbetaling (almindelig  

 timeløn), hvis der betales kontant - dog bortset fra reglerne for overtid.  

 (Se ovenfor).
 Skæve helligdage:
 Deltidstjeneste giver ret til samme antal skæve helligdage (fri) som ved  

 fuldtidstjeneste.
 Ved beregning af årsnorm sættes 9 skæve helligdage til 36 timer.
 14 - 06 timer:
 Disse afvikles efter sædvanlige regler.
 Manglende søn- og helligdagsfrihed:
Der gives samme kompensation som ved (fuld) fuldtidstjeneste.
Det  

 forudsættes, at deltidsbeskæftigede ikke forholdsvis har mere søn- og  

 helligdagstjeneste end fuldtidsbeskæftigede.
 Ferie:
 Der tilkommer den deltidsansatte samme antal feriedage som en  

 fuldtidsansat nedskrevet med samme procentdel som tjenesten i optjeningsåret.  

 Eks. 20 timer ugentligt i optjeningsåret giver adgang til 100 timers ferie.  

 25 timer giver 125 timers ferie. 30 timer giver 150 timers ferie.
 Løn under ferie afregnes efter feriereglerne § 1, stk. 4.
 ad § 22.
 Der henvises til cirkulære af 10. november 1971 om godtgørelse for  

 merarbejde til tjenestemænd, for hvem der ikke gælder en særlig højeste  

 tjenestetid (se nedenfor).
 Godtgørelse kan finde sted i følgende situationer:
 1. Ved beordret kontrollabel tjeneste på en mistet  

 fridag.
 2. Ved beordret merarbejde af større omfang i en  

 længere periode, hvor merarbejdet er af midlertidig karakter.
 3. Merarbejdet vedrørende punkt 1 og 2 må ikke være  

 dækket ved rådighedstillæg.
 Kontant betaling kan kun ydes, hvis det ikke er muligt at give  

 erstatningsfrihed.
 Godtgørelse af enhver art efter § 22 skal i de enkelte tilfælde forelægges  

 direktoratet til afgørelse.
 ad § 24.
 Nærværende vejledende bestemmelser er udsendt efter aftale med Dansk  

 fængselsforbund, inspektørforeningen samt kriminalforsorgsforeningen.
