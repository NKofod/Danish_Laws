 I medfør af kapitel 4 og § 149, stk. 10, i lov om luftfart, jf.  

 lovbekendtgørelse nr. 408 af 11. september 1985, fastsætter Statens  

 Luftfartsvæsen herved efter bemyndigelse fra Ministeriet for Offentlige  

 Arbejder, jf. bekendtgørelse nr. 191 af 23. maj 1975, § 4 og § 10 (BL 6-02),  

 følgende:
1. Generelt 1.1 Indehavere af certifikat som luftfartøjsfører, luftnavigatør og flyvemaskinist skal registrere erhvervet flyvetid i overensstemmelse med de i denne BL  

 fastsatte bestemmelser.
 1.1.1 Flyvetid registreres fra det tidspunkt et luftfartøj ved egen kraft  

 bringes i bevægelse i den hensigt at påbegynde flyvning, til det er bragt til  

 standsning efter afsluttet flyvning (BLOCK-TO-BLOCK). Flyvetid for  

 svæveplaner registreres dog fra det tidspunkt, hvor det ved hjælp af den  

 anvendte startanordning bringes i bevægelse i den hensigt at påbegynde  

 flyvning, til det er bragt til standsning efter afsluttet flyvning.
 1.1.2 Flyvetid skal registreres særskilt for hver enkelt  

 luftfartøjskategori i personlig logbog eller i et af Statens Luftfartsvæsen  

 godkendt re- gistreringssystem.
 1.1.3 Flyvetid opnået på motorsvæveplan skal for indehavere af  

 svæveflyvercertifikat registreres som flyvetid på svæveplan (hele flyvetiden)  

 og for indehavere af privatflyvercertifikat som flyvetid på flyvemaskine (den  

 del af flyvetiden, der er udført ved hjælp af motorkraft). For indehavere af  

 både svæveflyvercertifikat og privatflyvercertifikat kan flyvetid opnået på  

 motorsvæveplan registreres enten som flyvetid på svæveplan eller som flyvetid  

 på flyvemaskine.
 1.1.3.1 Flyvetid opnået på motorsvæveplan kan ikke medregnes ved  

 udstedelse eller fornyelse af trafikflyvercertifikat.
 1.1.4 Flyvetid opnået på ultralet luftfartøj kan ikke medregnes ved  

 opgørelse af flyvetid på andre luftfartøjskategorier.
1.1.5 Certifikatindehavere omfattet af denne BL skal til enhver tid ved  

 forevisning af personlig logbog eller udskrift fra godkendt  

 registreringssystem være i stand til at dokumentere erhvervet flyvetid.
Denne  

 dokumentation skal på forlangende forevises Statens Luftfartsvæsens  

 inspektører eller indsendes til kontrol.
1.1.6 Logbogen skal føres på en sådan måde, at de i denne BL krævede  

 oplysninger fremstår tydelige og letlæselige.
Eventuelle rettelser skal  

 foretages, så det tydeligt fremgår, hvad der stod før rettelsen og hvem der  

 har udført denne.
2. Luftfartøjsfører 2.1 Luftfartøjsfører skal for hver enkelt flyvning registrere dato luftfartøjstype luftfartøjsregistrering funktion:
luftfartøjschef luftfartøjschef under tilsyn andenpilot instruktør elev startsted ankomststed flyvetid:
dag nat VFR IFR en- eller flermotoret flyvning antal landinger akkumuleret flyvetid (totaltider) syntetisk flyvetræning Anm.: Syntetisk flyvetræning må kun føres i logbog i det omfang, den er en  

 del af et af Statens Luftfartsvæsen godkendt uddannelses-, trænings- eller  

 afprøvningsprogram, og må ikke føres som flyvetid.
 særlige bemærkninger:
PFT (attestation) praktisk flyveprøve simuleret instrumentflyvning 2.2 Luftfartøjschef under tilsyn 2.2.1 Halvdelen af den flyvetid, som en andenpilot opnår i erhvervsmæssig  

 luftfart under tjeneste, hvor vedkommende fungerer som luftfartøjschef under  

 tilsyn efter et system godkendt af Statens Luftfartsvæsen, kan medregnes i  

 den til en højere certificering krævede flyvetid som luftfartøjschef i  

 overensstemmelse med de for hver enkelt certificering fastsatte bestemmelser.
 2.2.2 Medregning af flyvetid, jf. pkt. 2.2.1, er betinget af, at  

 vedkommende andenpilot selvstændigt udfører de funktioner, der påhviler en  

 luftfartøjschef i forbindelse med forberedelse, gennemførelse og afslutning  

 af den pågældende flyvning.
 2.3 Tilsynet med andenpilotens virke som luftfartøjschef skal foretages af  

 en af Statens Luftfartsvæsen på pågældende luftfartøjstype godkendt  

 luftfartøjschef.
2.4 Andenpilot på fartøj, der normalt ikke kræver mere end en fører 2.4.1 Registrering af flyvetid som andenpilot erhvervet under flyvning  

 udført efter driftsforeskrifterne for regelmæssig og ikke-regelmæssig  

 offentlig luftfart på luftfartøj, der normalt ikke kræver mere end en fører,  

 er betinget af 3. Luftnavigatør og flyvemaskinist 3.1 Luftnavigatør og flyvemaskinist skal for hver enkelt flyvning  

 registrere dato luftfartøjstype luftfartøjsregistrering funktion:
navigatør eller flyvemaskinist instruktør elev startsted ankomststed flyvetid særlige bemærkninger:
PFT (attestation) praktisk prøve 4. Dispensation Statens Luftfartsvæsen kan i særlige tilfælde dispensere fra  

 bestemmelserne i denne BL.
5. Klageadgang Afgørelser truffet af Statens Luftfartsvæsen efter bestemmelserne i denne  

 BL kan påklages til Ministeriet for Offentlige Arbejder.
6. Straf Overtrædelse af de i denne BL fastsatte bestemmelser straffes i medfør af  

 luftfartslovens § 149, stk. 10, med bøde eller hæfte.
7. Ikrafttræden 7.1 Denne BL træder i kraft den 1. marts 1986.
 7.2 Samtidig ophæves BL 6-04, 1. udgave af 1. juli 1975.
