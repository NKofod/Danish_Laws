 Erhvervelsesreglerne i landbrugsloven (lovbekendtgørelse nr. 769 af 24.  

 august 1994).
1. REGLERNE I HOVEDTRÆK Efter reglerne i landbrugsloven kan en eller flere personer frit erhverve  

 (d.v.s. købe eller arve) en landbrugsejendom, hvis lovens  

 erhvervelsesbetingelser er eller vil blive opfyldt.
 I denne vejledning gøres rede for reglerne i landbrugsloven og for de  

 betingelser, der kræves opfyldt, for at en person kan få tinglyst adkomst på  

 en landbrugsejendom eller på en anpart i en landbrugsejendom.
 Vejledningen har nøje sammenhæng med et særligt erklæringsskema,  

 der skal udfyldes af erhververen og påtegnes af kommunen, inden skødet på  

 ejendommen kan tinglyses.
 Skemaet indeholder en oversigt over reglerne i landbrugsloven om personers  

 erhvervelse af landbrugsejendomme og de betingelser, der skal opfyldes i  

 forbindelse med erhvervelsen.
 Til skemaet hører et skema til uddannelsesattest, der som hovedregel skal  

 anvendes ved erhvervelse af en landbrugsejendom, hvor arealgrænsen på 30 ha  

 overskrides.
De nævnte skemaer kan - sammen med denne vejledning - fås hos - kommunen (ejendomsskattekontoret) - jordbrugskommissionen, eller - Strukturdirektoratet (Sankt Annæ Plads 19, 1250 København K, telefon 33  

 63 73 00) Oplysning om jordbrugskommissionernes adresse m.v. kan fås hos  

 Strukturdirektoratet.
Hvis erhvervelsesbetingelserne alle er opfyldt, skal erklæringsskemaet i  

 udfyldt og underskrevet stand sendes til kommunen sammen med skødet,  

 hvorefter kommunen påtegner skødet, så det kan tinglyses.
Fremgangsmåden er  

 nærmere beskrevet i pkt. 6 i denne vejledning.
 Hvis erhvervelsesbetingelserne ikke alle er opfyldt, anvendes  

 skemaet som erhvervelsesansøgning, der sendes til jordbrugskommissionen i det  

 pågældende amt, jf. pkt. 8 i denne vejledning.
 Der er dog visse undtagelser , hvor erhververen ikke skal  

 afgive erklæring på de nævnte skemaer:
Ved erhvervelse af en bestemt fysisk del (parcel) af en landbrugsejendom  

 skal der gennemføres udstykning eller lign.
Dette kræver medvirken af en  

 landinspektør, som indhenter de nødvendige tilladelser, bl.a. med hensyn til  

 landbrugslovens bestemmelser, i forbindelse med udstykningssagens  

 udarbejdelse.
Se om fremgangsmåden ved tinglysning af adkomst under pkt. 7 i  

 denne vejledning.
2. SKEMAETS OPBYGNING Skemaet er udformet således, at der skal udfyldes et skema for hver  

 landbrugsejendom eller anpart i en landbrugsejendom, som den pågældende  

 erhverver.
Hvis adkomstdokumentet omfatter flere personer, skal hver person  

 udfylde et skema.
 Hvor der i skemaet er et »*» ved et begreb, betyder det, at  

 begrebet er nærmere forklaret på side 4 i denne vejledning.
ERHVERVELSESBETINGELSER Landbrugslovens erhvervelsesbetingelser fremgår af erklæringerne i  

 skemaets afsnit 3-9, hvor der også er henvisning til de pågældende  

 bestemmelser i landbrugsloven (lovens §§ 16-17a og § 18a).
 I skemaet skelnes mellem 2 forskellige erhvervelsessituationer:
- Situationer, hvor een person erhverver en hel landbrugsejendom.
Disse  

 tilfælde fremgår af afsnit 3-6 på skemaets side 2.
- Situationer, hvor en eller flere personer erhverver en anpart af en  

 landbrugsejendom, eller hvor flere personer sammen erhverver en hel  

 landbrugsejendom.
Disse tilfælde fremgår af afsnit 7-9 på skemaets side 3.
 Det er nærmere beskrevet i denne vejledning, hvordan de enkelte afsnit  

 skal udfyldes.
 Der skal udfyldes det afsnit i skemaet, der svarer til  

 erhvervelsen.
GENERELLE OPLYSNINGER Der skal altid gives en række generelle oplysninger om ejendommen  

 og erhververen.
Disse oplysninger anføres på side 1 i skemaet (afsnit 1 og  

 2).
Skemaets afsnit 1 I afsnit 1 skal der gives oplysninger om den ejendom, der erhverves, og om  

 erhververen.
Ejendommens matrikelbetegnelse skal anføres i overensstemmelse med  

 registreringen i matriklen, tingbogen eller kommunens ejendomsregister.  

 Ejendommens areal fremgår af disse registre.
Hvis der er tale om erhvervelse  

 af en anpart i en landbrugsejendom, skal anpartens størrelse oplyses.
Hvis  

 der er tale om køb af en landbrugsejendom under udstykning gælder særlige  

 regler, jf. vejledningens afsnit 7.
Skemaets afsnit 2 I afsnit 2 skal det oplyses, om erhververen, dennes ægtefælle eller børn  

 under 18 år i forvejen er ejere eller medejere af en anden landbrugsejendom,  

 herunder - landbrugsejendomme, der er under sammenlægning, men hvor sammenlægningen  

 endnu ikke er registreret i matrikel og tingbog, - landbrugsejendomme, der er ved at blive solgt, men hvor der ikke er  

 truffet endelig aftale om salg, og - landbrugsejendomme, der ligger i byzone eller i godkendt sommerhusområde  

 i henhold til lov om planlægning.
 Jordbrugsbedrifter i udlandet skal også medregnes.
 Se om begrebet »medejer« i denne vejledning.
3. ERHVERVELSE AF EN LANDBRUGSEJENDOM (een person) De erhvervelsessituationer, der er beskrevet på side 2 i skemaet,  

 omhandler situationer, hvor een person erhverver en hel landbrugsejendom (som  

 eneejer på skødet).
 Der skal kun udfyldes det afsnit, der svarer til erhvervelsen.
 Hvis to eller flere personer sammen erhverver en hel ejendom, gælder  

 anpartsreglerne, jf. nedenfor i vejledningens afsnit 4.
Almindelig fri handel, ejendom nr. 1 § 16, stk. 1 og 2 Skemaets afsnit 3 Almindelig fri handel omfattes af reglerne i landbrugslovens § 16. Disse  

 regler gælder bl.a. også, hvis erhvervelsen sker ved gave, magelæg eller ved  

 tvangsauktion.
Se dog også under familiehandel.
 Hvis erhververen, dennes ægtefælle eller børn under 18 år ikke i  

 forvejen er ejere eller medejere af anden landbrugsejendom, gælder reglerne i  

 § 16, stk. 1 og 2.
 Hvis ejendommen er under 30 ha, skal kun pkt. 1-4 besvares.
Hvis ejendommen er over arealgrænsen på 30 ha, skal pkt. 5 og 6 også  

 besvares.
Der skal desuden vedlægges en uddannelsesattest, der er attesteret  

 af jordbrugskommissionen.
Se om uddannelseskravene på side 4 i denne  

 vejledning.
Ved beregning af ejendommens areal kan fradrages fredskovsarealer og helt  

 udyrkbare arealer.
Kravet om uddannelse og egen drift (pkt. 5 og 6)  

 bortfalder således, hvis ejendommens areal efter fradrag af disse arealer  

 ikke overstiger 30 ha.
Se skemaets afsnit 12.
Almindelig fri handel, ejendom nr. 2 eller 3 § 16, stk. 3 Skemaets afsnit 4 Hvis erhververen, dennes ægtefælle eller børn under 18 år i forvejen er  

 ejere eller medejere af en anden landbrugsejendom, gælder reglerne i § 16,  

 stk. 3.
 Hvis ejendommenes areal tilsammen er under 30 ha, skal kun pkt. 1-7  

 besvares.
Hvis ejendommenes areal tilsammen overstiger 30 ha, eksklusive  

 fradragsarealer, skal skemaets pkt. 8 og 9 også besvares.
Der skal desuden  

 vedlægges en uddannelsesattest, der er attesteret af jordbrugskommissionen.  

 Se om fradragsarealer og om uddannelseskravene på side 4 i denne vejledning.
Hvis ejendommenes areal tilsammen overstiger 70 ha, eksklusive  

 fradragsarealer, kræver erhvervelsen tilladelse efter landbrugsloven.
I denne  

 situation kan der være tale om, at ejeren af en nærliggende landbrugsejendom  

 har en fortrinsstilling til suppleringsjord.
Arv § 17, stk. 2 Skemaets afsnit 5 Arv efter reglerne i § 17, stk. 2, omfatter de arvesituationer, hvor andre  

 end ejerens ægtefælle arver en landbrugsejendom.
 Erhvervelse ved arv fra ægtegælle kan ske uden anvendelse af  

 erklæringsskemaet, jf. side 1 i denne vejledning.
Familiehandel § 17a, stk. 1 Sekmaets afsnit 6 Familiehandel omfattes af reglerne i § 17a.
Disse regler omfatter  

 overdragelse, også som gave, til ægtefælle eller til en person, der er  

 beslægtet med ejeren i ret op- eller nedstigende linie.
Adoptivbørn anses  

 ifølge praksis som omfattet af bestemmelsen.
Reglerne om familihandel gælder  

 også ved køb i forbindelse med tvangsauktion, hvor erhververen er den  

 tidligere ejers ægtefælle eller er beslægtet med den tidligere ejer i ret op-  

 eller nedstigende linie.
 Overdragelse mellem søskende eller overdragelse til svigerbørn behandles  

 efter reglerne for erhvervelse ved fri handel.
4. ERHVERVELSE AF EN ANPART I EN LANDBRUGSEJENDOM (een  

 eller flere personer) De erhvervelsessituationer, der er beskrevet på side 3 i skemaet,  

 omhandler en eller flere personers erhvervelse af en anpart i en  

 landbrugsejendom, herunder situationer, hvor flere personer samtidig  

 erhverver en hel landbrugsejendom i fællesskab.
 Der er også tale om anpartserhvervelse, når en person ved erhvervelse af  

 en anpart bliver eneejer af en landbrugsejendom.
 Der skal kun udfyldes det afsnit, der svarer til erhvervelsen.
 Når flere personer samtidig erhverver en hel landbrugsejendom eller  

 anparter i en landbrugsejendom, skal hver person udfylde et skema.
 Når en person erhverver en anpart i en landbrugsejendom, og en anden  

 person, der er ejer af en anpart på 1/5 eller derover, skal opfylde  

 landbrugslovens erhvervelsesbetingelser, skal der gives oplysning (navn og  

 personnummer) for denne medejer (den såkaldte »ankermand«).
Arv, familiehandel og visse frie handler Skemaets afsnit 7 Reglerne i § 18a, stk. 1, 2. punktum omfatter - arv fra andre end ægtefælle, - overdragelse fra familie, og - erhvervelse, hvor alle køberne er i famile, eller hvorved erhververen  

 bliver eneejer.
Familiekredsen i lovens § 18a, stk. 1, omfatter ægtefælle, søskende og  

 personer, der er beslægtede med erhververen i ret op- eller nedstigende  

 linie.
Adoptivbørn anses ifølge praksis som omfattet af bestemmelsen.  

 Svigerbørn m.v. kan kun erhverve en anpart efter ansøgning om tilladelse.
Afsnit 7 skal bl.a. anvendes, når ægtefæller køber en landbrugsejendom  

 sammen, dvs. hvor begge ægtefællers navne er med på skødet.
Som nævnt ovenfor  

 skal hver person udfylde et skema.
 Hvis erhververen selv opfylder betingelserne i pkt. 2, skal vedkommende  

 også afgive erklæring i skemaets afsnit 3, 4, 5 eller 6, afhængig af, om  

 anparten er erhvervet i fri handel, ved arv eller ved familiehandel.
 Hvis erhververen ikke selv opfylder betingelserne i pkt. 2, skal der gives  

 oplysning (navn og personnummer) om den medejer (»ankermand«), der  

 opfylder erhvervelsesbetingelserne.
 Bopælskravet for en ny ankermand anses ikke for opfyldt ved, at denne i en  

 periode på 8 år har været medejer af den pågældende landbrugsejendom,  

 medmindre vedkommende i denne periode har haft fast bopæl på ejendommen.
Andelsbrug og bofællesskaber, ejendom nr. 1 (anpartserhvervelse) § 18a, stk. 2 Skemaets afsnit 8 Reglerne i § 18 a, stk. 2, forudsætter bl.a., at hver enkelt anpartshaver,  

 disses ægtefæller eller børn under 18 år ikke i forvejen er ejere eller  

 medejere af anden landbrugsejendom.
Afsnit 8 skal bl.a. anvendes, når ugifte samlevende køber en  

 landbrugsejendom sammen.
Hver person skal udfylde et skema.
 Hvis erhververen selv opfylder betingelserne i pkt. 4, skal vedkommende  

 også afgive erklæring i afsnit 3, 5 eller 6, afhængig af, om anparten er  

 erhvervet i fri handel, ved arv eller ved familiehandel.
 Hvis erhververen ikke selv opfylder betingelserne i pkt. 4, skal  

 der gives oplysning( navn og personnummer) om den medejer  

 (»ankermand«, der opfylder erhvervelsesbetingelserne, og pkt. 5  

 skal udfyldes.
 Det følger af erhvervelsesbetingelserne for den nye erhverver (medejer),  

 at »ankermanden« eller eventuelt en ny medejer skal opfylde  

 betingelsen om fast bopæl og om selv at drive ejendommen i mindst 8 år efter,  

 at den nye erhverver har erhvervet en anpart i ejendommen.
De øvrige erhververe skal, hvis de ikke tager fast bopæl på ejendommen,  

 deltage i ejendommens daglige drift og have fast bopæl inden for en  

 vejafstand på højst 10 km.
Denne betingelse gælder også i mindst 8 år efter  

 erhvervelsen.
Andelsbrug og bofællesskaber, ejendom nr. 2 eller 3 (anpartserhvervelse) § 18a, stk. 3 Skemaets afsnit 9 hvis en kreds af anpartshavere som nævnt i § 18a, stk. 2, (skemaets afsnit  

 8), som i forvejen ejer en landbrugsejendom, erhverver yderligere en  

 landbrugsejendom i samme indbyrdes ejerforhold, gælder reglerne i § 18a, stk.  

 3.
 Reglerne svarer i princippet til de regler, der gælder for en persons  

 erhvervelse af en hel ejendom som ejendom nr. 2 og 3 (skemaets afsnit 4).
5. SUPPLERENDE OPLYSNINGER OG PÅTEGNINGER Skemaets afsnit 10 I afsnit 10 skal anføres supplerende oplysninger, når skemaet anvendes som  

 ansøgning om tilladelse til erhvervelse.
Der bør anføres oplysninger m.v.,  

 der kan tale for, at der meddelels tilladelse.
Skemaets afsnit 11 Der kan afgives erklæring ved køb af en landbrugsejendom, der er under  

 udstykning, hvis en praktiserende landinspektør kan afgive attest om  

 ejendommens fremtidige areal, jf. afsnit 7 i denne vejledning.
Skemaets afsnit 12 I afsnit 12 skal anføres fradragsarealer, hvis arealgrænsen på 30 ha  

 (skemaets afsnit 3 og 4) overskrides, og erhvervelsen kan gennemføres uden  

 opfyldelse af landbrugslovens uddannelseskrav og uden ansøgning om  

 dispensation, idet arealgrænsen ikke overskrides efter fradrag af disse  

 arealer.
 Det samme gælder, hvis arealgrænsen på 70 ha (skemaets afsnit 4)  

 overskrides, og erhvervelsen kan gennemføres uden ansøgning om dispensation,  

 herunder uden undersøgelse af om ejere af nærliggende landbrugsejendomme har  

 ønske om suppleringsjord, idet ejendommenes areal ikke overstiger 70 ha efter  

 fradrag af disse arealer.
 Fradragsarealernes størrelse og karakter skal oplyses, og det skal fremgå  

 af erklæringen, at ejendommen efter fradrag af arealerne ikke overstiger den  

 pågældende arealgrænse (30 ha eller 70 ha).
 Fradrag af arealer kan kun ske på grundlag af attestation fra  

 jordbrugskommissionen eller fra en praktiserende landinspektør.
Skemaets afsnit 13 Afsnit 13 er forbeholdt til påtegning fra kommunen.
6. FREMGANGSMÅDEN, HVIS LANDBRUGSLOVENS  

 ERHVERVELSESBETINGELSER ALLE ER ELLER VIL BLIVE OPFYLDT Hvis erhververen opfylder lovens erhvervelsesbetingelser (dvs. at  

alle relevante rubrikker besvares bekræftende), fremsendes skemaet i  

 udfyldt og underskrevet stand til kommunen sammen med adkomstdokumentet, når  

 skødet sendes til vurderingspåtegning.
 Skemaet skal være vedlagt uddannelsesattest eller forsynet med attestation  

 om fradragsarealer i de tilfælde, hvor dette fremgår af skemaet (afsnit 3 og  

 4). Ved fremsendelse til kommunen skal der være vedlagt kopi af skema og  

 uddannelsesattest.
 Kommunen påser, at skemaet er korrekt udfyldt og vedlagt  

 uddannelsesattest, hvor dette er nødvendigt.
Hvis skemaet er udfyldt i overensstemmelse med denne vejledning påtegner  

 kommunen adkomstdokumentet om, at erhververen har afgivet erklæring om  

 opfyldelse af landbrugslovens erhvervelsesbetingelser.
Denne påtegning på  

 skødet sker normalt samtidig med vurderingspåtegningen.
Når adkomstdokumentet er forsynet med de nævnte påtegninger fra kommunen,  

 kan det fremsendes til tinglysning, jf.
Landbrugs- og Fiskeriministeriets  

 bekendtgørelse nr. 771 af 24. august 1994 om dokumentation ved tinglysning af  

 dokumenter vedrørende landbrugsejendomme.
 Kommunen indsender erklæringsskema og tilhørende uddannelsesattest til  

 Strukturdirektoratet, medens kommunen beholder kopierne heraf til brug ved  

 efterfølgende tilsynsopgaver efter landbrugsloven.
 7. TINGLYSNING AF ADKOMST PÅ EN LANDBRUGSEJENDOM, DER  

 ER UNDER UDSTYKNING M.V.
 Erhvervelse af en del (et areal) af en landbrugsejendom forudsætter, at  

 der gennemføres en matrikulær ændring af ejendommen ved udstykning,  

 arealoverførsel m.m.
Ved overførsel af en del af en landbrugsejendom til en anden  

 landbrugsejendom skal ejeren i forbindelse med arealoverførslen afgive  

 erklæring efter reglerne i § 13 i landbrugsloven om, at lovens  

 erhvervelsesbetingelser er opfyldt.
Der skal derfor i denne situation ikke  

 afgives anden erklæring om opfyldelse af lovens erhvervelsesbetingelser.
 For så vidt angår forholdet til landbrugslovens erhvervelsesregler er der  

 ved udstykning m.v. tale om to forskellige situationer:
 Erklæringen om erhvervelse af en landbrugsejendom kan som udgangspunkt  

 først udfyldes af erhververen og påtegnes af kommunen efter , at de  

 matrikulære forandringer som følge af udstykning m.m. er registreret i  

 matriklen.
Hvis en erhverver imidlertid ønsker at få et skøde på restejendommen  

 indført i tingbogen, inden de matrikulære forandringer som følge af  

 udstykning m.v. er registreret i matriklen, kan erhververen dog udfylde  

 erklæringsskemaet og få det påtegnet i kommunen, hvis en praktiserende  

 landinspektør afgiver attestation om restejendommens fremtidige areal i  

 skemaet afsnit 9 i skemaet.
Skødet kan derefter indføres foreløbigt i  

 tingbogen.
8. ANSØGNING EFTER LANDBRUGSLOVEN Hvis erhververen ikke opfylder alle erhvervelsesbetingelser (dvs.  

 at ikke alle relevante rubrikker besvares bekræftende), kan erhvervelsen kun  

 ske med tilladelse efter landbrugsloven.
 Ansøgning om tilladelse til erhvervelse skal fremsendes til  

 jordbrugskommissionen i det pågældende amt, og skemaet skal anvendes ved  

 ansøgningen.
 Ansøgningen skal vedlægges følgende bilag:
VEJLEDNING OM BEGREBER, DER ER BRUGT I SKEMAET Fradragsarealer Ved beregningen af arealet af en landbrugsejendom kan der ske fradrag af  

 skovarealer, der er pålagt fredskovspligt, og arealer, der er helt uden  

 dyrkningsmæssig værdi, herunder søarealer, strandbredder og lignende, jf.  

 lovens § 13, stk. 6, og § 16, stk. 4.
 Fradragsreglen har især betydning ved erhvervelse af en landbrugsejendom,  

 der overstiger arealgrænsen på 30 ha og ved supplering af en ejendom og  

 erhvervelse af »ejendom nr. 2 og 3«, hvorved den pågældende ejer,  

 dennes ægtefælle og børn under 18 år vil komme til at eje mere end 70 ha,  

 excl. fradragsarealer.
 Fradrag af de nævnte arealer kan kun ske, hvis skemaet attesteres af  

 jordbrugskommissionen eller af en praktiserende landinspektør.
 Der kan ikke ske fradrag af arealer, der nok er udyrkbare, men som  

 udgør en naturlig bestanddel af en landbrugsejendom, f.eks. læbælter, hegn,  

 diger, markveje, grøfter, vandhuller, bebyggede arealer, gårdsplads og have.  

 Der kan heller ikke ske fradrag af vedvarende græsningsarealer eller af  

 arealer, der midlertidigt er ude af drift, f.eks. på grund af  

 råstofindvinding, eller fordi der er indgået aftale om udtagning af jorderne  

 (braklægning og naturpleje m.m.).
Medejer En person anses som medejer af en landbrugsejendom, hvis den pågældende  

 alene eller sammen med sin ægtefælle eller børn under 18 år ejer Ved erhvervelse af en anpart i en landbrugsejendom, kan uddannelseskravet  

 opfyldes af en anden medejer.
Se pkt. 4 i denne vejledning.
Uddannelseskravet skal ikke opfyldes ved - erhvervelse af en landbrugsejendom under 30 ha, herunder også ejendomme  

 over 30 ha, der efter fradrag af fredskovsarealer og udyrkbare arealer ikke  

 overstiger 30 ha, - erhvervelse af »ejendom nr. 2 eller 3«, hvis ejendommenes  

 areal tilsammen ikke overstiger 30 ha (eksklusive fradragsarealer), - erhvervelse fra ægtefælle ved overtagelse til hensidden i uskiftet bo,  

 ved deling af fællesbo eller ved arv, - erhvervelse ved arv, og - erhvervelse ved familiehandel.
 Der henvises til § 1 i bekendtgørelse nr. 770 af 24. august 1994 om  

 uddannelseskrav og bopælskrav m.v.
Selv drive ejendommen Ved dette krav anvendes også udtrykket »egen drift«.
Kravet indebærer, at ejeren på erhvervsmæssig måde skal drive ejendommen  

 med henblik på jordbrugsmæssig udnyttelse, der tilsigter at forrente den  

 investerede kapital og skaffe et driftsmæssigt overskud.
Ejendommens jorder  

 må ikke bortforpagtes, og den skal drives for ejerens regning, således at  

 denne er økonomisk ansvarlig for driften.
 Kravet om egen drift skal opfyldes i mindst 8 år fra det tidspunkt,  

 hvor forpligtelsen indtræder.
Ved erhvervelse af en anpart i en landbrugsejendom kan kravet opfyldes af  

 en anden medejer.
Se pkt. 4 i denne vejledning.
 Der henvises til § 4 i bkg. nr. 770 af 24. august 1994 om uddannelseskrav  

 og bopælskrav m.v.
Fast bopæl Ved »fast bopæl« forstås, at den pågældende har fast og varigt  

 ophold på ejendommen og overnatter på denne, medmindre særlige, forbigående  

 omstændigheder foreligger.
Den pågældende skal samtidig være tilmeldt  

 kommunens folkeregister som boende på ejendommen, således at denne tjener som  

 hovedbopæl i skattemæssig forstand, jf. § 2, stk. 1, i lov om kommunal  

 indkomstskat.
 Hvis der er tvivl om, hvorvidt en person faktisk bor på ejendommen, vil  

 der bl.a. blive lagt vægt på, om den pågældende normalt overnatter på  

 ejendommen, om familien bor på ejendommen, om den pågældende har alt bohave  

 på ejendommen, og om der føres normal husholdning.
Kravet om fast bopæl i lovens §§ 16-17a og § 18a skal opfyldes af en  

 erhverver i mindst 8 år fra det tidspunkt, hvor forpligtelsen  

 indtræder.
Bopælskravet kan opfyldes ved fast bopæl på en anden  

 landbrugsejendom, som ejeren eller dennes ægtefælle ejer.
Efter udløbet af  

 8-års fristen, kan bopælspligten på ejendommen opfyldes af den, der som  

 forpagter driver ejendommen eller som bestyrer varetager ejendommens drift  

 for ejerens eller forpagterens regning.
 Kravet om fast bopæl skal normalt opfyldes fra den beboelsesbygning, der  

 er omfattet af reglerne i lovens § 7, stk. 1, og § 8, stk. 1 og 2.  

 Bopælskravet kan endvidere opfyldes fra en særskilt beliggende  

 beboelsesbygning på ejendommen, hvis beboelsen ligger inden for en vejafstand  

 på 2 km fra den ovenfor nævnte beboelsesbygning.
Ved erhvervelse af en anpart i en landbrugsejendom kan bopælskravet  

 opfyldes af en anden medejer, ankermanden.
Bopælskravet for en ny ankermand  

 anses ikke for opfyldt ved, at denne i en periode på 8 år har været medejer  

 af den pågældende landbrugsejendom, medmindre vedkommende i denne periode har  

 haft fast bopæl på ejendommen.
Se pkt. 4 i denne vejledning.
 Der henvises til §§ 2 og 3 i bkg. nr. 770 af 24. august 1994 om  

 uddannelseskrav og bopælskrav m.v. i henhold til landbrugsloven.
Uddannelseskrav Ved erhvervelse af en landbrugsejendom i fri handel stilles der krav om en  

 landbrugsmæssig uddannelse, hvis ejendommens areal overstiger 30 ha.
Ved  

 beregningen af ejendommens areal kan dog fradrages fredskovsarealer og  

 udyrkbare arealer.
Se om »fradragsareal« ovenfor.
Uddannelseskravet er opfyldt, når den pågældende har det »grønne  

 bevis« eller en anden godkendt uddannelse.
De nærmere betingelser for  

 opfyldelse af uddannelseskravet fremgår af skema til  

 uddannelsesattest.
Skemaet kan fås hos kommunen, jordbrugskommissionen eller  

 Strukturdirektoratet.
På skemaet skal erhververen afgive erklæring om, hvilke  

 betingelser, der er opfyldt, og erhververen skal forevise dokumentation for  

 jordbrugskommissionen.
Når uddannelseskravet er opfyldt, attesterer  

 jordbrugskommissionen uddannelsesattesten, der skal medfølge  

 erklæringsskemaet til kommunen.
Deltage i den daglige drift Kravet i § 18a, stk. 2, nr. 3, om, at en anpartshaver skal deltage i den  

 daglige drift af ejendommen, indebærer, at anpartshaveren skal deltage aktivt  

 i ejendommens drift i et ikke uvæsentligt omfang i forhold til ejendommens  

 størrelse, anpartens størrelse og til antallet af anpartshavere.
Ejendommens  

 jorder må derfor ikke bortforpagtes.
 Kravet skal opfyldes i mindst 8 år fra det tidspunkt, hvor  

 forpligtelsen indtræder.
 Der henvises til § 5 i bkg. nr. 770 af 24. august 1994 om uddannelseskrav  

 og bopælskrav m.v.
Vejafstand Afstanden regnes ad den benyttede vej fra bygningerne på den ejendom, hvor  

 ejeren bor, til hver enkelt jordlod af de andre ejede landbrugsejendomme.
Der  

 ses bort fra vedvarende græsningsarealer, fredskovsarealer og arealer helt  

 uden dyrkningsværdi.
 Kravet i lovens § 16, stk. 3, nr. 4, om, at den erhvervede ejendoms  

 jorder skal ligge inden for en vejafstand på 10 km fra den ejendom, hvor  

 ejeren bor, regnet som anført i lovens § 9, stk. 1, nr. 1, indebærer, at  

 ejendommene til enhver tid skal kunne drives sammen efter reglerne i lovens §  

 9, stk. 1, medmindre der kan meddelels dispensation efter cirkulærets § 66.
Antal landbrugsejendome Ved beregning af antal landbrugsejendomme kan der efter § 17b i  

 landbrugsloven ses bort fra ejendomme, hvor der i tingbogen er foretaget  

 notering om - »Frikøbte ejendomme« (lov nr. 291 af 31. marts 1949 om  

 landbrugsejendomme) og - »Familieejendomme« (lov nr. 114 af 4. april 1967 om  

 landbrugsejendomme).
Mindst 3 år før det fyldte 67. år Kravet forudsætter, at den tidligere ejer eller dennes ægtefælle har haft  

 lovlig adkomst på ejendommen i en sammenhængende periode på mindst 3 år  

 umiddelbart før arvefaldet (§ 17, stk. 2) eller overdragelsen (§ 17a, stk.  

 1).
 Hvis den tidligere ejer har erhvervet ejendommen ved dispensation, skal  

 eventuelle vilkår for tilladelsen være opfyldt.
En anpart i en landbrugsejendom Herved forstås en ideel anpart af ejendommen.
Der er således ikke tale om  

 et bestemt afgrænset areal.
