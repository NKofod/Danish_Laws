Herved bekendtgøres lov om tilskud til fremme af  

 regnskabsføring i jordbrugsbedrifter med de ændringer, der følger af lov nr.  

 702 af 21. december 1982 og lov nr. 198 af 9. april 1986 § 1.  For at fremme regnskabsføring i  

 jordbrugsbedrifter yder landbrugsministeren efter ansøgning statstilskud til  

 ejeren eller forpagteren af en jordbrugsbedrift, hvis ansøgeren Stk. 2.  Ved jordbrugsbedrifter forstås bedrifter, der  

 anvendes til landbrug, gartneri, frugtavl, planteskole eller lignende  

 jordbrugsvirksomhed.
§ 2.  Den regnskabsføring, der påbegyndes, skal være  

 således, at der kan udarbejdes et årligt driftsregnskab med status og  

 beregnes driftsresultat.
Landbrugsministeren fastsætter i øvrigt de nærmere  

 regler for regnskabsføringen, der skal opfylde betingelserne i art. 9 i Det  

 europæiske økonomiske Fællesskabs forordning (EØF) nr. 797/85 af 12. marts  

 1985 om forbedring af landbrugsstrukturernes effektivitet.
 § 3.  Tilskuddet udgør i alt 3.411 kr., der udbetales  

 i løbet af 4 år med 861 kr. det første år og med 850 kr. i hvert af de  

 følgende 3 år.
 Stk. 2.  Landbrugsministeren kan fastsætte bestemmelser  

 om ændring af de beløb, der nævnes i stk. 1, hvis ændringer i De europæiske  

 Fællesskabers regler eller ændring i valutakurserne gør det nødvendigt.
 § 4.  Så længe ejere eller forpagtere modtager tilskud  

 efter denne lov, skal de efter anmodning stille regnskaberne til rådighed på  

 anonym måde med henblik på videnskabelig oplysning og undersøgelse, særlig  

 inden for rammerne af De europæiske Fællesskabers informationsnet for  

 landøkonomisk bogføring.
§ 5.  Tilskuddet bortfalder, Stk. 2.  Når forholdene taler derfor, kan  

 landbrugsministeren gøre undtagelse fra stk. 1, nr. 1-3.
 Stk. 3.  I særlige tilfælde kan landbrugsministeren  

 bestemme, at allerede udbetalt tilskud skal tilbagebetales.
 § 6.  Landbrugsministeren fastsætter regler om  

 gennemførelse af tilskudsordningen, herunder regler om udbetaling af tilskud  

 og om kontrollen med, at betingelserne for ydelse af tilskud overholdes.
 § 7.  Landbrugsministeren kan bemyndige  

 Jordbrugsdirektoratet til at træffe afgørelser om bevilling af tilskuddet  

 samt om bortfald og tilbagebetaling af tilskuddet efter § 5.
Stk. 2.  Direktoratets afgørelser kan påklages til  

 landbrugsministeren.
Klagefristen er 4 uger fra den dag, afgørelsen er  

 meddelt den pågældende.
 § 8.  Loven træder i kraft dagen efter bekendtgørelsen  

 i Lovtidende.
 § 9.  Loven gælder ikke for Færøerne og Grønland.
----------------------------------------------------------------- § 9  i lov nr. 702 af 21. december 1982 og § 29 i lov  

 nr. 198 af 9. april 1986 (overgangsbestemmelser). Udeladt her.
