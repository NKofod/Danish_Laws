Betænkning afgivet af Kulturudvalget den  

 12. maj 1999 Betænkning over Forslag til lov om ændring af  

 teaterloven (Det Storkøbenhavnske Teaterfællesskab) Udvalget har behandlet lovforslaget i en række  

 møder og har herunder stillet spørgsmål til  

 kulturministeren, som denne har besvaret skriftligt.
 Endvidere har udvalget modtaget skriftlige og/eller  

 mundtlige henvendelser fra DST Teatrenes Koordineringsudvalg og Rialto  

 Teatret.
 Der er af kulturministeren og af et flertal stillet  

 ændringsforslag, hvorom henvises til de ledsagende  

 bemærkninger.
 Herefter indstiller et flertal (udvalget med  

 undtagelse af Dansk Folkepartis medlemmer) lovforslaget til vedtagelse  

 med de stillede ændringsforslag.
 Et mindretal inden for flertallet (Socialistisk  

 Folkepartis medlemmer af udvalget) er af den opfattelse, at Rialto Teatret  -  

 i det omfang teatret producerer forestillinger   er omfattet af  

 bestemmelserne i det foreslåede § 14 d, stk. 3. Der er ikke i  

 lovteksten eller i bemærkningerne til lovforslaget belæg for, at  

 teatret ikke skulle have de samme rettigheder og pligter som de teatre, der  

 modtager drifts- og produktionstilskud, for så vidt angår  

 tilbageførsel af driftsoverskud og mulighed for at opnå andel af  

 de særlige midler til fremme af nytænkning og udvikling inden for  

 teaterkunsten samt til kapitalindskud.
 SF er enig i, at Rialto Teatrets fortsættelse i Det  

 Storkøbenhavnske Teaterfællesskab skal være på samme  

 betingelser som hidtil, men ordningen i det foreslåede § 14 d, stk. 3,  

 er en nyskabelse, og der er ingen logik i, at Rialto Teatret ikke   i det  

 omfang teatret producerer forestillinger   ligestilles med de øvrige  

 teatre.
 Et mindretal (Dansk Folkepartis medlemmer af  

 udvalget) indstiller lovforslaget til forkastelse ved 3. behandling og  

 vil stemme imod de stillede ændringsforslag.
 Mindretallet er positiv over for den organisatoriske  

 rationalisering og omorganisering af Det Storkøbenhavnske  

 Teaterfællesskab, som ligger i lovforslaget.
 Dansk Folkeparti har ikke i forbindelse med finansloven  

 stemt for de afsatte midler til Det Storkøbenhavnske  

 Teaterfællesskab, og derfor kan Dansk Folkeparti ikke stemme for loven,  

 som den foreligger.
 Dansk Folkeparti kan heller ikke stemme for de  

 ændringsforslag, der overfører organisationen Det  

 Storkøbenhavnske Teaterfællesskab til Hovedstadens  

 Udviklingsråd, da Dansk Folkeparti overordnet er imod oprettelsen af  

 Hovedstadens Udviklingsråd.
 Med hensyn til ændringsforslagene, der  

 indebærer, at også Rialto Teatret bliver omfattet af Det  

 Storkøbenhavnske Teaterfællesskab, er det helt klart, at efter  

 at tilskuddet til Amagerscenen er bortfaldet, skal statens andel af  

 tilskuddet på 2,8 mio. kr. fremover figurere som en mindrebevilling til  

 Kulturministeriet på finansloven.
 Dansk Folkeparti mener ikke, der bør optages flere  

 teatre i Det Storkøbenhavnske Teaterfællesskab.
Ændringsforslag Til § 1 Af	kulturministeren, tiltrådt af et flertal  

 (udvalget med undtagelse af DF):
 1) I det under nr. 1 foreslåede § 14 c, stk.  

 2, ændres »perioder, der svarer til den  

 kommunale valgperiode« til: »perioden den 1. juli 1999 til og med den 30. juni  

 2000«.
 2) I den under nr. 1 foreslåede § 14 c  

 udgår stk. 3.
 Stk. 4-6 bliver herefter stk. 3-5.
 Af  et flertal (udvalget med undtagelse af DF):
 3) I det under nr. 1 foreslåede § 14 d, stk.  

 3, ændres »kan bestemme« til: »træffer beslutning om« og »skal kunne« til:  

 »skal«.
 Af	kulturministeren, tiltrådt af et flertal  

 (udvalget med undtagelse af DF):
 4) I det under nr. 1 foreslåede § 14 d, stk.  

 3, ændres »driftstilskuddet« til: »driftsoverskuddet«, og »eller«  

 ændres til: »samt«.
 5) Efter nr. 1 indsættes som nyt nummer:
» » Det Storkøbenhavnske Teaterfællesskab § 14. Det Storkøbenhavnske Teaterfællesskab er en  

 selvejende institution oprettet af Københavns og Frederiksberg  

 Kommuner samt Københavns, Frederiksborg og Roskilde Amter.
 Stk. 2.  Institutionens formål er at  

 støtte driften af et antal teatre i hovedstadsregionen, der skal  

 bidrage til at dække teaterbehovet ved tilsammen at opføre et  

 alsidigt og kvalitetspræget repertoire bestående af såvel  

 ældre som nyere dramatiske værker samt bidrage til fremme af  

 udvikling og nytænkning inden for teaterkunsten.
 Stk. 3. Institutionen har hjemsted i  

 København.
§ 14 a.
Det Storkøbenhavnske Teaterfællesskab  

 drives med tilskud fra Hovedstadens Udviklingsråd og staten.
Statens og  

 Udviklingsrådets tilskud fastsættes i 4-årige budgetaftaler  

 mellem tilskudsyderne.
§ 14 b.
Det Storkøbenhavnske Teaterfællesskab  

 yder inden for den samlede tilskudsramme økonomisk støtte til  

 de i ordningen optagne teatre i form af tilskud til drift og produktion eller  

 huslejetilskud.
Inden for tilskudsrammen afsættes desuden særlige  

 midler til udvikling og nytænkning inden for teaterkunsten samt  til  

 kapitalindskud.
§ 14 c.
Det Storkøbenhavnske Teaterfællesskab  

 ledes af Hovedstadens Udviklingsråd, jf. lov om Hovedstadens  

 Udviklingsråd.
 Stk. 2. Hovedstadens Udviklingsråd kan  

 træffe beslutning om at ændre organisationsformen af Det  

 Storkøbenhavnske Teaterfællesskab efter drøftelse med  

 kulturministeren.
§ 14 d.
Hovedstadens Udviklingsråd administrerer de af  

 tilskudsyderne fastsatte bevillinger til Det Storkøbenhavnske  

 Teaterfællesskab.
Udviklingsrådet fastsætter i  

 flerårige resultataftaler størrelsen af tilskud til drift og  

 produktion til det enkelte teaterselskab.
Udviklingsrådet  

 fastsætter størrelsen af huslejetilskud.
Udviklingsrådet  

 træffer  beslutning om fordeling af de særligt afsatte midler til  

 udvikling og nytænkning inden for teaterkunsten samt til  

 kapitalindskud.
Stk. 2. Hovedstadens Udviklingsråd  

 træffer beslutning om, hvilke teatre der skal indgå i Det  

 Storkøbenhavnske Teaterfællesskab.
Udviklingsrådet kan i  

 den forbindelse træffe beslutning om teatres indtræden eller  

 udtræden af Det Storkøbenhavnske Teaterfællesskab.
 Stk. 3. Hovedstadens Udviklingsråd kan  

 bestemme, at driftsoverskuddet over en vis størrelse hos det enkelte  

 teaterselskab delvis skal kunne tilbageføres til Det  

 Storkøbenhavnske Teaterfællesskab og indgå i de  

 særligt afsatte midler til nytænkning og udvikling inden for  

 teaterkunsten samt til kapitalindskud.
Stk. 4. Hovedstadens Udviklingsråd udpeger  

 efter opslag og indstilling fra et ansættelsesudvalg med  

 repræsentanter for Udviklingsrådet og det enkelte teaterselskabs  

 bestyrelse teaterlederen eller ledelsen for de teatre, der er optaget i  

 ordningen med henblik på tilskud til drift og produktion.  

 Ansættelse sker normalt for perioder af 4 år med mulighed for  

 forlængelse uden opslag i maksimalt 3 år.
Det enkelte  

 teaterselskabs bestyrelse skal indhente Udviklingsrådets godkendelse  

 forud for eventuel afskedigelse af det pågældende teaters leder  

 eller ledelse.
Stk. 5. Kulturministeren udpeger et  

 rådgivningsorgan bestående af tre teaterkyndige medlemmer, der  

 skal rådgive og bistå Hovedstadens Udviklingsråd.
De  

 teaterkyndige skal afgive en indstilling til Udviklingsrådet i  

 spørgsmål vedrørende § 14 d, stk. 1, 4 pkt., om  

 beslutning og fordeling af de særligt afsatte midler til udvikling og  

 nytænkning inden for teaterkunsten samt til kapitalindskud, § 14 d,  

 stk. 2, om beslutning om, hvilke teatre der skal indgå i Det  

 Storkøbenhavnske Teaterfællesskab og § 14 d, stk. 4,  

 vedrørende opslag og ansættelse af ledelse for de enkelte  

 teatre, der er optaget i ordningen med henblik på tilskud til drift og  

 produktion.
 Stk. 6. De tre teaterkyndige udpeges for perioder,  

 der svarer til Hovedstadens Udviklingsråds funktionsperiode.
 Stk. 7. De teaterkyndige kan ikke udpeges i mere  

 end to på hinanden følgende perioder.
 Stk. 8. Hovedstadens Udviklingsråd  

 træffer nærmere bestemmelse om organisationen af denne  

 rådgivningsforpligtelse efter drøftelse med  

 kulturministeren.
§ 14 e.
De nærmere regler om Det Storkøbenhavnske  

 Teaterfællesskab fastsættes af kulturministeren efter forhandling  

 med Hovedstadens Udviklingsråd.«« Af  et flertal (udvalget med undtagelse af DF):
Underændringsforslag til ændringsforslag nr. 5 6)  I den ved ændringsforslag nr. 5 foreslåede  

 affattelse af § 14 d, stk. 3, ændres »kan bestemme« til: »træffer  

 beslutning om« og »skal kunne« til: »skal«.
 Af	kulturministeren, tiltrådt af et flertal  

 (udvalget med undtagelse af DF):
Til § 2 7) I  stk. 1 udgår ordene »og har virkning fra den 1. juli 2001«.
 8) Stk. 2 affattes således:
» 9) I stk. 3 indsættes efter »Østre Gasværk«:  

», Rialto Teatret«.
 10) I stk. 4 udgår ordene »til de teatre, der ved denne lovs ikrafttræden  

 modtog tilskud efter de hidtil gældende regler«.
 11) Stk. 5 udgår.
Bemærkninger Til nr. 1 Som følge af L 206, forslag til lov om Hovedstadens  

 Udviklingsråd, skal Hovedstadens Udviklingsråd overtage Det  

 Storkøbenhavnske Teaterfællesskabs opgaver den 1. juli 2000. En  

 styrelse sammensat i henhold til lovforslaget vil således varetage  

 ledelsen af Det Storkøbenhavnske Teaterfællesskab i perioden fra  

 lovforslagets ikrafttræden den 1. juli 1999 indtil Hovedstadens  

 Udviklingsråd overtager Det Storkøbenhavnske  

 Teaterfællesskabs opgaver den 1. juli 2000.
Til nr. 2 Denne bestemmelse overflødiggøres, da  

 styrelsen med teaterkyndige medlemmer jf. lovforslagets § 14 c, stk. 1, kun  

 skal varetage ledelsen af Det Storkøbenhavnske Teaterfællesskab  

 i perioden den 1. juli 1999 til den 30. juni 2000, hvorefter Hovedstadens  

 Udviklingsråd overtager Det Storkøbenhavnske  

 Teaterfællesskabs opgaver.
Til nr. 3 og 6 De foreslåede ændringer medfører, at  

 tilbageførelse af driftsoverskud over en vis størrelse  

 gøres obligatorisk.
Til nr. 4 I forbindelse med fremsættelsen af  lovforslaget er  

 det i § 14 d, stk. 3, fejlagtigt anført, at der kan ske  

 tilbagebetaling af en del af »driftstilskuddet«, hvor der  

 korrekt skulle have stået »driftsoverskuddet«.  

 Endvidere er det hensigtsmæssigt at ændre »eller« til »samt«, idet denne  

 formulering anvendes alle andre steder i loven.
Til nr. 5 og 8 Som følge af L 206, forslag til lov om Hovedstadens  

 Udviklingsråd, skal Hovedstadens Udviklingsråd fra den 1. juli  

 2000 overtage Det Storkøbenhavnske Teaterfællesskabs opgaver,  

 herunder de opgaver som Det Storkøbenhavnske Teaterfællesskab  

 varetager i forbindelse med teaterabonnementsordningen.
Det vil ikke være muligt at videreføre  

 bestemmelsen om teaterkyndige medlemmer af ledelsen af Det  

 Storkøbenhavnske Teaterfællesskab efter den 30. juni 2000,  

 når Hovedstadens Udviklingsråd overtager de opgaver, som indtil  

 den 1. juli 2000 varetages af Det Storkøbenhavnske  

 Teaterfællesskab.
Det foreslås derfor, at der i den ændrede  

 § 14 d, indsættes et nyt stk. 5, hvorefter kulturministeren udpeger et  

 rådgivningsorgan bestående af tre teaterkyndige medlemmer, der  

 skal rådgive og bistå Hovedstadens Udviklingsråd.
De  

 teaterkyndige skal afgive en indstilling til Udviklingsrådet i  

 spørgsmål vedrørende § 14 d, stk. 1, 4. pkt. om  

 beslutning og fordeling af de særligt afsatte midler til udvikling og  

 nytænkning inden for teaterkunsten samt til kapitalindskud, § 14 d,  

 stk. 2, om beslutning om, hvilke teatre der skal indgå i Det  

 Storkøbenhavnske Teaterfællesskab og § 14 d, stk. 4,  

 vedrørende opslag og ansættelse af ledelse for de enkelte  

 teatre, der er optaget i ordningen med henblik på tilskud til drift og  

 produktion.
 De tre teaterkyndige skal udpeges for perioder, der svarer  

 til Hovedstadens Udviklingsråds funktionsperiode, og kan ikke udpeges i  

 mere end to på hinanden følgende perioder.
 Hovedstadens Udviklingsråd træffer  

 nærmere bestemmelse om organisationen af denne  

 rådgivningsforpligtelse efter drøftelse med  

 kulturministeren.
Til nr. 7, 9 og 10 De seks tilskudsydere til Det Storkøbenhavnske  

 Teaterfællesskab er efter fremsættelsen af lovforslaget blevet  

 enige om, at udgangspunktet for en ny ordning for Det Storkøbenhavnske  

 Teaterfællesskab også skal omfatte Rialto Teatret.
Betty Nansen Teatret, Aveny Teatret, Folketeatret,  

 Gladsaxe Teater, Nørrebros teater og Østre Gasværk skal  

 indgå i DST-ordningen med produktionstilskud, mens Rialto Teatret skal  

 modtage støtte i samme størrelsesorden som i dag i en revideret  

 åben scene-ordning.
I modsætning til produktionstilskuddene vil  

 der således være tale om et mindre tilskud til Rialto Teatret til  

 dækning af husleje og administration/teknik med henblik på, at  

 teatret dels kan stilles til rådighed for andre teaterselskabers  

 forestillinger og dels kan opsætte enkelte mindre egenforestillinger.  

 Det Ny Teater skal som hidtil alene modtage huslejetilskud.
Indtil den 1. juli 2001 ydes tilskud efter de hidtil  

 gældende regler.
Den nye støtteordning får virkning fra 1.  

 juli 2001, hvor kontrakterne med de nuværende teaterdirektører  

 udløber.
Til nr. 11 Denne bestemmelse udgår som følge af  

 ændringen af § 14 c, stk. 2, hvoraf det fremgår, at Styrelsens  

 funktionsperiode vil være fra den 1. juli 1999 til og med den 30. juni  

 2000. Herefter overtager Hovedstadens Udviklingsråd i henhold til  

 lovforslag nr.
L 206 Det Storkøbenhavnske Teaterfællesskabs  

 opgaver.
Søren Hansen (S)  

Peder Sass (S) Jytte Wittrock (S)
Hanne Andersen (S) fmd.  

Carsten Hansen (S)  Margrete Auken (SF)
Peter Duetoft (CD) Henrik Svane (RV)
Ole Sohn (SF) Ester Larsen (V)
Kim Andersen (V)  Kristian Jensen (V)
Jens Rohde (V) Brian Mikkelsen (KF)
Poul Nødgaard (DF)
Ole Donner (DF) nfmd.  

Tove Videbæk (KRF) Enhedslisten og Fremskridtspartiet havde ikke medlemmer i  

 udvalget.
