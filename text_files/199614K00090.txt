Nr BTL 90 Betænkning over Forslag til lov om beskatning ved dødsfald  

 (dødsboskatteloven)   

 Nr L 90 1996-97, 1. samling Afgivet af Skatteudvalget Afgivet: 19961213 Udvalget har behandlet lovforslaget i nogle møder og har herunder stillet  

 spørgsmål til skatteministeren, som denne har besvaret skriftligt.
 Der er af skatteministeren stillet ændringsforslag, hvorom henvises til de  

 ledsagende bemærkninger.
 Endvidere har udvalget modtaget skriftlige og/eller mundtlige henvendelser  

 fra:
Assurandør-Societetet, De danske Landboforeninger og Dansk Familielandbrug.
Efter lovforslagets § 30, stk. 2, gives der et bofradrag i dødsboskatten  

 på 4.600 kr. (1997-niveau) pr. måned.
Fradraget gives dog højst i 12 måneder  

 uanset boperiodens længde.
Skatteministeren har tilkendegivet, at han vil  

 tage 12-måneders-reglen op til fornyet vurdering i år 2000, idet  

 Skatteministeriet og Justitsministeriet til den tid må forventes at have  

 indhøstet erfaringer for, hvor stor en del af boerne der er så komplicerede,  

 at de ikke kan afsluttes inden for 12 måneder fra dødsfaldet.
 Herefter indstiller udvalget lovforslaget til vedtagelse med  

 de af skatteministeren stillede ændringsforslag.
Et flertal (Venstres, Det Konservative Folkepartis, Socialistisk  

 Folkepartis, Fremskridtspartiets og Enhedslistens medlemmer af udvalget)  

 ønsker at påpege, at flertallet finder, at der er givet Folketinget for kort  

 tid til at arbejde med lovforslag nr.
L 90, L 91 og L 92, som efter  

 flertallets mening burde være fremsat af skatteministeren meget tidligere.
Da  

 høring om lovforslagene har været foretaget inden deres fremsættelse for  

 Folketinget, burde der ligeledes være givet længere tid til nøjere at  

 gennemgå høringssvarene.
 ÆndringsforslagAf skatteministeren, tiltrådt af udvalget:
 Til § 2 1) Efter stk. 2 indsættes som nyt stykke:
»Stk. 3. Uanset stk. 1 og 2 finder reglerne i dette afsnit  

 kun anvendelse i det i § 52 angivne omfang, hvis skifteretten efter § 69 i  

 lov om skifte af dødsboer har besluttet, at et bo skal undergives  

 insolvensbehandling.« Til § 3 2) Stk. 2 udgår.
 Til § 5 3) I stk. 1 ændres »stk. 24« til:  

 »stk. 2-4«.
 Til § 11 4) I stk. 3, sidste pkt., ændres »§ 22 b, stk.  

 6 og 7,» til: »§ 22 a, stk. 6 og 7«.
 Til § 13 5) I stk. 6 indsættes efter  

 »konjunkturudligningskontoen ved udgangen af indkomståret forud for  

 dødsåret« ordene: »med tillæg af den dertil svarende  

 virksomhedsskat eller den dertil svarende konjunkturudligningsskat«.
 Til § 14 6) Stk. 3 udgår.
 Stk. 4 bliver herefter stk. 3.
Til § 15 7) I stk. 1 ændres »personskattelovens § 8 a,  

 stk. 5, og virksomhedsskattelovens § 10, stk. 3, 4. pkt., og § 22 b, stk. 5,  

 3. pkt.« til: »og personskattelovens § 8 a, stk. 5, samt i de i §§  

 10 og 11 nævnte tilfælde den til det beskattede overskud svarende  

 virksomhedsskat og den til den beskattede henlæggelse til konjunkturudligning  

 svarende konjunkturudligningsskat.« Til § 23 8) I stk. 1 indsættes som 2. pkt.:
»Der kan endvidere foretages skattemæssige afskrivninger efter stk. 2  

 og 3 på afskrivningsberettigede bygninger og installationer, der henregnes  

 til dødsboet på skæringsdagen i boopgørelsen, hvis udlodning uden succession  

 ikke medfører beskatning af genvundne afskrivninger.« Til § 29 9) I stk. 2, 1. pkt., ændres »fortjenesten  

 vedrører« til: »gevinsten vedrører«.
 Til § 30 10) Stk. 6 udgår.
 Stk. 7-10 bliver herefter stk. 6-9.
 Til § 34 11) »§ 3, stk. 1« ændres til: »§ 3«.
 Til § 36 12) I stk. 3 ændres »selskabsskattelovens § 1,  

 stk. 1, nr. 1-2 b« til: »selskabsskattelovens § 1, stk. 1, nr. 1-2  

 c«.
 Til § 41 13) I stk. 1 ændres »§ 3, stk. 1« til:  

 »§ 3«.
 Til § 52 14) I stk. 1 ændres »Stk. 2-6« til:  

 »Stk. 2-4«.
 15) Stk. 3 og 4 udgår.
 Stk. 5-7 bliver herefter stk. 3-5.
16) I stk. 6, 2. pkt., der bliver stk. 4, 2. pkt., ændres  

 »Stk. 5, 2. pkt.,» til: »Stk. 3, 2. pkt.,» Til § 59 17) I stk. 5 ændres »personskattelovens og  

 virksomhedsskattelovens regler.« til: »de regler, der ville have  

 været gældende for førstafdøde.« Til § 74 18) I stk. 4 ændres »ægtefælles skatter«  

 til: »ægtefælles slutskat m.v.«, og som 2. pkt. indsættes:
»Virksomhedsskattelovens § 10, stk. 3, 3. pkt., henholdsvis § 22 b,  

 stk. 5, 2. pkt., finder tilsvarende anvendelse.« Til § 81 19) I stk. 2 og stk. 3, 1. pkt., ændres  

 »§ 3, stk. 1,» til: »§ 3,».
 Til § 85 20) I stk. 1, 1. pkt., ændres »§ 3, stk.  

 1,» til: »§ 3,».
 Til § 99 21) Som stk. 1 og 2 indsættes:
 »Ved anvendelsen af § 15, stk. 1, fradrages resterende  

 virksomhedsskat henholdsvis resterende konjunkturudligningsskat, som afdøde  

 kunne have fremført til fradrag i dødsårets slutskat m.v. efter § 10, stk. 3,  

 eller § 22 b, stk. 5, i virksomhedsskatteloven, jf. lovbekendtgørelse nr. 659  

 af 28. juli 1995, som ændret ved § 3 i lov nr. 488 af 12. juni 1996.
Stk. 2. Ved anvendelsen af § 30 fradrages i dødsboskatten  

 resterende virksomhedsskat henholdsvis resterende konjunkturudligningsskat,  

 som afdøde kunne have fremført til fradrag i dødsårets slutskat m.v. efter §  

 10, stk. 3, eller § 22 b, stk. 5, i virksomhedsskatteloven, jf.  

 lovbekendtgørelse nr. 659 af 28. juli 1995, som ændret ved § 3 i lov nr. 488  

 af 12. juni 1996.« Stk. 1 og 2 bliver herefter stk. 3 og 4.
 22) Efter stk. 2, der bliver stk. 4, indsættes som nyt stykke:
»Stk. 5. Ved anvendelsen af § 74, stk. 4, 2. pkt., gælder, at  

 hvis den efterlevende ægtefælle vælger først at anvende  

 virksomhedsskattelovens § 10, stk. 3, 3. pkt., som affattet ved det af  

 Folketinget den 20. december 1996 vedtagne forslag til lov om ændring af  

 forskellige skattelove. (Forenkling af virksomhedsordningen, afskaffelse af  

 25 pct.s tillægget m.v.) fra og med indkomståret 1998, fremføres  

 virksomhedsskat, der ikke kan rummes i slutskat m.v. for indkomståret 1997,  

 efter reglerne i § 10, stk. 3, 4. pkt., i virksomhedsskatteloven, jf.  

 lovbekendtgørelse nr. 659 af 28. juli 1995, som ændret ved § 3 i lov nr. 488  

 af 12. juni 1996.« Stk. 3 bliver herefter stk. 6.
 23) I stk. 3, 2. pkt., der bliver stk. 6, 2. pkt., ændres  

 »§ 3, stk. 1« til »§ 3«.
Bemærkninger Til nr. 1 § 2 afgrænser anvendelsesområdet for afsnit II om dødsboer, der  

 er selvstændige skattesubjekter.
For så vidt angår insolvente dødsboer,  

 foreslås det tydeliggjort, at hvis skifteretten efter dødsboskiftelovens § 69  

 har besluttet, at et bo skal undergives insolvensbehandling, er det kun § 52,  

 der finder anvendelse.
Herved tydeliggøres bl.a., at de regler, der foreslås  

 for afdødes efterlevende ægtefælle efter kapitel 7, ikke finder anvendelse,  

 hvis afdødes bo er taget under insolvensbehandling.
 Til nr. 2 Bestemmelsen bliver overflødig som følge af ændringsforslag nr.  

 1.
 Til nr. 3 Der er tale om en rettelse af en korrekturfejl.
Til nr. 4 Der er tale om berigtigelse af en skrivefejl.
Undtagelserne fra  

 hovedreglen om, at der ved opgørelsen af kapitalafkastet i  

 kapitalafkastordningen alene medregnes aktiver, der benyttes erhvervsmæssigt,  

 findes i virksomhedsskattelovens § 22 a, stk. 6 og 7.
 Til nr. 5 Der er tale om en præcisering.
Til nr. 6, 7, 10, 18, 21 og 22 Der er tale om konsekvensændringer som  

 følge af de ændringer i virksomhedsskattelovens § 10, stk. 3, og § 22 b, stk.  

 5, der er foretaget ved § 1, nr. 5 og 12, i det af Folketinget den 20.  

 december 1996 vedtagne forslag til lov om ændring af forskellige skattelove.  

 (Forenkling af virksomhedsordningen, afskaffelse af 25 pct.s tillægget m.v.)  

 (lovforslag nr.
L 63).
Efter de nævnte ændringer i virksomhedsskatteloven gælder, at i det  

 indkomstår, hvor et opsparet overskud hæves og dermed medregnes til den  

 skattepligtiges personlige indkomst, fragår virksomhedsskatten i den  

 beregnede slutskat.
Tilsvarende gælder, at i det indkomstår, hvor en  

 henlæggelse til konjunkturudligning hæves og dermed medregnes til den  

 personlige indkomst, fragår konjunkturudligningsskatten i den beregnede  

 slutskat.
Virksomhedsskatten henholdsvis konjunkturudligningsskatten kan overstige  

 årets slutskat med tillæg af eventuel overført restskat.
Efter de hidtil  

 gældende regler skal en resterende virksomhedsskat eller  

 konjunkturudligningsskat fradrages i en eventuel ægtefælles slutskat m.v. og  

 derefter fremføres til fradrag i den beregnede slutskat m.v. for de nærmest  

 efterfølgende 5 indkomstår, men kan ikke udbetales kontant.
Efter de nye  

 regler udbetales virksomhedsskat henholdsvis konjunkturudligningsskat, der  

 ikke kan rummes i årets slutskat m.v., kontant.
 De nye regler har virkning fra og med indkomståret 1997. Skattepligtige,  

 hvis indkomstår var påbegyndt den 7. november 1996, kan dog vælge først at  

 anvende § 10, stk. 3, i den nye affattelse fra og med indkomståret 1998, jf.  

 ikrafttrædelsesbestemmelsen i lovens § 7, stk. 2.
I lovens § 7, stk. 5 og 6, er der fastsat overgangsregler for resterende  

 virksomhedsskat og resterende konjunkturudligningsskat, der skulle have været  

 fremført efter de hidtil gældende regler.
Virksomhedsskat, der ved udgangen  

 af indkomståret 1996 henholdsvis ved udløbet af indkomståret 1997 skulle  

 fremføres til modregning i slutskatten efter de hidtil gældende regler, kan  

 udbetales som overskydende skat for indkomståret 1997 henholdsvis  

 indkomståret 1998. Konjunkturudligningsskat, der ved udløbet af indkomståret  

 1996 skulle fremføres til modregning i slutskatten efter de hidtil gældende  

 regler, kan udbetales som overskydende skat for indkomståret 1997.
 De foreslåede ændringer af § 14 og § 15, stk. 1, i dødsboskatteloven,  

 indebærer, at virksomhedsskat henholdsvis konjunkturudligningsskat i de i §§  

 10 og 11 nævnte tilfælde kan fradrages i slutskat m.v. vedrørende  

 mellemperioden og eventuelt udbetales kontant efter reglerne i § 15, stk. 3.  

 Det foreslåede nye stk. 1 i § 99 indebærer, at resterende virksomhedsskat  

 henholdsvis resterende konjunkturudligningsskat efter de tidligere gældende  

 regler ligeledes kan fradrages i slutskat m.v. vedrørende mellemperioden og  

 eventuelt udbetales kontant efter reglerne i § 15, stk. 3.
 Den foreslåede ændring af § 30 i dødsboskatteloven og det foreslåede nye  

 stk. 2 i § 99 indebærer alene en redaktionel flytning af bestemmelserne om  

 fradrag i dødsboskatten for resterende virksomhedsskat henholdsvis resterende  

 konjunkturudligningsskat efter de hidtil gældende regler.
Den foreslåede ændring af dødsboskattelovens § 74, stk. 4, 2. pkt.,  

 indebærer, at virksomhedsskat henholdsvis konjunkturudligningsskat, der ikke  

 kan rummes i den efterlevende ægtefælles slutskat m.v. for  

 imødekommelsesåret, udbetales kontant.
Det foreslåede nye stk. 5 i § 99  

 indeholder en ikrafttrædelsesbestemmelse til bestemmelsen i § 74, stk. 4, 2.  

 pkt.
Det bestemmes, at hvis den efterlevende ægtefælle vælger først at  

 anvende virksomhedsskattelovens § 10, stk. 3, 3. pkt., i den nye affattelse  

 fra og med indkomståret 1998, kan resterende virksomhedsskat, der ikke kan  

 rummes i slutskat m.v. for indkomståret 1997, ikke udbetales kontant, men  

 skal fremføres efter § 10, stk. 3, 4. pkt., i den hidtil gældende affattelse  

 af virksomhedsskatteloven.
Til nr. 8 Efter forslagets § 23, stk. 1, er det bl.a. en betingelse for,  

 at der kan foretages skattemæssige afskrivninger på aktiver i et ikke  

 skattefritaget bo, at aktiverne udloddes med succession.
Begrundelsen herfor  

 er, at afskrivningerne i modsat fald skulle genbeskattes i samme periode, som  

 de skulle foretages, hvilket savner mening.
Beskatning af genvundne  

 afskrivninger vil imidlertid ikke forekomme, når udlodningsværdien er mindre  

 end den nedskrevne værdi.
 På denne baggrund foreslås det, at der kan foretages skattemæssige  

 afskrivninger på afskrivningsberettigede bygninger og installationer, som  

 udloddes uden succession, hvis udlodningen ikke medfører beskatning af  

 genvundne afskrivninger i boet.
Ændringsforslaget omfatter ikke udlodning af driftsmidler og skibe eller  

 immaterielle rettigheder.
Det skyldes, at det tab, som måtte blive  

 konstateret på sådanne udloddede aktiver, kan fradrages i boet, jf.  

 afskrivningslovens § 6 og ligningslovens § 16 E.
 Til nr. 9 Der er tale om korrekturrettelse.
 Til nr. 11, 13, 19, 20 og 23 Der er tale om konsekvensrettelser som følge  

 af ændringsforslag nr. 1.
 Til nr. 12 Der er tale om korrektion af en fejl ved overførelsen af  

 aktieavancebeskatningslovens § 4, stk. 6, 1. pkt., til dødsboskatteloven.
 Til nr. 14 og 16 Der er tale om konsekvensændringer som følge af  

 ændringsforslag nr. 15.
Til nr. 15 Det foreslås, at forslagets § 52, stk. 3, udgår som unødvendigt  

 som følge af den foreslåede affattelse af konkursskattelovens kap. 3 A om  

 insolvente dødsboer, jf. § 19, nr. 2, i det af Folketinget den 20. december  

 1996 vedtagne forslag til lov om ændring af forskellige skatte- og  

 afgiftslove og konkursloven. (Ændringer som følge af dødsboskifteloven og  

 dødsboskatteloven m.v.) (lovforslag nr.
L 92).
Det foreslås endvidere, at forslagets § 52, stk. 4, om fastlæggelsen af  

 konkursindkomstens tidsmæssige omfang ved skifte af uskiftet bo i den  

 efterlevende ægtefælles levende live af overskuelighedshensyn udgår, idet  

 bestemmelsen med visse sproglige justeringer indføjes i konkursskatteloven,  

 jf. ændringsforslag til det ovennævnte lovforslag nr.
L 92. Herved opnås, at  

 reglerne om fastlæggelsen af konkursindkomstens tidsmæssige omfang alle  

 findes i konkursskatteloven.
Til nr. 17 Der er tale om en konsekvensændring som følge af den ved § 1,  

 nr. 7, i det af Folketinget den 20. december 1996 vedtagne forslag til lov om  

 ændring af forskellige skattelove. (Forenkling af virksomhedsordningen,  

 afskaffelse af 25 pct.s tillægget m.v.) (lovforslag nr.
L 63) gennemførte  

 ændring af underskudsreglerne i virksomhedsskattelovens § 13. Efter de hidtil  

 gældende regler fremføres virksomhedsunderskud, der ikke kan udnyttes i  

 underskudsåret inden for og uden for virksomhedsordningen, efter regler, der  

 er fastsat i virksomhedsskatteloven.
Efter de nye regler fremføres  

 virksomhedsunderskud, der ikke kan udnyttes i underskudsåret, efter  

 personskattelovens regler.
De nye regler har virkning fra og med indkomståret  

 1997. Skattepligtige, hvis indkomstår 1997 var påbegyndt den 7. november  

 1996, kan dog vælge først at anvende de nye regler fra og med indkomståret  

 1998.
Jacob Buksti (S) nfmd.
Dorte Dinesen (S) Klaus Hækkerup (S) Anna-Marie  

 Hansen (S) Per Kaalund (S) Jes Lunde (SF) Elisabeth Arnold (RV) Frank Aaen  

 (EL) Sonja Albrink (CD) Peter Brixtofte (V) Svend Aage Jensby (V) Charlotte  

 Antonsen (V) Jens Løgstrup Madsen (V) Flemming Hansen (KF) fmd.
Gitte  

 Seeberg (KF) Brian Mikkelsen (KF) Kim Behnke (FP) Dansk Folkeparti havde ikke medlemmer i udvalget.
Ændringsforslag Af skatteministeren:
 Til § 10 1) I stk. 2 ændres »virksomhed, der indgår i  

 dødsboet« til: »virksomhed, der tilhører afdøde«.
 Til § 11 2) I stk. 2 ændres »virksomhed, der indgår i  

 dødsboet« til: »virksomhed, der tilhører afdøde«.
 Til § 40 3) I stk. 4, 1. pkt., ændres to steder  

 »ligningslovens §§ 15 A - 15 L« til: »ligningslovens §§ 15  

 A-15 K«.
 Til § 46 4) I stk. 1, 3. pkt., ændres  

 »kapitalafkastet« til: »kapitalafkastgrundlaget«.
 Til § 55 5) I stk. 1 ændres »stk. 2 og 3« til:  

 »stk. 2-4«.
 Til § 70 6) I stk. 2 ændres »§ 63, stk. 7« til:  

 »§ 64, stk. 3«.
 Til § 87 7) I stk. 4 ændres »fristen i stk. 1«  

 til: »fristen i stk. 2«.
Bemærkninger Til nr. 1 og 2 Der er tale om en berigtigelse af en skrivefejl, idet §§  

 10, stk. 2, og 11, stk. 2, omhandler virksomhed, der tilhører afdøde, men  

 drives af den efterlevende ægtefælle.
Efter berigtigelsen er bestemmelserne i  

 denne henseende enslydende med § 24, stk. 2, og § 25, stk. 2. Den omvendte  

 situation, hvor en virksomhed tilhører den efterlevende ægtefælle, men har  

 været drevet af afdøde, omhandles i § 45.
Til nr. 3 Der er tale om en konsekvensændring som følge af, at  

 ligningslovens § 15 L ophæves ved § 13, nr. 7, i lov om ændring af  

 forskellige skattelove, lov om tilskud til afvikling af studiegæld og om  

 eftergivelse af studiegæld og lov om kommunal indkomstskat. (Ændringer som  

 følge af afskaffelse af formueskatten m.v.) (lovforslag nr.
L 88).
 Til nr. 4 Der er tale om berigtigelse af en skrivefejl.
Til nr. 5 Der er tale om berigtigelse af en skrivefejl.
Bestemmelsen i  

 stk. 4 er ligesom stk. 2-3 en undtagelse til hovedreglen i stk. 1.
Til nr. 6 Der er tale om en berigtigelse af en skrivefejl.
Bestemmelsen om  

 godskrivning hos den efterlevende ægtefælle af afdødes forudbetalte skatter  

 findes ikke i § 63, stk. 7, men i § 64, stk. 3.
Til nr. 7 Der er tale om berigtigelse af en skrivefejl.
Den frist, der  

 henvises til, står i bestemmelsens stk. 2 og ikke som angivet i teksten i  

 stk. 1.
