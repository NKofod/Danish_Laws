 Den 9. april 1985 undertegnedes i Stockholm en protokol om ændring af  

 overenskomsten af 26. marts 1980 om beskatning af rejsegods i rejsetrafikken  

 mellem Danmark, Finland, Norge og Sverige samt om skattefrit salg i lufthavne  

 i disse lande, jfr. udenrigsministeriets bekendtgørelse nr. 93 af 23.  

 september 1982, Lovtidende C.
 Protokollen har følgende ordlyd:
PROTOKOL om ændring af overenskomsten af 26. marts 1980 om beskatning af rejsegods  

 i rejsetrafikken mellem Danmark, Finland, Norge og Sverige samt om skattefrit  

 salg i lufthavne i disse lande Regeringerne i Danmark, Finland, Norge og Sverige, som ønsker at ændre  

 overenskomsten af 26. marts 1980 om beskatning af rejsegods i rejsetrafikken  

 mellem Danmark, Finland, Norge og Sverige samt om skattefrit salg i lufthavne  

 i disse lande, er blevet enige om følgende:
Artikel 1 Artikel 3 i overenskomsten affattes således:
 »I lufthavne må der ikke til rejsende - uafhængig af, hvor denne er  

 bosat - skattefrit for at medtages ved udrejsen som rejsegods sælges andre  

 varer end alkoholholdige drikke, tobaksvarer, chokolade- og sukkervarer,  

 parfumer, kosmetik og toiletmidler.
Bestemmelserne i artikel 1 skal ikke anvendes på ovennævnte varer, som er  

 indkøbt skattefrit i en lufthavn.« Artikel 2 Denne protokol træder i kraft den 1. maj 1985.
Artikel 3 Denne protokol forbliver i kraft ifølge bestemmelserne i artikel 5 i  

 overenskomsten.
 Til bekræftelse heraf har undertegnede, som er bemyndigede dertil,  

 underskrevet denne protokol.
Et eksemplar affattet på henholdsvis dansk, finsk, norsk og svensk blev  

 underskrevet den 9. april 1985 i Stockholm.
Alle tekster har samme gyldighed.
 For Danmarks regering:
Nils Jæger Suomen hallituksen puolesta:
 Foer Finlands regering:
Bjoern Alholm For Norges regjering:
Jan Joelle Foer Sveriges regering:
