E.J.1 Fællesregler E.J.2 Beskatning efter ejendomsavancebeskatningsloven E.J.3 Frigørelsesafgift E.J.4 Almindelig indkomst, næring E.J.5 Beskatning efter andre regler E.J.6 Ejerlejlighedsbeskatningsloven E.J.7 Timeshare E.J.8 Parcelhusreglen, EBL § 8 E.J.1 Fællesregler Inden gennemgangen af reglerne om de enkelte beskatningsformer redegøres  

 der i det følgende for visse fælles regler.
E.J.1.1 Hvilke »afståelser« Fortjeneste ved afståelse af fast ejendom i udlandet beskattes i Danmark,  

 hvis ejeren er fuldt skattepligtig her til landet.
Efter  

 dobbeltbeskatningsoverenskomsterne tilkommer beskatningsretten dog ofte det  

 land, hvor ejendommen er beliggende.
 Beskatningsreglerne omfatter såvel fortjeneste ved salg af fast ejendom  

 som fortjenester, der stammer fra afståelse af »varige« middelbare  

 ejendomsrettigheder over fast ejendom, f.eks servitutter og købe- og  

 forkøbsrettigheder.
 TfS 1994, 339 (LSR). En dispositionsret over 7 huse, som en klager ved et  

 tidligere salg af grunden havde forbeholdt sig, blev senere afhændet.
 Dispositionsretten fandtes at være en servitut på den solgte grund,  

 hvorfor avancen ved salg af retten var omfattet af reglerne i  

 ejendomsavancebeskatningsloven (EBL).
I lsr. 1983.29 blev ejeren af en ejendom anset for særlig  

 indkomstskattepligtig af en erstatning på 25.000 kr., som han modtog for  

 aflysning af en servitut på naboejendommen.
SD udtalte under sagens  

 behandling for Landsskatteretten, at en servitut af den omhandlede art skal tages i  

 betragtning ved vurderingen af såvel den tjenende som den herskende ejendom,  

 samt at formuegoder, der medtages ved ejendommens ansættelse til  

 ejendomsværdi, også må betragtes som fast ejendom i relation til reglerne om  

 fortjeneste ved afståelse.
Dette måtte gælde uanset om det kunne konstateres,  

 om der konkret havde været taget hensyn til servitutten ved vurderingerne  

 forud for aflysningen af denne.
Landsskatteretten var enig i det anførte og  

 beskattede den ved servitutaflysningen opnåede fortjeneste.
Se ligeledes  

 E.J.2.7.6 om erstatning for rådighedsindskrænkninger i forbindelse med  

 placering af vindmøller på ejendommen.
 Godtgørelser eller erstatninger for midlertidige rådighedsindskrænkninger  

 er almindeligt indkomstskattepligtige, idet de betragtes som indtægter på  

 linie med lejeindtægter.
Hvis der i anledning af skade på en bygning udbetales ejeren en  

 forsikrings- eller erstatningssum, sidestilles beløbet principielt med en  

 salgssum, jf.
EBL § 2. Dette gælder også erstatninger ydet efter lov nr. 340  

 af 6. juni 1991 om erstatning forårsaget af stormflod.
Se dog E.J.2.1 om  

 eventuel fritagelse.
 Erstatningsbeløb, der modtages i anledning af ekspropriation mv.,  

 beskattes, medmindre evt. fortjeneste er fritaget for beskatning i medfør af  

 EBL § 11. Se E.J.2.2.
Ejendomsoverdragelser mellem samlevende ægtefæller og mellem ægtefæller i  

 forbindelse med separation eller skilsmisse betragtes ikke som afståelser,  

 der kan udløse beskatning, jf.
KSL § 26 B.
Hvor anpartshaverne i en ejendom udstykker den i ejerlejligheder og  

 derefter ændrer deres anparter i den samlede ejendom til specielt nævnte  

 ejerlejligheder, anses dette som afståelse (mageskifte), skd. 40.21. I  

 udstykningslovens § 1 er det bestemt, at der ikke må ske særskilt afhændelse  

 eller pantsætning af en del af en samlet fast ejendom eller et umatrikuleret  

 areal, ligesom en sådan del ikke må gives i brug til en anden person for et  

 længere tidsrum end 10 år.
Skøder, købekontrakter mv. vedrørende sådanne  

 andele af en samlet ejendom, f.eks. købekontrakter vedrørende haveparceller i  

 en kolonihave, må derfor i forhold til det offentlige anses for ugyldige,  

 hvorfor fortjeneste ved salg af sådanne parceller ikke kan anses som  

 fortjeneste ved salg af fast ejendom, men evt. må beskattes efter reglerne om  

 salg af andels-beviser mv.
Derimod beskattes en fortjeneste ved salg af en  

 bygning på parcellen som fortjeneste ved salg af fast ejendom.
Når en handel hæves Hvis betingelserne for en handels gennemførelse ikke opfyldes, og handelen  

 derfor hæves, kan overdragelsen i visse tilfælde ikke tillægges skattemæssig  

 virkning.
En eventuel beskatning af sælgerens avance ved handelen skal i så  

 fald ophæves.
Manglende opfyldelse af en på aftaletidspunktet objektivt konstaterbar  

 betingelse medfører, at aftalen også i skattemæssig henseende må anses for en  

 nullitet (skd. 42.171), f.eks. i de tilfælde, hvor handelen er betinget af,  

 at ejen-dommen skifter zone, eller at udstykningstilladelse opnås, eller hvor  

 handelen f.eks. er gjort betinget af, at sælgeren ikke beskattes af avancen  

 el.lign.
Når handelen herefter anses for en nullitet, skal parterne  

 skattemæssigt stilles, som om handelen ikke var indgået, se eksempelvis lsr.  

 1979.38.
En handel, der hæves, fordi køberen ikke er i stand til at udrede den  

 kontante betaling, kan efter omstændighederne også i skattemæssig henseende  

 betragtes som ikke indgået.
Dette gælder dog ikke, hvis der er givet  

 udsættelse med den kontante udbetaling i længere tid, normalt over 1 år.
 Hvis handelen derimod hæves af andre årsager, og ejendommen som følge  

 heraf tages tilbage af sælgeren, kan der ikke skattemæssigt ses bort fra  

 handelen.
Ved sælgerens overtagelse af ejendommen påny, foreligger således en ny  

 handel.
Sælgeren anses i denne situation at have erhvervet ejendommen for en  

 pris svarende til det hos køberen udestående beløb plus omkostninger plus  

 eventuelt overtagne prioriteter mv.
 Se lsr. 1976.59, hvor køberen af en ejendom, der på grund af  

 misligholdelse blev tilbageskødet sælgeren, opnåede fradrag for renteudgifter  

 og ejendomsskatter i besiddelsestiden, hvorimod et af køberen udredet  

 erstatningsbeløb, som han betragtede som en fradragsberettiget leje- eller  

 forpagtningsafgift, blev anset som et ikke-fradragsberettiget formuetab.
Ved et retsforlig fik køberen af en ubebygget grund tilkendt en erstatning  

 på 30.000 kr. fra sælgeren, som uretmæssigt havde solgt grunden til en anden  

 køber.
Erstatningen skulle ikke medregnes ved opgørelsen af den  

 skattepligtige indkomst.
*TfS 1997, 635 (DEP). En fortrudt handel efter lov om forbrugerbeskyttelse  

 ved erhvervelse af fast ejendom mv. behandles, som om den ikke har fundet  

 sted, og godtgørelsen er skattefri uden for næringstilfælde.* E.J.1.2 Tidspunktet for erhvervelse og afståelse E.J.1.2.1 Køb og salg Hvor ejendomsovergangen sker ved salg, anses afståelsen for sket på det  

 tidspunkt, hvor der mellem køber og sælger er indgået en endelig og bindende  

 aftale om ejendommens overdragelse.
I de fleste tilfælde oprettes der ved  

 aftalens indgåelse en slutseddel underskrevet af parterne, og datoen for  

 denne vil i reglen være afgørende.
Om bevisbedømmelsen henvises til UfR 1970.518 (HD af 28. maj 1970) hvor man ikke imod et betinget skødes  

 datering og oplysningerne i parternes selvangivelser fandt det godtgjort, at  

 der var truffet en endelig og bindende aftale på et tidligere tidspunkt.
Se  

 tillige VLD af 12. okt. 1989, Skat 1989.12.923 (TfS 1989,617).
Det skal bemærkes, at det i retspraksis som hovedregel ikke anses for  

 muligt at føre bevis for mundtlige aftaler om overdragelse af fast ejendom,  

 se bl.a.
UfR 1965.280 H og lsr. 1980.194.
 *TfS 1997, 163 (VLD). Landsretten fandt, at endelig aftale om overdragelse  

 af en ejendom først blev indgået ved det betingede skøde.
 Skatteyderen gjorde gældende, at der allerede på et tidligere afholdt møde  

 blev truffet endelig beslutning om salget til den senere skødemodtager.
Landsretten lagde vægt på, at det sælgende selskab på mødet alene var  

 repræsenteret af et medlem af direktionen, der tillige repræsenterede  

 køberen.
Selskabet blev tegnet af en direktør alene eller af den samlede  

 bestyrelse.
Af en udateret tilføjelse til selskabets vedtægter fremgik  

 imidlertid, at der ved salg og pantsætning af fast ejendom krævedes den  

 samlede bestyrelses underskrifter.* Det er uden betydning, hvornår køberen rent faktisk overtager ejendommen  

 efter sælgeren.
 Når der er indgået en endelig og bindende overdragelsesaftale, der  

 omfatter alle for parterne væsentlige punkter i forbindelse med ejendommens  

 overdragelse, vil datoen herfor være afgørende, selv om der senere sker  

 mindre ændringer, f.eks. med hensyn til det overdragne areal, se lsr. 1969.98  

 og 1971.120.
 For at en ejendom kan anses for erhvervet, henholdsvis afstået, må aftalen  

 mellem parterne gå ud på, at ejendommen straks eller senere overtages af  

 køberen på nærmere fastsatte vilkår.
 En ejendom anses således ikke for afstået, hvis ejeren blot har indgået en  

 aftale om, at en anden er berettiget - men ikke forpligtet til - inden en  

 forud fastsat frist at købe ejendommen for en bestemt købesum (køberet), se  

 E.J.5.2.2.
TfS 1996,469 (HD). En skatteyder købte i 1979 en isoleringsvirksomhed og  

 indgik samtidig en kontrakt med sælgeren om leje af den ejendom, hvori  

 virksomheden havde været drevet.
Efter lejekontrakten skulle lejemålet løbe  

 uopsigeligt indtil 31/10 1986. Den indeholdt en ret for skatteyderen til at  

 købe ejendommen for en nærmere fastsat pris og endvidere en pligt for ham til  

 senest ved lejekontraktens udløb at købe ejendommen til denne pris.
 Skatteyderen overtog ejendommen ved skøde af 30/5 1984. Ejendommen ansås  

 først for erhvervet ved skødet i 1984. Landsretten havde lagt vægt på, at  

 skatteyderen havde haft en lejers almindelige rettigheder og pligter,  

 herunder ret til at afstå lejemålet ved salg af virksomheden, og at  

 udlejerens ejerråden alene havde været begrænset af lejerens køberet.  

 Højesteret stadfæstede landsrettens dom og bemærkede, at uanset at køberetten  

 var kombineret med en købepligt, var der i 1979 en sådan grad af usikkerhed  

 om det videre kontraktsforløb, at skatteyderen først kunne anses at have  

 erhvervet ejendommen i 1984. Den omstændighed, at datoen for overtagelse af  

 den faste ejendom er udskudt til et senere tidspunkt, må således ikke give  

 anledning til forveksling med de tilfælde, hvor der alene er tillagt en anden  

 køberet til en ejendom, uden at denne anden har forpligtet sig til at udnytte  

 retten.
 Når en kommune som følge af loven om tilbudspligt overtager en ejendom, er  

 tidspunktet for aftalen med kommunen afgørende, selv om ejendommen eventuelt  

 forinden har været solgt til anden side, lsr. 1977.115.
Aftaletidspunktet er også afgørende, hvor aftalen er betinget af f.eks.  

 købesummens betaling eller en udstykningsgodkendelse.
De betingelser, der  

 forekommer i forbindelse med aftaler om overdragelse af fast ejendom vil som  

 regel være resolutive, således at de ikke udskyder  

 retserhvervelsestidspunktet jfr.
HD af 17. dec 1982 (skd. 64.104) Dette  

 gælder således, hvor aftalens gyldighed er betinget af offentlig myndigheds  

 godkendelse, se skd. 17.113 om overdragelse til umyndig.
Derimod blev en ejendomsoverdragelse, som bl.a. var betinget af, at der  

 blev givet tilladelse til grusgravning, anset for udskudt, til tilladelsen  

 forelå, Skat 1987.11.799 (TfS 1987,563). Denne betingelse blev således anset for  

 suspensiv.
 Det er fast praksis, at aftaletidspunktet er afgørende, hvor aftalen er  

 indgået med en kommune, selv om en sådan overdragelse kræver godkendelse, se  

 lsr. 1968.11 og 1971.120 samt UfR 1973.651 H. (Julianelyst).
 Når en skatteyder afgiver tilbud om salg til staten af en parcel, anses  

 retten til købesummen derimod først erhvervet på det tidspunkt, da  

 finansudvalget tiltræder statens erhvervelse af arealet, og tilbuddet  

 accepteres, idet der først da er indgået en aftale, lsr. 1969.94.
 I et tilfælde, hvor et offentligt skiftet bo afhænder en ejendom, anses  

 bindende aftale ikke at være indgået ved enearvingens underskrift på  

 slutsedlen (som sælger), men først ved boets godkendelse af handelen på en  

 skiftesamling.
 Ægtefællesamtykket efter lov om ægteskabets retsvirkninger antages ikke at  

 have betydning for fastsættelsen af overdragelsestidspunktet, skd. 70.417.
Ved udlodning fra et likvidationsbo anses ejendommen først erhvervet ved  

 den endelige likvidation.
Det forhold, at skatteyderen er hovedaktionær i det  

 likviderede aktieselskab, og at det kun formelt er aktieselskabet, der har  

 erhvervet ejendommen, kan ikke bevirke nogen forskel.
 Hvor en skatteyder i 1965 havde erhvervet rådighedsret til en uudstykket  

 parcel i et haveselskab, ansås anskaffelsestidspunktet i relation til  

 indkomstopgørelsen at være 1974, hvor grunden var blevet selvstændigt  

 matrikuleret og adkomstskøde udstedt fra haveselskabet til den pågældende,  

 lsr. 1981.31.
 Ved erhvervelse af et eller flere yderligere grundarealer, der  

 sammenlægges med det oprindelige, anses købet af det enkelte grundareal for  

 anskaffelse af en ny ejendom i relation til EBL § 6. Det vil sige, at  

 anskaffelsessummerne for de enkelte erhvervelser reguleres hver for sig.
 For en bygning på lejet grund regnes ejertiden fra bygningens erhvervelse  

 (opførelse), medens evt. senere køb af grunden anses for erhvervelse af en ny  

 ejendom, Skat 1990.2.139 (TfS 1990,99).
E.J.1.2.2 Bebyggelse - skader på ejendommen Har ejeren i sin besiddelsestid opført bygninger på ejendommen eller  

 udført større forbedringer på denne, er der grundlag for tillæg for  

 forbedringer mv. i henhold til EBL § 5, stk. 2.
 Ejerperioden i relation til EBL § 6 regnes i disse tilfælde altid  

 udelukkende fra grundens eller hovedejendommens anskaffelse, se skd. 73.224.
 I skadestilfælde anses »afståelse« for sket i det år, hvor  

 skaden er indtruffet, lsr. 1971.115.
E.J.1.2.3 Gave og arveforskud Erhverves eller afstås en ejendom ved gave, lægges det tidspunkt, hvor  

 modtageren underrettes om gaven til grund.
Hvor modtageren betaler delvis  

 vederlag (blandet køb og gave), f.eks. ved overtagelse af indestående  

 prioriteter, er aftaletidspunktet afgørende.
Arveforskud behandles på samme  

 måde som gave.
 E.J.1.2.4 Arv og bodeling mv.
 Om tidspunktet for erhvervelse og afståelse i forbindelse med dødsfald  

 henvises til LVB.
E.J.1.2.5 Overdragelse mellem ægtefæller Hvis der sker overdragelse af en fast ejendom mellem samlevende  

 ægtefæller, eller hvis en ejendom i forbindelse med skifte ved separation  

 eller skilsmisse er overført til den anden ægtefælle, anses ejendommen  

 erhvervet på tidspunktet for den oprindelige erhvervelse, jf.
KSL § 26B.
Dette gælder dog ikke, hvis ejendommen forinden er solgt på tvangsauktion,  

 og tvangsauktionskøberen - typisk en ufyldestgjort panthaver -  

 videreoverdrager sine rettigheder til den tidligere ejers ægtefælle.
I så  

 fald behandles tvangsauktionssalget og tvangsauktionskøberens videresalg som  

 to selvstændige ejendomshandler, og den tidligere ejers ægtefælle anses da  

 for at have erhvervet ejendommen ved overdragelsen fra tvangsauktionskøberen.  

 Dette gælder også, selv om fogedudlægsskøde udstedes direkte til ægtefællen.
En skatteyder havde som højestbydende på 1. auktion erhvervet ægtefællens  

 ejendom.
Da et forsikringsselskab som ufyldestgjort panthaver forlangte 2.  

 auktion, aftaltes det, at forsikringsselskabet skulle videresælge ejendommen  

 til skatteyderen, hvis det blev højestbydende.
Ejendommen måtte ved  

 tvangsauktionen anses for afstået til tredjemand, nemlig  

 forsikringsselskabet, og skatteyder kunne først anses for at have anskaffet  

 ejendommen på 2. auktion, hvor betingelsen for overdragelsen, nemlig at  

 selskabet blev højestbydende, var opfyldt.
E.J.1.2.6 Tvangsauktion Selv om der i henhold til retsplejelovens § 576 afholdes ny auktion over  

 en ejendom, anses denne normalt for afstået til højestbydende på datoen for  

 1. auktion, jf.
Skat 1986.9.554 (TfS 1986,484).
 Kun hvor der på den nye auktion fremkommer et højere bud eller hvis  

 højestbydende på 1. auktion ikke længere er bundet af sit bud (fordi den nye  

 auktion afholdes mere end 6 uger efter 1. auktion) anses ejendommen først for  

 afstået ved hammerslag på den nye auktion, jf. bl.a. lsr. 1986.19.
E.J.1.3 Opgørelse af overdragelsessummen Udgangspunktet for opgørelsen af overdragelsessummen er det beløb, der er  

 anført i skødet eller slutsedlen.
Hvis der i overdragelsessummen indgår  

 vederlag for inventar, besætning eller lignende, skal disse beløb fratrækkes,  

 jf. lsr. 1976.131, hvor overdragelsessummen blev reduceret skønsmæssigt på  

 trods af en af sælger udarbejdet inventarliste.
Overtager køberen en gæld uden for købesummen, skal denne gæld medregnes  

 ved opgørelsen af overdragelsessummen.
Vej- og kloakgæld samt restgæld  

 vedrørende tilslutningsafgift overtages ofte uden for købesummen, se som  

 eksempel lsr. 1969.98.
 Er en del af overdragelsessummen berigtiget ved, at køberen har påtaget  

 sig en aftægtsforpligtelse over for sælger, medregnes forpligtelsens  

 kapitalværdi i overdragelsessummen.
Brugs-, rente- og indtægtsnydelser medtages til den kapitaliserede værdi,  

 jf. bek.nr. 917 af 4. dec. 1995 om arve- og gaveafgift og bek.nr. 1038 af 4.  

 dec. 1996 om fastsættelse af værdien af brugs-, rente- eller indtægtsnydelser  

 ved beregning af arve- og gaveafgift.
Ved overdragelse af en ejendom, hvorpå  

 der hviler en sådan forpligtelse, opgøres kapitalværdien efter ydelsens  

 årlige værdi og kapitaliseringsfaktorerne på overdragelsestidspunktet.
 Hvor det ved kommuners salg af grunde er bestemt i salgsbetingelserne, at  

 hvis bebyggelse ikke er sket inden en vis frist, skal kommunen have ret til  

 at købe grunden tilbage til den oprindelige købspris med et procenttillæg  

 p.a., anses procenttillægget som en bestanddel af tilbagekøbssummen og ikke  

 som en rente.
E.J.1.3.1 Køb og salg på tvangsauktion Ved køb af en ejendom på tvangsauktion er anskaffelsessummen lig med  

 budsummen, herunder de siden sidste forfaldsdag og indtil auktionstidspunktet  

 påløbne renter, med tillæg af de omkostninger og forfaldne skatter og ydelser  

 mv., som køberen udreder uden for budsummen, jf.
HD af 6. sept. 1984 (skd.  

 71.867).
Ved overtagelse som ufyldestgjort panthaver på tvangsauktion opgøres  

 anskaffelsessummen som summen af kursværdien på auktionstidspunktet af  

 restgælden af de overtagne prioriteter samt af panthaverens restfordring med  

 tillæg af omkostninger.
Ved kursværdien af restfordringen forstås den  

 faktiske kursværdi, fastsat under hensyntagen til, hvor stor en del af  

 pantebrevet der har sikkerhed inden for ejendommens handelsværdi. (Denne  

 opgørelsesmetode finder ikke anvendelse ved afgørelsen af, om panthaveren har  

 opnået hel eller delvis dækning af renterestancen på sit eget pantebrev.
 Se herom A.D.1.4).
Afståelsesvederlaget ved salg på tvangsauktion opgøres som budsummen  

 (herunder forfaldne ydelser samt påløbne renter indtil auktionstidspunktet)  

 med tillæg af de beløb, som betales af køberen ud over budsummen, f.eks.  

 forfaldne skatter.
Der skal foretages en kontantomregning af de prioriteter,  

 der er indeholdt i budsummen.
Når ejendommen overtages af en ufyldestgjort panthaver, må sælgers  

 afståelsesvederlag ligeledes opgøres som budsummen på auktionen med tillæg af  

 de beløb, som køberen har overtaget uden for budsummen.
Der skal også her  

 foretages en kontantomregning af de prioriteter, der er indeholdt i  

 budsummen.
Retsplejelovens § 578 Nedsætter retten i medfør af retsplejelovens § 578 den personlige  

 restfordring, idet det senere ved videresalg af ejendommen eller på anden  

 måde godtgøres, at budsummen stod i misforhold til ejendommens værdi, anses  

 afståelsessummen for forhøjet svarende til nedsættelsen af restfordringen, og  

 skatteansættelsen for afståelsesåret må derfor eventuelt ændres.
Princippet i retsplejelovens § 578 må efter omstændighederne også kunne  

 finde anvendelse, når restfordringen nedsættes eller eftergives af en  

 ufyldestgjort panthaver, selv om dette er sket uden udtrykkelig påberåbelse  

 af bestemmelsen.
Det er dog en forudsætning, at betingelserne for at anvende  

 bestemmelsen er opfyldt.
Er ejendommen således videresolgt af panthaveren til  

 en pris, der væsentligt overstiger budsummen, og restfordringen samtidig  

 hermed er nedsat eller eftergivet, peger dette mod, at der er grundlag for at  

 forhøje afståelsessummen ved salg af ejendommen på tvangsauktionen, selv om  

 der ikke er sket nedsættelse af restfordringen under påberåbelse af  

 retsplejelovens § 578, jf. forudsætningsvis lsr. 1986.21.
Derimod fandtes et realkreditinstituts køb på tvangsauktion og  

 efterfølgende salg til den tidligere ejers hustru for et noget højere beløb  

 ikke at skulle føre til en forhøjelse af det ved auktionen opnåede  

 afståelsesvederlag i henhold til princippet i RPL § 578, idet budsummen ikke  

 kunne anses for at have stået i tilstrækkeligt misforhold til ejendommens  

 værdi på auktionstidspunktet, jf.
Skat 1987.12.879 (TfS 1987,594).
E.J.1.3.2 Gave og arveforskud Hvis en gaveoverdragelse medfører afgiftspligt, skal ejendommen betragtes  

 som overdraget til den værdi, der lægges til grund ved beregningen af  

 gaveafgift.
Gaveafgiften beregnes på grundlag af ejendommens handelsværdi.  

 Ligningsmyndighederne har ikke mulighed for ved opgørelsen af den  

 skattepligtige fortjeneste at fravige den værdiansættelse, der er sket til  

 brug ved afgiftsberegningen, lsr. 1977.103.
 Indtræder der indkomstskattepligt ved gaveoverdragelsen, benyttes den  

 værdi, der lægges til grund ved beregningen af skatten, som anskaffelsessum/  

 afhændelsessum.
 Hvis gaven ikke er afgifts- eller indkomstskattepligtig, går man også ud  

 fra handelsværdien på overdragelsestidspunktet, og denne værdi må da ansættes  

 alene til brug ved opgørelsen af afståelsesvederlaget.
En gårdejer erhvervede i 1972 en landbrugsejendom fra sin far, delvis som  

 gave.
I henhold til forpagtningskontrakt beholdt faderen indtægterne og  

 brugen af ejendommen indtil juli 1974, hvorefter gaveafgiften skulle beregnes  

 af den højere værdi på dette tidspunkt, jf. den nu ophævede § 5b i arve- og  

 gaveafgiftsloven.
Ved afgiftsberigtigelsen blev ejendommens værdi væsentligt  

 forhøjet i forhold til værdien i 1972, og skatteyderen havde i  

 overensstemmelse hermed forhøjet afskrivningsgrundlaget for driftsbygningerne  

 med disses andel af værdiforøgelsen.
Landsskatteretten gav ham medhold heri,  

 lsr. 1981. 2. I konsekvens af denne kendelse bør værdien, der er anvendt ved  

 gaveafgiftsberegningen, også anvendes som anskaffelsessum ved senere salg af  

 ejendommen.
 E.J.1.3.3 Arv og bodeling mv.
 Om anskaffelsessum mv. i forbindelse med arveudlæg og bodeling mv.,  

 henvises til LVB.
E.J.1.3.4 Købe- og forkøbsrettigheder Hvis en ejendom erhverves ved udnyttelse af en forkøbs- eller køberet, vil  

 overtagelsessummen være den ved indrømmelsen af retten aftalte pris (med  

 tillæg af et eventuelt vederlag for køberetten), medmindre den økonomiske  

 fordel ved udnyttelsen af retten beskattes eller afgiftsberigtiges som følge  

 af de implicerede parters interessefællesskab (familieforhold,  

 ansættelsesforhold, aktionær i relation til selskab mv.). Det samme gælder,  

 hvor sælgeren af en ejendom forbeholder sig en genkøbsret til hele eller en  

 del af den solgte ejendom til en forud fastsat pris, medmindre de konkrete  

 omstændigheder fører til, at man bl.a. på grund af den tidsmæssige sammenhæng  

 anser aftalen om tilbagekøb for en omgåelse, og beregner fortjenesten som ved  

 et delsalg, se lsr. 1975.34. I øvrigt henvises til E.J.5.2.
E.J.1.3.5 Afståelsessummen De omkostninger ved afhændelsen, der er afholdt af sælgeren, kan fradrages  

 i afståelsesvederlaget.
 Endvidere kan sælgeren fratrække udgifter til arbejder på ejendommen, som  

 udføres for hans regning efter afhændelsen, jf. lsr. 1982.195.
 Ligeledes kan fratrækkes den særlige 5 pct.-afgift, som skal betales ved  

 førstegangsoverdragelse af visse ejerlejligheder (jf. lovbek. nr. 522 af 24.  

 sept. 1982).
 Aftægtsforpligtelser mv.
 Den del af afståelsesvederlaget, der berigtiges ved, at køber påtager sig  

 en aftægtsforpligtelse over for sælgeren, kan ikke fragå i  

 afståelsesvederlaget, selv om sælgeren er indkomstskattepligtig af de  

 fremtidige, årlige aftægtsydelser.
For at kunne gennemføre et ejendomssalg måtte ejeren betale 40.000 kr. til  

 sin moder til afløsning af den på ejendommen hvilende aftægtsforpligtelse  

 over for hende.
Aftægtsretten blev under forhandlinger fastsat til en  

 kapitalværdi af 32.300 kr., og da aftægtsrettens kapitalværdi var indgået som  

 led i berigtigelsen af ejendommens anskaffelsessum, kunne differencen mellem  

 de anførte 40.000 kr. og 32.300 kr. fratrækkes afståelsesvederlaget.
 En rentedekort, der skyldes, at sælgeren har forlangt den kontante del af  

 købesummen betalt før overtagelsen kan ikke fradrages i afståelsesvederlaget.
 Beløb, der indestår på en udlejningsejendoms vedligeholdelseskonto, og som  

 ved salg af ejendommen godskrives køberen, fradrages i afståelsessummen ved  

 opgørelsen af fortjenesten.
 Hvis sælgeren, da han i sin tid erhvervede ejendommen, forpligtede sig til  

 ved salg af ejendommen at afgive en del af vederlaget til den tidligere ejer  

 eller til andre (f.eks. søskende), kan dette beløb fradrages i sælgerens  

 afståelses-vederlag, jf. bl.a. lsr. 1978.37.
 Se endvidere skd. 47.288, hvor afståelsesvederlaget blev reduceret med et  

 beløb på 45.000 kr., som sælgeren havde betalt tre panthavere for reduktion  

 af pantet ved frasalg af en grund.
 Udstedelse af pantebreve til den ikke adkomsthavende part i et  

 samlivsforhold blev anset som kompensation for den pågældendes betaling af  

 udgifter vedrørende ejendommen og godtgørelse for andel i værdistigning.
 Der er ikke hjemmel til at fratrække en sådan ydelse ved avanceopgørelsen  

 i forbindelse med salget af ejendommen, jf. ØLD af 12. dec. 1983 (skd.  

 76.755).
En oprydningserstatning på 41.602 kr., udbetalt som følge af brandskade på  

 en fast ejendom, skulle henregnes til afståelsessummen på linie med selve  

 branderstatningen.
Da de faktisk afholdte udgifter til ryddeliggørelse af  

 grunden, som havde andraget 65.573 kr., måtte anses for nødvendige, fordi de  

 nedbrændte bygninger ikke blev genopført, skulle de fragå i den opgjorte  

 afståelsessum, således at fortjenesten blev nedsat med forskellen mellem de  

 to beløb, 23.971 kr. med tillæg af 50 pct., lsr. 1985.35. Se evt.
E.A.1.3.3.
I forbindelse med salg af en ejerlejlighed, hvortil en person havde  

 tinglyst livsvarig brugsret, afholdt ejeren udgifter til istandsættelse af en  

 anden lejlighed for at formå indehaveren af brugsretten til at opgive denne  

 og i stedet overtage den anden lejlighed.
Istandsættelsesudgifterne kunne  

 fradrages ved avanceopgørelsen, idet det måtte anses for en forudsætning for  

 at opnå en tilfredsstillende pris for ejerlejligheden, at denne var frigjort  

 for boligretten, jf.
Skat 1985.9.251.
E.J.1.3.6 Anskaffelsessummen Omkostningerne ved erhvervelsen kan normalt tillægges anskaffelsessummen.
 Stempeludgifter til skøde afholdt i forbindelse med ejendommens  

 erhvervelse kan tillægges anskaffelsessummen fuldt ud, selv om disse har  

 bevirket et nedslag i evt. gave/arveafgift, skd. 45.115.
 Sagsomkostninger, som sælgeren af en ejendom måtte afholde for at få  

 fastslået sin formelle adkomst til ejendommen, kunne tillægges  

 anskaffelsessummen, Skat 1987.11.803 (TfS 1987,595).
 Udstykningsafgiften pr. ejerlejlighed ved opdeling af en ejendom i  

 ejerlejligheder kan ligeledes tillægges anskaffelsessummen.
 Når udstedelsen af byggetilladelse betinges af, at ejeren af ejendommen  

 betaler et beløb til f.eks. en kommunal parkeringsfond, kan bidraget  

 tillægges ved opgørelsen af anskaffelsessummen ved senere salg af ejendommen.
 Den kapitaliserede værdi af eventuelle aftægtsforpligtelser, som  

 skatteyderen påtog sig ved erhvervelsen af ejendommen, skal medregnes i  

 anskaffelsessum-men.
Forbedringer Udgifter til forbedring af ejendommen, herunder værdien af eget arbejde i  

 det omfang værdien heraf har været medregnet til ejerens skattepligtige  

 indkomst, kan tillægges anskaffelsessummen, jf. dog EBL § 5, stk. 2,  

 hvorefter kun den del af forbedringsudgifterne, der overstiger 10.000 kr. pr.  

 kalenderår, skal medregnes.
Se E.J.2.7.3.2.
 Forbedringsudgifter, der er betalt ved skattefri tilskud, kan ikke  

 medregnes til anskaffelsessummen.
 TfS 1995,902 (LSR). I et konkret tilfælde har Landsskatteretten antaget,  

 at den uafskrevne værdi af ombygningsudgifter afholdt af et selskab som lejer  

 forud for selskabets køb af ejendommen kunne tillægges anskaffelsessummen.
Delafståelser Afstås en del af en ejendom, skal anskaffelsessummen opgøres på grundlag  

 af den del af den samlede anskaffelssum, der kan henføres til det afståede.
 Se nærmere E.J.2.7.6.
Hævd Ejendomserhvervelse af fast ejendom ved hævd har ingen skattemæssige  

 konsekvenser for erhververen ved erhvervelsen, men ved afståelse indgår det  

 ved hævd indvundne areal i anskaffelsessummen med 0 kr.
 Om beskatning ved dødsfald, se LVB.
E.J.2 Beskatning efter ejendomsavancebeskatningsloven Lovbek. nr. *640 af 2. aug. 1997* om beskatning af fortjeneste ved  

 afståelse af fast ejendom (EBL) gælder for afståelse af alle typer af  

 ejendomme, bortset fra ejendomme erhvervet som led i den pågældendes næring  

 (se E.J.4) samt ejerlejligheder omfattet af lov om beskatning af fortjeneste  

 ved førstegangsafståelse af visse ejerlejligheder mv. (se E.J.6).
 Fortjeneste ved afståelse af en- og tofamilieshuse, ejerlejligheder og  

 sommerhuse (parcelhusreglen) er som hovedregel fritaget for beskatning efter  

 loven, se E.J.8.
 Der henvises i øvrigt til skd.cirk. nr. 166 af 12. sept. 1994.
Fortjenesten medregnes ved opgørelsen af den skattepligtige indkomst.
For  

 personer skal fortjenesten medtages som kapitalindkomst.
Anvendes  

 virksomhedsordningen, indgår fortjenesten i virksomhedens overskud.
Opgørelse af fortjenesten Fortjenesten medregnes fuldt ud i den skattepligtige indkomst, når  

 afståelsen finder sted efter mindre end 3 års ejertid, jf.
EBL § 6. Ved  

 afståelse i det 4. til det 9. ejerår nedsættes fortjenesten med 5% for hvert  

 påbegyndt år.
Der sker ikke yderligere nedsættelse af fortjenesten, således  

 at 70% af fortjenesten beskattes ved salg i det 9. ejerår og senere.
 Hvis anskaffelsessummen er opgjort efter § 5 A, sker der ikke nedtrapning  

 af fortjenesten.
Fradrag for tab Tab ved salg af fast ejendom for et givet indkomstår kan fradrages i  

 indkomstårets fortjeneste ved salg af fast ejendom, jf.
EBL § 6, stk. 4-6.  

 Hvis årets tab overstiger årets fortjeneste, kan det overskydende tab  

 fradrages i fortjeneste ved salg af fast ejendom i de 5 efterfølgende  

 indkomstår.
Fradrag for tab kan kun overføres til fradrag i et senere  

 indkomstår, hvis det ikke kan rummes i nettofortjenesten ved afståelse af  

 fast ejendom i et tidligere indkomstår.
Har ejendommen ikke været ejet i 3 år, kan tabet overføres fuldt ud.
Tab  

 efter 3 års ejertid nedtrappes efter samme regler som fortjeneste og kan  

 fradrages med det nedtrappede beløb.
Tab, der vedrører afståelse af en- og tofamilieshuse, sommerhuse og  

 ejerlejligheder m.v., der kan sælges skattefrit, hvis boligen har tjent som  

 bolig for ejeren eller dennes husstand, kan ikke fradrages.
Tab, der vedrører  

 landbrugets stuehuse m.v. , der kan sælges skattefrit efter reglerne i § 9,  

 kan heller ikke fradrages.
Tab, der vedrører perioden før indførelsen af tabsfradrag, kan ikke  

 fradrages.
Loven indeholder derfor en særlig regel vedrørende tabsfradrag.  

 Hvis den skattepligtige har valgt den oprindelige anskaffelsessum som  

 grundlag for opgørelse af den skattepligtige indkomst, og der herved opgøres  

 et tab, kan tabet ikke fradrages med et større beløb end det tab, der kan  

 opgøres ved i stedet at anvende ejendomsværdien pr. 1. jan. 1993 med tillæg  

 af 10%, *evt. ejendomsværdien pr. 1. jan. 1993 med tillæg af 10% og med tillæg af  

 et beløb opgjort som halvdelen af forskellen mellem denne værdi og  

 ejendomsværdien pr. 1. jan. 1996*, eller ejendomsværdien pr. 19. maj 1993,  

 hvis der er foretaget en vurdering efter vurderingslovens § 4 B.
Overstiger en ægtefælles tab dennes fortjenester ved afståelse af fast  

 ejendom, kan det overskydende beløb i indkomståret overføres til fradrag i  

 den anden ægtefælles fortjenester ved afståelse af fast ejendom.
Tabet kan  

 ligeledes overføres til fradrag i den anden ægtefælles fortjenester ved  

 afståelse af fast ejendom i de 5 efterfølgende indkomstår, hvis tabet ikke  

 kan indeholdes i den skattepligtiges nettofortjenester ved afståelse af fast  

 ejendom i det pågældende indkomstår.
Det er en betingelse for overførsel af  

 tab til ægtefællen, at ægtefællerne er samlevende ved udgangen af det  

 pågældende indkomstår, jf.
KSL § 4.
*Vedrørende reglerne om et dødsbos overtagelse af afdødes uudnyttede tab  

 ved afståelse af fast ejendom henvises til LVB.
Det samme gælder en  

 ægtefælles overtagelse af et evt. uudnyttet tab, når ægtefællen er indtrådt i  

 afdødes skattemæssige stilling. * Før reglerne om opgørelsen af fortjenesten/tabet gennemgås (i E.J.2.7),  

 skal først omtales en række tilfælde, hvor der ikke sker beskatning ved  

 overdragelsen, jf.
E.J.2.1 - 2.6.
E.J.2.1 Fritagelse for beskatning af skadeserstatninger, EBL §10 Modtagelsen af en erstatnings- eller forsikringssum medfører beskatning  

 efter samme regler som gælder for en salgssum, men den skattepligtige kan  

 ifølge EBL § 10 søge ligningsmyndigheden om fritagelse for at medregne  

 fortjeneste, der er indvundet ved modtagelse af erstatnings- eller  

 forsikringssum i anledning af en indtruffen skade, på betingelse af, at a.  

 der foretages genopførelse for et beløb, der mindst svarer til erstatnings-  

 eller forsikringssummen b. på den samme ejendom og c. som hovedregel senest i  

 indkomståret efter, at fortjenesten er konstateret.
Fristen for genopførelse  

 udløber dog tidligst med det indkomstår, som følger nærmest efter det, hvori  

 en erstatningssum er endeligt fastsat, og fristen kan endvidere under ganske  

 særlige omstændigheder forlænges efter ansøgning derom til  

 ligningsmyndigheden.
 Ad a.: Det er ikke en betingelse, at der genopføres bygninger eller  

 installationer af samme art som de skaderamte.
Ombygning af en eksisterende bygning sidestilles med genopførelse af den  

 skadelidte bygning, jf.
EBL § 10, stk. 6. Derimod kan køb af  

 erstatningsejendom ikke sidestilles med genopførelse, skd. 29.176.
Som ovenfor anført kræves ifølge lovbestemmelsen, at der til genopførelsen  

 anvendes et beløb, der mindst svarer til erstatnings- eller  

 forsikringssummen.
I praksis tillades dog ganske uvæsentlige afvigelser  

 mellem erstatnings- eller forsikringssummen og det beløb, der anvendes til  

 genopførelse eller ombygning, hvilket svarer til praksis vedrørende den  

 tidligere gældende regel i LOSI § 2B, jf. skd.cirk. nr. 177 af 12. okt. 1981.
Skatterådet havde anset en skatteyder for indkomstskattepligtig af en  

 lovliggørelseserstatning på 4.000 kr., som udgjorde en særskilt post i den  

 til ham udbetalte brandskadeerstatning.
Det var oplyst, at nogle  

 driftsbygninger på klagerens landbrugsejendom var blevet ødelagt ved brand.  

 Bygningerne, der havde været forsikret til fuld- og nyværdi, var meget gamle  

 og med kampestensfundament, som ikke gik helt ned til frostfri dybde.
De  

 opfyldte derfor ikke de nugældende bygningsreglementer, og ved genopførelsen  

 var der stillet krav om, at de nye bygninger skulle opfylde de nugældende  

 krav.
Det var af den grund, at den nævnte lovliggørelseserstatning var blevet  

 udbetalt.
Lsr. fandt ikke, at der forelå omstændigheder, der medførte, at  

 lovliggørelseserstatningen skattemæssigt skulle behandles anderledes end  

 branderstatningen i øvrigt, lsr. 1984.44. Ad b.: Ligningsrådet kan, hvis en  

 lov eller en offentlig myndigheds bestemmelse hindrer hel eller delvis  

 genopførelse på samme ejendom, dispensere fra betingelsen og således meddele  

 fritagelse for indkomstbeskatning, når genopførelse sker helt eller delvis på  

 en anden ejendom inden for den fastsatte tidsfrist.
Dispensation kan dog kun  

 opnås i disse tilfælde, hvis der i stedet foretages genopførelse på en anden  

 ejendom for et beløb, der svarer til erstatnings- eller forsikringssummen.
 Ligningsrådet kan tillige meddele dispensation, hvis den skaderamte  

 anvender hele forsikringssummen til genopførelse dels på det oprindelige  

 sted, dels på en anden ejendom.
 Ligningsrådet kan endvidere dispensere fra den nævnte betingelse, hvis  

 skade har ramt en af flere erhvervsejendomme, som tilhører samme ejer, og som  

 udgør en driftsenhed, og ejeren ønsker at foretage genopførelse på en anden  

 af disse ejendomme end den skaderamte.
Ligningsrådet træffer i denne forbindelse afgørelse om det fremtidige  

 afskrivningsgrundlag og om den ved en senere afståelse gældende  

 anskaffelsessum for ejendommen, jf.
EBL § 10, stk. 5.
En skatteyder modtog erstatning på grund af skade på en ejendom, der  

 indeholdt såvel erhvervsvirksomhed som beboelse i kælderen.
Efter byggeloven  

 kunne han ikke få tilladelse til at genopføre ejendommen, hvis der skulle  

 være beboelse i kælderen.
Han anmodede om dispensation.
Da loven for-hindrede  

 genopførelse af en ejendom med beboelseslokaler, blev der givet dispensation  

 på betingelse af, at der genopførtes en bygning uden beboelseslokaler på det  

 oprindelige sted samt et beboelseshus på en anden grund, skd. 56.49.
En skatteyder havde i sit årsregnskab gjort opmærksom på, at han ønskede  

 at anvende en brandskadeerstatning til genopførelse.
Dette ansås at være  

 tilstrækkeligt som ansøgning i relation til EBL § 10, lsr. 1982.147.
 Der kan ikke kræves renter med tilbagevirkende kraft af det beløb, der  

 skal efterbetales i skat af fortjenesten af en erstatningssum, hvis fristen  

 for genopførelse af ejendommen ikke overholdes, skd. 53.137.
 Se også E.J.2.5 vedrørende muligheden for anvendelse af en forsikrings-  

 eller erstatningssum efter EBL § 6 B.
Konsekvenser for afskrivningerne Af EBL § 10, stk. 3, fremgår, at der kun kan foretages skattemæssige  

 afskrivninger på den genopførte ejendom inden for de rammer, der er fastsat i  

 AL § 26 A.
Se afsnit E.C.4.1.15.
Konsekvenser ved senere afståelse I EBL § 10, stk. 4, fastsættes det, at skattepligtige, der har opnået  

 fritagelse for beskatning af erstatningssummer, ved senere afståelse af den  

 genopførte ejendom kan medregne følgende ved opgørelse af den regulerede  

 anskaffelsessum:
a) anskaffelsesudgifter, der var afholdt, før skaden skete, b) vedligeholdelses- og forbedringsudgifter, der var afholdt, før skaden  

 skete, i det omfang de kan medregnes efter EBL § 5, stk. 2, c) beløb, hvormed de afholdte udgifter til genopførelse overstiger  

 forsikrings- eller erstatningssummen, og d) udgifter til vedligeholdelse og forbedring af den genopførte ejendom, i  

 det omfang de kan medregnes efter EBL § 5, stk. 2.
 Ved opgørelsen af anskaffelsessummen for den genopførte ejendom beregnes  

 faste tillæg og forbedrings- og vedligeholdelsestillæg efter EBL § 5, stk. 1  

 og 2, på sædvanlig vis.
 Disse regler om opgørelse af anskaffelsessummen er uafhængige af, om der  

 kan afskrives på den pågældende ejendom.
Når genopførelse sker på en anden ejendom, er det endvidere forudsat, at  

 der foretages en reduktion ved opgørelsen af anskaffelsessummen for den  

 oprindelige ejendom.
Reduktionen skal svare til det beløb, hvormed den  

 beskadigede bygning indgik i anskaffelsessummen for den oprindelige ejendom.
Som eksempel på anvendelsen af den tidligere gældende LOSI § 2 B, som  

 svar-er til EBL § 10, kan henvises til lsr. 1980.158 vedrørende en  

 skatteyder, som i 1971 erhvervede en landbrugsejendom på ca. 1 ha.
I juli  

 1974 nedbrændte bygningerne, og skatteyderen fik udbetalt en erstatning på  

 ca. 586.000 kr., hvoraf ca. 318.000 kr. vedrørte stuehuset og resten  

 staldbygningerne.
Skatteyderen opgav at videreføre sin rideskole og  

 udstykkede i stedet ejendommen i 7 parceller.
På en af parcellerne opførte  

 han et parcelhus til egen beboelse for ca. 410.000 kr.
Stuehuset var  

 forsikret efter bestemmelserne om »fuld- og nyværdiforsikring« og  

 staldbygningerne efter bestemmelserne om »fuldværdiforsikring«.
Herefter fandt Landsskatteretten, at der forelå to forsikringssummer, der  

 skattemæssigt skulle behandles hver for sig.
Skatteyderen var derfor alene  

 skattepligtig af erstatningen for staldbygningerne, medens erstatningen for  

 det nedbrændte stuehus ikke skulle medregnes ved opgørelsen af den særlige  

 ind-komst, idet opførelsessummen for det nyopførte parcelhus oversteg  

 erstatningen, og opførelsen af huset på en parcel, der var udstykket fra  

 ejendommen, var tilstrækkelig til at anse betingelsen om genopførelse på  

 samme ejendom for opfyldt.
*TfS 1997, 542 (LSR). I anledning af en brand på en landbrugsejendom  

 modtog klageren en brandskadeerstatning på 382.420 kr., som dækkede skade på  

 såvel stuehus som driftsbygninger med hhv. 185.151 kr. og 197.266 kr.  

 Klageren reparerede/genopførte stuehuset for 446.414 kr.
Betingelserne for  

 skattefrihed efter EBL § 10 fandtes ikke opfyldt vedrørende den avance, der  

 var konstateret på driftsbygningerne, idet det fremgik af forsikringspolicen,  

 at der var forskellige vilkår for forsikring af stuehus og driftsbygninger,  

 og idet forsikringssummen ved udbetalingen var fordelt på de to kategorier af  

 bygninger.
Landsskatteretten fandt ikke, at punkt 24 i cirkulære nr. 216 af  

 17/12 1982 til EBL, hvorefter det ikke er en betingelse, at der genopføres  

 bygninger eller installationer af samme art som de beskadigede, kunne føre  

 til andet resultat.* Kendelsen er indbragt for domstolene.
 *Efter lov nr. 440 af 10. juni 1997, der trådte i kraft den 12. juni 1997,  

 er det skatteministeren, der ifølge EBL § 10, stk. 5, 1. og 2. pkt. kan  

 dispensere fra betingelsen om genopførelse på en anden ejendom end den  

 skaderamte.
 Ifølge sidste pkt. i samme lovbestemmelse er det ligeledes  

 skatteministeren, der træffer afgørelse om det fremtidige  

 afskrivningsgrundlag og grundlaget for opgørelse af anskaffelsessummen ved  

 eventuel senere afståelse af den ejendom, hvorpå genopførelse er sket.
Ved bek. nr. 653 af 14. august 1997 om sagsudlægning, der trådte i kraft  

 den 23. august 1997, er den kommunale skattemyndighed bemyndiget til at  

 træffe afgørelse i 1. instans efter de nævnte bestemmelser.
Afgørelsen kan  

 påklages til den lokale told- og skatteregion, hvis afgørelse ikke kan  

 påklages til anden administrativ myndighed.* E.J.2.2 Fritagelse for beskatning af ekspropriationserstatninger mv., EBL  

 § 11 Fortjeneste, der er indvundet ved modtagelsen af en  

 ekspropriationserstatning eller er indvundet som fortjeneste ved salg til en  

 erhverver, der efter formålet med erhvervelsen opfylder betingelserne for at  

 ekspropriere ejendommen, er fritaget for beskatning i medfør af EBL § 11.
 Endvidere er fortjeneste indvundet ved afhændelse efter værditabslovens §  

 11 omfattet af EBL § 11, således at fortjenesten er skattefri.
Selv om der er tale om skattefrihed, »forbruges« en del af  

 anskaffelsessummen, således at ejendommens anskaffelsessum ved senere  

 afståelse af restejendommen herved er formindsket.
Ifølge TfS 1995, 575 (HD),  

 kan det efter formålet med EBL § 11, 2. pkt. (salg til en erhverver der efter  

 formålet med erhvervelsen opfylder betingelser-ne for at ekspropriere) ikke i  

 sig selv udelukke skattefrihed efter denne bestemmelse, at aftalen indgås med  

 en ikke ekspropriationsberettiget, og at vederlaget betales af denne, medens  

 kompetencen til i givet fald at foretage ekspropriation tilkommer en anden.  

 Højesteret udtaler endvidere, at det efter sammenhængen med § 11, 1. pkt.  

 imidlertid må være en betingelse for anvendelse af § 11, 2. pkt., at det på  

 aftaletidspunktet måtte påregnes, at dispositionen ville blive gennemtvunget  

 ved ekspropriation, såfremt en frivillig aftale ikke blev indgået.
 Ved frivillig overdragelse til en ekspropriationsberettiget må det på  

 aftaletidspunktet ligeledes kunne påregnes, at dispositionen ville blive  

 gennemtvunget ved ekspropriation.
 Skattefrihed indtræder ikke, når en kommune i forbindelse med en aktuel  

 ekspropriationssituation indgår supplerende aftale om at erhverve et  

 yderligere areal, som ligger udover, hvad der direkte er omfattet af  

 ekspropriationshjem-melen.
Salg til fredningsstyrelsen af en ejendom, som i henhold til  

 fredningsplanudvalgets landskabsanalyse af 1974 var placeret i zone 1  

 »landområder af største interesse«, ansås ikke for omfattet af § 2  

 D i LOSI (= nuværende EBL § 11), bl.a. under hensyn til, at planlægningen af det pågældende  

 område på salgstidspunktet alene var af foreløbig karakter, jf.
Skat  

 1986.11.646 (ØLD) (TfS 1986,527).
Derimod ansås ved VLD af 10. nov. 1986 (Skat 1987.1.18) (TfS 1986,593)  

 salg til en kommune af et areal på ca. 18.800 m2, beliggende i landzone i  

 umiddelbar tilknytning til en skole for omfattet af LOSI § 2 D (svarende til EBL § 11), uanset salget ikke skete i h.t. en godkendt lokalplan.
Arealet  

 blev erhvervet af kommunen med henblik på etablering af en sportsplads ved  

 skolen, og ifølge en af kommunalbestyrelsen afgivet udtalelse kunne en  

 lokalplan have været udarbejdet inden handelen, men kommunen havde anset  

 dette for unødvendigt, bl.a. fordi planstyrelsen i lignende sager havde  

 udtalt, at etablering af idrætsanlæg og fodboldbaner i landzoneområder i  

 tilknytning til eksisterende offentlige anlæg ikke er lokalplanpligtig.
Landsretten udtalte, at efter ordlyden af og forarbejderne til LOSI § 2 D  

 var skattefritagelsen alene betinget af, at der til det formål, hvortil der  

 var sket salg, i lovgivningen var hjemmel til at foretage ekspropriation.
Da  

 det var ubestridt, at det i sagen omhandlede areal kunne have været  

 eksproprieret, og at det var anvendt til de formål, hvortil det blev  

 erhvervet, gav retten skatteyderen medhold.
 En afståelse i fri handel af areal til etablering af TV 2-stationer kunne  

 sidestilles med ekspropriation i relation til EBL § 11, når regionplantillæg  

 var godkendt, idet erhververen, Statens Teletjeneste, først herefter ville  

 kunne ekspropriere de omhandlede arealer.
I TfS 1995, 575 (HD) nævnt ovenfor blev betaling for  

 rådighedsindskrænkning ikke fritaget for beskatning.
Rådighedsindskrænkningen  

 påførtes ved aftale med et menighedsråd, som ikke havde  

 ekspropriationskompetence.
Kommunen kunne have eksproprieret til formålet.
Efter det oplyste var  

 kommunen ikke inddraget i forhandlingerne forud for aftalens indgåelse, og  

 det kunne ikke lægges til grund, at aftalen helt eller delvis blev indgået  

 til varetagelse af forhold, som kommunen havde tilkendegivet en væsentlig  

 planlægningsmæssig interesse i.
TfS 1995, 907 (LSR). En ejendom var i henhold til frivillig aftale ved  

 jordfordelingsoverenskomst overtaget af det offentlige dels med henblik på  

 anlæg af motorvej, dels med henblik på skovrejsning.
I  

 jordfordelingsoverenskomsten var anført, at overtagelsen ved frivillig aftale  

 trådte i stedet for ekspropriation.
Overtagelsessummen ansås skattefri efter EBL § 11, 2. pkt.
I TfS 1996, 356 (HD) blev afståelse af et areal til et privat varmeværk  

 anset for omfattet af EBL § 11, 2. pkt.
Fjernvarmeværket var ikke  

 ekspropriationsberettiget.
Arealet blev erhvervet med henblik på opførelse af  

 et nyt flisfyr.
Et sådant blev også opført kort tid efter erhvervelsen.
Forud for  

 underskrivelsen af det betingede skøde havde kommunalbestyrelsen, som må  

 antages generelt at have en væsentlig interesse i fjernvarmeværkets  

 virksomhed, vedtaget et forslag til tillæg til kommuneplanen og et forslag  

 til lokalplan, som alene havde til formål at muliggøre den påtænkte  

 anvendelse af arealet.
På denne baggrund fandt Højesteret, at det på  

 aftaletidspunktet måtte påregnes, at afståelsen af arealet ville blive  

 gennemtvunget ved ekspropriation i medfør af varmeforsyningslovens § 23 eller  

 kommuneplanens § 34, såfremt en frivillig aftale ikke blev indgået.
 * TfS 1997, 167 (LSR). Fortjeneste ved salg af jordareal til et  

 naturgenopretningsprojekt var ikke skattefri efter EBL § 11, da det ikke  

 fandtes godtgjort, at det på aftaletidspunktet måtte påregnes, at afståelsen  

 ville blive gennemtvunget ved ekspropriation, hvis frivillig aftale ikke var  

 blevet indgået.
Der var i lovgivningen hjemmel for Skov- og Naturstyrelsen til at  

 ekspropriere, når dette var til fremme for en planlægning af lovens formål.  

 Det fandtes ikke godtgjort, at erhvervelsen af det omhandlede jordstykke  

 havde været nødvendig for gennemførelsen af projektet.
Der var herved særligt  

 henset til, at projektet i sin helhed var baseret på frivillighed, at der  

 ikke forelå en aktuel konkretiseret plan, ifølge hvilken det erhvervede  

 jordstykke skulle indgå i det omhandlede projekt, projektets tidsramme samt  

 til, at jordstykket efter over-dragelsen var bortforpagtet som landbrugsjord  

 og, såfremt det ikke skulle benyttes i projektet, ville blive solgt til  

 landbrugsformål.* *TfS 1997, 442 (LSR). Betingelserne for skattefrihed efter EBL § 11, 2.  

 pkt., blev anset for opfyldt ved frivillig aftale om rådighedsindskrænkning  

 ved placering af en transformerstation.
Aftalen blev indgået mellem  

 grundejeren og et elværk, der som følge af, at to vindmøller var opstillet i  

 et af kommunen og amtet udpeget vindmølleområde, skulle etablere et  

 opsamlingsnet.
Til brug herfor skulle elværket opføre en transformerstation.
Elværket var ikke ekspropriationsberettiget, men boligministeren kan, når  

 almenvellet kræver det, tillade ekspropriation til anlæg for produktion,  

 transmission og distribution af elektricitet.
Der foreligger i sagen  

 udtalelser fra elværket og fra Danske Elværkers Forening om de omfattende og  

 uheldige konsekvenser i balancen mellem indgåelse af frivillige aftaler og  

 ekspropriationssager i tilfælde af, at der ikke bliver indrømmet skattefrihed  

 for fortjenesten.
Endvidere har elværket besvaret en række spørgsmål stillet  

 af Landsskatteretten om muligheden for, at elværket ville anmode om  

 ekspropriation i mangel af frivillig aftale, og om sandsynligheden for, at  

 ekspropriation ville blive gennemført.
Spørgsmålene er besvaret bekræftende.  

 Landsskatteretten lagde ved afgørelsen vægt på det konkrete formål med den  

 omhandlede rådighedsindskrænkning, jf. særligt det af elværket afgivne  

 høringssvar sammenholdt med de af elværket og Danske Elværkers Forening afgivne udtalelser.
Endvidere var der henset til, at et  

 elværk som koncessioneret selskab har kompetencen til af indgive  

 ekspropriationsansøgning til Boligministeriet/Elektricitetsrådet.* Ved vurderingen af, om det på aftaletidspunktet måtte påregnes, at  

 dispositionen ville blive gennemtvunget ved ekspropriation, hvis en frivillig  

 aftale ikke blev indgået, skal der foretages en konkret vurdering på baggrund  

 af samtlige omstændigheder i den enkelte sag.
Såfremt der er tvivl om,  

 hvorvidt der kan og vil blive gennemført en ekspropriation, hvis den  

 frivillige aftale ikke bliver indgået, må den konkrete sag drøftes med den  

 myndighed, som den pågældende lovbestemmelse om ekspropriation hører under.
E.J.2.2.1 Restarealer Restarealer, som ejeren med hjemmel i § 16, stk. 3, i lovbek. af 4. juli  

 1991 om fremgangsmåden ved ekspropriation vedrørende fast ejendom kan begære  

 omfattet af ekspropriationen på grund af, at arealet ikke kan anvendes  

 rimeligt efter ekspropriationen, er også omfattet af fritagelsesbestemmelsen  

 i EBL § 11. Det samme gælder restarealer, der er omfattet af § 51, stk. 3, i  

 lov om offentlige veje.
E.J.2.2.2 Naturfredning Erstatninger, der udbetales i medfør af lov om naturbeskyttelse kap. 6  

 (fredning), er omfattet af fritagelsesbestemmelsen.
E.J.2.2.3 Alle typer af ekspropriative afståelser Alle typer af ekspropriative afståelser er omfattet af EBL § 11. Det er  

 ikke afgørende om betegnelsen »ekspropriation« er anvendt i selve  

 den lovbestemmelse, der hjemler den ekspropriative afståelse.
F.eks. ansås en  

 påbudt afståelse af fast ejendom ved en gårdrydning, jfr. lovbek. nr. 498 af  

 28. juni 1990 om byfornyelse og boligforbedring § 31 b, for omfattet af  

 skattefritagelsen.
 Overdragelsen til staten i medfør af lov nr. 230 af 7. juni 1972 om  

 erhvervelse af fast ejendom til fritidsformål vil være omfattet af  

 fritagelsen, hvis staten har hjemmel til at foretage ekspropriationen, jf.  

 lovens § 7, dvs. i tilfælde, hvor det på grundlag af en iværksat planlægning  

 til fremme af befolkningens rekreative interesser findes, at ejendommen eller  

 en del af denne er særlig egnet til fremme af lovens formål og når det  

 endvidere er af væsentlig betydning at råde over ejendommen for at sikre  

 gennemførelse af en iværksat planlægning til fremme af lovens formål.
 Fritagelsen gælder også for erstatninger, der udbetales ved ekspropriation  

 af middelbare rettigheder over en fast ejendom, servitutter mv.
 Som eksempel kan nævnes erstatningsbeløb, der udredes i anledning af, at  

 fredningsmyndighederne for en længere periode nedlægger forbud mod fortsat  

 udnyttelse af en ejendoms råstoffer, såsom sten, grus o.s.v., skd. 60.33.
E.J.2.2.4 Jordfordeling Jordfordeling i forbindelse med ekspropriation er omfattet af  

 skattefritagelsen, når jordfordelingen gennemføres ved ekspropriation.
Det  

 samme gælder, når en offentlig myndighed, der aktuelt kunne have  

 eksproprieret arealerne til jordfordeling, i stedet erhverver arealerne ved  

 køb, men til samme formål.
Som eksempler kan nævnes erhvervelser efter § 51,  

 stk. 5, i lov om offentlige veje og § 16, stk. 3, i lov om fremgangsmåden ved  

 ekspropriation vedrørende fast ejendom.
 I andre tilfælde, hvor der ikke foreligger en aktuel hjemmel til at  

 gennemføre en jordfordeling ved ekspropriation, finder EBL § 7, stk. 1, om  

 jordombytning anvendelse, se E.J.2.3.
Er en jordfordeling i forbindelse med en ekspropriation omfattet af  

 skattefritagelsen, betyder det, at beløb, som en lodsejer modtager ud over en  

 eventuel tildeling af et nyt jordstykke til erstatning for det afgivne, er  

 skattefri.
Ved en senere afståelse af det i forbindelse med en sådan  

 jordfordeling erhvervede areal, finder EBL § 7, stk. 1, anvendelse, se  

 E.J.2.3.
E.J.2.2.5 Tilfælde der ikke er omfattet af EBL § 11 Fritagelsesreglen omfatter ikke de tilfælde, hvor den afståede ejendom er  

 erhvervet som led i næring, eller avancen beskattes efter ELBL.
Genvundne afskrivninger Skattefritagelsesreglen omfatter kun ekspropriationserstatninger, som  

 ville have været skattepligtige efter EBL.
Hvis der ved en  

 ekspropriationserstatning fremkommer genvundne afskrivninger, er beskatningen  

 af disse i medfør af AL ikke omfattet af fritagelsen.
 Driftstab mv.
 Det er kun erstatninger for afståelse af fast ejendom, der er fritaget for  

 beskatning, herunder erstatninger for afståelse af en varig middelbar  

 rettighed, en servitut mv. samt ulempeerstatninger for værdiforringelser på  

 tilstødende ejendom eller restejendom.
 Derimod er erstatning for driftstab, afgrødetab, flytteomkostninger og  

 lignende, som måtte være indeholdt i ekspropriationserstatningen, ikke  

 skattefri.
E.J.2.3 Jordombytning EBL § 7, stk. 1 Er fast ejendom afstået ved jordombytning som led i en jordfordelingssag  

 efter lov om jordfordeling mellem landejendomme (lovbek. nr. 467 af 22. juni  

 1990) eller efter lov om planlægning (lovbek.nr. 746 af 16. august 1994), kan  

 den skattepligtige ifølge EBL § 7, stk. 1, forlange, at der ved opgørelsen af  

 fortjenesten ses bort fra den afståelse af ubebygget areal, der efter  

 værdiforholdene på tidspunktet for jordombytningen modsvares af modtaget  

 ubebygget areal.
 Ved senere afståelse af et tilbyttet areal, der efter værdiforholdene på  

 tidspunktet for jordbyttet blev modsvaret af afgivet areal, opgøres  

 anskaffelsessummen for det tilbyttede areal, som om det var erhvervet på  

 samme tidspunkt og for samme beløb, som det i sin tid afgivne areal.  

 Forbedrings- og vedligeholdelsesudgifter, der inden jordombytningen er  

 afholdt vedrørende det i sin tid afgivne areal, tages herved i betragtning i  

 det omfang, de kan medregnes efter EBL § 5, stk. 2.
Hvis den skattepligtige ved en jordombytning afstår et areal af mindre  

 værdi end det areal, der modtages, vil den skattepligtige ved at forlange  

 bestemmelsen i § 7, stk. 1, anvendt, undgå, at den ved denne afståelse  

 opnåede fortjeneste medregnes til hans skattepligtige indkomst i  

 ombytningsåret.
Ved senere afståelse benyttes anskaffelsessummen for det  

 afgivne mindre værdifulde areal som anskaffelsessum for det tilbyttede areal.
Hvis den skattepligtige ved jordombytning har afstået et areal af større  

 værdi end det modtagne areal, vil anvendelsen af bestemmelsen i § 7, stk. 1,  

 føre til, at alene forskellen mellem det afgivne og det modtagne areals værdi  

 anses som afståelsesvederlag ved opgørelsen af en eventuel fortjeneste.
Ved  

 beregningen af den skattepligtige fortjeneste skal anskaffelsessummen for det  

 afgivne areal, reduceres med følgende brøk:
 Eksempel:
En skattepligtig afgiver som led i en jordombytning et ubebygget areal til  

 en samlet værdi af 150.000 kr. og modtager i stedet et ubebygget areal til en  

 værdi af 100.000 kr.
For det afgivne areal andrager den opgjorte  

 anskaffelsessum 90.000 kr.
 Forlanger den skattepligtige bestemmelsen i § 7, stk. 1, anvendt, skal  

 hans skattepligtige fortjeneste opgøres således:
 Om jordfordeling, der foretages ved ekspropriation henvises til E.J.2.2.4.
For ejendomme, hvor der er foretaget jordombytning før den 19. maj 1993,  

 opgøres anskaffelsessummen for det tilbyttede areal efter reglerne i § 4,  

 stk. 3. Ved opgørelsen af anskaffelsessummen efter § 4, stk. 3, 4. pkt.  

 (opgørelse på grundlag af den oprindelige anskaffelsessum) opgøres  

 anskaffelsessummen for det tilbyttede areal, som om det var erhvervet på  

 samme tidspunkt og for samme beløb som det i sin tid afgivne areal.
Hertil  

 kan lægges udgifter til vedligeholdelse og forbedring, der inden  

 jordombytningen er afholdt vedrørende det i sin tid afgivne areal, og  

 tilsvarende udgifter, der er afholdt på det tilbyttede areal inden den 1.  

 januar 1993. Udgifter som nævnt i § 5, stk. 2, 4., 5. og 6. pkt. medregnes  

 ikke.
E.J.2.4 Mageskifte af ubebyggede arealer EBL § 7, stk. 2 Ifølge EBL § 7, stk. 2, kan fortjenester ved mageskifte i et vist omfang  

 fritages for beskatning.
Det er en betingelse, at mageskiftet kun omfatter  

 ubebyggede arealer, og at der ikke i forbindelse med mageskiftet foruden  

 arealet er ydet et vederlag på mere end 10.000 kr.
Skattefritagelsen er ikke definitiv, men beskatningen er blot suspenderet,  

 idet anskaffelsessummen for det areal, der erhverves ved mageskiftet, ved  

 senere afståelse opgøres, som om arealet var erhvervet på samme tidspunkt og  

 for samme beløb, som det areal, der afstås ved mageskiftet.
Ved opgørelsen af  

 anskaffelsessummen medregnes også forbedrings- og vedligeholdelsesudgifter,  

 der inden mageskiftet er afholdt vedrørende det afståede areal, og som kan  

 medregnes efter § 5, stk. 2, samt det faste tillæg efter § 5, stk. 1.  

 Omkostningerne ved mageskiftet kan ikke ved senere salg tillægges den  

 regulerede anskaffelsessum.
For ejendomme, der er mageskiftet før den 19. maj 1993, opgøres  

 anskaffelsessummen for den mageskiftede ejendom efter reglerne i § 4, stk. 3.  

 Ved opgørelsen af anskaffelsessummen efter § 4, stk. 3, 4. pkt. (opgørelse på  

 grundlag af den oprindelige anskaffelsessum) opgøres anskaffelsessummen for  

 den mageskiftede ejendom, som om den var erhvervet på samme tidspunkt og for  

 samme beløb som den i sin tid afståede ejendom ved mageskiftet.
Hertil kan  

 lægges udgifter til vedligeholdelse og forbedring, der er afholdt vedrørende  

 den ved mageskiftet afståede ejendom, og tilsvarende udgifter, der er afholdt  

 på den ved mageskiftet erhvervede ejendom inden den 1. januar 1993. Udgifter  

 som nævnt i § 5, stk. 2, 4., 5. og 6. pkt. medregnes ikke.
 Ansøgning om fritagelse indgives til den kommunale skattemyndighed, hvis  

 afgørelse kan påklages til told- og skatteregionen.
I en sag om mageskifte mellem en skatteyder og en kommune blev der givet  

 afslag på en ansøgning om fritagelse for beskatning.
Det blev under sagens  

 behandling oplyst, at skatteyderen samtidig med mageskiftet solgte et andet  

 areal af ejendommen til kommunen mod betaling af 292.444 kr.
De to handler  

 måtte betragtes under eet, hvorfor betingelserne for anvendelse af  

 fritagelses-bestemmelsen ikke var opfyldt.
En gårdejer havde ved betinget skøde af 30. maj 1980 afhændet en parcel på  

 6,4 ha af sin ejendom til en nabo, og i stedet fra denne erhvervet en parcel  

 på 7 ha.
Imidlertid havde gårdejeren ved betinget skøde af samme dato købt en  

 parcel på godt 6 ha af naboejendommen.
Mageskiftet og den samtidigt indgåede  

 handel vedrørende parcellen på godt 6 ha måtte betragtes under eet, således  

 at det efter praksis ikke var muligt at fritage for beskatning, skd. 56.48.
 Reglen kan ikke anvendes i tilfælde, hvor parterne ikke er identiske,  

 f.eks. i tilfælde, hvor A afgiver jord til B, der afgiver jord til C, der  

 afgiver jord til A, ligesom reglen ikke kan anvendes på en del af en samlet  

 overdragelse.
 Reglen finder anvendelse på opløsning af sameje uanset antallet af ejere.
Et landbrugsareal, tilhørende en større erhvervsvirksomhed, mageskiftedes  

 på dennes initiativ og bekostning med et andet nærliggende areal af samme  

 størrelse og grundværdi.
Omkostningerne, som alene betaltes af  

 erhvervsvirksomheden, beløb sig til 37.415 kr.
Alligevel meddeltes der  

 fritagelse for beskatning, idet der blev henset til, at der efter det oplyste  

 ikke findes nogen kutyme for, hvorledes sagsomkostningerne fordeles ved  

 mageskifte, skd. 61.150.
E.J.2.5 Geninvesteringer EBL §§ 6 A - C Efter reglerne i §§ 6 A - C kan en skattepligtig ved at anskaffe en ny  

 ejendom, ved at genopføre en skadelidt ejendom eller ved at ombygge, tilbygge  

 eller nybygge på en ejendom i forbindelse med afståelsen af en fast ejendom,  

 herunder et delsalg, udskyde beskatningen til en senere ejendomsafståelse.  

 Den skattepligtige kan således vælge mellem at lade sig beskatte ved  

 afståelsen af ejendommen, eller at udskyde beskatningen til en senere  

 afståelse ved at modregne fortjenesten i anskaffelsessummen for den  

 nyerhvervede eller den genopførte ejendom eller i udgifterne ved ombygningen,  

 tilbygningen eller nybygningen på en fast ejendom.
 § 6 A omfatter situationer, hvor en ejendom sælges, og hvor der i  

 umiddelbar forbindelse hermed købes en ny fast ejendom.
§ 6 B vedrører den situation, hvor der i forbindelse med modtagelsen af en  

 forsikrings- eller erstatningssum i anledning af en indtruffen skade sker  

 genopførelse af ejendommen.
Bestemmelsen omfatter ikke udskydelse af  

 beskatningen af eventuelle genvundne afskrivninger efter AL.
 § 6 C omfatter de situationer, hvor der i forbindelse med en afståelse af  

 fast ejendom sker ombygning, tilbygning eller nybygning på en fast ejendom.
 Hvis der afstås flere ejendomme, hvor der er såvel fortjeneste som tab,  

 kan den skattepligtige vælge mellem at overføre hele fortjenesten ved salg af  

 en ejendom til modregning i anskaffelsessummen for en ny ejendom, i det  

 omfang fortjenesten kan rummes i anskaffelsessummen, eller at modregne  

 fortjenesten i eventuelle tab ved afståelse af fast ejendom.
 En eller flere fortjenester kan fordeles og modregnes i anskaffelsessummen  

 for en eller flere ejendomme, hvis betingelserne i øvrigt er opfyldt.
*TfS 1997, 868 (LR). Ligningsrådet har i en bindende forhåndsbesked taget  

 stilling til, om fortjeneste ved frasalg af et jordstykke kan modregnes i  

 udgifterne til ombygning af stuehuset og driftsbygningerne ifølge EBL §§ 6A  

 og 6C.
Spørgsmålet blev besvaret bekræftende.
Der var i 1995 og 1996  

 foretaget ombygninger af stuehuset og en driftsbygning.
Af gårdens samlede  

 jordtilliggende på 12,54 ha var 7,7 ha frasolgt i 1996. Da ombygningen var  

 foretaget inden frasalget af jorden, kunne der ske genanbringelse af  

 fortjenesten, idet ejendommen på ombygningstidspunktet fortsat havde karakter  

 af en landbrugsejendom.* Generelle betingelser En betingelse for at anvende reglerne i §§ 6 A - C er, at der ved  

 afståelsen af en ejendom konstateres en skattepligtig fortjeneste.
Adgangen til at modregne fortjenesten i anskaffelsessummen for en anden  

 ejendom foreligger kun, når såvel den ejendom, der afstås, som den ejendom,  

 der erhverves, anvendes helt eller delvis i ejerens eller den samlevende  

 ægtefælles erhvervsvirksomhed.
Det er en betingelse for at anvende reglerne  

 mellem samlevende ægtefæller, at ægtefællerne er samlevende ved udgangen af  

 det indkomstår, hvori afståelse finder sted, og det indkomstår, hvor  

 erhvervelsen finder sted.
Erhvervsvirksomhed omfatter ikke udlejning af fast  

 ejendom, hvad enten der er tale om udlejning til beboelse, eller udlejning  

 til en lejer, der anvender ejendommen til erhvervsmæssig virksomhed.
Reglerne finder derfor ikke anvendelse i de tilfælde, hvor ejendommen  

 udelukkende er en udlejningsejendom.
Bortforpagtning af fast ejendom som  

 nævnt i vurderingslovens § 33, stk. 4 og 7, anses ikke i denne forbindelse  

 for virksomhed ved udlejning af fast ejendom.
 Reglerne finder ikke anvendelse for så vidt angår en- og tofamilieshuse,  

 ejerlejligheder, sommerhusejendomme, anpartslejligheder og salg af aktier  

 mv., der er forbundet med brugsret til en beboelseslejlighed, der er omfattet  

 af lovens § 8, og en- og tofamilieshuse og ejerlejligheder, der er omfattet  

 af § 9, stk. 4, eller ejendomme, der er beliggende i udlandet, herunder  

 Færøerne og Grønland.
Hvis den skattepligtige ønsker at anvende reglerne, skal hele fortjenesten  

 modregnes i anskaffelsessummen, genopførelsessummen eller i udgifterne til  

 ombygningen, tilbygningen eller nybygningen.
Overstiger fortjenesten den  

 kontante anskaffelsessum for den nyerhvervede ejendom mv., beskattes den  

 overskydende fortjeneste efter lovens almindelige regler.
Fortjenesten, der kan modregnes i anskaffelsessummen for den nyerhvervede  

 ejendom, opgøres efter de sædvanlige regler i § 6, stk. 1, som forskellen  

 mellem anskaffelsessummen reguleret for tillæggene efter § 5, stk. 1 og 2, og  

 afståelsessummen, og reduceret med en evt. pålignet frigørelsesafgift.  

 For-tjenesten nedsættes derimod ikke med den procentvise nedtrapning i  

 forhold til ejertiden, som sker fra det 4. ejerår.
Er både den afståede og  

 den erhvervede ejendom omfattet af vurderingslovens § 33, stk. 1, stk. 5  

 eller stk. 7, vedrørende landbrugsejendomme mv., indrømmes der ikke fradrag  

 efter § 9, stk. 1 - 3, for den del af fortjenesten, der forholdsmæssigt  

 falder på den del af ejendommen, der tjener til bolig for ejeren.
 Hvis ejeren ved opgørelsen af fortjenesten på den afståede ejendom ønsker  

 at anvende reglerne om indeksering af anskaffelsessummen, jf. § 5 A, skal  

 indeksering ligeledes finde sted ved senere afståelse af den erhvervede  

 ejendom, hvis den skattepligtige ønsker at modregne fortjenesten på den  

 solgte ejendom i anskaffelsessummen for den erhvervede ejendom, jf. § 6 A,  

 stk. 6. Denne bestemmelse indebærer, at indeksering af anskaffelsessummen ved  

 opgørelse af fortjenesten ved afståelse af en landbrugsejendom mv. alene kan  

 finde anvendelse, hvis den nyerhvervede ejendom ligeledes er en  

 landbrugsejendom mv., der er omfattet af § 5 A.
Periode for geninvestering af fortjenesten Betingelsen for, at den skattepligtige kan overføre en fortjeneste efter §  

 6 A ved afståelsen af en fast ejendom i forbindelse med erhvervelse af en ny  

 ejendom er, at erhvervelsen finder sted i indkomståret før afståelsesåret, i  

 afståelsesåret eller i indkomståret efter afståelsesåret.
Ved genopførelse af en skadelidt ejendom er det en betingelse for at  

 anvende § 6 B, at genopførelsen finder sted i det indkomstår, hvori skaden  

 indtræffer, eller i det nærmest følgende indkomstår.
Det er endvidere en  

 betingelse, at genopførelsen sker på den samme ejendom.
 Betingelsen for at anvende reglen i § 6 C er, at ombygningen, nybygningen  

 eller tilbygningen finder sted enten i det indkomstår, hvor afståelsen finder  

 sted, i indkomståret før afståelsesåret eller i indkomståret efter  

 afståelsesåret.
 Der er ikke mulighed for dispensation.
Krav til selvangivelsen Den skattepligtige skal senest for det indkomstår, hvori erhvervelsen,  

 genopførelsen eller om-, til- eller nybygningen finder sted, begære reglerne  

 anvendt ved indsendelse af rettidig selvangivelse.
Hvis fortjenesten er  

 beskattet i det foregående indkomstår, kan ansættelsen genoptages.  

 Tilbagebetaling af eventuel overskydende skat sker efter de gældende regler.
 Hvis erhvervelsen af fast ejendom finder sted i det seneste indkomstår  

 forud for afståelsesåret, skal den skattepligtige begære reglen anvendt  

 senest ved indsendelsen af rettidig selvangivelse for afståelsesåret.
 Hvis der ikke erhverves fast ejendom mv. senest i året efter  

 afståelsesåret, beskattes fortjenesten eller den del af fortjenesten, der  

 ikke er benyttet til erhvervelse eller investering i fast ejendom, for det  

 indkomstår, hvori fortjenesten blev konstateret.
E.J.2.6 Succession Der er for visse ejendomme adgang til at succedere ved  

 ejendomsoverdragelse i levende live i familieforhold.
Bestemmelserne om  

 succession ved overdragelse i levende live i familieforhold findes i KSL § 33  

 C.
Der henvises til E.I.7.
De ejendomme, der kan succederes i, er ejendomme, der helt eller delvis  

 anvendes i overdragerens erhvervsvirksomhed.
Udlejning af fast ejendom er  

 ikke i denne forbindelse erhvervsvirksomhed.
Bortforpagtning af fast ejendom  

 som nævnt i vurderingslovens § 33, stk. 4 og 7 anses ikke for virksomhed ved  

 udlejning af fast ejendom. *Vedrørende muligheden for at succedere i afdødes  

 skattemæssige stilling henvises til LVB.* E.J.2.7 Opgørelse af fortjenesten Fortjenesten opgøres som forskellen mellem på den ene side  

 afståelsessummen omregnet til kontantværdi efter § 4, stk. 4 og på den anden  

 side anskaffelsessummen opgjort efter § 4, stk. 2 (omregnet til kontantværdi)  

 eller stk. 3, se nedenfor, og reguleret efter § 5 eller § 5 A.
 Vedrørende opgørelsen af afståelses- og anskaffelsessummen henvises til  

 E.J.1.3. - E.J.1.3.6.
E.J.2.7.1 Omregning til kontantværdi Afståelsessummen skal omregnes til kontantværdi efter EBL § 4, stk. 4.
 Dette sker ved at lægge en kontant udbetaling ved salget sammen med en  

 omregnet værdi af ejendommens gældsposter på afståelsestidspunktet.
 Omregningen af ejendommens gældsposter skal foretages efter kursen på  

 anskaffelsestidspunktet eller, hvis gælden er stiftet senere, på  

 gældsstiftelsestidspunktet, se dog lov nr. 440 af 10. jun. 1997.
 Ifølge bek.nr. 667 af 13. jul. 1994, der trådte i kraft den 23. jul. 1994,  

 sker kontantværdiansættelse af overdragelsessummer efter EBL efter følgende  

 regler:
Ifølge bek. § 2, stk. 2, nr. 1 anses gældsstiftelsestidspunktet for  

 realkreditlån, der er stiftet senere end ejendommens anskaffelsestidspunkt,  

 og som udbetales kontant, at være datoen for lånets udbetaling.
Tilsvarende  

 anses gældsstiftelsestidspunktet for gæld i henhold til private pantebreve at  

 være datoen for lånets udbetaling.
 Udbetales realkreditlånet, der er stiftet efter anskaffelsestidspunktet,  

 ikke kontant, er gældsstiftelsestidspunktet datoen for obligationernes  

 overførsel til låntagerens konto i Værdipapircentralen, jf. bek. § 2, stk. 2,  

 nr. 2.
 Gældsstiftelsestidspunktet for forhåndslån bestemmes på samme måde som  

 gældsstiftelsestidspunktet for andre lån.
 Ejerskiftelån, der optages af sælger, behandles på samme måde som ethvert  

 andet lån, der stiftes efter ejendommens anskaffelsestidspunkt.
Ifølge bek. § 3, stk. 1, nr. 1 skal lån, der er ydet i børsnoterede  

 obligationer, herunder indekslån, ansættes til den kurs, hvortil  

 obligationerne er noteret på Københavns Fondsbørs.
 Kontantlån, der er optaget i forbindelse med overdragelsen af ejendommen,  

 og som modsvares af børsnoterede obligationer, skal ansættes til lånets  

 pålydende, jf. bek. § 3, stk. 1, nr. 2. Hvis kontantlånet ikke er optaget i  

 forbindelse med overdragelsen, skal børskursen på de underliggende  

 obligationer (obligationsrestgælden) anvendes.
 Anslåede realkreditlån, der modsvares af børsnoterede obligationer, skal  

 ansættes til den børskurs, der var gældende den dag, de underliggende  

 obligationer sælges, jf. bek. § 3, stk. 1, nr. 3. Anslåede realkreditlån, der  

 senere overføres til låntagerens konto i Værdipapircentralen, ansættes til  

 den kurs, der er gældende den dag, obligationerne overføres.
Efter bek. § 3, stk. 2, er børskursen den omsætningsvejede gennemsnitskurs  

 af alle handler på Københavns Fondsbørs, der benævnes som alle handler  

 kursen.
For så vidt angår obligationer, der er optaget til offentlig notering  

 på en udenlandsk fondsbørs eller som handles på et andet udenlandsk marked,  

 der er offentligt anerkendt, regelmæssigt arbejdende og åbent for  

 offentlig-heden, anvendes den kurs, hvortil obligationen er noteret.
Befinder  

 fondsbørsen eller markedet sig i en stat, der ikke er medlem af Den Europæiske Union, skal fondsbørsen eller markedet være godkendt af  

 Finanstilsynet.
 I det omfang realkreditlån ikke er omfattet af de lån, der er nævnt i bek.  

 § 3, stk. 1, kontantomregnes gælden til den kurs, som det pågældende lån i  

 henhold til lånets indfrielsesvilkår kan indfries til på det aktuelle  

 tidspunkt.
Andre fordringer og gæld, herunder private pantebreve, skal kursansættes  

 til handelsværdien.
Til vejledning udarbejdes der et tabelmateriale, der  

 udsendes kvartalsvis af Told- og Skattestyrelsen. *For 1997: TfS 1996, 833,  

 TfS 1997,304, TfS 1997,523 og TfS 1997,718.* Ved fastsættelsen af kursværdien efter tabelmaterialet, kan der dog også  

 tages hensyn til eventuelle særlige forhold.
 Det er udelukkende pantebrevets kontantværdi på salgstidspunktet, der er  

 af betydning - en senere indløsning eller et salg af pantebrevet giver ingen  

 anledning til ændring af afståelsesvederlaget.
 Sælgerpantebreve, der ikke kom sælgeren i hænde, men blev solgt til  

 tredjemand umiddelbart i forbindelse med handelen, kunne ved avanceopgørelsen  

 indgå til salgskursen, der var lavere end de objektive kurser.
 Der gælder ikke særlige regler for kursansættelsen af gældsposter under  

 25.000 kr. eller med en restløbetid på under 4 år.
 For lån optaget i pengeinstitutter på institutternes sædvanlige rente- og  

 afdragsvilkår betyder det normalt, at kursen kan ansættes til pari.
 De såkaldte knæklån, hvor tilbagebetalings- og rentevilkårene ændres på  

 forud fastlagte tidspunkter, kursansættes under hensyn til de varierende  

 forrentnings-, afdrags- og opsigelsesvilkår.
Hvor der er tale om en fast rente, men lånet i en periode er helt eller  

 delvis afdragsfrit, kursansættes lånet på grundlag af den samlede restløbetid  

 med mulighed for skønsmæssig korrektion.
I tilfælde, hvor renten er  

 "knækket", mens gælden afdrages på normale vilkår, kursansættes  

 lånet på grundlag af den højeste tilbageværende rente med samme mulighed for  

 skønsmæssig kor-rektion.
For indfriede gældsposter gælder som hovedregel, at det er den faktisk  

 anvendte indfrielseskurs, der lægges til grund.
Hvis indfrielseskursen  

 overstiger den objektive kurs på indfrielsestidspunktet, er det dog den  

 objektive kurs, der skal lægges til grund.
 Gæld, der kan indfries til pari, kan ifølge bek. § 5 ikke ansættes til en  

 kurs på over 100.
Efterfølgende tab på sælgerpantebreve Normalt vil efterfølgende tab på sælgerpantebreve i fast ejendom på grund  

 af debitors manglende betalingsevne ikke medføre en genoptagelse af  

 ansættelsen med henblik på den ved avanceopgørelsen anvendte kurs på  

 sælgerpantebrevene.
Ekstraordinær indfrielse Der gælder særlige regler for opgørelse af afståelsessummen, når der er  

 tale om gældsposter, der er medregnet ved anskaffelsessummens kontantværdi,  

 og som er indfriet helt eller delvis i ejerperioden gennem ekstraordinære  

 afdrag.
I disse tilfælde reguleres afståelsessummens kontantværdi med forskellen  

 mellem den indfriede gældsposts kursværdi på henholdsvis  

 anskaffelsestidspunktet og indfrielsestidspunktet.
Når kursværdien er højere  

 på indfrielsestidspunktet end på anskaffelsestidspunktet, nedsættes  

 afståelsessummen med forskelsbeløbet.
Hvis kursværdien er faldet fra  

 anskaffelsestidspunktet til indfrielsestidspunktet, forhøjes afståelsessummen  

 med forskelsbeløbet.
Når en gældspost, der er medregnet ved beregningen af ejendommens  

 anskaffelsessum, indfries ved ekstraordinære afdrag i ejerperioden, er  

 indfrielsestidspunktet det tidspunkt, hvor sælger er endeligt frigjort for  

 yderligere betaling af gælden.
Ekstraordinære afdrag omfatter alle former for  

 særlige afdrag, herunder ejerskifteafdrag, der er foretaget i ejerperioden.
 Overflytning af et prioritetslån til en anden ejendom anses ikke for  

 indfrielse, Skat 1989.8.614 (TfS 1989,466).
Afståelsesvederlaget for ejendomme, der er erhvervet før den 19. maj 1993 Afståelsessummen omregnes til kontantværdi efter samme regler som omtalt  

 ovenfor.
Det omfatter også de situationer, hvor ejendomsværdien pr. 1. januar  

 1993 med tillæg af 10% eller ejendomsværdien ifølge en omvurdering i henhold  

 til vurderingslovens § 4 B eller handelsværdien pr. 19. maj 1993 anvendes som  

 ejendommens anskaffelsessum.
Omregningen sker således altid efter kursen på  

 det faktiske anskaffelsestidspunkt eller på gældsstiftelsestidspunktet, hvis  

 gælden er optaget efter anskaffelsen.
Regulering i forbindelse med ekstraordinær indfrielse af gæld forudsætter,  

 at den pågældende ekstraordinært indfriede gældspost indgår i den  

 kontantomregnede anskaffelsessum.
Der kan derfor ikke foretages en sådan  

 regulering i det omfang, ejendomsværdien pr. 1. januar 1993 med tillæg af  

 10%, *eventuelt ejendomsværdien pr. 1. jan. 1993 med et tillæg på 10% og med  

 tillæg af et beløb opgjort som halvdelen af forskellen mellem denne værdi og  

 ejendomsværdien pr. 1. jan. 1996*, eller en omvurdering i henhold til  

 vurderingslovens § 4 B anvendes som ejendommens anskaffelsessum.
*Reglerne om omregning til kontantværdi af afståelsessummen efter EBL § 4,  

 stk. 4, er ændret ved lov nr. 440 af 10. jun. 1997, hvorved § 4, stk. 5,  

 samtidig ophæves.
Den nye bestemmelse er sålydende:
"Afståelsessummen omregnes til kontantværdi, der beregnes ved, at den  

 kontante del af afståelsessummen lægges sammen med kursværdien af de  

 overdragne gældsposter på afståelsestidspunktet.
Med mindre kursen på  

 afståelsestidspunktet er under 100, omregnes inkonverterbare lån, der af  

 sælger er stiftet eller overtaget før den 19. maj 1993, til kurs 100, såfremt  

 lånet er stiftet eller overtaget til en kurs på 100 eller derunder." De  

 nye regler er gældende for ejendomme, der afstås den 1. jan. 1998 eller  

 senere.
Hvis reglerne fører til en lavere beskatning end de hidtil gældende  

 regler, kan reglerne dog anvendes ved afståelse af ejendomme i perioden fra  

 den 13. mar. 1997 og til den 1. jan. 1998.* Anskaffelsessummen Anskaffelsessummen omregnes til kontantværdi efter de samme  

 retningslinier, som er omtalt ovenfor om afståelsesvederlaget.
 Kurstab kan ikke medregnes i anskaffelsessummen, hvis ejeren selv opfører  

 og prioriterer ejendommen.
 Anskaffelsessummen skal ikke omregnes til kontantværdi i de tilfælde, hvor  

 ejendommen er erhvervet før den 19. maj 1993, og anskaffelsessummen er  

 opgjort på grundlag af en værdi, der i forvejen udgør en kontantværdi.
 Det gæld-er således i de tilfælde, hvor ejendomsværdien pr. 1. jan. 1993  

 med tillæg af 10% , *eventuelt ejendomsværdien pr. 1. jan. 1993 med et tillæg  

 på 10% og med tillæg af et beløb opgjort som halvdelen af forskellen mellem  

 denne værdi og ejendomsværdien pr. 1. jan. 1996*, eller en vurdering efter  

 vurderingslovens § 4 B anvendes som anskaffelsessum.
 For ejendomme erhvervet før den 19. maj 1993 er der fastsat særlige regler  

 for opgørelse af anskaffelsessummen, se E.J.2.7.2. I de tilfælde, hvor  

 ejendommens ejendomsværdi eller handelsværdien på et givet tidspunkt anvendes  

 som anskaffelsessum, kan omkostningerne ved anskaffelsen ikke tillægges.
E.J.2.7.2 Anskaffelsessum for ejendomme anskaffet før 19.maj 1993 Når en ejendom er erhvervet før den 19. maj 1993, skal der opgøres en  

 særlig indgangsværdi som anskaffelsessum.
Værdien udgør en af følgende  

 værdier, jf. § 4, stk. 3:
 1. Den ansatte ejendomsværdi pr. 1. jan. 1993 (handelsværdien) med et  

 tillæg på 10%.
 2. Ejendomsværdien i henhold til en vurdering, der er begæret efter  

 vurderingslovens § 4 B inden 31. dec. 1993.
 3. Den oprindelige kontantomregnede anskaffelsessum med tillæg af  

 vedligeholdelses- og forbedringsudgifter, der er afholdt inden 1. jan. 1993,  

 hvis denne værdi er højere end værdien efter 1. og 2. Udgifter som nævnt i §  

 5, stk. 2, 4., 5. og 6. pkt. medregnes ikke.
 Er vurdering begæret efter vurderingslovens § 4 B, skal ejendomsværdien  

 efter denne vurdering benyttes, men den skattepligtige kan altid vælge at  

 benytte den under 3. nævnte værdi.
 *Ved lov nr. 440 af 10. jun. 1997 er der sket en tilføjelse til § 4, stk.  

 3.
 Ifølge denne kan der som anskaffelsessum i stedet for ejendomsværdien pr.  

 1. jan. 1993 med et tillæg på 10% benyttes ejendomsværdien pr. 1. jan. 1993  

 med et tillæg på 10% og med tillæg af et beløb opgjort som halvdelen af  

 forskellen mellem denne værdi og ejendomsværdien pr. 1. jan. 1996.
Bestemmelsen har virkning fra og med indkomståret 1998. Hvis bestemmelsen  

 fører til en lavere beskatning end de hidtil gældende regler, kan reglerne  

 dog anvendes ved afståelse af ejendomme i perioden fra den 13. mar. 1997 og  

 til den 1. jan. 1998.* Anskaffelsessummen for ejendomme, der er beliggende i udlandet er:
 1. Værdien i handel og vandel den 19. maj 1993.
 2. Den faktiske anskaffelsessum omregnet til kontantværdi og tillagt  

 vedligeholdelses- og forbedringsudgifter afholdt inden den 1. jan. 1993, hvis  

 denne værdi er højere end værdien efter 1.
E.J.2.7.3 Regulering af anskaffelsessummen Den opgjorte anskaffelsessum reguleres efter reglerne i §§ 5 eller 5 A.
 E.J.2.7.3.1 Fast tillæg på 10.000 kr.
EBL § 5, stk. 1 Anskaffelsessummen forhøjes med et tillæg på 10.000 kr. for  

 anskaffelsesåret og hvert af de efterfølgende kalenderår, hvori den  

 skattepligtige har ejet ejendommen.
For ejendomme, der er erhvervet før den  

 19. maj 1993, ydes tillægget fra og med 1993. Tillægget gives dog ikke for  

 det kalenderår, hvori ejendommen afstås, med mindre afståelsen sker i samme  

 kalenderår som anskaffelsen.
 Tillægget gives, hvad enten der er foretaget forbedrings- eller  

 vedligeholdelsesarbejder på ejendommen eller ej.
 E.J.2.7.3.2 Tillæg for vedligeholdelses- eller forbedringsudgifter udover  

 10.000 kr.
EBL § 5, stk. 2 Anskaffelsessummen forhøjes endvidere med afholdte udgifter til  

 vedligeholdelse eller forbedringer, i det omfang disse pr. kalenderår har  

 oversteget det faste tillæg på 10.000 kr.
For ejendomme, der er anskaffet før den 19. maj 1993, medtages alene  

 udgifter, der er afholdt den 1. jan. 1993 eller senere.
Hvis ejendommen er  

 begæret vurderet efter vurderingslovens § 4 B eller er omfattet af § 4, stk.  

 3, 6. pkt. (ejendomme beliggende i udlandet, for hvilke anskaffelsessummen er  

 værdien i handel og vandel den 19. maj 1993) medtages alene udgifter, der er  

 afholdt efter den 19. maj 1993.
Der kan ikke medregnes vedligeholdelsesudgifter, for hvilke den pågældende  

 kunne opnå fradrag på selvangivelsen.
Det er uden betydning, om sådanne  

 udgifter rent faktisk er trukket fra.
 Udgifter til forbedringer, der er betalt ved skattefri tilskud, kan heller  

 ikke medregnes.
 Hvis skatteyderen alene har haft ret til standardfradraget efter LL § l5 J  

 vedrørende en- og tofamilieshuse mv., kan afholdte vedligeholdelsesudgifter  

 dog medregnes i det omfang, de overstiger det faste tillæg på 10.000 kr.
 Udgifter til ombygning eller forbedring af afskrivningsberettigede  

 bygninger og installationer i afskrivningsberettigede bygninger, der er  

 fradraget i den skattepligtige indkomst efter AL § 21, stk. 2, samt udgifter,  

 der er fratrukket efter LL § 8 C, medregnes ikke.
 Ved opgørelsen af de udgifter, der kan danne grundlag for dette tillæg,  

 kan værdien af eget arbejde kun medregnes, hvis den pågældende er beskattet  

 af værdien af eget arbejde.
Såfremt der i det kalenderår, hvori ejendommen afstås, er afholdt udgifter  

 til forbedring og vedligeholdelse udover beløbsgrænsen i § 5, stk. 1,  

 tillægges disse udgifter, i det omfang de overstiger 10.000 kr., også  

 anskaffelsessummen.
Der er således her en forskel fra det faste tillæg, der  

 normalt ikke indrømmes i salgsåret.
E.J.2.7.3.3 Mælkekvoter EBL § 5, stk. 3 og stk. 4 Ifølge EBL § 5, stk. 3, forhøjes anskaffelsesssummen med vederlag, der er  

 betalt for en mælkekvote ved tildelingen.
Hvis den skattepligtige er blevet  

 beskattet af kvotens værdi ved tildelingen, kan det beskattede beløb  

 tillægges anskaffelsessummen.
Er ejendommen omfattet af § 5 A, forhøjes den  

 regulerede anskaffelsessum efter § 5 A, stk. 1, i det år, hvor mælkekvoten  

 erhverves.
Anvendes ejendommens ejendomsværdi pr. 1. jan. 1993 med tillæg af  

 10% eller vurderingen efter vurderingslovens § 4 B som anskaffelsessum,  

 finder bestemmelsen alene anvendelse for mælkekvoter, der er erhvervet  

 henholdsvis den 2. jan. 1993 eller senere eller den 20. maj 1993 eller  

 senere.
 Ved afståelse af en mælkekvote den 18. jun. 1993 eller senere uden  

 samtidig afståelse af ejendommen nedsættes ejendommens anskaffelsessum i det  

 indkomstår, hvor afståelsen sker, med det vederlag, der modtages for  

 afståelsen af mælkekvoten, EBL § 5, stk. 4. Hvis ejendommens anskaffelsessum  

 indekseres efter reglerne i § 5 A, nedsættes ejendommens regulerede  

 anskaffelsessum i det år, hvor mælkekvoten afstås.
 E.J.2.7.3.4 Særregler for landbrugsejendomme mv.
EBL § 5 A For ejendomme, der på afståelsestidspunktet helt eller delvis benyttes til  

 landbrug, gartneri, planteskole eller frugtplantage samt skovbrugsejendomme,  

 som er omfattet af vurderingslovens § 33, stk. 4 eller stk. 7, kan den  

 skattepligtige vælge at indeksere ejendommens anskaffelsessum ved opgørelsen  

 af den skattepligtige fortjeneste i stedet for at nedsætte fortjenesten eller  

 tabet efter § 6, stk. 2. Den kontantomregnede anskaffelsessum kan reguleres  

 med den procent (beregnet med en decimal), hvormed reguleringstallet i PSL §  

 20 er ændret fra anskaffelsesåret til afståelsesåret.
 Anskaffelsessummen reguleres for hvert påbegyndt kalenderår gennem hele  

 ejerperioden og således også i afståelsesåret.
 For ejendomme, der er erhvervet før den 19. maj 1993, kan  

 anskaffelsessummen dog først reguleres fra og med kalenderåret 1993. Det  

 gælder også for de ejendomme, for hvilke der anvendes den oprindelige  

 anskaffelsessum med tillæg af de inden den 1. jan. 1993 afholdte  

 vedligeholdelses- og forbedringsudgifter som indgangsværdi.
 Det beløb, som anskaffelsessummen forhøjes med efter § 5, stk. l,  

 reguleres på samme måde fra det kalenderår, tillægget vedrører, til det  

 kalenderår, hvori ejendommen afstås.
 Beløbet, som anskaffelsessummen forhøjes med efter § 5, stk. 2, reguleres  

 på samme måde fra kalenderåret for vedligeholdelsesarbejdets eller  

 forbedringens fuldførelse til det kalenderår, hvori ejendommen afstås.
 Reguleringstallene for 1993 til 1997 er følgende:
 Ved afståelse af hele den faste ejendom i 1997 udgør summen af de  

 regulerede 10.000 kroners tillæg nedenstående beløb:
 Anskaffelsesår:
E.J.2.7.4 Beskatning af fortjenesten EBL § 6 Fortjenesten medregnes i den skattepligtige indkomst, for personer i  

 kapitalindkomsten, efter reglerne omtalt i E.J.2. Anvendes  

 virksomhedsordningen, indgår fortjenesten i virksomhedens overskud.
 Om reglerne for fradrag for tab henvises ligeledes til E.J.2.
 Hvis anskaffelsesssummen er opgjort efter § 5 A, sker der ikke nedtrapning  

 af fortjenesten.
Fradrag for frigørelsesafgift EBL § 6, stk.3 Hvis der i den periode, hvor den skattepligtige har ejet ejendommen, er  

 pålignet ejendommen frigørelsesafgift, nedsættes den opgjorte fortjeneste med  

 et beløb, der svarer til det dobbelte af den pålignede frigørelsesafgift.
Ved en skatteprocent på 50, svarer dette til, at afgiften direkte var  

 blevet fratrukket i skatten.
Hvis det beløb, der kan trækkes fra, er større  

 end fortjenesten, kan det overskydende beløb ikke fradrages.
 Den her omtalte bestemmelse om nedsættelse af fortjenesten gælder dog  

 ikke, hvis frigørelsesafgiften er tilbagebetalt eller bortfaldet efter  

 frigørelsesafgiftslovens § 8A, stk. 1, 2 eller 4, jf. lovbek. nr. 549 af 9.  

 jul. 1991, eller ejendommen er omfattet af § 4, stk. 3, l. og 2. pkt., og  

 frigørelsesafgiftspligten er opstået inden den 1. jan. 1993 eller inden den  

 19. maj 1993, hvis der er begæret vurdering efter vurderingslovens § 4 B.
E.J.2.7.5 Fradrag ved salg af stuehuse og blandede ejendomme EBL § 9 Der ydes et fradrag i fortjenesten ved afståelse af ejendomme, der på  

 afståelsestidspunktet helt eller delvis benyttes til landbrug, gartneri,  

 planteskole eller frugtplantage, jf. vurderingslovens § 33, stk.1, samt  

 skovbrugsejendomme, jf. vurderingslovens § 33, stk. 7, 1. pkt., hvis  

 afståelsen omfatter stuehuset.
 Et tilsvarende fradrag ydes ved afståelse af ejendomme, der ikke er  

 parcelhuse, men som indeholder en eller to selvstændige lejligheder, når  

 ejendommen i en del af eller hele perioden har tjent til bolig for ejeren og  

 i væsentligt omfang benyttes erhvervsmæssigt (»blandede  

 ejendomme«), jf. vurderingslovens § 33, stk. 5.
 Der stilles ikke krav til størrelsen af det grundareal, der eventuelt  

 hører til beboelsen.
 Fradraget svarer til den del af fortjenesten, der vedrører ejerboligen.
Størrelsen af fradraget opgøres på grundlag af en forholdsmæssig fordeling  

 af ejendomsværdien for den samlede ejendom mellem henholdsvis ejerboligen og  

 resten af ejendommen.
Det beløb, der herefter i givet fald skal trækkes fra i  

 fortjenesten, opgøres således:
 Den forholdsmæssige fordeling sker på grundlag af den fordeling,  

 vurderingsrådet har foretaget af kontantejendomsværdien for hele ejendommen.
Ejerboligen kan dog højst indgå med et grundbeløb, som reguleres efter PSL § 20. Det regulerede grundbeløb udgør for indkomståret 1997 * 626.000  

 kr.
I tilfælde, hvor fordelingen ikke er foretaget i forbindelse med den  

 seneste vurdering forud for afståelsen, foretages fordelingen af  

 vurderingsrådet.
Som beregningsgrundlag anvendes den seneste forud for  

 afståelsen ansatte kontantejendomsværdi reguleret efter vurderingslovens § 2  

 A.
Fordelingen foretages i øvrigt efter samme retningslinier som den  

 fordeling, der foretages i forbindelse med vurderingen i henhold til  

 vurderingslovens § 33, stk. 4 og 5. Den skattepligtige kan anmode om  

 fordeling, når der er indgået en bindende aftale om ejendommens overdragelse.  

 Fordelingen kan endvidere begæres af de skattelignende myndigheder i  

 forbindelse med ligningen.
Vurderingsrådets fordeling kan påklages til skyldrådet.
Klagefristen er 4  

 uger fra den dag, afgørelsen er meddelt den pågældende.
Skyldrådets afgørelse  

 kan indbringes for Landsskatteretten efter reglerne i SSL.
 Se eventuelt taleksemplet i skd.cirk. nr. 166 af 12. sept. 1994, pkt.  

 4.15, eksempel 1.
E.J.2.7.6 Delafståelse Ved afståelse af en del af en ejendom foretages en forholdsmæssig  

 fordeling af den opgjorte anskaffelsessum på henholdsvis den afståede del og  

 den resterende del af ejendommen.
 En tilsvarende opgørelsesmåde skal anvendes i tilfælde af delvis skade på  

 en ejendom.
Ved denne fordeling af anskaffelsessummen skal der ikke alene tages hensyn  

 til det frasolgte areals størrelse i forhold til hele ejendommen, men der må  

 også lægges vægt på de forskellige arealdeles beliggenhed,  

 udnyttelsesmulighed og bonitet.
Endvidere må det tages i betragtning, om de  

 oprindelige bygninger var beliggende på det frasolgte areal eller på  

 restejendommen.
I tilfælde, hvor størstedelen af arealet fra en  

 landbrugsejendom frasælges, vil driftsbygningerne på den tilbageblevne  

 bygningsparcel ofte ikke længere kunne udnyttes, og deres værdi vil således  

 blive reduceret til en "garageværdi". Der opstår således en  

 værdiforringelse (forskellen mellem driftsbygningernes oprindelige værdi og  

 garageværdien). Ved opgørelse af anskaffelsessummen for det frasolgte  

 landbrugsareal må der derfor overføres en til værdiforringelsen svarende del  

 af den samlede anskaffelsessum til anskaffelsessummen for det frasolgte.
 Ligningsmyndigheden vil ved henvendelse til Told- og Skattestyrelsen kunne  

 få en udtalelse om fordelingen af anskaffelsessummen.
 Om delafståelse ved aflysning af en servitut, se lsr. 1983.29, omtalt  

 under E.J.1.1.
Vindmøller Engangsbeløb, der udbetales til ejeren af en ejendom som erstatning for  

 placering af en eller flere vindmøller på ejendommen og for de  

 rådighedsindskrænkninger over ejendommen som i forbindelse hermed pålægges  

 ejeren i henhold til en aftale gældende for 30 år anses som vederlag for en  

 delafståelse.
Det faste tillæg I de tilfælde, hvor den skattepligtige kun afstår en del af en fast  

 ejendom, skal det faste tillæg på 10.000 kr. nedsættes forholdsmæssigt.
Dette  

 sker efter forholdet mellem anskaffelsessummen for hele ejendommen og  

 anskaffelsessummen for den del af ejendommen, der afstås, jf. skd. 69.182.
 På en i 1980 erhvervet grund blev i 1981 opført en bygning, der brændte i  

 1983. For den periode, hvori skatteyderen ejer både grunden og bygningen skal  

 der ske en forholdsmæssig fordeling af 10.000 kr.'s tillægget mellem grund og  

 bygning efter værdiforholdene mellem disse, jf. skd. 73.224.
Tillæg for forbedringer eller vedligeholdelse Også tillægget for afholdte vedligeholdelses- og forbedringsudgifter  

 reduceres ved delsalg.
Den skattepligtige kan derefter alene medregne sådanne  

 udgifter, som kan henføres til den afståede del af ejendommen.
Det er  

 endvidere en betingelse, at disse udgifter overstiger det faste  

 forholdsmæssige tillæg, beregnet som angivet ovenfor.
Ved delsalg af en ejendom havde kreditor forlangt samtlige sine pantebreve  

 i ejendommen indfriet til pari.
Kun den del af kurstabet herved, der  

 forholdsmæssigt svarede til den frasolgte del af ejendommen, kunne indgå i  

 avanceopgørelsen, Skat 1989.11.876 (TfS 1989,613).
 Ved senere salg af restejendommen kan alene den endnu ikke-udnyttede del  

 af faste tillæg eller tillæg for vedligeholdelses- og forbedringsudgifter  

 tillægges den reducerede anskaffelsessum.
 Reguleringen foretages som beskrevet under E.J.2.7.3.1 - 2.7.3.2.
E.J.2.7.7 Sameje Hvis den skattepligtige ejer en ejendom i sameje med andre, nedsættes det  

 faste tillæg på 10.000 kr. til en så stor del af 10.000 kr., som svarer til  

 den pågældendes andel af ejendommen, jf. § 5, stk. 1, 5. pkt.
I samejesituationen kan tilsvarende kun den del af vedligeholdelses- og  

 forbedringsudgifterne, som den pågældende selv har afholdt, medregnes ved  

 beregningen af tillæg efter § 5, stk. 2, jf. § 5, stk. 2, 10. pkt.
Udgifterne  

 må endvidere have oversteget det forholdsmæssige faste tillæg efter § 5, stk.  

 1, 5. pkt.
 Ved forskydninger i samejeforholdet skal der ved en eventuel senere  

 afståelse opgøres en reguleret anskaffelsessum for hver anpartserhvervelse.
 Når en samejer i ejertiden yderligere har erhvervet en anpart, skal  

 reguleringen af anskaffelsessummen ske for hver anpartserhvervelse for sig,  

 og ved opgørelsen af ejertiden skal der tages hensyn til, at anparterne er  

 erhvervet på forskellige tidspunkter, skd. 65.144.
 Når en skatteyder har erhvervet andele af en fast ejendom på forskellige  

 tidspunkter, skal der som nævnt ved en senere afståelse opgøres en reguleret  

 afståelsessum for hver erhvervelse.
E.J.2.7.8 Ejendomme med afløst jordrentepligt EBL § 7, stk. 3 I følge EBL § 7, stk. 3 opgøres anskaffelsessummen for ejendomme, der har  

 fået afløst en jordrentepligt, som afløsningssummen for jordrente med et  

 tillæg for bygningsværdien.
 Reglerne for beregning af dette tillæg er fastsat ved Skatteministeriets  

 bek. nr. 667 af 13. jul. 1994.
 For ejendomme, der har fået afløst jordrentepligt før den 19. maj 1993,  

 opgøres anskaffelsessummen efter reglerne i § 4, stk. 3. Ved opgørelsen af  

 anskaffelsessummen efter § 4, stk. 3, 4. pkt., benyttes afløsningssummen for  

 jordrenten med et tillæg for bygningsværdien samt udgifter til  

 vedligeholdelse og forbedring, der er afholdt inden den 1. januar 1993.
 Udgifter som nævnt i § 5, stk. 2, 4., 5. og 6. pkt. medregnes ikke.
E.J.2.8 Yderligere vederlag EBL § 13 EBL § 13 indeholder en regel om beskatning i tilfælde, hvor en ejendom  

 afstås på sådanne vilkår, at erhververen skal yde den tidligere ejer et  

 yderligere vederlag for ejendommen ved erhververens senere afståelse af  

 ejendommen (f.eks. en andel af den fortjeneste, der opnås ved afståelsen). I  

 disse tilfælde skal den tidligere ejer give oplysning om det yderligere  

 vederlag i sin selvangivelse for det indkomstår, hvori retten til beløbet er  

 erhvervet.
Der skal foretages en ny opgørelse af fortjenesten for den  

 tidligere ejer.
 Ved denne opgørelse skal fortjenesten beregnes, som om det samlede  

 vederlag var opnået allerede i det indkomstår, hvor ejendommen blev afstået.
 Denne omregning skal foretages, selv om der ikke i det indkomstår hvor  

 ejendommen blev afstået, er konstateret nogen skattepligtig fortjeneste.
E.J.2.9 Henstand EBL § 12 Skatteyderen kan, når omstændighederne, herunder navnlig hensynet til  

 videreførelsen af en erhvervsvirksomhed, taler herfor, under visse nærmere  

 betingelser efter ansøgning opnå henstand med betalingen af skatten af  

 fortjenesten.
Se i øvrigt skd.cirk. nr. 166 af 12. sept. 1994, pkt. 6.
E.J.3 Frigørelsesafgift Loven om frigørelsesafgift mv. udløser en afgift af den værdistigning, der  

 normalt forekommer ved en ejendoms inddragelse i byzone eller  

 sommerhusområde.
 I tilknytning hertil skal en eventuel fortjeneste ved den første  

 afståelse/delafståelse, herunder ekspropriation, af en ejendom, efter at der  

 er indtrådt pligt til at svare frigørelsesafgift enten beskattes i henhold  

 til loven om beskatning af fortjeneste ved afståelse af fast ejendom (EBL),  

 se herom afsnit E.J.2, eller efter SL, hvis ejendommen er erhvervet som led i  

 den pågældendes næringsvej, se afsnit E.J.4.
 Der henvises til lovbek. nr. 549 af 9. jul. 1991 om frigørelsesafgift mv.  

 af fast ejendom, samt skm.cirk.nr. 64 af 18. maj 1992.
 Endvidere henvises til skm.bek. nr. 271 af 22. apr. 1992.
 Yderligere henvises til ligningsdirektoratets cirkulære af 16. apr. 1974  

 om vurderingsmyndighedernes opgaver i forbindelse med lov om  

 frigørelsesafgift.
E.J.3.1 Hvem påligner? Frigørelsesafgiften pålignes af den kommunale skattemyndighed i den  

 kommune, hvor den afgiftspligtige ejendom ligger.
Er ejendommen beliggende i  

 flere kommuner, foretages påligningen i den kommune, hvor den største del af  

 den afgiftspligtige del af ejendommen er beliggende.
Der henvises til skema  

 03.027 om indberetning vedrørende frigørelsesafgift mv. samt skemaerne Ø 1-Ø  

 3.
E.J.3.2 Frigørelsesafgift Frigørelsesafgiften pålignes, når ejendommen (eller en del af denne)  

 inddrages under byzone eller sommerhusområde.
E.J.3.2.1 Hvilke ejendomme Efter lov om planlægning beskrives byzone som bl.a. et område, der i en  

 lokalplan (tidligere byplanvedtægt) er udlagt til bymæssig bebyggelse eller  

 offentligt, herunder rekreativt, formål.
Planloven indeholder ingen  

 begrænsning for størrelsen af de rekreative områder.
Det forhold, at en  

 ejendom, der var blevet inddraget under byzone, ifølge en byplanvedtægt var  

 blevet udlagt til offentligt rekreativt formål, herunder skov, der iflg.  

 sagens oplysninger var på 2500 ha, medførte ikke fritagelse for betaling af  

 afståelsesafgift efter lov om frigørelsesafgift mv.
TOLD*SKAT Nyt 1991.14.769  

 (HD) (TfS 1991,287). Afståelsesafgiften bortfaldt iøvrigt med virkning fra 1.  

 jul. 1982. Frigørelsesafgiftspligten omfatter dog kun ejendomme, der på  

 inddragelsestidspunktet benyttes til landbrug, gartneri, planteskole eller  

 frugtplantage, og ejendomme, der den 1. aug. 1969 blev benyttet i de nævnte  

 erhverv, men som efter dette tidspunkt enten er blevet tilplantet, uden at  

 arealet er undergivet fredskovpligt, eller ikke længere bliver benyttet.
 Ved afgørelsen af om ejendommen kan karakteriseres som en  

 landbrugsejendom, henvises til vurderingslovens § 33. Afgørende er, om  

 ejendommen rent faktisk benyttes til produktion af afgrøder eller til  

 husdyrhold.
Grund, gårdsplads og have til landbrugsejendomme mv. medtages under de til  

 nævnte formål benyttede arealer.
Endvidere medtages de til landbrug mv.  

 knyttede ubenyttede arealer som f.eks. hede- mose- og klitarealer samt  

 arealer, der anvendes til juletræsdyrkning og iøvrigt mindre skov- og  

 plantagearealer.
Afgørende er, om sådanne arealer indgår som et naturligt led  

 i landbrugsejendommens drift, VLD af 16. jan. 1981 (skd. 58.281) og lsr.  

 1981.210.
 Begrebet landbrugsejendomme mv. omfatter også hønserier, anderier og  

 fællesstalde samt visse specialiserede gartneriejendomme, hvor  

 planteproduktion er hovedformålet (f.eks. champignon-dyrkning og  

 orkidé-dyrkning).
 Rideskoler og hestestutterier falder også inden for landbrugsbegrebet,  

 hvis de drives i forbindelse med en landbrugsejendom.
Udenfor falder arealer, der henligger ubenyttede uden at være knyttet til  

 en landbrugsejendom mv., f.eks. hede-, mose- og klitarealer, jagtarealer og  

 arealer, der anvendes til camping- og parkerings- og udstillingsplads o.l.,  

 samt arealer, der anvendes til rekreative formål.
Udenfor falder endvidere  

 arealer, der er inddraget til erhvervsmæssig udvinding af forekomster i  

 jorden, f.eks. brunkulsgrus-, kridt-, ler- og mergellejer mv.
Inddrages et areal fra et sommerhusområde til en byzone, indtræder der  

 ikke pligt til at svare frigørelsesafgift.
Det samme gælder, hvor et areal  

 (eventuelt bebygget) i landzone - men uden zoneinddragelse - overgår til  

 andet end landbrugsmæssig anvendelse i h.t. planlægningsloven §§ 35, 36 og  

 37. En eventuel senere inddragelse af en sådan ejendom under en byzone eller  

 et sommerhusområde udløser heller ingen pligt til at svare frigørelsesafgift,  

 idet arealet - legalt - ikke længere bliver benyttet til landbrug.
I et tilfælde havde en gartner ansøgt amtsrådet om tilladelse til at  

 ejendommen blev anvendt til andet end landbrug mv.
Tilladelse blev givet, men  

 han bebyggede rent faktisk kun en del af ejendommen og fik denne del  

 udmatrikuleret.
I forbindelse med en senere inddragelse i byzone af hele  

 ejendommen blev det afgjort, at der selv om amtsrådstilladelsen omfattede  

 hele arealet, skulle svares frigørelsesafgift af den ikke-bebyggede del af  

 gartneriet.
 Hvis en ejendom derimod i strid med gældende bestemmelser er overgået til  

 anden anvendelse, skal der bortses fra denne anden anvendelse, og ejendommen  

 skal stadig anses for benyttet til landbrug mv., lsr. 1976.181.
Hvis en ejendom anvendes til andet end landbrug, uden at der er indhentet  

 tilladelse hertil fra amtsrådet, vil der blive pålignet frigørelsesafgift ved  

 en senere zoneændring.
Dette gælder også i et tilfælde, hvor  

 zonemyndighederne senere udtalte, at de ville have givet tilladelsen, såfremt  

 der var blevet ansøgt herom (retsforlig, se Skat 1986.6.424) (TfS 1986,280).
 En tilladelse, givet i h.t. § 6, jf. § 9 i by- og landzoneloven eller en  

 hertil svarende tilladelse efter planlægningslovens § 35, medfører ikke, at  

 pligt til at svare frigørelsesafgift bortfalder, når zoneændringen indtræder.  

 Tilladelser i medfør af nævnte § 6 er blot tilladelser til visse matrikulære  

 forandringer, der af praktiske grunde ofte indrømmes inden den egentlige  

 zoneændring, for at udstykning mv. kan være foretaget og salg således  

 påbegyndes, så snart zoneændringen er en realitet.
 Frigørelsesafgift svares ikke af ejendomme eller arealer, der på  

 tidspunktet for inddragelsen i byzone eller sommerhusområde er undergivet  

 jordrentepligt.
E.J.3.2.2 Afgiftspligtens indtræden Pligt til at svare frigørelsesafgift indtræder i medfør af bek. nr. 271 af  

 22. apr. 1992 fra og med datoen for kommunens første bekendtgørelse af en  

 endeligt vedtaget eller godkendt lokalplan.
Offentliggørelsen skal ske i  

 lokale dagblade eller ugeaviser, der har en almindelig udbredelse i kommunen.
E.J.3.2.3 Hvem påhviler afgiften? Frigørelsesafgift svares af personer, selskaber, foreninger mv. og  

 dødsboer, uanset om de er skattepligtige her i landet.
Staten og kommunerne  

 skal ligeledes svare frigørelsesafgift.
 Der skal svares frigørelsesafgift, selv om den frigørelsesafgiftspligtige  

 ejendom er erhvervet som led i næring.
Som hovedregel påhviler pligten til at svare frigørelsesafgift, den der på  

 tidspunktet for afgiftspligtens indtræden har tinglyst adkomst til  

 ejendommen.
I overdragelsessituationen bliver erhververen dog undertiden  

 afgiftspligtig.
Dette gælder således, når ejendommen på det nævnte tidspunkt  

 ved en endelig og bindende aftale er afstået.
I disse tilfælde påhviler  

 afgiftspligten erhververen, lsr. 1981.127.
I et tilfælde, hvor der forelå slutseddel i aug. 1969, men hvor amtsrådet  

 i nov. 1969 ikke godkendte handelen, blev slutsedlens indhold ændret i jun.  

 1970, hvorefter handelen i jul. 1970 blev godkendt af amtsrådet.
Zoneændring  

 indtrådte i maj 1970. Da parterne var enige om handelens gennemførelse og  

 blot ændrede vilkårene, blev handelen anset for indgået i 1969, således at  

 afgiftspligten kom til at påhvile køber.
En ejendom blev afstået inden zoneændring ved et skøde, betinget af andet  

 end købesummens betaling.
Skødets betingelser blev opfyldt, og køber blev  

 anset afgiftspligtig, lsr. 1979.15 En kommune eksproprierede under en åstedsforretning af 20.6.1972 et areal,  

 omfattet af en vedtægt, der samme dag blev godkendt af Boligministeriet.  

 Frigørelsesafgiftspligten m.h.t. dette areal indtrådte ved bek. i Statstidende den 22.6.1972. Afgiftspligten påhvilede herefter kommunen.
E.J.3.2.4 Opgørelse af det afgiftspligtige beløb Frigørelsesafgiften beregnes af den afgiftspligtige ejendoms  

 frigørelsesværdi.
 Frigørelsesværdien udgør det beløb, hvormed et slutbeløb overstiger et  

 basisbeløb.
Slutbeløbet Slutbeløbet vil herefter være den ejendomsværdi, der ansættes for  

 ejendommen ved den vurdering, der i henhold til vurderingslovens § 4 A skal  

 foretages umiddelbart efter zoneoverførslen.
Er kun en del af ejendommen  

 inddraget skal kun en del af den samlede ejendomsværdi benyttes som  

 slutbeløb.
 Det er ejendommens tilstand på tidspunktet for zoneoverdragelsen samt  

 prisforholdene pr. den seneste 1.jan. forud for dette tidspunkt, der skal  

 lægges til grund for ansættelsen.
Basisbeløbet a.
Basisbeløbet beregnes som hovedregel ved at formindske den  

 afgiftspligtige ejendoms ejendomsværdi ved den sidste vurdering før  

 inddragelsen, reguleret i henhold til vurderingslovens § 2A, med et eventuelt  

 differencebeløb og forhøje det herefter fremkomne beløb med 50%.  

 Differencebeløbet er udtryk for »forventningsværdien«, idet det  

 ansættes af vurderingsmyndighederne som forskellen mellem ejendommens  

 handelsværdi og værdien som bondegård.
Frigørelsesafgift skal kun svares af den værdistigning, der følger af  

 selve zoneoverførslen.
Det er derfor i frigørelsesafgiftslovens § 2, stk. 1,  

 4. pkt. bestemt, at basisbeløbet skal beregnes på grundlag af ejendomsværdien  

 ved den sidste vurdering før inddragelsen med eventuelle årsreguleringer i  

 henhold til vurderingslovens § 2 A.
Er kun en del af ejendommen  

 zoneinddraget, skal kun en del af den samlede ejendomsværdi benyttes som  

 basisbeløb.
b.
Den afgiftspligtige kan i stedet altid vælge at anvende 13. almindelige  

 vurdering pr. 1. aug. 1965, men der indrømmes i så fald ikke det under a.  

 nævnte tillæg på 50%.
c.
Den, der har erhvervet ejendommen inden 15. marts 1969 kan vælge i  

 stedet at anvende ejendommens anskaffelsessum med tillæg af de i forbindelse  

 med erhvervelsen afholdte omkostninger, men der indrømmes ikke det under a.  

 nævnte tillæg på 50%.
d.
For ejendomme, der har fået afløst jordrentepligt, kan i stedet for det  

 under a. nævnte basisbeløb anvendes afløsningssummen for jordrente med et  

 tillæg for bygningsværdien.
M.h.t. bygningsværdien, se ministeriet for  

 skatter og afgifters bek. nr. 667 af 13. jul. 1994.
Er kun en del af ejendommen erhvervet før 15. mar. 1969, kan der alene for  

 den del anvendes anskaffelsessummen som basisbeløb.
For den øvrige del af  

 ejendommen opgøres basisbeløbet efter reglerne under a eller b.
Fordelinger Hvis kun en del af en ejendom er frigørelsesafgiftspligtig, eller der er  

 sket udstykning eller sammenlægning mellem tidspunktet for basisvurderingen  

 og slutvurderingen, eller såfremt kun en del af en afgiftspligtig ejendom  

 afstås, skal vurderingsrådet efter anmodning fra den kommunale  

 skattemyndighed foretage en fordeling af basisvurdering og/eller  

 slutvurdering.
Forbedringer Er der i tiden mellem de 2 vurderinger - evt. mellem  

 anskaffelsestidspunktet og slutvurderingen - foretaget forbedringer af  

 ejendommen, nedsættes frigørelsesværdien med det beløb, der kan dokumenteres  

 at være anvendt hertil.
 Vedligeholdelsesudgifter kan ikke tages i betragtning ved beregningen af  

 frigørelsesværdien.
 Hvis den afgiftspligtige ved opgørelsen af frigørelsesværdien vælger at  

 anvende lovens hovedregel m.h.t. basisbeløbet, kan der ved opgørelsen af  

 frigørelsesværdien efter ansøgning gives et fradrag for værditab på bygninger  

 mv., opstået inden det tidspunkt, der er bestemmende for fastsættelsen af  

 basisbeløbet.
Ved værditab forstås den nedgang i eller det bortfald af værdi af  

 bygninger, andre anlæg og beplantninger mv., der indtræder som følge af, at  

 de økonomiske forudsætninger for den hidtidige anvendelse af bygningerne mv.  

 bortfalder.
Er der således på tidspunktet for basisvurderingen ansat  

 differencebeløb, vil der som hovedregel skulle ansættes et værditab.
Der kan  

 derimod ikke tages hensyn til værdinedgang på grund af ændringer i  

 prisforholdene i øvrigt, slid, aldersforringelse og lignende forhold.
Der  

 henvises til punkt V i ligningsdirektoratets cirk. af 16. apr. 1974. TfS  

 1995, 830 (VLD). Et anpartsselskab købte i 1986 af en kommune en ejendom  

 beliggende i landzone.
Omkring årsskiftet 1989/90 lod selskabet ejendommens  

 bygninger nedrive.
I 1992 overførtes ejendommen til byzone.
 Landsskatteretten fandt, at der ved beregning af frigørelsesafgift ikke  

 kunne godkendes fradrag for værditab for bygningerne, der var nedrevet  

 2½ år før ejendommens overgang til byzone.
Hver ejendom for sig Frigørelsesværdien afrundes nedad til det nærmeste med 100 delelige  

 kronebeløb.
Af dette beløb udredes frigørelsesafgiften med 40% af 200.000 kr.  

 og 60% af resten.
Afgiftsbeløb under 100 kr. opkræves ikke.
Frigørelsesafgiften beregnes for hver ejendom for sig.
Den høje procent på  

 60 skal derfor anvendes ved beregning af afgift på frigørelsesværdi på over  

 200.000 kr., selv om ejendommen er i sameje, og afgiften derfor skal deles  

 mellem flere ejere.
Afgiften beregnes af hver ejendom for sig.
Det betyder,  

 at hvor flere matrikelnumre udgør én ejendom, foretages der kun  

 én afgiftsberegning.
Da slutvurderingen foretages efter ejendommens tilstand på tidspunktet for  

 zoneinddragelsen, er det dette tidspunkt, der er afgørende for, om en ejendom  

 i denne henseende kan anses for én ejendom, jf.
TOLD*SKATNyt  

 1993.3.100 (LSR) (TfS 1993,35).
Betalingsfrist for det afgiftspligtige beløb Den forfaldne frigørelsesafgift skal betales senest månedsdagen efter  

 forfaldsdagen for at anses for rettidigt betalt.
Betales afgiften ikke  

 rettidigt, forrentes den med 6% p.a. fra forfaldsdagen at regne.
Denne  

 morarente, der ikke kan fradrages ved indkomstopgørelsen, skal betales selv  

 om afgiften måtte forfalde til betaling indenfor den i lovens § 6, stk. 2  

 nævnte rentefrie henstandsperiode på 4 år (se endvidere afsnit 3.2.5 om  

 betingelser for henstand).
E.J.3.2.5 Henstand Afgiften forfalder til betaling månedsdagen efter, at den afgiftspligtige  

 har modtaget meddelelse om afgiftens beregning.
Der er dog adgang til at opnå  

 henstand med betalingen.
Begæring herom skal fremsættes over for den  

 kommunale skattemyndighed inden udløbet af betalingsfristen.
Den kommunale  

 skattemyndighed kan dispensere fra denne tidsfrist, når fristoverskridelsen  

 skønnes at være undskyldelig, og omstændighederne i øvrigt taler derfor, jf.  

 skm. bek. nr. 653 af 14. aug. 1997.
Betingelser for henstand Henstand er betinget af, at ejendommen drives som landbrug mv., og at der  

 ydes sikkerhed for betalingen, f.eks. i form af bankgaranti eller ved  

 tinglyst skadesløsbrev på den afgiftspligtige ejendom.
 Det er en betingelse, at skadesløsbrevets pålydende skal have panteret  

 indenfor den ved den senest foretagne vurdering ansatte ejendomsværdi med  

 eventuelle årsreguleringer i henhold til vurderingslovens § 2 A.
 I et tilfælde, hvor den i h.t. vurderingslovens § 4 A foretagne  

 slutvurdering blev nedsat, og skadesløsbrevets pålydende herefter ikke kunne  

 rummes inden for ejendomsværdien, måtte skadesløsbrevet ændres, og den  

 udækkede frigørelsesafgift indbetales.
 Omkostninger ved skadesløsbrevets oprettelse, tinglysning og stempling  

 skal betales af den afgiftspligtige.
Henstandsbeløbet er rentefrit i 4 år fra forfaldsdagen og forrentes  

 derefter med 6% p.a.
Renterne, der er fradragsberettiget ved  

 indkomstopgørelsen, betales halvårsvis den 1. april og den 1. okt. for det da  

 forløbne halvår.
Hvornår forfalder henstandsbeløbet til betaling Henstandsfristen udløber senest 12 år efter forfaldsdagen.  

 Skatteministeren kan dog i særlige tilfælde forlænge denne frist, hvilken  

 beføjelse ministeren fra 1. okt. 1990 har henlagt til de kommunale  

 skattemyndigheder.
Ejerskifte For samtlige ejendomme gælder, at henstandsbeløbet forfalder til betaling  

 ved ejerskifte.
Og hvor kun en del af ejendommen afstås, forfalder en  

 forholdsmæssig del af afgiften.
Dette gælder, hvad enten der afstås et areal  

 af ejendommen eller en middelbar rettighed.
Om afståelse af middelbar  

 rettighed, se afsnit E.J.1.1.
Henstandsbeløbet forfalder til betaling straks ved ejerskiftet, hvilket  

 vil sige det tidspunkt, hvor der mellem køber og sælger er indgået en endelig  

 og bindende aftale om ejendommens overdragelse.
Som hovedregel må en af  

 parterne underskreven slutseddel anses for tilstrækkelig.
Det anses imidlertid ikke for ejerskifte i denne henseende, hvis  

 erhververen er den afgiftspligtiges ægtefælle.
Det samme gælder, hvis  

 ejendommen er erhvervet i et dødsbo, og erhververen er afdødes ægtefælle.
Overgang til anden anvendelse Henstanden bortfalder hvis den afgiftspligtige ejendom ikke længere  

 benyttes til landbrug mv.
Overgår kun en del af ejendommen til anden  

 anvendelse, forfalder kun en forholdsmæssig del af afgiften.
Det er ofte vanskeligt at afgøre, hvornår en landbrugsejendom mv. kan  

 anses overgået til anden anvendelse.
En udstykning af ejendommen i parceller  

 er ikke tilstrækkelig.
Der skal normalt være sket »noget fysisk ude i  

 marken«.
Er der således foretaget en egentlig byggemodning i form af  

 kloakering og anlæg af f.eks. asfalteret vej, kan ejendommen ikke længere  

 anses for landbrugsmæssigt anvendt.
 I et tilfælde, hvor en ejer af en landbrugsejendom havde indgået  

 overenskomst om lerafgravning på ejendommen, forfaldt henstandsbeløbet til  

 betaling, da man anså ejendommen for overgået til andet end landbrugsmæssig  

 anvendelse.
 Ved ejendommens overgang til anden anvendelse forfalder henstandsbeløbet  

 til betaling 6 måneder efter tidspunktet for den vurdering, hvor den ændrede  

 benyttelse konstateres.
 Der kan ikke bevilges fritagelse eller lempelse for frigørelsesafgift.
E.J.3.3 Tilbageførsel af arealer til landzone Reglerne om tilbageførsel af arealer fra byzone og sommerhusområde til  

 landzone fremgår af planlægningslovens § 45.
E.J.3.3.1 Tilbagebetaling af frigørelsesafgift Tilbageføres en afgiftspligtig ejendom eller en afgiftspligtig del af en  

 ejendom til landzone i medfør af bestemmelsen i planlægningslovens § 45,  

 tilbagebetales frigørelsesafgiften til den afgiftspligtige, hvis den  

 pågældende er ejer af ejendommen, henholdsvis den afgiftspligtige del af  

 ejendommen, på tidspunktet for ejendommens tilbageførsel, jf.  

 frigørelsesafgiftslovens § 8 A, stk. 1.
 Tilbagebetaling finder også sted, hvis ejendommen eller en del af denne er  

 overdraget til en person, der på tidspunktet for overdragelsen tilhørte den  

 personkreds, der er angivet i den dagældende affattelse af  

 frigørelsesafgiftslovens § 7, stk. 2, hvis den pågældende stadig er ejer på  

 tidspunktet for ejendommens tilbageførsel, jf. § 8 A, stk. 2. Dette vil sige  

 den afgiftspligtiges ægtefælle eller beslægtet eller besvogret i op- eller  

 nedstigende linie, eller at ejendommen er erhvervet i et dødsbo, og  

 erhververen er en af de nævnte personer.
 Frigørelsesafgiften tilbagebetales med tillæg af renter på 4 pct. p.a.,  

 beregnet fra betalingsdagen.
 Er frigørelsesafgiften betalt, efter at der er betalt henstandsrenter,  

 tilbagebetales halvdelen af henstandsrenterne til ejendommens ejer, hvis  

 denne har krav på tilbagebetaling af frigørelsesafgiften.
 Reglerne om tilbagebetaling af frigørelsesafgift og/eller renter omfatter  

 ikke ejendomme, der tilhører staten eller kommunerne.
Tilbagebetalt frigørelsesafgift skal ikke medregnes ved  

 indkomstopgørelsen.
Det samme gælder henstandsrenter, jf.
LL § 17B.
E.J.3.3.2 Frigørelsesafgiften ikke betalt Hvis frigørelsesafgiften ikke er betalt, fordi der er ydet henstand med  

 betalingen i henhold til lovens § 6, bortfalder henstandsbeløbet.
Halvdelen  

 af betalte henstandsrenter udbetales til den, der på tidspunktet for  

 henstandsbeløbets bortfald er ejer af ejendommen.
Frigørelsesafgift, der er tilbagebetalt eller bortfaldet i medfør af § 8A,  

 kan ikke fradrages i avanceopgørelsen ved ejendommens afståelse.
Dette gælder  

 såvel i de tilfælde, hvor avancen beskattes som almindelig indkomst i medfør  

 af SL § 5 a som i de tilfælde, hvor avancen henhører under EBL, jf.  

 henholdsvis LL § 4A, stk. 4 og EBL § 6, stk. 3, 2. punktum.
Tilsvarende kan  

 frigørelsesafgiften ikke fratrækkes i avancer opgjort efter EBL, hvis den er  

 opstået inden den 1. jan. 1993, og anskaffelsessummen opgøres på grundlag af  

 ejendomsværdien pr.1.jan. 1993, og heller ikke, hvis frigørelsesafgiften er  

 opstået inden den 19. maj 1993, og anskaffelsessummen opgøres på grundlag af  

 en vurdering efter vurderingslovens § 4 B.
E.J.4 Almindelig indkomst, næring Fortjeneste ved afståelse af fast ejendom erhvervet som led i næring  

 beskattes som personlig indkomst, jf.
SL §§ 4 og 5a, idet EBL ikke finder  

 anvendelse.
Tab kan tilsvarende fradrages i den personlige indkomst.
 Næringsdrivende i relation til handel med fast ejendom skal endvidere  

 medregne kursavancer og kan fradrage kurstab på pantebreve erhvervet som led  

 i næringen, se herom afsnit A.D.2.2.2.
Ved næring forstås den varige virksomhed, en skattepligtig udøver som sin  

 hele eller delvise levevej.
Enkeltstående dispositioner omfattes alene af  

 reglerne i EBL, selv om de foretages med henblik på at opnå fortjeneste ved  

 videresalg (spekulation). Næringsbeskatning omfatter således fortjeneste og  

 tab, som er realiseret på ejendomme, der hører til omsætningsformuen.
Det beror på en konkret bedømmelse, om der foreligger næring, idet der dog  

 i praksis foretages en afvejning af visse typiske momenter.  

 Skattemyndig-hederne har bevisbyrden for deres påstand om, at den  

 skattepligtige er næringsdrivende ved erhvervelsen af ejendommen, eller at  

 næring påbegyndes herved.
Er dette godtgjort, gælder en formodningsregel om,  

 at også den foreliggende ejendom er omfattet af næringsvirksomheden, se  

 f.eks.
VLD af 15. nov. 1983 (skd. 69.270), VLD af 10. okt. 1984 (skd.  

 74.426), VLD af 11. dec. 1984 (skd. 73.305), Skat 1989.2.131 (HD) (TfS  

 1989,2), TfS 1995, 68 (VLD) samt TfS 1996, 641 (HD).
Af TfS 1996, 641 (HD) fremgår, at særlige forhold vedrørende den konkrete  

 ejendom kan føre til afkræftelse af næringsformodningen.
Ved erhvervelsen af  

 en ferieby og tildelingen af den personlige udlejningstilladelse måtte  

 situationen for skatteyderen fremstå således, at det ikke ville være muligt  

 at opnå tilladelse til udstykning eller foretage opdeling af feriebyen i  

 ejerlejligheder, at et videresalg derfor kun ville kunne ske til en køber,  

 som kunne opnå en udlejningstilladelse, og at kun en særdeles begrænset kreds  

 ville have mulighed for at opnå en sådan tilladelse.
Muligheden for videresalg med fortjeneste måtte således på dette tidspunkt  

 nærmest forekomme hypotetisk.
Som sagen forelå, var der ikke grundlag for at  

 antage, at skatteyderen ikke kunne regne med, at driften af feriebyen ville  

 kunne hvile i sig selv over en længere årrække.
Under disse omstændigheder  

 fandt Højesteret, at den fortjeneste, der var opnået ved salg af feriebyen,  

 ikke kunne beskattes som næringsindkomst.
HD af 11. apr.1985 (skd. 75.640) statuerede næring ved en murermesters  

 salg af en ejendom, der havde været benyttet til egen beboelse.
Grunden var  

 erhvervet i april 1975. Den herpå opførte ejendom tjente til bolig fra 1.  

 jan. 1976 til salget pr. 1. aug. 1978. På købstidspunktet var skatteyderen  

 selvstæn-dig murermester.
Denne virksomhed udvidedes i 1976 med køb og salg  

 af fast ejendom.
Landsretten havde ikke statueret næring, da næring først  

 ansås for at være påbegyndt efter anskaffelsen af ejendommen.
Højesteret  

 ændrede afgørelsen, da også købet i foråret 1975 af den omhandlede parcel og  

 salget af den bebyggede ejendom lidt over 3 år senere under de foreliggende  

 om-stændigheder fandtes at være sket som led i hans næring.
En advokats fortjeneste ved salg af en ejerlejlighed blev anset for  

 almindelig indkomst, idet der var tale om binæring.
Advokaten havde tidligere  

 deltaget som interessent i 4 mindre udstykningsforetagender, og udøvede i  

 hvert fald på tidspunktet for erhvervelsen af den omhandlede ejendom en sådan  

 virksomhed med køb og salg af fast ejendom, at ejendommen måtte anses for at  

 være erhvervet som led i hans næringsvej, TOLD-SKAT Nyt 1992.23.742 (HD) (TfS 1992,261).
TOLD-SKAT Nyt 1993.9.407 (ØLD) (TfS 1993,99). En skatteyder, der siden  

 1959 havde drevet landbrug som hovederhverv, og siden 1960'erne havde handlet  

 et betydeligt antal ejendomme, dels personligt og dels i et selskab, hvori  

 han var hovedaktionær, blev beskattet af fortjeneste ved salg af to  

 sommerhuse som binæring.
Ved afgørelsen blev der henset til omfanget og  

 antallet af ejendomshandler, den tidsmæssige udstrækning af de tidligere  

 afstå-elser samt størrelsen og kontinuiteten af fortjenesterne.
Sommerhusene  

 var erhvervet i henholdsvis 1972 og 1974 og havde været udlejet indtil salget  

 i 1983.
TfS 1996, 652 (HD). En byggeadvokat havde i en årrække drevet  

 næringsvirksomhed med handel med faste ejendomme af forskellige kategorier, i  

 vidt omfang sammen med andre næringsdrivende inden for området.
I 1981, 1982  

 og 1983 afhændede han sine andele i hotelejendomme og industriejendomme, som  

 han i sin tid havde erhvervet, angiveligt fordi han ønskede at få kapital,  

 der var blevet frigjort, investeret i kapitalanlæg.
Højesteret fandt, at der ikke var tilstrækkeligt grundlag for at anse  

 salgene af andele i hoteller mv. for at falde uden for hans næringsvirksomhed  

 med salg af fast ejendom.
Hans avance ved salgene var derfor med rette anset  

 for skattepligtig almindelig indkomst.
E.J.4.1 Næringsmomenter E.J.4.1.1 Arbejdsområde En række faggrupper vil som følge af deres arbejdsområde være omfattet af  

 næringsformodning.
Dette gælder, selv om der kun er tale om bierhverv.
 Næringsformodningen gælder som udgangspunkt alle salg, uanset virksomheden  

 hidtil kun har omfattet en bestemt kategori af ejendomme.
Ejendomshandlere og selvstændige håndværksmestre med andele i  

 byggeentrepriser beskattes næsten altid.
Udtrykket ejendomshandler skal  

 forstås bogstaveligt, idet ejendomsmæglere, hvis virksomhed kun har bestået  

 af formidling af ejendomshandel, ikke er omfattet.
Imidlertid vil ganske få  

 ejendomshandler for ejendomsmæglerens egen regning bringe ham ind under  

 næringsbeskatning, idet mæglerens fagkundskab på området og erhvervsmæssige  

 tilknytning til ejendomsmarkedet i sig selv skaber en formodning for næring.
 Næringsbeskatning vil også kunne komme på tale for byggeadvokater,  

 arkitekter, bygningsingeniører, landinspektører og bygningshåndværkssvende.
 Bygningshåndværkere, der kun udfører reparationsarbejder og ikke opfører  

 eller sælger ejendomme for egen regning, og arkitekter mv., der aldrig har  

 bygget huse for egen regning omfattes ikke af næringsformodningen, UfR  

 1981.1005 H og UfR 1970.552 ØLD.
Skat 1988.3.131 (HD) (TfS 1988,45). En tømrermester, der som deltager i et  

 interessentskab havde opført en udlejningsejendom, og som ved  

 interessentskabets opløsning havde overtaget 2 blokke i ejendommen, som han - angiveligt af likviditetsmæssige grunde - udstykkede i ejerlejligheder,  

 blev næringsbeskattet af salg efter 15 års ejertid.
Tømrermesteren havde ikke  

 for egen regning opført udlejningsejendomme, bortset fra en enkelt, som ikke  

 var udstykket.
UfR 1972.716 H (skd. 21.170). En gas- og vandmester og dennes fader, der  

 sammen drev håndværksvirksomhed som sanitets-, gas- og vandmestre med  

 reparationsarbejder mv., men havde opført et parcelhus, blev beskattet af  

 fortjenesten ved salget ud fra et næringssynspunkt.
Det blev oplyst, at huset  

 var opført med det formål, at sønnen skulle bebo ejendommen, men at han ved  

 færdiggørelsen fandt, at huset på grund af forskellige, hovedsagelig  

 familiemæssige, omstændigheder ikke mere var velegnet hertil, hvorefter det  

 blev afhændet, uden at sønnen var flyttet ind.
Højesteret begrunder  

 afgørelsen med, at selv om det lægges til grund, at sønnen oprindelig havde  

 til hensigt at opføre et hus til egen beboelse, måtte det antages, at  

 byggeriet og salget skete som et led i sønnens og faderens næring, bl.a.  

 fordi byggeregnskabet mv. i enhver henseende indgik i interessentskabets  

 regnskaber, og at blikkenslagerarbejdet, der udgjorde en stor del af  

 håndværkerudgifterne, var udført delvis inden for firmaets arbejdstid.
 HD af 22. aug. 1984 (skd. 71.871). En slagtermester - der drev  

 bibeskæftigelse ved handel med fast ejendom - blev næringsbeskattet ved salg  

 af et parcelhus efter 16 års besiddelsestid.
Skat 1989.2.131 (HD) (TfS 1989,2). En murermester blev anset som  

 almindelig indkomstskattepligtig ved salg af udlejningsejendomme 8 og 10 år  

 efter, at han havde erhvervet dem fra et aktieselskab, hvori han 7 år  

 tidligere havde erhvervet samtlige aktier ved arv.
Det forhold, at den  

 pågældendes næring ikke tidligere havde omfattet udlejningsejendomme, fandtes  

 ikke at kunne føre til et andet resultat.
UfR 1977.282 H (skd. 4.211). En byggeadvokat ansås indkomstskattepligtig  

 af fortjeneste ved salg af ejerlejligheder i ejendomme, som han havde  

 erhvervet i 1954 og 1957, 14 og 11 år før salg af de første ejerlejligheder.  

 Der fandtes ikke tilstrækkeligt grundlag for at anse advokatens dispositioner  

 vedrørende disse ejendomme for at falde uden for den af ham drevne  

 almindelige næringsvirksomhed inden for fast ejendom.
Det må antages at være  

 uden betydning for resultatet, om ejendommene var solgt efter eller uden  

 opdeling i ejerlejligheder.
E.J.4.1.2 Aktivitetens omfang For personer uden for de i afsnit E.J.4.1.1 omhandlede faggrupper, vil  

 hyppige køb/salg af fast ejendom over en periode kunne medføre  

 næringsformodning.
Her må det samlede antal omsatte ejendomme tillægges vægt,  

 idet der dog ikke kan fastsættes en absolut talmæssig grænse.
Endvidere må  

 kontinuiteten og størrelsen af fortjenesten tages i betragtning.
 Det er en forudsætning, at der er tale om en løbende omsætning, da  

 enkeltstående ejendomskøb, som foretages af personer, der ikke er belastede  

 af tidligere ejendomshandler eller tilknytning til ejendomsmarkedet, alene  

 kan betragtes som spekulation (EBL). Dette gælder, selv om der investeres  

 betydelige beløb i ejendommen, og selv om videresalget indbringer stor  

 fortjeneste.
 På den anden side vil erhvervelse og videreførelse af et  

 udstykningsforetagende i drift kunne anses som etablering af næring og  

 således medføre næringsbeskatning.
*TfS 1997, 810 (HD). En malermesters datter, der var uden professionel  

 tilknytning til ejendomsmarkedet, blev anset for næringsdrivende ved salg af  

 fast ejendom og beskattet af andel af avance ved salg af ejerlejligheder  

 herunder kursavancer på sælgerpantebreve og andel af avance ved salg af en  

 udlejningsejendom, der ikke var opdelt.
Den nu afdøde malermester havde siden  

 1968 erhvervet andele i 23 ejendomme, som han udførte arbejde på.
Endvidere havde han sammen med sin søn stiftet et aktieselskab, der siden  

 1972 stod som bygherre ved deltagelse i nybyggeri.
Datteren havde siden 1975  

 erhvervet andele i ejendomsselskaber, hvor faderen var interessent, og hun  

 havde en væsentlig indtægt herfra.
Datteren blev endvidere anset for  

 indkomstskattepligtig efter den dagældende KSL§ 33 A af avancen ved  

 likvidation af selskaber, hvori faderen havde erhvervet aktier som led i sin  

 virksomhed.* TfS 1995, 749 (VLD). En ingeniør og en murermester, der i et  

 interessentskab havde været næringsdrivende med salg af fast ejendom,  

 overdrog en ejendom til deres børn med et større antal udstykkede usolgte  

 ejerlejligheder.
 Fortjenesten ved videresalget af ejerlejlighederne var skattepligtig som  

 almindelig indkomst for de pågældende, idet disse fandtes at have overtaget  

 og fortsat en igangværende virksomhed.
UfR 1973.485 H.
En direktørs erhvervelse af 37 ejendomme og afhændelse af  

 25 førte til næringsbeskatning.
Ved HD af 2. okt. 1984 (skd. 72.110) blev en ejer af udlejningsejendomme  

 anset for næringsdrivende.
Sagsøgeren gjorde gældende, at han aldrig havde  

 haft erhverv ved køb og salg af ejendomme, og at i hvert fald de senest  

 foretagne køb var foretaget med henblik på investering. Østre Landsret lagde  

 i dommen til grund, at sagsøgeren i årene fra 1935 til 1977 havde købt 41  

 udlejningsejendomme og solgt 35 af dem.
Disse handeler var i det væsentlige  

 sket før 1961. Men også siden havde sagsøgeren gennem et aktieselskab og ved  

 samarbejde med en forhenværende vekselerer købt og solgt udlejningsejendomme  

 og andele heri.
Hans formue var i dette tidsrum tredoblet, og hans indkomster  

 havde været små, idet der var foretaget betydelige afskrivninger.
På denne  

 baggrund fandt retten, at salget af de omhandlede ejendomme var sket som et  

 led i sagsøgerens næring.
ØLD af 7. maj 1981 (skd. 61.201). En direktør og hovedaktionær i  

 trælastbranchen (kun grossistvirksomhed) købte i 1966 samlet 192  

 sommerhusgrunde af et familieaktieselskab, hvori hans hustru havde betydelige  

 kapitalmæssige interesser.
Det var direktørens plan at opføre sommerhuse til  

 udlejning, men han måtte afhænde grundene til et aktieselskab med en samlet  

 avance på 2.984 kr.
Skatteyderen havde ikke før eller senere beskæftiget sig  

 med udstykning af grunde, og det skyldtes en tilfældighed og familiemæssige  

 for hold, at han foretog dette enkeltstående køb af sommerhusgrunde.
 Landsretten fandt det ikke godtgjort, at dette enkeltstående engagement  

 havde været et led i skatteyderens næring, hvorefter han ikke var almindelig  

 indkomstskattepligtig af kursværdien på sælgerpantebrevene.
 HD af 11. jan. 1982 (skd. 61.167). En arkitekt, hvis hustru i 1972 havde  

 erhvervet et større antal attraktivt beliggende sommerhusgrunde, blev  

 fritaget for næringsbeskatning af fortjenesten ved salg året efter af 22 af  

 grundene.
 Han blev i stedet spekulationsbeskattet af fortjenesten, som i dag ville  

 have været omfattet af reglerne i EBL.
 Skat 1985.4.105: En luftkaptajn, der havde erhvervet 9 grunde i Spanien  

 med henblik på bebyggelse og videresalg, blev nægtet fradrag for tab ved  

 salg, idet Landsskatteretten bl.a. under hensyn til, at skatteyderen ikke  

 tidligere havde haft et arbejdsområde, der omfattede salg af fast ejendom,  

 fandt, at erhvervelsen af grundene ikke var sket som led i en løbende næring,  

 eller at skatteyderen ved køb af grundene kunne anses for at have etableret  

 en næringsvej.
E.J.4.1.3 Konsortialfællesskab, interessentskab Hvis en ejendom erhverves eller opføres af et konsortialfællesskab, vil  

 dette kunne føre til næringsbeskatning hos den enkelte deltager af avancen  

 ved afståelse.
Det er bl.a. konsortialdeltagernes tilknytning til  

 ejendomsmarkedet, som har afsmittende effekt, hvorved der skabes en  

 formodning for næring.
Der skal dog foretages en individuel bevisbedømmelse for hver enkelt  

 deltager i konsortiet.
Må det efter en sådan bevisbedømmelse konstateres, at  

 den pågældendes virksomhed hverken før eller efter hans indtræden i  

 konsortiet kan anses som næring, vil han ikke blive næringsbeskattet.
HD af 28. apr. 1982 (skd. 66.268). 2 interessenter, henholdsvis en  

 vekselerer og en ejendomsmægler, der i kompagniskab købte og solgte fast  

 ejendom, blev anset for næringsdrivende også med hensyn til en række  

 udlejningsejendomme, som i følge den interessentskabskontrakt, der blev  

 oprettet som led i erhvervelsen af udlejningsejendommene, alene var erhvervet  

 ». . . med henblik på betryggelse af vor alderdom, og efter vor død til  

 sikring af vore enker og børn.« I dommen anførtes, at interessenterne i  

 tilknytning til deres erhverv som vekselerer og ejendomsmægler drev en  

 vidstrakt virksomhed, der foruden ejendomsadministration og pantebrevshandel  

 også omfattede køb af faste ejendomme - efter det oplyste på grundlag af  

 misligholdte pantebreve - og senere salg af de nævnte ejendomme.
På denne  

 baggrund findes der ikke i besid-delsestiden for de i sagen omhandlede  

 ejendomme, som i øvrigt enten slet ikke eller kun i beskedent omfang  

 afkastede udbytte, og i den i interessentskabskontrakten tilkendegivne  

 hensigt med deres erhvervelse at være tilstrækkeligt grundlag for at anse  

 interessenternes dispositioner vedrørende disse ejendomme for at falde uden  

 for deres næring.
VLD af 2. jun. 1981 (skd. 59.398). En VVS-installatør deltog i et  

 kommanditselskab, som opførte et par udlejningsbyggerier.
Da udlejningen  

 viste sig underskudsgivende, blev ejendommen opdelt i ejerlejligheder og  

 solgt.
Installatøren, som var frimurer, kom ifølge det oplyste alene til at  

 deltage i opførelsen af ejendommene i samarbejde med andre håndværkere som  

 led i planerne om at opføre en bygning, som kunne rumme en loge til  

 frimurerordenen.
Bl.a. under hensyn til, at byggerierne blev udført af  

 byggekonsortier, der bestod af håndværkere og advokater, fandt landsretten,  

 at fortjenesterne ved salg af ejerlejligheder måtte anses for opnået som led  

 i næring.
Det blev ikke tillagt betydning, at installatøren personligt havde  

 forestillet sig, at hans deltagelse i byggerierne i det væsentligste tog  

 sigte på tilvejebringelse af en anlægsformue i selvpensioneringsøjemed.
Ej  

 heller blev det tillagt betydning, at installatøren kun udførte en mindre del  

 af de samlede entrepriser vedrørende de 2 byggerier.
VLD af 20.nov. 1984. En civilingeniør blev efter en ejertid på ca. 10 år  

 næringsbeskattet ved salg af en anpart af en større industriejendom, som et  

 kommanditselskab havde erhvervet med henblik på udlejning.
Kommanditselskabet  

 var stiftet af ham selv, en direktør, en arkitekt og 2 andre civilingeniører  

 - alle beskæftiget inden for byggebranchen.
Retten lagde bl.a. vægt på, at  

 ejendommen var erhvervet i samarbejde med en kreds af personer med solid  

 professionel indsigt i virksomhed med køb og salg af fast ejendom.
TfS 1995, 112 (ØLD). Et anpartsselskab, hvis formål var at købe og bebygge  

 en grund og derefter drive en af de omhandlede ejendomme som komplementar i  

 kommanditselskabet, blev ikke anset for næringsskattepligtig af avancen ved  

 salg.
Kommanditisterne var blevet næringsbeskattet af salgsavancen.
Selskabet  

 havde kun ejet 1% af andelene i kommanditselskabet, og selskabets indflydelse  

 på afhændelsen og andel i avancen havde således været meget begrænset.
Det  

 fandtes herefter ikke godtgjort, at der forelå sådanne særlige  

 omstændigheder, at der kunne ske "afsmitning" fra den skatteretlige  

 behandling af selskabets ejerkreds.
TOLD-SKAT Nyt 1993.22.1023 (VLD) (TfS 1993,421). Andel i et  

 kommanditselskabs fortjeneste ved salg af fast ejendom var skattepligtig  

 almindelig indkomst for en kommanditist, uanset at denne i øvrigt ikke havde  

 haft andre aktiviteter vedrørende køb og salg af fast ejendom.  

 Kommanditselskabet var anset for næringsdrivende med køb og salg af fast  

 ejendom, og komplementaren og de to kommanditister, der havde den bestemmende  

 indflydelse i kommanditselskabet, var næringsdrivende med handel med fast  

 ejendom.
Sagen blev indbragt for Højesteret, men anken blev senere hævet.
UfR 1982.443H (skd. 62.283) statuerede, at en gårdejer, der indskød et  

 grundstykke i et interessentskab, stiftet med henblik på at gennemføre  

 udstykning og salg af en række parceller, ikke var almindelig  

 indkomstskattepligtig af de indvundne fortjenester, uagtet at de øvrige  

 interessenter var blevet anset for almindelig indkomstskattepligtige.
Det var  

 ubestridt i sagen, at gårdejeren ikke var blevet beskattet, hvis han havde  

 solgt grundstykket til interessentskabet.
Dommen er kommenteret af Munch i UfR 1982B, s. 325. Fra kommentaren kan  

 nævnes: »Det har ikke været tanken at tage afstand fra, at spekulations-  

 eller næringshensigt hos nogle deltagere i en fælles virksomhed kan få  

 betydning til belysning af andre deltageres forhold.
Var jord blevet købt hos  

 tredjemand af interessentskabet kunne man ikke ved bedømmelsen af gårdejerens  

 mulige skattepligt have set bort fra de andre interessenters forhold.« »Under de i Højesterets præmisser beskrevne omstændigheder måtte  

 forholdene ved gårdejerens erhvervelse af arealet tillægges større betydning  

 end forholdene omkring interessentskabets stiftelse og drift.« Skat 1987.6.400 (ØLD) (TfS 1987,237). En restauratørs indtræden i 2  

 ejendomsinteressentskaber ved arveudlæg uden succession for en ideel anpart  

 på henholdsvis 3,79 pct. og 5,9 pct. ansås som indtræden i en bestående  

 næringsvirksomhed, hvorfor arvingen skulle indkomstbeskattes af sin del af  

 fortjenesten ved de efter arveudlægget stedfundne salg af ejerlejligheder  

 beliggende i 2 udlejningsejendomme, som interessentskaberne havde opført og  

 udstykket som led i næring.
 TOLD*SKAT Nyt, 1991.2.57 (ØLD) (TfS 1990,451). En tidligere ansat i  

 byggehandels-virksomhed blev anset for næringsdrivende med køb og salg af  

 fast ejendom, idet sagsøger i flere år havde været deltager i  

 interessentskaber sammen med særdeles kyndige indenfor  

 ejendomshandelsmarkedet.
TfS 1996, 534 (ØLD). En skatteyder fik efter sine forældre arveudlagt en  

 andel af en udlejningsejendom, der var udstykket i ejerlejligheder, og  

 hvorfra der skete frasalg.
Ejendommen tilhørte et interessentskab, hvori  

 skatteyderens fader havde været deltager.
Landsretten lagde til grund, at der  

 ikke var sket næringsbeskatning vedrørende ejendommen i fællesboet efter  

 skatteyderens forældre.
Ejendommen var blevet henregnet til faderens  

 anlægsformue, og interessentskabet var ikke som sådant blevet anset for at  

 være næringsdrivende.
Landsretten fandt herefter ikke til skade for sagsøgte  

 at kunne tilsidesætte den hidtidige skattemæssige kvalificering af  

 ejendommen.
Skatteyderens egne erhvervsmæssige forhold på udlægstidspunktet  

 kunne heller ikke føre til, at der skulle ske næringsbeskatning, da der ikke  

 var købt eller solgt fast ejendom for egen regning.
TfS 1994, 294 (ØLD). En revisor købte i 1983 som deltager i et  

 interessentskab en ideel anpart på 10% af en udlejningsejendom.
Der var tre  

 andre interessenter, herunder to ejendomsselskaber, der hver erhvervede  

 andele på 40%. Ejendomsselskaberne, der gennem en årrække havde foretaget køb  

 og salg af fast ejendom, indgik i en koncern, som skatteyderen var revisor  

 for.
Han benyttede investeringsfondshenlæggelser til erhvervelsen af sin  

 andel af ejendommen.
Ejendommen blev afhændet igen i februar 1986.
Landsretten lagde til grund, at revisoren måtte være bekendt med, at de to  

 selskaber, der erhvervede de 80% af ejendommen, havde drevet næring med køb  

 og salg af fast ejendom og derfor med rette var blevet beskattet af  

 fortjenesten ved salget.
Der var derfor en formodning for, at også han havde  

 erhvervet sin andel af ejendommen som led i næring, og landsretten fandt  

 ikke, at denne formodning var blevet afkræftet af revisoren.
*TfS 1997, 414 (HD). Køb af andele i to ejendomme blev anset for sket i  

 næring.
Forud for købet var ejendommene udstykket i ejerlejligheder og indgik  

 i sælgers næringsvirksomhed med løbende frasalg af ejerlejligheder.
Dette var i hvert fald skatteyderens rådgivere bekendt.
Anparterne på  

 henholdsvis halvdelen og 2/3 af et betydeligt antal ejerlejligheder blev  

 erhvervet med det formål at opnå andel i fortjenesten ved salget af  

 ejerlejlighederne, og skatte-yderen blev således partner med sælger, til hvem  

 hun overlod administration og salgsarbejde.* E.J.4.1.4 Aktieselskaber - afsmitning Ved bedømmelsen af, om et aktieselskabs erhvervelse af fast ejendom er  

 sket som led i næring, vil man ud over selskabets vedtægtsmæssige formål i  

 udstrakt grad lægge vægt på selskabets faktiske aktivitet og aktionærernes  

 forhold.
Som eksempler på en sådan »afsmitning« henvises til UfR  

 1942.95H og 1943.43H.
Ved bedømmelsen af aktionærernes forhold vil der under særlige  

 omstændigheder kunne lægges vægt på selskabets forhold.
Se som eksempler  

 herpå UfR 1956.261 og lsr. 1977.110. Se også Skat 1987.4.256 (HD) (TfS  

 1987,115), og TfS 1995, 387 (HD).
 Dommene er omtalt under E.J.4.1.6.2.
 Et moderselskabs forhold vil tilsvarende kunne lægges til grund ved  

 bedømmelsen af datterselskabet, jf. princippet i UfR 1972.520H (kommenteret i  

 UfR 1972B, s. 238), hvor Højesteret dog ikke fandt grundlag for nærings-  

 eller spekulationsbeskatning, da moderselskabet trods dets formålsbestemmelse  

 ikke havde handlet med fast ejendom overhovedet, ligesom datterselskabet ikke  

 havde handlet med andre ejendomme end den foreliggende.
 VLD af 25.8.1980 (skd. 56.94). En direktør erhvervede i aug. 1972 en  

 byggegrund, hvorpå han lod opføre et hus til beboelse for sig og sin familie.
Samme år stiftede han et byggeselskab med det formål, at drive  

 byggevirksomhed samt handel med fast ejendom mv.
Huset, der var færdigt til  

 indflytning i jan. 1973, blev solgt i nov. 1974. Under hensyn til, at  

 direktøren begyndte sin virksomhed i byggeselskabet samtidig med erhvervelsen  

 af grunden, og at han efterfølgende drev virksomhed med køb og salg af faste  

 ejendomme, fandt landsretten, at muligheden for fortjeneste ved videresalg  

 havde haft en sådan betydning for ham ved erhvervelsen, at avancen måtte  

 anses for indkomstskattepligtig efter SL § 5a.
Sml.
VLD af 11. dec. 1984  

 (skd. 73.305). Skat 1989.11.858 HD) (TfS 1989,567). Et aktieselskab, som blev  

 stiftet med henblik på opførelse af et forretnings- og kontorcenter, og hvis  

 stiftere alle havde væsentlig tilknytning til byggebranchen, blev  

 næringsbeskattet ved salg af en del af ejendommen, uanset vedtægter og  

 aktionærkreds var ændret i mellemtiden.
Skat 1990.4.287 (TfS 1990,205).  

 Ændringer i et selskabs ejerforhold og formålsparagraf kunne ikke medføre  

 næringsbeskatning m.h.t. en ejendom, selskabet forinden havde erhvervet som  

 anlægsaktiv.
 Om afsmitning i relation til næringsbeskatning af kursavancer, se også  

 A.D.2.2.5.
 For ejendomsselskaber vil det bero på en konkret undersøgelse, om  

 selskabets afhændelse af fast ejendom er et led i næringsvirksomhed.  

 Selskabets formålsparagraf er ikke eneafgørende.
TOLD-SKAT Nyt 1992.3.74 (HD) (TfS 1992,38). Et selskabs salg af en del af  

 en udlejningsejendom blev anset for sket i næring.
Der var henset til  

 selskabets stiftelsesoverenskomst, hvorefter formålet bl.a. omfattede  

 eventuelt salg af fast ejendom.
Endvidere havde selskabet udover den nævnte  

 ejendom købt en grund, hvorpå der blev opført parcelhuse til videresalg, og  

 hovedaktionærerne havde begge tilknytning til byggevirksomhed.
Der henvises i  

 øvrigt til S.C.1.3.4.
E.J.4.1.5 Anlægsinvesteringovergang til anlægsformue En påstand om, at en eller flere ejendomme, der er erhvervet efter  

 påbegyndelsen af næringsvirksomheden, er købt med selvpensionering eller  

 kapitalanlæg for øje, vil normalt ikke blive fulgt, se bl.a.
UfR 1975.519H,  

 skd. 35.61 og Skat 1988.8.457 (VLD) (TfS 1988,403). Om driftsbygninger se  

 E.J.4.1.6.1.
Hvis en ejendom er erhvervet som led i næring, vil en påstand om senere  

 overgang til anlægsformue ligeledes kun sjældent kunne forventes fulgt.
Hvis  

 skatteyderen har ejet ejendommen i meget lang tid, herunder en årrække efter  

 virksomheden i øvrigt er ophørt, vil det dog kunne bevirke, at  

 næringsformodningen anses for afkræftet.
Håndværkere vil if. praksis yderst sjældent få medhold i en påstand om  

 overgang til anlægsformue.
En ejendomshandler har i et enkelt tilfælde fået  

 medhold i en sådan påstand, se nedenfor om HD af 25. jan. 1971.
 En ejendoms karakter af udlejningsejendom afkræfter ikke  

 næringsformodningen.
 Salg af en ejendom, som tilhører den næringsdrivendes ægtefælle, anses for  

 sket som led i næringsvirksomhed, medmindre ægtefællen medbragte ejendommen i  

 ægteskabet, har arvet ejendommen eller det i øvrigt kan godtgøres, at  

 ægtefællen har haft en ekstraordinær anledning til kapitalanlæg, f.eks.  

 placering af en betydelig likvid formue i fast ejendom.
Se dog TfS 1994, 727 (LSR). Klageren, der var sygeplejerske, havde i 1978  

 erhvervet en ejerlejlighed med henblik på at sikre moderens fortsatte  

 beboelse af lejligheden.
Ejerlejligheden blev solgt i 1990 som følge af  

 moderens sygdom.
Uanset at klagerens ægtefælle måtte anses for at være  

 omfattet af en næringsformodning vedrørende fast ejendom, fandt Landsskatteretten, at klagerens afståelse af ejerlejligheden ikke var sket  

 som led i næring.
Der blev herved henset til, at klageren ikke tidligere  

 havde handlet med fast ejendom i noget væsentligt omfang, samt til det  

 oplyste om baggrunden for erhvervelsen af den omhandlede ejerlejlighed,  

 ejertidens længde og omstændighederne ved salget af ejendommen.
Som eksempel  

 på accept af en påstand om kapitalanlæg kan henvises til HD af 25. jan. 1971  

 (UfR 1971.133) skd. 16.80. En gårdejer solgte i 1949 sin gård og ophørte med  

 at drive landbrug.
Omkring 1951 foretog han en del handeler med fast ejendom,  

 men ophørte hermed i hvert fald i 1953. Skatteyderens handeler med fast  

 ejendom foregik i et værtshusmiljø omkring Kvægtorvet i København, og de fleste handeler havde medført tab for skatteyderen.
Da  

 skatteyderen var nervesvækket og periodevis utilregnelig, søgte hans familie  

 at få ham væk fra værtshusmiljøet, hvorfor han som led i afviklingen af sin  

 handelsvirksomhed købte en landejendom i Tikøb i 1952. Ejendommen lå uden for  

 udviklingsområde og blev søgt afhændet med tab, såvel i 1952, da den  

 bortforpagtedes, som i 1958. I 1961 afgik skatteyderen ved døden, hvorefter  

 enken hensad i uskiftet bo.
I 1965 solgte enken ejendommen med gevinst.  

 Flertallet i Højesteret fandt at ejendommen måtte anses for erhvervet som led  

 i afviklingen af gårdejerens handelsvirksomhed, men selv om dette ikke måtte  

 have været tilfældet, antog Højesteret, at ejendommen var overgået til  

 anlægsformuen, idet retten henså til den lange besiddelsestid, og til at  

 ejendommen stedse var blevet drevet som landbrug.
Herefter var betingelserne  

 for beskatning af avancen som almindelig indkomst ikke opfyldt.
Se endvidere Skat 1989.10.781 (VLD). En murermesters erhvervelse af en  

 ejendom med henblik på at drive cafeteria blev anset for en  

 anlægsinvestering.
Skatteyderen og hans hustru drev selv cafeteriet i 1 år,  

 medens han havde opgivet sin næringsvirksomhed som murermester.
Efter  

 bortforpagtning i 9 år blev ejendommen solgt til forpagter.
 Se også UfR 1970.64H, skd. 11.57, hvor der dog forelå særegne  

 omstændigheder.
Det kan forekomme, at en videresalgshensigt, som forelå ved erhvervelsen,  

 må anses for opgivet inden afhændelsen med den virkning, at ejendommen ikke  

 længere behandles som næringsejendom.
Det anførte er principielt tiltrådt af  

 Højesteret i ovennævnte UfR 1971.133H, skd. 16.80, jf. også kommentaren i UfR  

 1971B, s. 247.
En ægtefælle, der hensidder i uskiftet bo, har mulighed for at afkræfte en  

 næringsformodning vedrørende et udlagt aktiv.
Muligheden foreligger, uanset  

 at det pågældende aktiv ved dødsfaldet er anset for anskaffet som led i  

 afdødes næringsvirksomhed.
Se TfS 1995, 468 (LSR), vedrørende en  

 udlejningsejendom, for hvilken næringsformodningen ansås for afkræftet efter  

 en samlet ejertid på 23 år.
Se også TfS 1995, 508 (LSR). Næringsformodningen  

 ansås for afkræftet for en udlejningsejendom efter en samlet ejertid på 26  

 år.
 Ifølge TfS 1996, 50 (HD) ansås det ikke for muligt at afkræfte  

 næringsformodningen, når et aktiv er udlagt med succession og beregning af  

 passivpost.
 Sagen vedrørte håndværkeraktier.
 ØLD af 30. sept. 1965. En tømrermester blev næringsbeskattet ved salg af  

 en ejendom til lejeren, der igennem 20 år havde anvendt den til  

 politistation.
 Skat 1985.1.21. En forhenværende murermesters salg af 2 ejendomskomplekser  

 blev ikke beskattet med almindelig indkomstskat under hensyn til ejertidens  

 længde (28 og 21 år) og længden af perioden mellem murermestervirksomhedens  

 ophør og salgene (11 år).
Skat 1989.10.791 (HD) (TfS 1989,507). Næringsformodningen blev ikke anset  

 for afkræftet ved en pensioneret ejendomsmæglers evt. salg af en ejendom  

 erhvervet i 1969 og før mæglervirksomhedens ophør.
Retten lagde vægt på, at  

 ejendommen efter sin karakter og beliggenhed måtte anses for mindre egnet som  

 anlægsinvestering, og at skatteyderen også efter mæglervirksomhedens ophør  

 havde beskæftiget sig med ejendomshandel.
TOLD*SKAT Nyt, 1991.3.112 (VLD) (TfS 1990,524). Næringsformodningen blev  

 undtagelsesvist anset for afkræftet ved salg af en andel af to  

 udlejningsejendomme.
Der var henset til den lange besiddelsestid og til, at  

 ejendommene trods opfordringer hertil ikke blev udstykket i ejerlejligheder.  

 Endvidere til at ejendommene blev afhændet som en helhed efter sagsøgerens og  

 de øvrige deltageres pensionsalder og ophør med næringsvirksomhed.
TOLD*SKAT Nyt 1992.2.35 (HD) (TfS 1992,3). En tidligere bygmesters salg af  

 en udlejningsejendom efter 17 års ejerskab blev anset for sket i næring.  

 Ejendommen, der var anskaffet i 1970 blev solgt i 1987. Sagsøgeren havde som  

 led i sin byggevirksomhed gennem en længere årrække drevet næringsvirksomhed  

 med køb og salg af fast ejendom.
Efter ophør med byggevirksomheden i 1968  

 købte og solgte han frem til begyndelsen af 1980'erne udlejningsejendomme i  

 ikke ubetydeligt omfang.
Næringsformodningen blev herefter ikke anset for  

 afkræftet.
E.J.4.1.6 Ejendommens anvendelse Ejendommens konkrete anvendelse og placering i skatteyderens økonomi kan  

 bevirke, at ejendommen ikke anses erhvervet som led i den af skatteyderen i  

 øvrigt drevne næring ved handel med fast ejendom.
E.J.4.1.6.1 Driftsbygning Den næringsdrivende skatteyders forretningsejendom vil kunne anses for en  

 anlægsejendom, således at fortjeneste ved salg beskattes efter reglerne i  

 EBL.
 Skat 1990.10.747 (HD) (TfS 1990,401). En bygmester havde i 1979 erhvervet  

 en grund, der if. lokalplan skulle benyttes til både bolig og erhverv.
I overensstemmelse med hensigten ved erhvervelsen anvendtes grunden til  

 oplagsplads for bygmesterens virksomhed, og der opførtes et parcelhus, som  

 benyttedes til familiens bolig og til kontor.
Ejendommen solgtes på  

 tvangsauktion i 1984. Højesteret nægtede fradrag for det herved lidte tab, da  

 bygmesteren ved erhvervelsen havde haft til hensigt at anvende ejendommen i  

 en længere årrække, og salget alene skete, fordi han på grund af sygdom og  

 mindre indkomst var tvunget til det.
Skat 1987.11.787 (ØLD) (TfS 1987,506). En ingeniør ejede halvdelen af  

 aktiekapitalen i et murer- og entreprenørselskab.
Endvidere ejede han  

 personligt halvdelen af den ejendom, hvorfra selskabet drev sin virksomhed,  

 idet ejendommen fungerede som administrationsbygning og oplagsplads for  

 selskabet.
Såvel skatteyderen som selskabet var blevet næringsbeskattet ved  

 salg af ejendomme.
P.g.a. alvorlig sygdom påtænkte skatteyderen at sælge sin  

 halvdel af nævnte ejendom. Østre Landsret lagde til grund, at erhvervelsen og  

 bebyggelsen af ejendommen fandt sted for at kunne drive  

 entreprenørvirksomheden fra denne ejendom i stedet for som hidtil fra 2  

 ejendomme, der havde fungeret som henholdsvis administrationsbygning og  

 oplagsplads.
Henset til at salget alene var begrundet i skatteyderens  

 alvorlige sygdom, der gjorde ham ude af stand til at deltage i driften, fandt  

 landsretten herefter, at erhvervelsen og senere salget af halvdelen af  

 ejendommen ikke kunne anses som et led i skatteyderens næringsvirksomhed.
 ØLD af 30. jan. 1984, skd. 70.481. Tømrermester ikke anset  

 indkomstskattepligtig af avance ved salg af værkstedsbygning, opført til og  

 benyttet i hans tømrervirksomhed i 4½ år.
TOLD*SKAT Nyt, 1991.14.772 (ØLD) (TfS 1991,300). Et selskab havde opført  

 en lagerbygning, der solgtes til et søsterselskab og efter salget udlejedes  

 til og benyttedes af selskabet.
Salget kunne ikke henføres til selskabets  

 næringsvirksomhed, da virksomheden trods selskabets formålsparagraf ikke  

 havde omfattet handel med fast ejendom.
At øvrige selskaber indenfor samme  

 koncern var næringsdrivende med fast ejendom kunne ikke føre til andet  

 resultat.
ØLD af 12. okt. 1981, skd. 63.359. En skatteyder, der primært drev  

 virksomhed med køb og salg af møntvaskerier og -renserier, blev anset  

 skattepligtig af en fortjeneste ved salg af en ideel anpart af den ejendom,  

 hvori renseriet var beliggende, idet ejendommen alene var erhvervet som led i  

 købet af renseriet samme sted.
Fortjenesten fandtes på denne baggrund opnået  

 som et led i den pågældendes næring.
SKAT 1990.10.748 (VLD) (TfS 1990,433). En arkitekts salg af hotel efter 7  

 års ejertid blev anset for sket i næring.
Der havde indtil købstidspunktet  

 været tale om omfattende næring med fast ejendom.
Ved købet indgik 6  

 rækkehuse i handelen.
Hoteldrift forelå kun i begrænset omfang.
Landsretten  

 anså ikke næringsformodningen for afkræftet, idet det måtte antages, at  

 muligheden for videresalg med fortjeneste havde indgået som et blandt flere  

 motiver til erhvervelsen af hotellet.
E.J.4.1.6.2 Egen bolig En ejendom, som har været den næringsdrivendes private bolig igennem en  

 årrække, vil kunne udskilles fra omsætningsformuen.
Den ledende dom på  

 området, UfR 1967.258H (skd. 3.84), er kommenteret af Trolle i UfR 1967.255B.  

 Det anføres i kommentaren, at man af dommen vel kan udlede, at en håndværker,  

 der til vanlig pris køber eller bygger et hus til sig selv og først afhænder  

 det efter en halv snes års forløb, i almindelighed ikke vil være  

 indkomstskattepligtig af avancen.
Herefter har man i tidligere praksis  

 opstillet en forhåndsformodning for næring, hvis den private bolig sælges  

 efter mindre end 10 års beboelsestid.
I visse tilfælde er kravet om 10 års  

 beboelse dog fraveget, jf.
Helkett, 16. udg., side 527, og de nedenfor nævnte  

 domme.
HD af 27. jun. 1985 (skd. 76.813): En murermester blev ikke beskattet af  

 avancen ved salg af en beboelsesejendom efter 6 års ejertid og 5 års  

 beboelsestid, idet den pågældende ved erhvervelsen af grunden og opførelsen  

 af huset havde til hensigt at anvende ejendommen som en varig bolig for sig  

 og sin familie, hvilket efter forholdene på erhvervelsestidspunktet ikke  

 kunne anses for urealistisk.
Se også HD af 7. jun. 1985 (skd. 76.781), hvor  

 en ejendomsmægler ikke blev næringsbeskattet af avancen ved salg af et  

 parcelhus efter 5 års ejertid, selv om den pågældende forud for erhvervelsen  

 havde påbegyndt næring ved køb og salg af udlejningsejendomme, der blev  

 opdelt og solgt i ejerlejligheder.
 HD af 22. jan.1985 (skd. 73.327). Næringsformodningen blev ikke anset for  

 afkræftet ved salg af en ejendom, der havde været benyttet til egen beboelse  

 i ca. 2½ år.
Skat 1987.4.256 (HD) (TfS 1987,115). Ejendomshandler blev beskattet af  

 fortjeneste ved salg i 1979 af privat beboelsesejendom efter 4½ års  

 beboelses-tid.
Skatteyderens virksomhed, der omfattede såvel  

 kommissionshandel som handel med egne ejendomme og pantebreve samt nybyggeri,  

 blev oprindeligt drevet i selskabsform, men siden blev kommissionshandelen  

 udskilt som personlig virksomhed, medens den øvrige virksomhed fortsattes i  

 et nystiftet anpartsselskab.
Retten lagde bl.a. vægt på, at skatteyderen på  

 tidspunktet for erhvervelsen af ejendommen havde erhverv som ejendomshandler  

 og også i øvrigt drev virksomhed på ejendomsmarkedet gennem det af ham  

 dominerede selskab, samt at han siden 1963 havde ejet 3 familieboliger.
TfS 1995, 387 (HD). En ejendomsmæglers fortjeneste ved salg af et  

 parcelhus, som han havde erhvervet i 1981 og beboet i ca. 4½ år, blev  

 beskattet som næringsindkomst.
Skatteyderen drev på købstidspunktet  

 ejendomsmægler-virksomhed som personligt firma.
Han havde derudover  

 tilknytning til ejendomsmarkedet gennem flere selskaber, navnlig et selskab,  

 der i årene før og efter 1981 erhvervede og videresolgte et stort antal  

 ejendomme, herunder adskillige parcelhusgrunde og parcelhuse.
Ejendommen blev erhvervet af selskabet som ufyldestgjort panthaver og  

 videresolgtes samme år til skatteyderen.
Denne havde senest - i et års tid -  

 boet som lejer i en ejendom, som selskabet havde taget tilbage efter en  

 misligholdelse.
Efter købet beholdt skatteyderen den parcelhusgrund, han  

 havde købt i 1976 med henblik på opførelse af en bolig for familien.  

 Ejendommen blev solgt til en kunde i ejendomsmæglervirksomheden, der under  

 besøg på ejendommen i forbindelse med underskrift på en slutseddel erklærede,  

 at han hellere ville købe den omhandlede ejendom.
Herefter flyttede  

 skatteyderen som lejer hos selskabet ind i et parcelhus, som var blevet  

 opført af selskabet, efter at det i 1983 havde overtaget den pågældende  

 byggegrund.
 TOLD*SKAT Nyt, 1991.10.533 (ØLD) (TfS 1991,204). Næringsformodningen blev  

 ikke anset for afkræftet ved salg af en ejendom efter 15 år.
 Ejendommen var opført med henblik på egen beboelse, men havde aldrig været  

 beboet af skatteyderen.
TfS 1994, 650 (VLD). En kloakmester købte i 1972 et areal beliggende i  

 bymæssig bebyggelse.
Han udstykkede og byggemodnede arealet.
Han solgte nogle  

 af de udstykkede grunde i ubebygget stand og andre med parcelhuse, han havde  

 opført.
Den ene af grundene beholdt han, idet han oplyste, at han agtede at  

 anvende den til bolig.
I 1986 opgav han dog at etablere bolig på grunden og  

 solgte denne.
Landsretten fandt, at det efter det oplyste om hans  

 byggevirksomhed og køb og salg af faste ejendomme måtte lægges til grund, at  

 også anskaffelsen af det i sagen omhandlede areal var sket som led i  

 næringsvirksomhed, og at denne salgshensigt ikke senere var opgivet.
 Om nægtet fradrag for tab, se Skat 1990.10.747 (HD) (TfS 1990,401), Skat  

 1990.3.214 (LSR) (TfS 1990,151), TOLD*SKAT Nyt, 1991.11.577 (VLD) (TfS  

 1991,247), TfS 1996, 421 (VLD) samt TfS 1996,726 (ØLD).
 Sidstnævnte dom er appelleret.
E.J.4.1.6.3 Købs-/salgsårsag Købsformål og salgsårsag tillægges normalt ikke vægt ved bedømmelsen af,  

 om en ejendom kan holdes uden for næringsbeskatning.
Personlige forhold, som  

 sygdom, økonomiske vanskeligheder og trivselsproblemer berettiger således  

 efter praksis ikke hertil.
Se dog VLD af 8. aug. 1980 (skd. 56.82).
E.J.4.1.7 Betydning af erhvervelsesmåden E.J.4.1.7.1 Erhvervelse ved gave Når erhvervelsen er sket som en ren gave, d.v.s. at der intet vederlag er  

 betalt, må næring normalt anses for udelukket.
Hvor der sker en  

 gaveoverdragelse af et allerede ved overtagelsen tilrettelagt  

 udstykningsforetagende, - som erhververen fortsætter - beskattes fortjenesten  

 ved salgene dog ud fra et næringssynspunkt.
Overdragelse af fast ejendom sker normalt ikke som ren gave, men som  

 blandet køb og gave.
Blandet køb og gave foreligger, hvor erhververen betaler  

 et kontant beløb, påtager sig en gældsforpligtelse, eller, hvor indestående  

 prioriteter overtages.
I disse tilfælde må det ud fra en helhedsvurdering af  

 forholdet omkring købet og salget afgøres, hvorledes ejendommen er erhvervet.  

 Se HD af 11. jan. 1982 (skd. 61.167) og HD af 15. maj 1985 (skd. 75. 680),  

 der vedrørte det nu ophævede spekulationsbegreb, samt lsr. 1980.149.
 E.J.4.1.7.2 Erhvervelse ved arv mv.
 Hvis afdøde var næringsdrivende og et bo skiftes privat eller offentligt,  

 vil den efterlevende ægtefælle eller en arving blive beskattet ud fra et  

 næringssynspunkt, hvis der er sket succession, eller en udstyknings- eller  

 ejendomshandlervirksomhed o.l. fortsættes.
I TfS 1996, 775 (VLD) blev to brødre anset for næringsdrivende med hensyn  

 til fortjeneste opnået ved salg af ejerlejligheder.
Andelene af ejendommene  

 var erhvervet ved udlæg uden skattemæssig succession fra faderens dødsbo.  

 Faderen havde erhvervet ejendommene i interessentskab med personer med nær  

 tilknytning til byggebranchen, der som led i deres erhverv havde deltaget i  

 opførelsen af byggeriet.
Interessentskabet havde oprindeligt til formål bl.a.  

 at sælge fast ejendom.
Formålsbestemmelsen ændredes senere, således at salg  

 af ejendomme ikke indgik heri, men interessentskabet fortsatte i realiteten  

 med bl.a. udstykning og salg af ejerlejligheder i betydeligt omfang.  

 Brødrene, der var indgået i denne virksomhed, havde deltaget aktivt i driften  

 og havde over en årrække medvirket til et fortsat betydeligt frasalg af  

 ejerlejligheder.
De ansås herefter for næringsdrivende.
Det bemærkes, at hvis arvingen ved arveudlæg uden succession indtræder i  

 en bestående nærinsvirksomhed med handel med fast ejendom, skal der ske  

 beskatning af arvingens andel af fortjenester ved de salg af ejendomme, som  

 sker efter arveudlægget, idet der i boet kun er gjort op med de i aveladerens  

 navn foretagne salg af ejendomme, jf.
Skat 1987.6.400 (ØLD) (TfS 1987, 237).
 Der sker altid succession, når en efterlevende ægtefælle overtager boet  

 til hensidden i uskiftet bo mv.. Ægtefællens fortjeneste ved salg af  

 næringsejendomme vil således blive beskattet som personlig indkomst.
 Om muligheden for at afkræfte næringsformodningen henvises til E.J.4.1.5.
 Om udlæg fra dødsboer, se LVB.
E.J.4.1.7.3 Erhvervelse fra ægtefælle Hvis en person overdrager en ejendom til en samlevende ægtefælle, udløses  

 der ikke beskatning.
Til gengæld indtræder den modtagende ægtefælle i den  

 overdragende ægtefælles skattemæssige stilling med hensyn til  

 anskaffelsestidspunkt og anskaffelsessum, ligesom den modtagende ægtefælle  

 ved salg også vil være omfattet af næringsformodningen.
Er ejendommen erhvervet ved skifte i anledning af separation eller  

 skilsmisse, indtræder den modtagende ægtefælle på samme måde som ovenfor i  

 den overdragende ægtefælles stilling med hensyn til anskaffelsestidspunkt og  

 anskaffelsessum.
Ved overtagelsen må der i hvert tilfælde træffes afgørelse  

 om, hvorvidt erhvervelsen er sket i næringsøjemed.
E.J.4.1.7.4 Erhvervelse på tvangsauktion Erhvervelse på tvangsauktion vil normalt være uden betydning for  

 afgørelsen af, om en ejendom kan anses for anskaffet som led i  

 næringsvirksomhed, se HD af 22. mar. 1982 (skd. 61.212).
E.J.4.1.7.5 Betaling for vareleverance Når en ejendom er erhvervet som led i næringen på den måde, at den er  

 modtaget som betaling for vareleverancer, beskattes fortjenesten ved salg som  

 personlig indkomst, lsr. 1967.116.
E.J.4.1.7.6 Erhvervelse ved udnyttelse af købe- eller forkøbsret Ved salg af en ejendom, som er erhvervet ved udnyttelse af køberet (eller  

 forkøbsret), er det afgørende, om selve udnyttelsen af retten, dvs.  

 erhvervelsen af ejendommen, er sket som led i næringsvirksomhed, medens  

 forholdene omkring erhvervelsen af køberetten er uden betydning.
Om  

 beskatning af køberet mv., se E.J.5.2.
E.J.4.1.8 Andre afståelser end salg SL § 5a nævner kun salg af fast ejendom.
I praksis beskattes dog også  

 fortjeneste fremkommet ved anden afståelse som personlig indkomst.
Fortjeneste ved tvangsafståelse samt ved udbetaling af skades- eller  

 ekspropriationserstatning beskattes som personlig indkomst.
Om  

 ekspropriation, se HD af 22. mar. 1982 (skd. 61.212).
 Hvis erstatningssummen imidlertid fuldt ud i umiddelbar tilknytning til  

 udbetalingen anvendes til genopførelse af den skadede ejendom, sker der ikke  

 beskatning, se TfS 1996, 228 (LSR).
 Fortjeneste ved mageskifte, hvor der foreligger næring, beskattes som  

 personlig indkomst, og den særlige mageskifteregel i EBL kan ikke anvendes.
 Hvis en ejendom, som er erhvervet som led i næring, bortgives, beskattes  

 en urealiseret fortjeneste ved gaveoverdragelsen som personlig indkomst, ØLD  

 af 2.nov.1965 og lsr. 1968.23.
E.J.4.2 Opgørelse af den skattepligtige fortjeneste Udgangspunktet for opgørelsen af den skattepligtige fortjeneste (eller  

 tabet) er forskellen mellem afhændelsessummen og anskaffelsessummen.
Der  

 tages udgangspunkt i de nominelle værdier i modsætning til EBL's  

 kontantværdier.
Anskaffelsessummen for en ejerlejlighed, som er udstykket efter  

 erhvervelsen, må opgøres på grundlag af den samlede anskaffelsessum for hele  

 ejendommen og fordeles på de enkelte lejligheder efter et konkret skøn over  

 forholdene på anskaffelsestidspunktet.
Fordelingstal eller arealstørrelse vil  

 dog i de fleste tilfælde kunne anvendes som fordelingsgrundlag, lsr.  

 1973.124.
 Hvis der har været afskrevet på ejendommen, skal afskrivningerne  

 fratrækkes anskaffelsessummen, lsr. 1963.117 og 1969.121. Er der tale om  

 bygninger på lejet grund (afskrevet efter AL eller SL), skal genvundne  

 afskrivninger beskattes som personlig indkomst, hvis bygningerne er erhvervet  

 som led i næring.
 Obligationer, som indgår i vederlaget for en ejendom, medregnes ved senere  

 ejendomsafståelse til anskaffelsessummen med kursværdien på det tidspunkt,  

 hvor de blev overdraget til sælgeren, lsr. 1981.32.
 Tidligere beskattet værdi af eget arbejde og mestersalær medregnes i  

 anskaffelsessummen.
Frigørelsesafgift, der i henhold til lov om frigørelsesafgift mv. af fast  

 ejendom er pålagt sælgeren i hans ejertid, fradrages ved opgørelsen af  

 fortjeneste eller tab, LL § 4A.
Dette gælder dog ikke, hvis  

 frigørelsesafgiften er bortfaldet eller tilbagebetalt, jf. afsnit E.J.3.3.
 Den fortjeneste, der skal beskattes, er nettoudbyttet af handlen.  

 Skatteyderen kan derfor fratrække samtlige udgifter vedr. den solgte ejendom,  

 f.eks. alle udgifter ved køb og salg, såsom advokatudgifter,  

 udstykningsomkostninger, stempelgebyrer, herunder også anmeldelsesafgiften  

 ved opdeling af en ejendom i ejerlejligheder, jf. stempelloven § 45A, den  

 særlige 5 pct. afgift ved førstegangsoverdragelser af ejerlejligheder, jf.  

 lov nr. 243 af 4. juni 1982, eller landinspektørudgifter mv. (lsr. 1973. 124)  

 samt forbedringsudgifter.
 Skatteydere, som erhvervsmæssigt opfører eller erhverver ejendomme til  

 salg, kan kun henføre kurstab ved prioritering til en ejendoms skattemæssige  

 anskaffelsessum i det omfang, låneprovenuet svarer til den del af ejendommens  

 anskaffelsessum, som ikke er berigtiget ved overdragelse af prioriteter.
 Kurstab/kursgevinst ved ny- eller omprioritering i ejertiden får - i det  

 omfang lånene overtages af køber som led i overdragelsesvilkårene -  

 indflydelse på avanceopgørelsen, idet eventuelle kurstab tillægges  

 anskaffelsessummen, og eventuelle kursgevinster fradrages i  

 anskaffelsessummen.
Hvis en næringsdrivende med hensyn til fast ejendom indfrier de offentlige  

 lån i en ejendom med obligationer erhvervet til en lavere kurs end pari, skal  

 den opnåede kursgevinst, dvs. forskellen mellem køberkursen på  

 indfrielsestidspunktet og pari, fradrages i ejendommens anskaffelsessum ved  

 et senere salg af ejendommen.
Er den næringsdrivende samtidig næringsdrivende  

 med hensyn til obligationer, vil han blive beskattet af eventuel forskel  

 mellem obligationernes anskaffelsesskurs og den på indfrielsestidspunktet  

 gældende køberkurs.Dette gælder for personer.
For så vidt angår selskaber  

 henvises til A.D.2.2.6.
 En næringsdrivende er skattepligtig af den fulde reservefondsudlodning i  

 forbindelse med indfrielse af gamle lån.
Indeksreguleringer af lån i fast ejendom, jf. lov nr. 81 af 17. marts 1982  

 om indeksregulerede realkreditlån, kan ikke fradrages løbende i den  

 skattepligtige indkomst.
Ved opgørelsen af fortjeneste eller tab ved salg  

 skal lånets samlede indeksreguleringer medregnes, herunder indeksreguleringer  

 på afdrag, som sælgeren har præsteret i tiden indtil salget.
Pantebreve, som en skatteyder modtager som delvis betaling af salgssummen  

 for den afhændede ejendom, nedskrives til kursværdien ved opgørelsen af  

 avancen.
Ved kursfastsættelsen tages der hensyn til det almindelige  

 kursniveau, pantebrevets nominelle forrentning, afdragstid og placering i  

 prioritetsrækken.
Kursnedslaget skal fragå i indkomsten det år, hvor  

 fortjenesten (eller tabet) ved salget af ejendommen medtages, også selv om  

 der på dette tidspunkt ikke er taget bestemmelse om de nærmere vilkår for  

 pantebrevene, lsr. 1975.113.
Et selskabs køb af en andel af en større ejerlejlighedsejendom skete med  

 henblik på, at selskabet kunne opnå fortjeneste ved videresalg af  

 ejerlejlighederne.
Ca. 20 pct. af ejerlejlighederne blev solgt straks, og det  

 blev lagt til grund, at skødevilkårene ved selskabets overtagelse af  

 ejendomsanparten var udformet med henblik på, at provenuet af  

 ejerlejlighedssalgene skulle anvendes til finansiering af købet.
Under disse  

 omstændigheder fandtes tab ved kursregulering af sælgerpantebrevene  

 fremkommet ved ejerlejlighedssalgene og gevinst ved delvis indfrielse af  

 nogle af selskabet udstedte gældsbreve til berigtigelse af købesummen at  

 burde opgøres under ét ved indkomstopgørelsen.
Da selskabet havde  

 nedskrevet værdien af sælgerpantebrevene med et beløb, der oversteg de ved  

 købesummens berigtigelse konstaterede kursavancer, var der ikke grundlag for  

 at anse disse som en skattefri formueforøgelse.
Selskabet blev følgelig indkomstbeskattet af kursavancerne ved delvis  

 indfrielse af omhandlede gældsbreve til underkurs, jf.
Skat 1987.4.251 (HD)  

 (TfS 1987,129). Med den af Højesteret anførte begrundelse var der ikke  

 anledning til at tage stilling til, om ejendommen var erhvervet som led i  

 næring eller i spekulationsøjemed, idet resultatet ville være uændret, cfr.  

 landsrettens dom, der statuerede næring.
Det bemærkes endvidere, at  

 synspunktet »sammenhængende kurstab og kursgevinst« formentlig kun  

 kan anvendes, hvor der som i den nævnte sag forelå konkrete holdepunkter for  

 en sådan sammenhæng.
I andre tilfælde kan kursavancer kun beskattes, hvor der  

 foreligger næring.
Indfrielsesgevinsterne på sælgerpantebrevene skal indkomstbeskattes, når  

 skatteyderen er næringsdrivende, jf.
UfR 1972.90H.
 Sælgeren vil være almindelig indkomstskattepligtig af modtagne  

 overskudsandele, udredt som et led i berigtigelsen af købesummen, lsr.  

 1975.135.
Selv om der i en næringsavance er fratrukket kurstab ved prioritering mv.,  

 og sælgeren stadig har obligationerne i behold på salgstidspunktet, kan  

 senere konstaterede fortjenester eller tab ved udtrækning eller salg af  

 obligationerne kun påvirke indkomstopgørelsen, hvis sælgeren endvidere udøver  

 næring ved køb og salg af obligationer, men ikke alene fordi han er  

 næringsdrivende m.h.t. køb og salg af fast ejendom, Skat 1990.1.47 (TfS  

 1990,45). Dette gælder for personer.
For så vidt angår selskaber henvises til  

 A.D.2.2.6.
 Om tidspunktet for konstatering af skattepligtig fortjeneste eller tab  

 henvises til E.J.1.2 . Om beskatning ved dødsfald, se LVB.
 Om succession ved familieoverdragelse i levende live, se E.I.7.
Afhændelsestab - driftstab Skat 1986.1.52 (HD) (TfS 1986,32). Advokats tab ved afholdelse af et  

 aktieselskabs løbende driftsudgifter og indfrielse af dets gældsforpligtelser  

 i forbindelse med opførelse af og salg af et motel hverken anset for et  

 afhændelsestab eller et driftstab, jf.
SL § 5, stk. 1a og § 6, stk. 1a,  

 uanset advokaten som byggeadvokat personligt drev næring med køb og salg af  

 fast ejendom, idet selskabsformen blev anset for bindende for advokaten.
Om  

 driftstab, se nærmere E.A.2.5.
E.J.5 Beskatning efter andre regler E.J.5.1 Overdragelse mellem selskab og aktionær Hvis en skatteyder overdrager en ejendom til et af ham behersket  

 aktieselskab, vil en eventuel overpris være skattepligtig for ham som  

 maskeret udlodning fra selskabet.
På tilsvarende måde kan der tilføres en  

 aktionær en indkomstskattepligtig fordel ved overdragelse fra selskabet til  

 ham til underpris.
Se herom S.F.1.2.3.2.
E.J.5.2 Forkøbs-, købe- og genkøbsret I det følgende gennemgås de skattemæssige konsekvenser af indrømmelse af  

 en forkøbs-, købe- og genkøbsret.
E.J.5.2.1 Forkøbsret En forkøbsret er en ret for en person til at købe en bestemt ejendom, hvis  

 ejeren vil sælge ejendommen.
Ejeren forpligter sig med andre ord til i  

 tilfælde af salg først at tilbyde ejendommen til den, der har forkøbsret til  

 ejendommen.
En aftale om forkøbsret er således ikke en afståelse i lovens forstand.  

 Dette gælder, selv om pris og andet er aftalt allerede på tidspunktet for  

 forkøbsrettens indrømmelse.
Først når ejendommen købes ved udnyttelse af  

 forkøbsretten, foreligger der en overdragelse.
E.J.5.2.2 Køberet En aftale om køberet vedr. en fast ejendom er en forpligtelse for ejeren  

 af ejendommen til at afstå denne til køberettens indehaver, normalt inden for  

 et vist nærmere tidsrum.
En køberetsaftale er derfor heller ikke overdragelse  

 i lovens forstand, idet retten er suspensivt betinget af, at den til  

 køberetten berettigede ønsker at udnytte køberetten.
Først ved køberettens  

 udnyttelse foreligger der en overdragelse.
På en ejendom, erhvervet i 1968, var i 1977 i forbindelse med en  

 forpagtningskontrakt indrømmet en vederlagsfri køberet.
Efter  

 forpagtningskontraktens bortfald i 1982 på grund af misligholdelse, blev en  

 ny køberet til anden side indrømmet i 1983 mod vederlag.
Avancen herved blev  

 ikke beskattet, idet indrømmelsen af køberet i 1977 ikke blev anset for at  

 afbryde klagerens ejertid, Skat 1989.1.80 (TfS 1989,21).
Vederlag for indrømmelse af køberet Modtager den, der giver en anden en køberet til sin ejendom, vederlag  

 herfor, anses dette som et vederlag for påtagelsen af en  

 rådighedsindskrænkning, se E.J.1.1. Fortjenesten skal da beskattes.
Vederlag for overdragelse af køberet Hvis køberetten som sådan overdrages mod vederlag, er dette skattepligtigt  

 for overdrageren, hvis udnyttelse af køberetten og påfølgende salg af  

 ejendommen ville have medført beskatning, Skat 1988.11.685 (TfS 1988,613).
Det er dog en betingelse, at køberetten på overdragelsestidspunktet  

 repræsenterer en økonomisk værdi.
En interessent i et byggefirma overdrog sin  

 andel af køberetten til de resterende parceller i et udstykningsområde til  

 nogle af firmaets kreditorer til fuld afvikling af deres tilgodehavender for  

 en pris af 20.000 kr. pr. parcel.
Landsretten lagde med henvisning til en  

 under sagen afgivet skøns-erklæring til grund, at køberetten efter sit  

 indhold ikke repræsenterede nogen selvstændig økonomisk værdi ved  

 overdragelsen til kreditorerne, hvilket bekræftedes af den senere  

 prisudvikling i området.
Der kunne herefter ses bort fra, at der ved  

 aftalerne med kreditorerne blev fastsat en pris på 20.000 kr. pr. parcel,  

 idet prisfastsættelsen efter det oplyste skete for at nå frem til det beløb,  

 som omtrentligt modsvarede den samlede gældsbyrde og blev opretholdt, efter  

 at den lokale skattemyndighed havde tilkendegivet, at aftalerne ikke ville  

 udløse noget skattetilsvar, VLD af 17. jun. 1985.
Indebærer køberetten en gave Mellem uafhængige parter vil det normalt når der gives en køberet (og når  

 der gives en forkøbsret), være aftalt, at ejendommens handelsværdi på  

 tidspunktet for køberettens udnyttelse skal lægges til grund.
Men selv om  

 aftalen går ud på, at det er handelsværdien på tidspunktet for køberettens  

 indrømmelse, kan det normalt ikke statueres, at der foreligger en gave til  

 køberen, når der er tale om uafhængige parter.
Som eksempel kan nævnes en VLD af 6.12.1978 (skd. 49.103). En enke  

 overdrog den i hendes ejendom beliggende manufakturforretning til en  

 uafhængig trediemand, som samtidig lejede manufakturforretningens lokaler i  

 ejendommen.
Forretningen havde hidtil været drevet af hendes mand og søn, der  

 var afgået ved døden kort tid efter hinanden.
Lejekontrakten indeholdt bl.a.  

 en bestemmelse om, at manufakturhandleren skulle have forkøbsret til  

 ejendommen til en pris, der aldrig måtte overstige 300.000 kr.
Efter at enken  

 i 1975 var afgået ved døden, solgte hendes bo i overensstemmelse med  

 forkøbsretten ejendommen til manufakturhandleren for 300.000 kr.
Landsretten  

 fandt ikke grundlag for at antage, at enken helt eller delvis havde ydet  

 nogen skattepligtig gave.
 Hvis der derimod handles mellem parter, der ikke kan anses for uafhængige,  

 kan der foreligge en gave svarende til differencen mellem den ved køberettens  

 indrømmelse fastsatte pris og den ved køberettens udnyttelse konstaterede  

 handelsværdi.
Det vil være tilfældet, når der er tale om 1) Parter, der befinder sig  

 inden for det normale gavemiljø (nært beslægtede el.lign.). 2) Arbejdstager i  

 forhold til arbejdsgiver, UfR 1977.460 HD (skd. 42.218) og lsr. 1970.101. 3) Aktionær i forhold til selskab og omvendt.
I lsr. 1979.56 erhvervede en fader med 3 sønner, hvoraf den ene endnu var  

 mindreårig, en landbrugsejendom på den måde, at han og de 2 sønner ejede  

 ejendommen i lige sameje, medens den mindreårige fik tilsikret ret til fra  

 sit fyldte 21. år at indtræde som medejer for 1/4 med samme købesum med  

 tillæg af senere fra de 3 samejere tilført kapital.
Den pågældende blev  

 myndig i 1969, men udnyttede først køberetten i 1972. Lsr fandt, at der ikke  

 ved den oprindelige aftale var tale om en »normal« gensidig  

 bebyrdende retshandel.
 Forskellen mellem ejendommens værdi ved køberettens udnyttelse og det for  

 ejendommen ydede vederlag blev herefter betragtet som en gave til køberen.
Endvidere kan nævnes ØLD af 15.3.1979 (skd. 50.207), hvor en økonomisk  

 fordel ved udnyttelse af en køberet ikke blev anset for  

 indkomstskattepligtig, hverken som arbejdsvederlag eller som gave.
Forholdet  

 var det, at et ældre ægtepar, hvor hustruen var svagelig, i 1964 gav et  

 ægtepar en køberet til deres villa til handelsværdien i 1964, idet køberetten  

 dog først kunne udnyttes ved sælgerægteparrets død eller fraflytning.  

 Indehaverne af køberetten solgte deres eget parcelhus og flyttede ind i en  

 lejlighed i den omhandlede villa på normale lejevilkår, idet aftalen bl.a.  

 gik ud på, at hustruen, der var sygehjælper, skulle yde det ældre ægtepar  

 pleje, hushjælp mv. mod normal betaling, i hvilken anledning hun opsagde sin  

 hidtidige deltidsstilling.
Vederlag for opgivelse af køberet Modtager den til køberetten berettigede et vederlag for at opgive denne  

 ret, kan et sådant vederlag normalt ikke indkomstbeskattes.
Hvis retten kan  

 anses erhvervet som led i næring, bliver der dog tale om beskatning som  

 personlig indkomst i medfør af SL §§ 4 og 5 a.
Endvidere vil der blive tale  

 om indkomstbeskatning i de tilfælde, hvor en udnyttelse af køberetten ville  

 have medført indkomstbeskatning.
Se til eksempel Skat 1988.11.685 (TfS 1988,  

 613), hvor en lejers opgivelse af sin køberet for at muliggøre salg direkte  

 til en køber, men efter aftale mellem denne og lejeren, blev sidestillet med  

 udnyttelse af køberetten.
 En erstatning for retsstridig krænkelse af en tilsagt forkøbsret til en  

 fast ejendom kunne ikke anses som fortjeneste ved ejendomssalg eller ved  

 afståelse af retten i henhold til udbytte-, forpagtnings- eller lejekontrakt,  

 lsr. 1976.137.
E.J.5.2.3 Genkøbsret Hvis sælgeren af en ejendom betinger sig en genkøbsret, skal denne  

 behandles efter samme retningslinier som en køberet.
Som eksempel kan anføres lsr. 1979.169, hvor en skatteyders nu afdøde mand  

 i 1962, da han var direktør i et selskab, havde solgt sin villa til  

 aktieselskabet med en klausul om, at han i de første 20 år havde en  

 tilbagekøbsret til ejendommen for samme beløb.
Direktøren ejede 1/3 af  

 selskabets aktiekapital, og for salgsprovenuet erhvervede han yderligere 15%  

 af aktiekapitalen ved at købe halvdelen af sin søsters aktier.
I 1972  

 udnyttede skatteyderen tilbagekøbsretten.
Skatteyderen blev anset for  

 indkomstskattepligtig af den økonomiske fordel, der udgjorde forskellen  

 mellem overdragelsessummen og handelsværdien på tidspunktet for tilbagekøbet.
 Hvis genkøbsretten afstås til køberen af ejendommen imod et vederlag,  

 betragtes vederlaget (for opgivelse af genkøbsretten) som yderligere vederlag  

 for ejendommen.
E.J.5.2.4 Frikøb for hjemfaldsforpligtelse Beløb, der betales for frikøb af hjemfaldsforpligtelse, betragtes som  

 yderligere vederlag for ejendommen og kan tillægges anskaffelsessummen.* Se også E.C om afskrivning.
E.J.5.3 Yderligere vederlag Hvis sælgeren af en fast ejendom forbeholder sig at få del i avancen ved  

 købers senere salg af ejendommen, skal et sådant yderligere vederlag  

 beskattes hos den oprindelige ejer i modtagelsesåret, når denne blev  

 beskattet med personlig indkomstskat af fortjenesten ved salget af  

 ejendommen.
Blev fortjenesten i sin tid beskattet efter EBL, skal der  

 foretages en ny opgørelse af indkomsten, se afsnit E.J.2.8 foran.
Der kan også foreligge en aftale om, at trediemand skal have del i  

 fortjenesten ved ejendommens senere salg.
I så fald er vederlaget den  

 oprindelige ejer uvedkommende, men skal beskattes hos modtageren i det år,  

 fortjenesten konstateres.
E.J.5.4 Jordforekomster Ved salg eller delsalg af en ejendom, hvorpå der er fundet moler, grus,  

 tørv eller lignende, behandles disse forekomster skattemæssigt som en del af  

 den faste ejendom.
Et evt. vederlag for forekomsterne indgår som en del af  

 afståelsessummen for den faste ejendom.
Fortjenesten beskattes således efter  

 reglerne i EBL eller som personlig indkomst, hvis ejendommen er erhvervet som  

 led i næring.
 En evt. merpris, som opnås på grund af jordforekomster, er derimod ikke i  

 øvrigt skattepligtig som personlig indkomst, idet forholdet ikke anses som  

 salg af et varelager under ét, UfR 1954.511 H og lsr. 1962.114. Dette  

 gælder, selv om skatteyderen har købt ejendommen med det formål at udnytte de  

 på ejendommen værende jordforekomster, lsr. 1971.37 og 1957.22.
Udlejer eller bortforpagter ejeren retten til at udvinde forekomster,  

 anses dette for afståelse af en andel af den faste ejendom.
Vederlaget  

 beskattes derfor efter EBL, hvad enten betaling sker med et engangsbeløb  

 eller løbende i takt med indvindingen.
I en bindende forhåndsbesked, TOLD*SKAT Nyt 1993.10.498 (TfS 1993, 269),  

 er salg af en del af en landbrugsejendom med klausul om, at arealet skulle  

 tilbageføres til en landbrugsejendom efter endt udnyttelse, blevet anset for  

 omfattet af EBL.
De særlige vilkår i skødet, herunder at der skulle ske en  

 efterfølgende regulering af prisen under hensyn til de udgravede grusmængder,  

 kunne ikke bevirke, at der ikke var tale om en endelig overdragelse af  

 ejendommen.
 Erstatningsbeløb, der udredes til ejeren af en ejendom i anledning af, at  

 der for en længerevarende periode nedlægges forbud mod fortsat udnyttelse af  

 ejendommens råstoffer, såsom sten, grus osv., er omfattet af  

 fritagelsesbestemmelsen i EBL § 11, da forbudet anses som ekspropriation af  

 middelbare rettigheder over fast ejendom, skd. 60.33. Ydes et tilsvarende  

 beløb til en forpagter af ejendommen, er erstatningen vederlag for opgivelse  

 af retten ifølge en lejekontrakt eller lign.og beskattes efter de herom  

 gældende regler, se E.I.4.2.1.
 Se endvidere E.E.2.3 og E.E.3.5.
E.J.6 Ejerlejlighedsbeskatningsloven E.J.6.1 Indledning Reglerne om beskatning af fortjeneste ved førstegangsafståelse af visse  

 ejerlejligheder mv. fremgår af.*lovbek. nr. 842 af 14. nov. 1997* (i det  

 følgende kaldet ELBL). Reglerne, der har virkning for afståelse af  

 ejerlejligheder, hvor lejeforholdene er ophørt den 12. feb. 1986 eller  

 senere, er nærmere omtalt i skd.cirk. nr. 20 af 2. dec. 1986. I øvrigt  

 henvises til bek. nr. 829 af 2. dec. 1986 om afgivelse af oplysninger om  

 udlejede og afståede ejerlejligheder.
 ELBL indeholder endvidere en konsekvensændring i lov om beskatning af  

 fortjeneste ved afståelse af fast ejendom (EBL), idet beskatningen efter EBL  

 ophæves for de ejerlejligheder, der omfattes af ELBL.
 ELBL vedrører alene beskatning af fortjeneste ved afståelse af  

 ejerlejligheder, der ikke er erhvervet som led i den skattepligtiges næring.
 Hvis betingelserne for beskatning ifølge ELBL ikke er opfyldt, kan der  

 blive tale om beskatning i medfør af reglerne i EBL.
 ELBL omfatter fortjeneste ved afståelse af visse ejerlejligheder, der er  

 beliggende i bygninger, hvis opførelse er påbegyndt senest den 1. jul. 1966.
 Endvidere skal lejlighederne være udstykket som ejerlejligheder inden den  

 12. feb. 1986, jf. lovens § 1, stk. 2.
 Det er desuden en betingelse for eventuel beskatning, at lejlighederne har  

 været udlejet helt eller delvis til beboelse den 11. feb. 1986. Lejligheder,  

 der udelukkende har været udlejet til andet formål end beboelse, er ikke  

 omfattet af lovens bestemmelser, jf. lovens § 1, stk. 2.
Reglerne i ELBL finder anvendelse ved afståelse af ejerlejligheder, der  

 tilhører juridiske eller fysiske personer, der er fuldt eller begrænset  

 skattepligtige her til landet.
Reglerne omfatter også afståelse af  

 ejerlejligheder i udlandet, når sådanne ejerlejligheder tilhører fysiske  

 eller juridiske personer, der er fuldt skattepligtige her i landet.
*Vedrørende reglerne for dødsboers afståelser af ejerlejligheder og  

 fortjeneste ved afståelse af ejerlejligheder, som er udlagt fra et dødsbo,  

 henvises til LVB.* Efter lovens § 1, stk. 3, indtræder skattepligten på det tidspunkt, hvor  

 det lejeforhold, der bestod den 11. feb. 1986, ophører.
Tidspunktet for  

 lejlighedens afståelse er uden betydning for skattepligtens indtræden.  

 Skatten beregnes dog først og forfalder til betaling, når lejligheden afstås.
E.J.6.2 5-årsreglen Efter lovens § 1, stk. 4, indtræder skattepligt , når der i en periode på  

 indtil 5 år forud for lejeforholdets ophør i den lejlighed, der afstås, er  

 ophørt lejeforhold i 5 andre af den skattepligtiges ejerlejligheder. 5-års  

 perioden regnes tilbage i tiden og begynder 5 år forud for det tidspunkt,  

 hvor lejeforholdet i den aktuelle lejlighed ophører. 5-års perioden begynder  

 dog tidligst den 12. feb. 1986.
 Ved opgørelsen af antal ejerlejligheder, hvis nuværende lejeforhold er  

 ophørt i en 5-års periode, medregnes ophørte lejeforhold i alle den  

 skattepligtiges ejerlejligheder, der opfylder betingelserne i lovens § 1,  

 stk. 2. Ophør af lejeforhold i ejerlejligheder, der er erhvervet som led i  

 den skattepligtiges næring, medregnes ikke ved opgørelsen af antal ophørte  

 lejeforhold efter § 1, stk. 4, jf. lovens § 1, stk. 6.
Sameje Hvis en skattepligtig ejer eller har ejet ejerlejligheder i sameje med  

 andre, f.eks. i form af et interessentskab, medregnes antallet af ophørte  

 lejeforhold i de pågældende ejerlejligheder ved opgørelsen af antal ophørte  

 lejeforhold hos den skattepligtige efter lovens § 1, stk. 4.
Eksempel En skattepligtig ejer 9 lejligheder, der alle var udlejede den 11. feb.  

 1986 og som i øvrigt opfylder betingelserne i lovens § 1, stk. 2.
 Antal ophørte lejeforhold i en 5-års periode samt beskatning af  

 fortjenesten ved afståelse af hver af lejlighederne efter det pågældende  

 lejeforholds ophør fremgår af nedenstående oversigt:
E.J.6.3 Hvornår er der tale om ophør Et lejeforhold anses for ophørt på det tidspunkt, hvor lejeren eller  

 udlejeren har givet meddelelse om opsigelse eller ophævelse af lejemålet  

 efter lejelovgivningens regler herom, jf. lovens § 1, stk. 5.
Efter lejelovens §§ 75-78 har en lejers ægtefælle/samlever eller et  

 husstandsmedlem under visse betingelser ret til at fortsætte et lejeforhold,  

 hvorfor lejeforholdet i disse situationer ikke anses for ophørt i relation  

 til ELBL.
 Når en lejer af en lejlighed bytter lejlighed med en ejer eller lejer af  

 en anden lejlighed eller selvstændig beboelse, anses lejeforholdet heller  

 ikke for ophørt.
 Ophører lejeforholdet ved lejerens død, anses det for ophørt på  

 tidspunktet for dødsfaldet.
Et lejeforhold, der ophører i en funktionærbolig, medregnes ikke ved  

 opgørelsen af antal ophørte lejeforhold efter § 1, stk. 4, når lejligheden  

 efter lejeforholdets ophør genudlejes som funktionærbolig.
Lejeforholdet i en  

 funktionærbolig anses først for ophørt på det tidspunkt, hvor lejligheden  

 anvendes til andet formål.
Skattepligten efter § 1, stk. 3, indtræder på det  

 tidspunkt, hvor det nævnte lejeforhold anses for ophørt.
 Tidsbegrænsede lejeforhold, der er indgået før lovens ikrafttræden (12.  

 feb. 1986), anses for ophørt ved udløbet af den aftalte lejeperiode.
 Når en ejer af en udlejet ejerlejlighed overdrager lejligheden til den  

 hidtidige lejer, som lejligheden var udlejet til den 11. feb. 1986, eller til  

 lejerens ægtefælle, anses lejeforholdet ikke for ophørt i lovens forstand.
Tagetagen i en større ejerlejlighedsejendom var opdelt i 2  

 ejerlejligheder, der igen var opdelt i en række selvstændigt udlejede  

 værelser.
I forbindelse med en af brandmyndighederne påkrævet modernisering  

 af tagetagen begæredes bindende forhåndsbesked om, hvorvidt opsigelse af  

 samtlige lejere i alle værelser, opdeling af tagetagen i 3 ejerlejligheder og  

 herefter udlejning af disse ville blive anset for ophør af lejemål i ELBL's  

 forstand.
 Ligningsrådet besvarede spørgsmålet bekræftende f.s.v.a. opsigelse af  

 værelseslejemålene i de 2 eksisterende ejerlejligheder, men fandt, at den  

 nyudstykkede tredje ejerlejlighed ikke var omfattet af loven, idet den var  

 udstykket efter den 12. feb. 1986.
E.J.6.4 Hovedaktionærer I lovens § 3 er fastsat særlige regler for opgørelsen af antal ophørte  

 lejeforhold for en skattepligtig, der dels selv har ejerlejligheder, dels  

 ejer 25% eller mere af aktiekapitalen eller har indflydelse som omhandlet i*  

 ABL § 11. stk. 2-4*, som har ejerlejligheder.
 Når et lejeforhold ophører i en af den skattepligtiges egne  

 ejerlejligheder, skal den pågældende ved anvendelse af 5-års reglen i § 1,  

 stk. 4, medregne dels ophørte lejeforhold i egne ejerlejligheder, dels  

 lejeforhold, der er ophørt i det pågældende selskabs ejerlejligheder, ved  

 afgørelse af, om der indenfor de sidste 5 år er ophørt mere end 5 lejeforhold  

 i aktionærens ejerlejligheder.
 Derimod skal selskabet ikke ved opgørelsen af antal ophørte lejeforhold i  

 selskabets lejligheder inden for en 5-års periode medregne ophørte  

 lejeforhold i ejerlejligheder tilhørende den skattepligtige .
E.J.6.5 Ægtefæller Ved opgørelsen af antal ophørte lejeforhold efter § 1, stk. 4, skal en  

 gift person medregne lejeforhold, der er ophørt i ægtefællens  

 ejerlejligheder, indenfor en 5-års periode, jf. lovens § 4. Dette gælder,  

 uanset om ægtefællerne har været gift i hele den 5-års periode, der lægges  

 til grund.
Reglen gælder kun for samlevende ægtefæller, jf.
KSL § 4. Derimod  

 skal lejeforhold, der er ophørt i en tidligere ægtefælles ejerlejligheder,  

 ikke medregnes.
 I medfør af bestemmelsen i KSL § 26 B anses overdragelser mellem  

 samlevende ægtefæller ikke for afståelse.
*Vedrørende en længstlevende ægtefælles indtræden i dødsboets  

 skattemæssige stilling henvises til LVB.* E.J.6.6 Dødsboer *Der henvises til LVB vedrørende reglerne for et dødsbos afståelse og  

 udlæg mv. af en ejerlejlighed.* E.J.6.7 Opgørelse af fortjenesten Efter lovens § 1 medregnes fortjenesten ved opgørelsen af den  

 skattepligtige indkomst.
 For en skattepligtig person medregnes fortjenesten ved opgørelsen af den  

 personlige indkomst.
Fortjenesten opgøres på samme måde som fortjeneste ved afståelse af  

 ejerlejligheder som led i den skattepligtiges n æring.
Fortjenesten opgøres  

 som forskellen mellem den nominelle afståelsessum med fradrag af  

 salgsomkostninger og den nominelle anskaffelsessum med tillæg af  

 anskaffelsesudgifter og eventuelle forbedringer m.m.
 Sælgerpantebreve, som den skattepligtige modtager til hel eller delvis  

 berigtigelse af afståelsessummen, omregnes til kontantværdi.
 Dog skal kursgevinst på modtagne sælgerpantebreve ikke medregnes ved  

 indkomstopgørelsen, hvis de opfylder kravene til mindsterente, jf. § 7 i KGL.
Dette gælder for personer.
For så vidt angår selskaber henvises til  

 A.D.2.2.6.
Er der afskrevet på ejerlejligheden, formindskes anskaffelsessummen med de  

 faktisk foretagne afskrivninger.
Fortjenesten opgøres i disse tilfælde på  

 samme måde som for næringsejendomme, hvorpå der er foretaget skattemæssige  

 afskrivninger, dvs. som forskellen mellem afståelsessummen og bygningens  

 nedskrevne værdi.
 Tab ved afståelse af en ejerlejlighed kan ikke fradrages ved  

 indkomstopgørelsen, jf. lovens § 2, stk. 2.
E.J.7 Timeshare E.J.7.1 Indledning Timeshareordningerne går i princippet ud på at udbyde brugen af  

 ferielejlighed mv., i bestemte uger af året.
Konstruktionerne af forholdet  

 mellem udbyderne - selve projektet - og køberne er imidlertid højst  

 forskellige fra det ene projekt til det andet.
I nogle af ordningerne erhverver køberen skøde for en andel af f.eks. en  

 ferielejlighed.
I andre ordninger er brugsretten knyttet til ejerskab af  

 aktier i det selskab, som ejer selve det benyttede objekt.
Endvidere er der  

 ordninger, hvor der er tale om køb af en brugsret, der i de fleste henseender  

 minder om egentlig »udlejning«, dvs. uden skøde, aktier mv.
Udover  

 disse hovedgrupper, findes der arrangementer i grænseområder mellem de nævnte  

 typer af ordninger.
 Karakteristisk for ordningerne kan siges at være, at der er tale om ret  

 til at benytte en bolig i nogle bestemte uger hvert år i en periode, der kan  

 strække sig fra en kortere årrække på f.eks. 10 år til et ubegrænset tidsrum,  

 og at benyttelsen i det væsentligste betales med en éngangsydelse.
 På grund af timesharearrangementernes opbygningsmæssige variation, må man  

 som udgangspunkt tage stilling til de skattemæssige konsekvenser i hvert  

 enkelt tilfælde.
E.J.7.2 Timeshare med skøde I de arrangementer, hvor der er tale om et egentligt ejendomskøb, får  

 køberen skøde på en andel af en ejendom samt disposition over denne i en  

 nærmere angivet periode.
Køberen opnår således udover retten til at bruge  

 ejendommen også ret til at disponere over denne i form af salg, pantsætning  

 mv.
Sælgeren Hvis sælgeren som led i sin næring handler med ejendomme, skal fortjeneste  

 eller tab ved salget medregnes til den personlige indkomst.
 Sker salget ikke som led i næringen, anvendes reglerne i EBL.
Køberne Hos køberne, som ejer ejendommen i sameje, må der ved indkomstopgørelsen  

 medregnes en lejeværdi.
Endvidere er de pågældendes andel af renteudgifterne  

 fradragsberettigede.
Ligningslovens procentregler for beregning af lejeværdi af bolig i egen  

 ejendom gælder også for skattepligtige, der ejer ejendommen i sameje med  

 andre, jf.
LL § 15 I, se A.D.3.3.3.
Procentreglerne gælder kun for de medejere, som ejendommen tjener til  

 bolig for.
Lejeværdien opgøres som om kun beboerne var ejere af ejerboligen  

 og indtægtsføres med et beløb, der svarer til den procentvist opgjorte  

 lejeværdi, som kan henføres til den del af ejendommen, som den pågældende  

 benytter, og for det tidsrum, benyttelsen varer.
Hvis andelen af ejendommen udelukkende benyttes til udlejning, beregnes  

 der ikke lejeværdi.
Derimod beskattes lejeindtægten som almindelig indkomst.  

 Iøvrigt opgøres ejendommens regnskab efter samme regler som for  

 udlejningsejendomme.
Der kan endvidere foretages afskrivninger på inventar  

 efter AL afsnit I.
Hvis andelen af ejendommen kun udlejes delvis, men ellers benyttes af  

 ejeren, kan der foretages fradrag for udgifter afholdt til vedligeholdelse af  

 indbo og inventar.
Der kan endvidere foretages afskrivninger efter AL afsnit II om driftsmidler, der anvendes både til erhvervsmæssige og private  

 formål.
 Fradrag godkendes med så stor en del af den afholdte  

 vedligeholdelsesudgift, henholdsvis det beregnede afskrivningsbeløb, som  

 svarer til den erhvervsmæssige andel af inventarets og indboets benyttelse i  

 det pågældende indkomstår.
 Se eventuelt nærmere A.D.3.2.7 (om udlejning - helt eller delvis - af  

 sommerhuse mv.).
E.J.7.3 Timeshare med aktier Der henvises til S.F.1.2.1.10.
E.J.7.4 Timeshare med brugsret I den sidste af de 3 hovedgrupper af timesharearrangementer er der tale om  

 køb af en brugsret i en tidsbegrænset årrække.
De tidsbegrænsede timesharearrangementer med brugsret anses for  

 lejeforhold, uanset om der er tale om en meget lang tidsbegrænset periode,  

 f.eks. 99 år, hvorimod de tidsubegrænsede arrangementer skattemæssigt  

 behandles som overdragelse af fast ejendom, jf.
E.J.7.2.
 Skat 1989.2.122 (VLD) (Nu HD, se TfS 1992,78). Aftale om køb af  

 ejerlejlighedsandele blev p.g.a. de aftalte vilkår i skattemæssig henseende  

 betragtet som lejeaftale.
Engangsbetaling periodiseres ikke Strækker brugsretten sig over et længere åremål, f.eks. 99 år, og betales  

 der herfor et engangsbeløb, anses dette for en i lejeforhold atypisk  

 berigtigelsesform.
Ifølge en bindende forhåndsbesked beskattes udlejeren  

 derfor fuldt ud af beløbet ved aftalens indgåelse.
Der skal således ikke som  

 normalt ved beskatning af forudbetalt husleje foretages periodisering af  

 engangsbeløbet over et til brugsretten svarende åremål.
Indeholder engangsvederlaget et beløb, der afsættes som reserve til  

 fremtidige større vedligeholdelser og ombygninger, skal dette beløb dog først  

 indtægtsføres ved afholdelsen af udgifterne til vedligeholdelse og ombygning, Skat 1987.3.224 (TfS 1987,158).
E.J.8 Parcelhusreglen, EBL § 8 Til EBL § 8 knytter sig skm. cirk. nr. 166 af 12. sept. 1994, pkt. 2.5.1.
Fortjeneste ved afståelse af en- og tofamilieshuse og ejerlejligheder skal  

 ikke medregnes ved opgørelsen af skattepligtig indkomst, hvis huset eller  

 lejligheden har tjent som bolig for ejeren eller dennes husstand i en del af  

 eller hele den periode, hvori denne har ejet ejendommen.
For en- og  

 tofamilieshuse kræves yderligere, at ejendommens samlede grundareal er mindre  

 end 1.400 m2, eller at der ifølge offentlig myndigheds bestemmelse ikke fra  

 ejendommen kan udstykkes grund til selvstændig bebyggelse, eller at  

 udstykning ifølge erklæring fra Told- og Skattestyrelsen vil medføre  

 væsentlig værdiforringelse af restarealet eller den bestående bebyggelse.
E.J.8.1 Afgrænsning af en- og tofamilieshuse over for andre ejendomme Hvis en ejendom indeholder mere end 2 selvstændige lejligheder, kan  

 fritagelsesreglen ikke anvendes.
Der foreligger en selvstændig lejlighed, når  

 der hører eget køkken til beboelsen.
En ejendom med 3 lejligheder blev anset omfattet af reglen i et tilfælde,  

 hvor den ene lejlighed af sundhedsmæssige grunde var nedlagt som uegnet til  

 beboelse.
I den nedlagte lejlighed var der på afståelsestidspunktet  

 midlertidigt udlejet et værelse (uden køkken). Ejendommen blev derfor anset  

 som tofamilieshus.
 Landsskatteretten har statueret, at en skatteyder, der solgte en ejendom  

 bestående af 3 lejligheder, hvoraf skatteyderen beboede de 2, beskattes af  

 fortjenesten ved salget, fordi skatteyderen havde fået tilladelse til at bebo  

 begge lejligheder, men ikke til at nedlægge køkkenet i nogen af  

 lejlighederne, lsr. 1967.45.
 Parcelhusreglen kunne ikke anvendes ved salg af en ubebygget grund, der  

 havde været benyttet til fritidsformål, selv om ejeren og hans familie havde  

 overnattet på grunden i telt, lsr. 1984.126.
Delvis anvendelse til erhverv Parcelhusreglen kan under visse betingelser også bruges, selv om ejeren  

 tillige har benyttet ejendommen i sit erhverv.
Foruden de allerede nævnte krav er det for disse ejendomme yderligere en  

 betingelse, at de har bevaret karakteren af en- eller tofamilieshus,  

 ejerlejlighed eller eventuelt sommerhus uanset den erhvervsmæssige  

 anvendelse, således at ejendommen i overvejende grad må siges at tjene  

 beboelsesformål.
Ved afgørelsen af, om denne betingelse er opfyldt, lægges  

 vægt på vurderingsmyndighedernes fordeling af ejendomsværdien på beboelsen og  

 resten af ejendommen samt på ejendommens fremtræden og den faktiske fordeling  

 af arealet mellem beboelsesformål og erhvervsmæssig benyttelse.
 Hvis mindst 50 pct. af ejendomsværdien for et enfamilieshus eller en  

 ejerlejlighed er henført til beboelsen, er dette normalt udtryk for, at  

 betingelsen er opfyldt.
 Fortjenesten ved salg af en ejendom på 286 m2 beboelsesareal med status  

 som enfamilieshus, hvor ejeren selv havde beboet en lille del, medens resten  

 var udlejet, blev anset skattefri efter EBL § 8, Skat 1989.1.79 samt TfS  

 1994,496.
For ejendomme, der både bruges erhvervsmæssigt og samtidig tjener til  

 bolig for ejeren, og som i væsentligt omfang benyttes erhvervsmæssigt, jf.  

 vurde-ringslovens § 33, stk. 5, gives der et fradrag i fortjenesten svarende  

 til den del af fortjenesten, der kan henføres til ejerboligen, jf.
EBL § 9.  

 Se E.J.2.7.5.
 Et parcelhus, der var opført i en erhvervsmæssig drevet skov, kunne som  

 følge af det tilliggende areals karakter og erhvervsmæssige udnyttelse ikke  

 anses som et en- eller tofamilieshus.
 I VLD af 30. sept. 1980 (Skd. 59.367) ansås et fritidshus, der var opført  

 i en ikke-erhvervsmæssigt drevet fredskovsplantage, derimod for omfattet af  

 fritagelsesbestemmelsen.
 Som erhvervsejendom betragtes også ejendomme, hvor det er grunden, der  

 benyttes i skatteyderens erhvervsvirksomhed, f.eks. til parkeringsplads for  

 en vognmandsforretning.
Landbrugspligt *Landbrugsejendomme, der benyttes som landbrug mv.( erhvervsmæssigt) er  

 som hovedregel ikke omfattet af parcelhusreglen.Ved salg af sådanne ejendomme  

 gives et fradrag svarende til den del af en eventuel fortjeneste, der kan  

 henføres til ejerboligen, jf.
EBL § 9. Se iøvrigt E.J.2.7.5.
Mindre landbrugsejendomme med landbrugspligt, der benyttes og er vurderet  

 som beboelsesejendomme kan derimod være omfattet af parcelhusreglen, se TfS  

 1997 821.* Sameje Sameje om en fast ejendom udelukker ikke anvendelse af  

 fritagelsesbestemmelsen, hverken ved et samlet salg eller ved den enkelte  

 parthavers salg af sin anpart, men fritagelse kan dog kun opnås af den eller  

 de parthavere, for hvem eller hvis husstand ejendommen har tjent som bolig i  

 en del af eller hele den periode, hvori denne har ejet ejendommen.
Om  

 anpartslejligheder, se E.J.8.3.
Frasalg af grund og delsalg Når en landbrugsejendoms jordtilliggende eller den erhvervsmæssigt  

 benyttede del af en blandet ejendom er solgt fra, kan parcelhusreglen  

 anvendes på den tilbageværende beboelse for begge ejendomstyper.
 Boligen skal dog selvstændigt opfylde betingelserne i EBL § 8. Der stilles  

 derfor krav om, at ejendommens areal er mindre end 1.400 m2, eller at  

 udstykning af ejendommen ikke er mulig eller vil virke væsentligt  

 værdiforringende.
 Herudover er det en betingelse, at ejendommen har tjent til bolig for  

 ejeren eller dennes husstand i en del af eller hele den periode, hvori denne  

 har ejet ejendommen.
 Fritagelsesreglen kan ikke anvendes, når der kun sælges en del af  

 ejendommens grundareal.
Samlet salg af flere særskilt matrikulerede ejendomme Hvor der sker samlet afhændelse af flere særskilt matrikulerede ejendomme,  

 hvoraf kun én er bebygget, kan den af ejendommene, der er bebygget,  

 være omfattet af fritagelsesbestemmelsen.
Dette gælder, selv om ejendommene  

 ved beregning af lejeværdi m.m. har været anset som sammenhørende, jf. lsr.  

 1983.24.
E.J.8.2 Ejerlejligheder og huse på lejet grund Ejerlejligheder og huse på lejet grund, f.eks. kolonihavehuse og  

 sommerhuse, er omfattet af fritagelsesreglen, når huset eller lejligheden har  

 tjent til bolig for ejeren eller dennes husstand i en del af eller hele den  

 periode, hvori denne har ejet ejendommen, uanset grundens størrelse og værdi,  

 lsr. 1979.149.
E.J.8.3 Anpartslejligheder I EBL § 8, stk. 3, findes en fritagelsesbestemmelse, der omfatter  

 fortjenester ved overdragelse af anparter i fast ejendom, hvor ejendommen  

 indeholder mere end to beboelseslejligheder.
Hvis der er tale om anparter i  

 et en- eller tofamilieshus, er fortjenesten fritaget for beskatning allerede  

 efter § 8, stk. 1.
 Ved anpartslejligheder forstås ejendomme, hvor flere personer ejer en  

 ideel anpart af ejendommen, f.eks. hvor 10 personer hver har skøde på en  

 tiendedel af den samlede ejendom, og hvor der til anparten endvidere er  

 knyttet brugsret til en lejlighed i ejendommen.
 Hvis de øvrige i § 8, stk. 1 anførte betingelser er opfyldt, nemlig at  

 lejligheden har tjent til bolig for ejeren af anparten eller dennes husstand  

 i en del af eller hele den periode, hvori denne har ejet anparten, og at den  

 del af ejendommens grundareal, der hører til den pågældende lejlighed, er  

 mindre end 1.400 m2, eller der ikke kan ske udstykning derfra mv., vil  

 fortjenesten ved salget af anparten, være fritaget for beskatning.
Fritagelsen gælder kun for den del af anparten, som svarer til den  

 lejlighed, sælgeren eller hans husstand har beboet.
Har sælgeren således ejet  

 halvdelen af en ejendom, men kun beboet en tiendedel deraf, vil en femtedel  

 af fortjenesten være fritaget for beskatning, medens fire femtedele af  

 fortjenesten skal beskattes.
 Fritagelsen omfatter alene fortjenester, der ellers havde været  

 skattepligtige, hvorimod fortjenester ved næringssalg fortsat skal medregnes  

 fuldt ud ved opgørelsen af den skattepligtige indkomst.
E.J.8.4 Aktier, andelsbeviser Ved salg af aktier mv., der er forbundet med brugsret til en  

 beboelseslejlighed i en ejendom med mere end to beboelseslejligheder,  

 foreligger der i EBL § 8, stk. 4, en særlig fritagelsesbestemmelse.
Se LVS  

 S.G.3.8.
E.J.8.5 Betingelserne for at anvende parcelhusreglen Det er ikke en betingelse, at den afståede ejendom på  

 afhændelsestidspunktet tjener til bolig for ejeren, blot huset eller  

 lejligheden har tjent til bolig for ejeren eller dennes husstand i en del af  

 eller hele den periode, hvori denne har ejet ejendommen.
E.J.8.5.1 Kravet om beboelse og husstand Begrebet husstand fortolkes snævert til ægtefælle og/eller mindre børn  

 (skd. 30.251), således at studerende børn, der ikke bor sammen med  

 forældrene, ikke tilhører husstanden, hvilket ejerens forældre, funktionærer  

 m.m. heller ikke gør.
Af skd. 54.215 fremgår, at begrebet husstand ikke  

 omfatter en søn, der med ægtefælle bebor et parcelhus, som hørte under  

 faderens landbrugsejendom.
Sønnen havde etableret sin egen husstand og kunne  

 ikke med rette siges også at høre til sine forældres husstand.
En voksen datter og dennes ægtefælle samt en søn på 25 år og dennes  

 samlever kunne ikke anses for hørende til ejerens husstand i relation til EBL  

 § 8, stk. 1, jf.
Skat 1988.11.688.
 En arvet ejendom ansås for forlods udlagt pr. datoen for begæringen om  

 tinglysning af skifteretsattesten som adkomst, lsr. 1983.104.
 Opbevaring af indbo mv. - medens ejeren har bopæl f.eks. i udlandet - kan  

 ikke sidestilles med beboelse f.s.v. angår kravet om, at ejendommen skal have  

 tjent til bolig.
Opdeling i ejerlejligheder Avancen ved salget af en lejlighed, der aldrig af vurderingsmyndighederne  

 har været vurderet på en sådan måde, at lejligheden har kunnet tjene  

 beboelsesformål, omfattes ikke af fritagelsesbestemmelsen, uanset at beboelse  

 har fundet sted.
 Såfremt ejeren af et enfamilieshus efter ombygning og indretning af en  

 yderligere selvstændig lejlighed i ejendommen, foretager opdeling af  

 ejendommen i 2 ejerlejligheder, vil enhver af lejlighederne være omfattet af  

 fritagelsesbestemmelsen, jf. skd. 55.300.
 Efter opdeling af et tofamilieshus i 2 ejerlejligheder, vil eventuel  

 avance ved salg af den af ejeren hidtil beboede lejlighed være omfattet af  

 fritagelsesbestemmelsen, medens avancen ved salg af den lejlighed, der hidtil  

 har været anvendt til udlejning, ikke vil være omfattet, uagtet ejendommen  

 som helhed var omfattet af fritagelsesbestemmelsen forinden opdelingen i  

 ejerlejligheder.
Sommerhuse Ved sommerhuse er kravet, at ejeren eller dennes husstand har benyttet  

 sommerhusejendommen alene til privat formål i en del af eller hele den  

 periode, hvori denne har ejet ejendommen, se EBL § 8, stk. 2.
Dispensation Der er ingen mulighed for at fritage for beskatning, hvis bopælskravet  

 ikke er opfyldt.
Dog findes der en bestemmelse om dødsboer, når disse sælger  

 en- eller tofamilieshuse og ejerlejligheder.
Det er her en betingelse, at  

 ejendommen mv. før dødsfaldet kunne være solgt skattefrit efter § 8, stk. 1,  

 eller § 9, stk. 4, jf. dødsboskattelovens § 27, stk. 3.
E.J.8.5.2 Grundarealet under 1400 m2 eller dokumentation for, at der ikke  

 kan udstykkes Ved udmålingen af det samlede grundareal medtages kun arealer, der er  

 ansat til en værdi over 0. Som følge heraf medregnes normalt ikke vejarealer,  

 der hører til den faste ejendom.
Derimod tages der ikke hensyn til, at en del  

 af arealet er ubrugeligt, hvis det er vurderet til et positivt beløb.
I tilfælde, hvor grundarealet udgør 1.400 m2 eller derover, stilles der  

 krav om, at ejendommen i følge offentlig myndigheds bestemmelse enten ikke  

 kan udstykkes, eller at en sådan udstykning i følge erklæring fra Told- og Skattestyrelsen vil medføre væsentlig værdiforringelse af restarealet  

 eller den bestående bebyggelse.
Erklæring om at udstykning ikke kan ske Erklæring om, hvorvidt der vil kunne udstykkes en grund til selvstændig  

 bebyggelse fra en ejendom, indhentes hos den kommunale bygningsmyndighed for  

 ejendomme beliggende i byzone eller sommerhusområde.
For ejendomme beliggende  

 i landzone indhentes erklæringen hos amtsrådet, jf. planlægningsloven.
 Dokumentation kan f.eks. foreligge i form af et afslag på et andragende om  

 udstykning eller som en udtalelse om, at der ikke vil kunne forventes meddelt  

 dispensation fra et generelt udstykningsforbud i tilfælde, hvor hjemmel for  

 dispensation foreligger.
Fortjeneste ved salget af en sommerhusejendom på 11.860 m2, der var  

 behæftet med 3 fredningsklausuler, blev af Landsskatteretten anset for  

 omfattet af fritagelsesbestemmelsen, selv om køberen af ejendommen senere -  

 trods indsigelse fra Fredningsstyrelsen - opnåede dispensation til at  

 frastykke en enkelt grund i ejendommens fjerneste hjørne med henblik på  

 bebyggelse til en søn, idet Landsskatteretten - trods den senere dispensation  

 - fandt, at det ikke kunne antages, at der havde foreligget en aktuel  

 udstykningsmulighed på salgstidspunktet, jf.
Skat 1986.4.282.
 Selve den omstændighed, at en ejendom ligger i landzone, anses ikke for  

 tilstrækkelig dokumentation for, at udstykning til selvstændig bebyggelse  

 ikke kan foretages, da planlægningsloven indeholder dispensationsbestemmelser  

 med hensyn til udstykning, skd. 23.15.
 En privatretlig servitut kan kun danne grundlag for fritagelse, hvis den  

 er undergivet offentlig påtaleret (helt eller delvis), og den offentlige  

 myndighed benytter denne påtaleret.
Erklæring om væsentlig værdiforringelse Fritagelse for arealer på 1.400 m2 og derover kan endvidere opnås, såfremt  

 en udstykning ifølge erklæring fra Told- og Skattedtyrelsen vil medføre  

 væsentlig værdiforringelse af restarealet eller den bestående bebyggelse.
En  

 sådan erklæring kan normalt først afgives efter afståelsen og først efter, at  

 det er fastslået, at udstykning af grund til selvstændig bebyggelse kan finde  

 sted.
 Landsskatteretten anser sig for kompetent til at efterprøve, om Styrelsens  

 afslag er holdbare, Skat 1990.1.52.
Ved afgørelsen af, om de foranstående betingelser er opfyldt, skal der kun  

 tages hensyn til forholdene for hver enkelt af den eller de afståede  

 ejendomme, hvorved der lægges vægt på, om ejendommene i matrikulær henseende  

 kan anses for en samlet ejendom.
Det forhold, at to eller flere ejendomme har  

 været samvurderet eller - med henblik på beregningen af egen lejeværdi - har  

 været anset som en samlet ejendom, bevirker ingen forskel heri.
Der kan evt.  

 indhentes bindende forhåndsbesked om værdiforringelsesspørgsmålet.
