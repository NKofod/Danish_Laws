§ 1 I Justitsministeriets bekendtgørelse nr. 154 af 20. april 1977 om  

 køretøjers indretning og udstyr mv. som senest ændret ved bekendtgørelse nr.  

 656 af 26. september 1991 foretages følgende ændringer:
 1. Indledningen affattes således:
»I henhold til § 33 a, stk. 2, § 35, stk. 1, 2 og 4, § 68, stk. 1, §  

 70, stk. 3, og § 118, stk. 5, i færdselsloven, jf. lovbekendtgørelse nr. 735  

 af 24. august 1992 med senere ændringer, fastsættes:» 2. Kapitel 6 affattes således:
»Knallerter § 28.  Motor, udveksling mellem motor og drivhjul,  

 drivhjulsstørrelse samt lyddæmpningssystem skal være indrettet således, at  

 knallerten ikke yder større hastighed end fastsat ved typegodkendelsen.
 Stk. 2.  Der må ikke foretages konstruktive ændringer  

 ved motor samt lyddæmpningssystem eller ændres i udvekslingen mellem motor og  

 drivhjul og i drivhjulsstørrelsen.
 § 29.  Når føreren forlader en to-hjulet knallert skal  

 den være forsynet med anordning til tyverisikring, der består af lås samt  

 kæde, bøjle eller lignende med en styrke, der svarer til indsatshærdet  

 materiale med mindst 9 mm's tykkelse.
Ikke registreringspligtige knallerter § 30.  En ikke registreringspligtig knallert må ikke  

 være indrettet til mere end een person.
 § 31.  En ikke registreringspligtig knallert skal være  

 forsynet med:
 § 32.  En ikke registreringspligtig knallert skal være  

 forsynet med lygter og refleksanordninger efter følgende regler:
 Stk. 2.  En trehjulet invalideknallert skal være  

 forsynet med to baglygter og to bagudrettede refleksanordninger.
 Stk. 3.  En ikke registreringspligtig knallert kan være  

 forsynet med en fremadrettet, hvid eller gullig fjernlyslygte, en hvid  

 positionslygte, gule retningsviserblinklygter, en bagudrettet, rød stoplygte  

 og hvide, fremadrettede og røde, bagudrettede refleksanordninger, der ikke er  

 trekantede, samt gule refleksanordninger til siden.
Registreringspligtige knallerter § 32 a.  En registreringspligtig knallert skal opfylde  

 bestemmelserne i kapitel 5 om motorcykler, idet en knallert dog ikke må  

 tilkobles sidevogn.« 3. § 43 a, 1. punktum, affattes således:
» § 43 a.  På bil, motorcykel,  

 registreringspligtig knallert samt på registreringspligtigt påhængskøretøj  

 til bil må pigdæk kun anvendes i perioden 1. oktober- 30. april, og kun for  

 så vidt alle køretøjets eller vogntogets hjul er forsynet dermed.« 4. Nyt kapitel 13 affattes således:
EF-direktiver om køretøjer § 44 a.  Et køretøj og udstyr til køretøjer kan ikke  

 nægtes godkendt under henvisning til, at det ikke opfylder danske  

 bestemmelser om køretøjers indretning og udstyr, såfremt køretøjet,  

 henholdsvis udstyret er godkendt i henhold til et EF-direktiv med modsvarende  

 bestemmelser.
 Stk. 2.  I Trafikministeriets bekendtgørelse om  

 detailforskrifter for køretøjer er der fastsat krav om godkendelse i henhold  

 til EF-direktiver eller ECE-regulativer af køretøjers indretning og udstyr.
Stk. 3.  I Trafikministeriets bekendtgørelse om  

 registrering af motorkøretøjer er der desuden fastsat bestemmelser om  

 EF-typegodkendelse.« Kapitel 13 bliver herefter til kapitel 14.
 5. I § 45, 1. punktum, erstattes »33 og 34« med  

 »32 a-34«.
§ 2 Bekendtgørelsen træder i kraft den 23. februar 1994.
 Stk. 2.  Samtidig ophæves bekendtgørelse nr. 451 af 1.  

 august 1973 om EF-direktiver om motorkøretøjer og påhængskøretøjer hertil og  

 bekendtgørelse nr. 474 af 18. september 1975 om EF-direktiver om landbrugs-  

 og skovbrugshjultraktorer.
Trafikministeriet, den 14. februar 1994 Jan Trøjborg / Vibeke R. von Stemann (* 1) Bekendtgørelsen indeholder bestemmelser, der gennemfører Rådets  

 direktiv nr. 92/61/EØF, EF-Tidende 1992 L 225 s. 72.
