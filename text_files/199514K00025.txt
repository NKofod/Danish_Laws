Nr BTL 25 Betænkning over Forslag til lov om ændring af lov om erhvervsskoler  

 (Aktivering af unge)   

 Nr L 25 1995-96, 1. samling Afgivet af Uddannelsesudvalget Afgivet: 19951207 Udvalget har behandlet lovforslaget i nogle møder og har herunder stillet  

 spørgsmål til undervisningsministeren, som denne har besvaret skriftligt.
 Nogle af udvalgets spørgsmål og undervisningsministerens svar herpå er  

 optrykt som bilag til betænkningen.
 Herefter indstiller et flertal (Socialdemokratiets, Venstres, Det  

 Konservative Folkepartis, Det Radikale Venstres og Centrum-Demokraternes  

 medlemmer) lovforslaget til vedtagelse uændret.
 Et mindretal inden for flertallet (Socialdemokratiets medlemmer af  

 udvalget) bemærker, at det fremgår af lovforslaget, at de særligt  

 tilrettelagte 18 måneders værkstedsbaserede uddannelsesforløb på  

 erhvervsskolerne umiddelbart skal kvalificere til arbejdslivet og anspore til  

 at fortsætte i en erhvervsuddannelse med mulig merit.
 Det skal i forlængelse heraf understreges, at det er afgørende at sikre de  

 unge ledige dagpengemodtagere de bedste muligheder for at få forbedret deres  

 kvalifikationer med henblik på en fast tilknytning til arbejdsmarkedet.  

 Derfor er det afgørende, at indsatsen tilrettelægges således, at sigtet i  

 størst muligt omfang retter sig mod at give de unge grundlag for at fortsætte  

 i en kompetencegivende erhvervsuddannelse.
De værkstedsbaserede aktiveringsforløb forudsættes tilrettelagt således,  

 at de kan give den bedst mulige sammenhæng og merit i forhold til  

 erhvervsuddannelserne.
Det er således udgangspunktet, at forløbene kan  

 beskrives med angivelse af, hvilke afsluttende kompetenceniveauer de sigter  

 mod, og hvilke merit- og godskrivningsmuligheder de efterfølgende kan give i  

 de erhvervskompetencegivende uddannelser.
Kompetenceniveauet skal minimum svare til niveauet for en eller flere 2.  

 skoleperioder i erhvervsuddannelserne.
Uddannelsesforløbene skal på denne  

 baggrund efterfølgende kunne give umiddelbar adgang og rettigheder til at  

 fortsætte i en relevant erhvervsuddannelse.
 Det forudsættes, at forløbene tilrettelægges efter drøftelse med de  

 relevante faglige udvalg, og at erhvervsuddannelsesrådet får mulighed for en  

 gang årligt på baggrund af en redegørelse om indsatsen at udtale sig om  

 sammehængen mellem aktiveringsindsatsen og de ordinære uddannelser.
 Et mindretal (Socialistisk Folkepartis, Enhedslistens og Dansk  

 Folkepartis medlemmer af udvalget) indstiller lovforslaget til  

forkastelse ved 3. behandling.
 Et mindretal inden for mindretallet (Socialistisk Folkepartis medlem af  

 udvalget) indstiller lovforslaget til forkastelse, fordi lovforslaget er en  

 del af regeringens forslag til etablering af 18 måneders uddannelsesforløb.  

 Socialistisk Folkeparti finder det meget betænkeligt, at der etableres  

 uddannelsesforløb, som umiddelbart skal laves, fordi regeringen vil have  

 lavet stramninger over for unges muligheder for at kunne få dagpenge.
 Uddannelser skal etableres ud fra, hvilket behov samfundet har, og skal  

 ses i sammenhæng med uddannelsespolitikken i det hele taget.
 At Socialistisk Folkeparti indstiller lovforslaget til forkastelse betyder  

 ikke, at der ikke er enkeltdele i regeringens samlede program for  

 »Hurtigere i job og uddannelse«, som Socialistisk Folkeparti kan  

 være tilhænger af, f.eks. erhvervsskolernes muligheder for at etablere EGU.  

 Men dette ændrer ikke ved, at Socialistisk Folkeparti er imod lovforslagene i  

 aktivitetsprogrammet i deres helhed.
Et andet mindretal inden for mindretallet (Enhedslistens medlem af  

 udvalget) indstiller lovforslaget til forkastelse, da det sammen med  

 lovforslagene nr.
L 24 og L 26 er møntet på at skabe rammer for aktivering af  

 unge på uacceptable betingelser.
Enhedslisten ønsker ikke at støtte  

 regeringens brug af bl.a.
EGU som redskab i forbindelse med regeringens  

 planer om tvangsaktivering.
Enhedslisten finder det heller ikke acceptabelt,  

 at der kan nedsættes ad hoc-udvalg, som har samme kompetence som de faglige  

 udvalg, og som derfor kan bruges til at lave ministerkonstruerede kortvarige  

 uddannelser.
Enhedslisten ser de tre lovforslag nr.
L 24, L 25 og L 26 som et  

 redskab for regeringen til at indføre korte erhvervsuddannelser på 18 måneder  

 som et generelt element i de uddannelsestilbud, som man ønsker at  

 tvangsaktivere unge til.
I stedet for denne udvikling skal der skabes  

 ordentlige økonomiske og studiemæssige rammer for, at unge kan tage sig en  

 egentlig faglig uddannelse.
Det er absurd, at man med den ene hånd forhindrer  

 unge i at starte på den uddannelse, de ønsker, og med den anden forringer  

 vilkårene og laver tvangsuddannelser.
Anne-Marie Meldgaard (S) nfmd.
Hans Peter Baadsgaard (S) Poul Erik  

 Dyrlund (S) Lis Greibe (S) Jens Peter Vernersen (S) Aage Frandsen (SF) Dorit  

 Myltoft (RV) Bruno Jerup (EL) Addi Andersen (CD) Anders Mølgaard (V) Hanne  

 Severinsen (V) fmd.
Henning Urup (V) Ulla Tørnæs (V) Frank Dahlgaard  

 (KF) Lene Espersen (KF) John Vinther (KF) Poul Nødgaard (DF)  

 Fremskridtspartiet havde ikke medlemmer i udvalget.
Bilag Nogle af udvalgets spørgsmål til undervisningsministeren samt dennes svar  

 herpå Spørgsmål 1:
»Hvorledes tænkes de 18 måneders værkstedsbaserede forløb  

 tilrettelagt - med hvilket indhold, hvilke mål og i hvilken sammenhæng med de  

 erhvervskompetencegivende uddannelser?» Svar:
Der vil blive udarbejdet en bekendtgørelse, som fastlægger mål og rammer  

 for de nye 18 måneders uddannelsestilbud.
Disse uddannelsestilbud vil blive  

 udmøntet nærmere lokalt.
Uddannelsestilbudene forventes tilrettelagt med et  

 stort indhold af elementer af i dag eksisterende erhvervsuddannelser, sådan  

 at de kan motivere deltagerne til at påbegynde eller genoptage en evt.  

 afbrudt erhvervsuddannelse og samtidig være relevante i en umiddelbar  

 jobsituation.
 I uddannelsestilbudenes tilrettelæggelse vil erhvervsskolerne bl.a. kunne  

 trække på de pædagogiske erfaringer, som skolerne har fra  

 skolepraktikordningen, herunder med virksomhedsforlagt undervisning, idet det  

 er tanken, at den uddannelsessøgende i videst muligt omfang skal have  

 mulighed for at afprøve konkrete jobfunktioner.
 De dele af en sådan uddannelse, som den uddannelsessøgende har gennemført,  

 vil selvfølgelig kunne give grundlag for fritagelse (merit), såfremt den unge  

 vælger at fortsætte i en ordinær uddannelse.
 Spørgsmål 2:
»Medfører lovforslaget, at der skal tilrettelægges særlige forløb for  

 unge ledige, eller tænkes der generelt etableret nye ikkeanerkendte  

 discountuddannelser?» Svar:
Hensigten med forslaget er at give mulighed for at bestemme, at  

 uddannelser, der tilrettelægges efter skoleloven for aktiveringsmålgruppen,  

 ikke er støtteberettigende efter reglerne om Statens Uddannelsesstøtte.
I  

 modsat fald ville elever/kursister ikke være berettigede til den  

 uddannelsesgodtgørelse, som i øvrigt gælder for målgruppen.
Der henvises i  

 øvrigt til bemærkningerne til forslagets § 1.
 Spørgsmål 3:
»Hvorledes afgrænser Undervisningsministeriet erhvervskompetence- og  

 uddannelsesbegrebet?» Svar:
 Der findes ikke en skarp afgrænsning af de to begreber inden for  

 uddannelseslovgivningen.
En vis vejledning kan uddrages af lov om erhvervsuddannelse, hvorefter  

 erhvervsuddannelser skal tilrettelægges med et indhold, der sigter mod at  

 give eleven kvalifikationer, der efterspørges inden for arbejdslivet.
Der  

 tænkes herved både på almene og på generelt erhvervsrettede kvalifikationer  

 og på mere specifikke færdigheder, der sigter på, at den uddannede skal kunne  

 opnå beskæftigelse inden for bestemte jobfunktioner.
Alt i alt hører disse  

 kvalifikationer nærmest til under begrebet erhvervskompetence.
Uddannelserne skal desuden give de uddannelsessøgende grundlag for  

 videreuddannelse og indeholde bidrag til personlig udvikling og generel  

 forståelse af samfundet og dets udvikling.
Disse krav hører nærmest til under  

 begrebet videreuddannelseskompetence.
Et formelt erhvervskompetencebegreb er derimod knyttet til lovgivningen om  

 medlemskab af en arbejdsløshedskasse.
Denne hører under Arbejdsministeriet.
 Spørgsmål 4:
»Lovforslaget nævner ikke sammenhængen med de ordinære og anerkendte  

 erhvervsuddannelser.
Er det tanken, at forløbene tilrettelægges uden  

 medvirken af arbejdsmarkedets parter og de faglige udvalg, som i øvrigt  

 fungerer som garanter for, at uddannelsesforløb får den nødvendige kvalitet  

 m.h.t. anerkendelse på arbejdsmarkedet?» Svar:
 De nye uddannelsestilbud af 18 måneders varighed vil blive tilrettelagt  

 med udgangspunkt i erfaringerne med denne målgruppe og sådan, at de unges  

 muligheder for job styrkes væsentligt og samtidig motiverer til og giver  

 mulighed for at fortsætte i en ordinær erhvervsuddannelse.
Det er skolernes opgave - under ansvar over for Undervisningsministeriet -  

 at sikre kvaliteten i uddannelsestilbudene.
Den i spørgsmål 1 nævnte  

 bekendtgørelse vil fastlægge rammerne for uddannelsesforløbene.
Der vil blive  

 en høj grad af decentralisering, hvad angår den enkelte skoles  

 tilrettelæggelse.
 Når de nye aktiveringstilbud forankres på erhvervsskolerne, er det med  

 henblik på at sikre et indhold, der giver størst mulig anerkendt kompetence  

 erhvervsmæssigt og uddannelsesmæssigt ved at bygge på elementer af ordinære  

 uddannelser, som er udarbejdet i samarbejde med parterne på arbejdsmarkedet.  

 Endvidere skal det anføres, at arbejdsmarkedets parter gennem skolernes  

 bestyrelser har afgørende indflydelse på skolens udbud af uddannelser og  

 kurser.
Det er endvidere forudsat, at uddannelserne skal kunne motivere deltagerne  

 til at påbegynde en egentlig erhvervsuddannelse i henhold til  

 erhvervsuddannelsesloven.
Et af midlerne hertil vil være, at uddannelserne så  

 vidt muligt forhåndsgodkendes som meritgivende i f.eks.  

 erhvervsuddannelserne, således som det i dag kendes dels i forbindelse med  

 godskrivning af kvalifikationer på grundlag af AMU-kurser og dels i  

 forbindelse med erhvervsuddannelserne.
 Spørgsmål 5:
»Hvorfor anmoder ministeren ikke erhvervsuddannelsessystemet om at  

 sikre etablering af sammenhængende uddannelsestilbud til de unge ledige med  

 sigte på egentlig erhvervskompetence?» Svar:
 Erhvervsuddannelsessytemet har i forvejen til opgave at sikre et  

 sammenhængende uddannelsestilbud til de unge med henblik på  

 erhvervskompetence.
Som det fremgår af svaret på spørgsmål 4, tænkes uddannelserne  

 tilrettelagt med henblik på at tilskynde de unge til at påbegynde en egentlig  

 erhvervsuddannelse.
Men for den del af målgruppen, som ikke umiddelbart  

 fortsætter i anden uddannelse, skal disse kurser kunne udgøre et led i rækken  

 af muligheder for tilbagevendende uddannelser for unge, som ikke er så  

 motiverede for en traditionel uddannelse.
