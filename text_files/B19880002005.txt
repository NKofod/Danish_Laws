 I henhold til § 5, stk. 2, i lov om frikommuner, jf. lovbekendtgørelse nr.  

 337 af 21. maj 1987 meddeles:
 § 1.  Boligministeren har den 20. januar 1988 godkendt  

 frikommuneregulativ nr. 8 for Ebeltoft kommune om fritagelse for offentlig  

 fremlæggelse af regnskaber for almennyttige boligselskaber.
 § 2.  Frikommuneregulativet indebærer, at følgende  

 bestemmelse ikke gælder i Ebeltoft Kommune:
 Ordene »med henblik på offentlig fremlæggelse« udgår af § 13,  

 stk. 3, i Boligministeriets bekendtgørelse nr. 550 af 18. august 1987 af lov  

 om boligbyggeri, medens resten af § 13, stk. 3, fortsat er gældende.
 § 3.  Frikommuneregulativet har virkning fra den 1.  

 januar 1988 og bortfalder den 31. december 1993.
 Stk. 2.  Frikommuneregulativet vil være fremlagt de  

 samme steder som kommunalbestyrelsens mødedagsordener, jf. lov om kommunernes  

 styrelse § 8, stk. 4.
