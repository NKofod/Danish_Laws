 Landsskatteretskendelse af 25. marts 2003 vedr.  

 Momsafgiftsfritagelse  forening, der arrangerer karneval mv.
 Klagen skyldes, at told- og skatteregionen ikke har imødekommet  

 en ansøgning fra Foreningen A om momsfritagelse i henhold til momslovens §  

 13,  

 stk. 1, nr. 18, for salg af drikkevarer i forbindelse med karneval i X 2001.
 Det fremgår af sagen, at Foreningen den 27. april 2001 har  

 ansøgt om momsfritagelse i henhold til momslovens § 13, stk. 1, nr. 18, for  

 øl-  

 og sodavandssalget under arrangementerne:
Børnekarneval, søndag den 20. maj 2001 Battle of Carnivals bands, fredag den 25. maj 2001 og Karneval der Kilder, lørdag den 26. maj 2001 Det er oplyst, at foreningen har lejlighedsbevilling til  

 servering af øl, sodavand og levnedsmidler i forbindelse med de pågældende  

 arrangementer, og at foreningen har indgået licensaftaler med en række  

 foreninger (her benævnt licenshavere). Det fremgår, at det er en  

 forudsætning,  

 at licenshaver er en almennyttig foreningen, og at licenshaveren forpligter  

 sig  

 til at udføre en række nærmere angivne arbejdsopgaver.
For arbejdsopgaverne i  

 licensaftalerne honoreres licenshaveren med et fast beløb samt en eventuel  

 andel af overskud efter konkret ansøgning.
 Det er endvidere oplyst, at der skal ske overskudsudlodning til  

 Foreningen B.
 Det fremgår af vedtægterne for Foreningen A:
  

  

 1. Navn Foreningens navn er: Foreningen A.
Foreningens hjemsted er X .
2. Formål 2.1At udbrede forståelsen af og kendskabet til karnevalets  

 traditioner, historie, musik, universelle karakter og lokale forskelligheder.
 2.2At fremme folkekulturel egenaktivitet indenfor kultur og  

 idræt og andet folkeoplysende arbejde for børn og unge.
 2.3Foreningen må ikke søge eller udøve indflydelse på indhold i  

 eller afvikling af de arrangementer, hvortil der udloddes midler.
3. Medlemmer 3.1Som medlemmer af foreningen optages automatisk den til enhver  

 tid siddende bestyrelse for Foreningen B.
Medlemskabet ved udtræden af  

 bestyrelsen ophører først ved førstkommende ordinære generalforsamling, med  

 mindre der er tale om eksklusion.
 3.2Som medlemmer kan desuden for et år ad gangen, optages  

 personer, organisationer og foreninger m.fl. som ønsker at støtte foreningens  

 formål.
 3.3Medlemmer optaget i henhold til stk. 2 betaler et kontingent,  

 som årligt fastsættes af generalforsamlingen.
3.4Bestyrelsen kan ekskludere et medlem, der handler i strid med  

 foreningens vedtægter, kompetente organers beslutninger eller som modarbejder  

 foreningens formål.
Forinden eksklusion besluttes, skal medlemmet have adgang  

 til at udtale sig.
( ..) 6. Økonomi 6.1Foreningen tilvejebringer sine midler gennem tilrettelæggelse  

 og afvikling af udlejning og salg til boder under det årlige Karneval i  

 X,  

 samt medlemskontingent og eventuelle bidrag og tilskud.
 6.2Foreningen hæfter for sine forpligtelser med sin formue.  

 Medlemmer, herunder af bestyrelsen hæfter ikke økonomisk.
 6.3Bestyrelsen kan meddele prokura.
7. Regnskab og revision 7.1Foreningens regnskabsår løber fra den 1. juli til den 30.  

 juni.
 7.2Foreningens regnskaber udarbejdes af bestyrelsen med bistand  

 af den af generalforsamlingen valgte registrerede eller statsautoriserede  

 revisor.
 7.3Regnskabet revideres af en registreret eller statsautoriseret  

 revisor.
8. Udlodning 8.1Foreningens overskud udloddes af bestyrelsen når  

 regnskabsåret er revideret.
Der kan forinden ske a conto udlodninger til  

 modtagere, som lever op til foreningens formål og de kriterier, bestyrelsen  

 har  

 opstillet for tildeling.
8.2Foreningens overskud kan alene anvendes til udlodning.
Finder  

 bestyrelsen ikke at der er tilstrækkeligt med ansøgere, som opfylder  

 betingelserne, kan ikke  udloddende beløb overføres til det følgende  

 regnskabsår.
( ..)  Det fremgår af vedtægterne for Foreningen B:
  

  

 1. Navn og hjemsted Foreningens navn er B.
Foreningens hjemsted er X kommune.
2. Formål 2.1At udbrede forståelsen af og kendskabet til karnevalets  

 traditioner, historie, musik, universelle karakter og lokale forskelligheder.
 At stille rammer til rådighed for folkekulturel egenaktivitet  

 for børn og unge gennem karneval og andre kulturarrangementer der relaterer  

 sig  

 til årets gang og folkelige traditioner.
 Foreningen har et ideelt sigte og må ikke i sit virke styres af  

 individuelle eller interesseorganisationsforbundne økonomiske interesser.
3. Medlemmer 3.1Som medlemmer kan optages enkeltpersoner, der aktivt støtter  

 foreningens formål og arbejde.
 3.2Medlemmerne betaler en årlig medlemsafgift, hvis størrelse  

 fastsættes for den kommende periode på den årlige generalforsamling.
 3.3Medlemskab kan tegnes hele året og løber frem til  

 førstkommende generalforsamling.
3.4Bestyrelsen kan eksludere et medlem, der handler i strid med  

 foreningens vedtægter, kompetente organers beslutninger, eller som  

 modarbejder  

 foreningens formål.
Forinden eksklusionen besluttes, skal medlemmet have  

 adgang  

 til at udtale sig.
Et ekskluderet medlem kan forlange beslutningen prøvet på  

 førstkommende ordinære generalforsamling.
( ..) 8. Økonomi 8.1  

 	  

    

 Foreningen  

 hæfter for sine forpligtelser med sin formue.
Medlemmer, herunder bestyrelsen  

 hæfter ikke personligt.
 8.2  

 	  

    

 Foreningens  

 midler tilvejebringes ved indtægter fra foreningens egne aktiviteter,  

 medlemsafgifter, frivillige bidrag, samt støtte fra fonde, sponsering,  

 foreninger og offentlige myndigheder.
8.3Ved indgåelse af kontrakter og aftaler, der forpligter  

 foreningen i økonomisk henseende udover 5.000 kr. tegnes foreningen af et  

 flertal i bestyrelsen.
Bestyrelsen kan give enkeltpersoner bemyndigelse til  

 at  

 indgå aftaler/kontrakter indenfor en given ramme.
 8.4Foreningens regnskabsår løber fra 1. juli til 30. juni.
 8.5Foreningens regnskaber udarbejdes af bestyrelsen med bistand  

 af den valgte statsautoriserede eller registrerede revisor.
 8.6Regnskabet revideres af en registreret eller  

 statsautoriseret.
 8.7Bestyrelsen udsteder prokura.
( ..)  Told- og skatteregionen har ved den påklagede afgørelse ikke  

 imødekommet foreningens anmodning om momsfritagelse efter momslovens § 13,  

 stk.  

 1, nr. 18. Regionen har herved anført, at da foreningens aktivitet  

 udelukkende består  

 i at tilvejebringe midler, der alene kan udloddes til støtte for formål, der  

 er  

 nævnt i foreningens formålsparagraf, må foreningen anses for en  

 støtteforening.  

 Videre har regionen anført, at støtteforeninger kun kan opnå momsfritagelse  

 for  

 egne arrangementer, når overskuddet fuldt ud udloddes til velgørende eller på  

 anden måde almennyttige formål.
Regionen har dertil anført, at  

 overskudsudlodning til Karneval i X ikke kan anses som udlodning  

 til  

 velgørende eller på anden måde almennyttige formål, idet foreningen B ikke  

 har  

 et formål, der kan anses som velgørende eller almennyttigt i relation til  

 momsfritagelse.
Regionen har endvidere over for Landsskatteretten anført, at det  

 ved telefonisk henvendelse til Foreningen B er oplyst, at der til de i klagen  

 nævnte organisationer m.v. aktiviteter, ikke er givet direkte økonomisk  

 støtte  

 fra Foreningen B, men at organisationernes m.v. aktiviteter er afledt af, at  

 der holdes karneval i X.
Overskudsudlodningen fra foreningen til Foreningen B  

 er således udelukkende eller i overvejende grad anvendt af foreningen selv  

 til  

 afholdelse af karnevalet.
Regionen har dertil anført, at der således ikke  

 foreligger en bagvedliggende aktivitet til fremme af formålet med afholdelsen  

 af karneval i X  at udbrede forståelsen af og kendskabet til  

 karnevalets  

 traditioner, historie, musik, universelle karakter og lokale forskelligheder.  

 Regionen har anført, at afholdelsen af karneval i X ikke i sig selv kan  

 karakteriseres som almennyttig/almenvelgørende.
 Foreningens repræsentant har over for Landsskatteretten nedlagt  

 påstand om, at regionens afgørelse ændres, således at der meddeles  

 momsfritagelse efter momslovens § 13, stk. 1, nr. 18, vedrørende det  

 omhandlede  

 salg.
Repræsentanten har oplyst, at karnevalet i X består af tre  

 begivenheder, det egentlige karneval den sidste lørdag i maj måned,  

 international karneval, der afvikles fredagen før, samt børnekarnevalet, der  

 afvikles søndagen inden.
Indtægterne til afvikling af udlejning og salg til  

 boder under det årlige karneval i X går til Foreningen A.
Denne forening  

 udlodder overskuddet i henhold til foreningens formål, og foreningen er  

 således  

 at betragte som en støtteforening, hvor en af de foreninger, der modtager  

 støtte er Foreningen B.
Repræsentanten har anført, at der hverken efter 6. momsdirektiv  

 eller momsloven er krav til selve arrangementet.
Der er derimod krav til den  

 planlagte brug af overskuddet.
Selve arrangementet er således uden betydning,  

 hvilket Told- og Skattestyrelsen også i deres udtalelse er enig i.
Hun har  

 anført,  

 at sagens problemstilling således er, om udlodningen til foreningen B kan  

 anses  

 som udlodning til velgørende eller på anden måde almennyttige formål.
Repræsentanten har f.s.v.a.
Foreningen B henvist til vedtægterne  

 for foreningen, og har samtidig bemærket, at foreningen ledes af en ulønnet  

 bestyrelse på mindst 7 og højst 11 medlemmer, hvortil kommer et lønnet  

 sekretariat.
Foreningen B skaber en ramme for det årlige karneval.
Alle kan  

 frit deltage, og der deltager hvert år mellem 15-20.000 udklædte mennesker i  

 paraden hvert år.
Foreningen står for kontakten til alle deltagerne af  

 karnevalet, og er midtpunkt for forberedelserne til karnevalet, og bliver i  

 løbet af året kontaktet af alle mulige forskellige mennesker og  

 institutioner.  

 Foreningen virker som rådgiver og som hjælper med karnevalsrelaterede  

 aktiviteter, og formidler således kontakter til eventuelle instruktører m.v.  

 Foreningen har en hjemmeside, hvor man blandt andet kan læse om karnevalets  

 historie, se hvordan man bliver involveret i karnevalet samt få ideer til  

 udklædning.
Foreningen holder i årets løb foredrag om karneval samt laver  

 udstillinger om karneval og dets historie.
Repræsentanten har som eksempler  

 på  

 de organisationer m.v., som forbereder sig og deltager i karnevalet nævnt ældrecenter og handicappede børnepasningsordninger, foreninger og musikskoler skoler  produktionsskoler, beskæftigelsesprojekter, friskoler,  

 højskoler mv.
aftenskoler Hun har anført, at Foreningen B er en forening med et ideelt  

 sigte, og at den opfatter sig selv som almennyttig.
Repræsentanten har med hensyn til, hvad der skal forstås ved  

 velgørende eller på anden måde almennyttige formål, henvist til  

 Momsvejledningen afsnit D.II.18, hvor det er angivet, at det er bredden i  

 overskuddets anvendelse, der er afgørende for, om overskuddet kan anses for  

 at  

 blive anvendt til almennyttige formål.
Endvidere er angivet, at overskuddet  

 skal komme en bredere kreds til gode.
Hun har henvist til, at der som  

 eksempler  

 nævnes arrangementer til fordel for opførelse og drift af kirker,  

 idrætshaller,  

 spejderhytter og fritidscentral for børn og unge, og at også arrangementer,  

 hvor overskuddet går til musikforeninger almindeligvis anses som almennyttig.
 Repræsentanten har anført, at af praksis, der viser bredden i  

 ordningen, kan henvises til dep. 1025/87, hvor en musikgarde opnåede  

 momsfritagelse, TfS 1996.681, hvor en musikforening, der havde til formål at  

 fremme interessen for jazzmusik opnåede fritagelse, samt Landsskatterettens  

 kendelse af 18. november 1999 (TfS 2000.154) , hvor en friskole ikke blev  

 omfattet af fritagelse, da anvendelsen af overskuddet kun kom skolens elever  

 til gode og dermed ikke en videre kreds af personer.
Repræsentanten har dertil anført, at Foreningen B danner  

 rammerne om et meget bredt folkeligt kultur- og musikliv i X.
Det er således  

 ikke en enkelt skole, der har glæde af karnevalet, men den brede del af  

 befolkningen i X og omegn.
Foreningen B er igangsætter og inspirator til, at  

 der året rundt foregår mange aktiviteter i X og omegn, og uden denne forening  

 ville hverken gamle eller unge gå i gang med at sy dragter eller forberede  

 sig  

 på musikstykker eller anden optræden, der skal fremvises eller opføres på  

 selve  

 karnevalet.
Sammenfattende har repræsentanten gjort gældende, at Foreningen  

 Bs arbejde opfylder betingelserne om, at støtten skal komme en bred  

 kreds af  

 personer til gode, idet arbejdet kommer overordentligt mange mennesker til  

 gode  

 ved, at Foreningen B er den løbende koordinator og inspirator for karnevalet  

 i  

 X.
Alle kan deltage og at alle aktiviteter er gratis på nær en koncert lørdag  

 aften, hvor der er en entrébillet til en pris af 50 kr.
 Endelig har repræsentanten henvist til bemærkningerne til  

 lovforslag til lov nr. 291 af 15. maj 2002 om ændring af momslovens  

 vedrørende  

 momsfritagelse for almenvelgørende foreninger, hvoraf fremgår:
Det er bredden i overskuddets anvendelse, der er afgørende for,  

 om overskuddet kan anses for at blive anvendt til almennyttige formål.  

 Overskuddet skal med andre ord komme en videre kreds af personer til  

 gode. Told- og Skattestyrelsen har indstillet, at afgørelsen  

 stadfæstes med den begrundelse, at overskudsudlodning til Foreningen B, ikke  

 kan anses som udlodning til velgørende eller på anden måde almennyttige  

 formål,  

 og at Foreningen B ikke har et formål, der kan anses som almennyttigt.  

 Styrelsen har anført, at overskudsudlodningen til Foreningen B efter det  

 oplyste udelukkende eller i overvejende grad anvendt til afholdelse af  

 karnevalet, og at afholdelsen af karneval i X ikke i sig selv kan  

 karakteriseres som almennyttig/almenvelgørende.
Karnevalet er en slags fest,  

 og  

 kan vel nærmest sammenlignes med en musikfestival.
 Landsskatteretten skal  

 udtale:
 Det følger af 6. momsdirektiv artikel 13 A, pkt. 1, litra o, at  

 følgende er afgiftsfritaget:
Tjenesteydelser og levering af goder, der præsteres af organer,  

 hvis transaktioner er fritaget i overensstemmelse med litra b), g), h), i),  

 l),  

 m) og n) i forbindelse med indsamlingsarrangementer, der foretages til egen  

 fordel, under forudsætning af at denne fritagelse ikke vil kunne fremkalde  

 konkurrencefordrejning. ( ) Ifølge Momslovens § 13, stk. 1, nr. 18, er følgende varer og  

 ydelser er fritaget for afgift:
Varer og ydelser, der leveres i forbindelse med afholdelsen af  

 velgørende arrangementer.
Afgiftsfritagelsen meddeles efter forudgående  

 ansøgning til de statslige told- og skattemyndigheder.
Som velgørende  

 arrangementer anses arrangementer af kortere varighed, hvis overskud fuldt ud  

 anvendes til velgørende eller på anden måde almennyttige formål.
Det er en  

 betingelse  

 for meddelelsen af afgiftsfritagelse, at leveringen sker for arrangørens  

 regning og risiko, og at arrangøren ikke i øvrigt driver virksomhed med  

 levering af tilsvarende varer og ydelser. ( ) To retsmedlemmer (herunder retsformanden) bemærker, at  

 foreningen har søgt om momsfritagelse for øl- og sodavandssalg i forbindelse  

 med 3 arrangementer.
Ifølge artikel 13 A, pkt. 1, litra o, skal et  

 arrangement  

 være foretaget til egen fordel, hvilket efter momslovens § 13, stk. 1, nr.  

 18,  

 er formuleret således, at leveringen skal ske for arrangørens regning og  

 risiko.
Disse retsmedlemmer finder, at det vil stride mod såvel ordlyden af  

 artikel 13, punkt A, stk. 1, litra o, i 6. momsdirektiv, som momslovens § 13,  

 stk. 1, nr. 18, der i øvrigt må fortolkes i overensstemmelse med  

 direktivbestemmelsen, hvis man alene lægger vægt på overskudsanvendelsen.  

 Allerede fordi foreningen ikke kan anses for arrangør af de pågældende  

 arrangementer, kan foreningen herefter ikke opnå momsfritagelse i henhold til  

 momslovens § 13, stk. 1, nr. 18, for øl- og sodavandssalg i forbindelse med  

 arrangementerne.
Et retsmedlem finder, at de arrangementer som foreningen B står  

 for, må kunne karakteriseres som almennyttig/almenvelgørende.
Dette  

 retsmedlem  

 finder derfor, at overskudsudlodning til Foreningen B må anses som udlodning  

 til velgørende eller på anden måde almennyttige formål, og at betingelserne  

 for  

 momsfritagelse efter momslovens § 13, stk. 1, nr. 18, herefter er opfyldt.
 Der træffes afgørelse efter stemmeflertallet, hvorfor den påklagede  

 afgørelse stadfæstes.
