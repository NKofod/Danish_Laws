Cirkulæreskrivelse om meddelelse om  

 udstedelse af attest E 303 til medlemmer, der er overgået til  

 aktivperioden, eller som er omfattet af den forstærkede  

 ungdomsindsats Kommentar m.v.:
 Et medlem kan ikke nægtes en attest E 303 alene med  

 henvisning til, at pågældende er overgået til aktivperioden  

 eller er omfattet af den forstærkede ungdomsindsats, og AF ikke kan  

 udelukke, at pågældende kommer i aktivering i attestperioden.
 Meddelelse om afgørelsen:
 96-6722-7950:
 Et medlem søgte om at få danske dagpenge  

 under arbejdssøgning i England i perioden 10. februar til 9. maj 1997.  

 Medlemmet var indplaceret i aktivperioden.
 Direktoratet traf afgørelse om, at der ikke kunne  

 udstedes en attest E 303, fordi medlemmet var i aktivperioden, og AF ikke  

 kunne udelukke, at pågældende kom i aktivering i  

 attestperioden.
 Arbejdsmarkedets Ankenævn ændrede  

 direktoratets afgørelse.
Ankenævnet fandt, at medlemmet ikke kunne  

 nægtes en attest E 303 alene med henvisning til, at  

 pågældende var indplaceret i aktivperioden, og AF ikke kunne  

 udelukke, at vedkommende kom i aktivering i attestperioden.
Ankenævnet  

 lagde vægt på, at der ikke var udarbejdet en individuel  

 handlingsplan med et konkret tilbud til medlemmet.
 97-6722-8181:
 Et medlem søgte om at få danske dagpenge  

 under arbejdssøgning i Grækenland i perioden 1. april til 30.  

 juni 1997. Den 8. maj 1997 blev medlemmet omfattet af den forstærkede  

 ungdomsindsats, da hun på dette tidspunkt havde haft 6 måneders  

 ledighed inden for 9 måneder.
Direktoratet traf afgørelse om, at medlemmet var  

 berettiget til en attest E 303 for perioden 1. april til 7.maj 1997 Direktoratet lagde vægt på, at medlemmet den  

 8. maj 1997 havde haft 6 måneders ledighed inden for 9 måneder.  

 Direktoratet lagde endvidere vægt på, at AF ikke kunne udelukke,  

 at pågældende kom i aktivering fra den 8. maj 1997.
 Arbejdsmarkedets Ankenævn ændrede  

 direktoratets afgørelse.
 Ankenævnet fandt, at medlemmets attest E 303 ikke  

 kunne begrænses alene med den begrundelse, at pågældende  

 ville blive omfattet af den forstærkede ungdomsindsats den 8. maj 1997,  

 og AF ikke kunne udelukke, at pågældende kom i aktivering fra  

 denne dato.
 Ankenævnet  lagde vægt på, at der ikke  

 var udarbejdet en individuel uddannelsesplan med et konkret tilbud om et  

 uddannelsesforløb til medlemmet.
 Ankenævnet lagde i begge sager til grund, at  

 bevarelse af danske dagpenge under arbejdssøgning i et andet EU-land  

 er en ret, der følger af artikel 69 i forordning (EØF) nr.  

 1408/71. Ankenævnet lagde endvidere til grund, at forordningen er  

 umiddelbart anvendelig i medlemsstaterne, at den ikke kan ændres ved  

 senere modstående national lovgivning, og at forordningen finder  

 anvendelse på enhver lovgivning om sociale sikringsgrene, der  

 vedrører ydelser bl.a. ved arbejdsløshed.
-----0----- Direktoratets praksis vil fremover være, at der ikke  

 kan udstedes en attest E 303 til personer, der er overgået til  

 aktivperioden, eller som er omfattet af den forstærkede ungdomsindsats,  

 hvis der er udarbejdet en individuel handlingsplan/uddannelsesplan med et  

 konkret tilbud om aktivering.
Hvis aktiveringen skal påbegyndes i  

 attestperioden, kan der udstedes en attest E 303, der ophører dagen  

 før, aktiveringen skal påbegyndes.
 Denne meddelelse erstatter DfA-meddelelse nr. 86/96.
