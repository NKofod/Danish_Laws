Betænkning afgivet af Retsudvalget den 6. maj 2004 Betænkning over Forslag til lov om  

 ændring af lov om Danmarks tiltrædelse af  

  

 Schengenkonventionen  

  

 (Gennemførelse  

 af rådsafgørelse og forordning om indførelse af nye funktioner i  

  

 Schengeninformationssystemet, herunder i forbindelse med  

 terrorismebekæmpelse) [af justitsministeren (Lene Espersen)] 1. Ændringsforslag Justitsministeren har stillet 1 ændringsforslag til  

 lovforslaget.
2. Udvalgsarbejdet Lovforslaget blev fremsat den 24. marts 2004 og var til 1.  

 behandling den 15. april 2004. Lovforslaget blev efter 1. behandling henvist  

 til behandling i Retsudvalget.
Møder Udvalget har behandlet lovforslaget i 2 møder.
Høring Et lovudkast har inden fremsættelsen været sendt i høring.
Den  

 2. april 2004 sendte justitsministeren de indkomne høringssvar samt et notat  

 herom til udvalget.
Spørgsmål Udvalget har stillet 1 spørgsmål til justitsministeren til  

 skriftlig besvarelse, som denne har besvaret.
3. Indstillinger og politiske bemærkninger Et  

  

 flertal  

  

 (V, S, DF,  

 KF, RV og KD) indstiller lovforslaget til  

  

 vedtagelse  

  

 med det stillede ændringsforslag.
Socialdemokratiet bemærker, at bekæmpelse af terrorisme står  

 højt på dagsordenen, og EU har jo også ved flere lejligheder drøftet det og  

 også fået vedtaget en EU-terrorpakke.
At det stadig væk er vigtigt at have  

 bekæmpelsen af terrorisme højt på dagsordenen, fremgår af hændelser for  

 ganske  

 få uger siden, bl.a. i Madrid.
Den internationale, grænseoverskridende  

 kriminalitet og illegale indvandring giver fortsat store problemer, og det er  

 derfor efter Socialdemokratiets opfattelse vigtigt at styrke samarbejdet  

 mellem  

 EU-landene, og det gælder både efterforskning og retsforfølgning.
 Socialdemokratiet kan derfor støtte, at reglerne for  

 informationssystemerne i Schengensamarbejdet udvides.
Lovforslagets ændringer i forhold til Europol og Eurojust, som  

 åbner mulighed for, at disse samarbejdsorganer kan få en direkte og  

 selvstændig  

 ret til at trække på og søge informationer i SIS-systemerne, kan  

 Socialdemokratiet støtte.
Det vil gøre arbejdet hurtigere og mere effektivt  

 med  

 hensyn til efterforskning af kriminalitet og i relation til retsforfølgning.
 Dansk Folkeparti pointerer, at partiet fra Danmarks tiltræden af  

 Schengensamarbejdet har været modstander af de åbne grænser, dette har  

 medført,  

 og bl.a. derfor er skeptisk over for Schengen-samarbejdet.
Imidlertid indeholder lovforslaget en række forbedringer i  

 relation til den gældende lov.
Forslaget giver blandt andet bedre mulighed  

 for  

 at bekæmpe svig i forbindelse med ansøgninger om opholdstilladelser og  

 rejsedokumenter, og myndighederne får udvidet adgang til at søge oplysninger  

 om  

 stjålne, ulovligt handlede, forsvundne eller ugyldige identitetspapirer.  

 Dansk  

 Folkeparti vurderer, at dette kan udgøre en forbedring med hensyn til kontrol  

 med ansøgninger om opholdstilladelser i Danmark.
Dansk Folkeparti hilser desuden med tilfredshed, at der  

 gennemføres en større kontrol med oplysninger i Schengeninformationssystemet  

 (SIS), sådan at enhver søgning i den nationale del af SIS skal registreres og  

 ikke, som tilfældet er i dag, kun ved hver tiende videregivelse af  

 personoplysninger.
Dette udgør efter Dansk Folkepartis opfattelse en  

 forbedring  

 af kontrollen med anvendelsen af oplysningerne i SIS.
 Dansk Folkeparti noterer sig samtidig, at alene det danske  

 forbehold over for EU-samarbejdet vedrørende retlige og indre anliggender  

 muliggør, at Danmark har mulighed for selvstændigt at tage stilling til,  

 hvorvidt rådsafgørelsen og forordningen om indførelse af nye funktioner i  

 Schengen-informationssystemet skal gennemføres i dansk lov.
 Samlet ser Dansk Folkeparti  på trods af modstanden mod  

 Schengensamarbejdet som sådant - det fremsatte lovforslag som en forbedring i  

 forhold til gældende ret, hvorfor Dansk Folkeparti kan støtte forslaget.
 Et  

  

 mindretal  

  

 i  

 udvalget (SF og EL) indstiller lovforslaget til  

  

 forkastelse  

  

 ved 3. behandling.
 Tjóðveldisflokkurin, Inuit Ataqatigiit og Siumut var på  

 tidspunktet for betænkningens afgivelse ikke repræsenteret med medlemmer i  

 udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
4. Ændringsforslag med bemærkninger Ændringsforslag Af  

 	  

    

  

 justitsministeren,  

  

 tiltrådt af et  

  

 flertal  

  

 (V, S, DF, KF, RV og KD):
Til § 2 1)  


  

 Stk.  

 1  

  

 affattes således:
»Stk. 1.  

  

 Lovens § 1, nr.  

 1 og 3, træder i kraft dagen efter bekendtgørelsen i Lovtidende.« [Fastsættelse af ikrafttrædelsesdato for lovforslagets § 1, nr.  

 3] Bemærkninger Til nr. 1 Efter lovforslagets § 2 træder den foreslåede § 1, nr. 1, i  

 kraft dagen efter bekendtgørelsen i Lovtidende, mens justitsministeren  

 fastsætter tidspunktet for ikrafttræden af den foreslåede § 1, nr. 2.
Med ændringsforslaget fastsættes det, at den foreslåede  

 bestemmelse i lovforslagets § 1, nr. 3, træder i kraft dagen efter  

 bekendtgørelsen i Lovtidende.
Bestemmelsen i lovforslagets § 1, nr. 3,  

 indebærer, at Datatilsynet  og ikke længere Registertilsynet   

 skal være  

 tilsynsmyndighed efter Schengenkonventionen.
Datatilsynet udfører allerede i  

 dag de opgaver, som efter lovgivningen, herunder også Schengenloven, udføres  

 af  

 Registertilsynet, jf. § 76, stk. 7, i lov om behandling af personoplysninger.  

 Der er således alene tale om en redaktionel ajourføring af lovteksten.
Inge Dahl‑Sørensen (V)  

    

  

 Birthe Rønn Hornbech (V)  

  

  nfmd.  

  

    

  

 Karsten Nonbo (V)  

    

  

 Freddy Dam (V)  

    

  

 Per Dalgaard (DF)  

    

  

 Peter Skaarup (DF)  

    

  

 Helge Adam Møller (KF)  

    

  

 Lars Barfoed (KF)  

    

  

 Jann Sjursen (KD)  

    

  

 Frode Sørensen (S)  

    

  

 Lissa Mathiasen (S)  

    

  

 Morten Bødskov (S)  

    

  

 Per Kaalund (S)  

    

  

 Sandy Brinck (S)  

    

  

 Anne Baastrup (SF)  

  

  fmd.  

  

    

  

 Elisabeth Arnold (RV)  

    

  

 Line Barfod (EL) Tjóðveldisflokkurin, Inuit Ataqatigiit og Siumut havde  

 ikke medlemmer i udvalget.
Folketingets sammensætning Venstre, Danmarks Liberale Parti (V) 55 * Enhedslisten (EL) 4 Socialdemokratiet (S) 52 Kristendemokraterne (KD) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 Uden for folketingsgrupperne (UFG) 2 * Heraf  

 1 medlem valgt på Færøerne Bilag 1 Oversigt over bilag vedrørende L 193 Bilagsnr.
