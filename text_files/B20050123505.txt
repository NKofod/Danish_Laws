Bekendtgørelse  

 om forretningsorden for Registreringsnævnet I medfør af § 99 i lov om lægemidler, jf. lov nr. 1180  

 af 12. december 2005, fastsættes:
Medlemmer og formand § 1.  

  

 Registreringsnævnet består af højst 13 medlemmer, jf. lægemiddellovens  

 § 96.  

 Medlemmerne beskikkes af indenrigs- sundhedsministeren for 4 år ad gangen,  

 jf.  

 lægemiddellovens § 98, stk. 1.
 Stk. 2.  

  

 Indenrigs-  

 og sundhedsministeren udpeger blandt nævnets medlemmer en formand og en  

 næstformand, jf. lægemiddellovens § 98, stk. 1.
Stk. 3.  

  

 Med  

 indenrigs- og sundhedsministerens godkendelse kan der under  

 Registreringsnævnet  

 nedsættes stående udvalg.
Til medlemmer af disse kan indenrigs-  

 sundhedsministeren  

 beskikke personer, som ikke er medlem af nævnet, jf. lægemiddellovens  

 § 98,  

 stk. 4.
Registreringsnævnets virksomhed § 2.  

  

 Registreringsnævnet rådgiver Lægemiddelstyrelsen i sager om ansøgning om,  

 ændringer i og tilbagekaldelse af markedsføringstilladelser til lægemidler og  

 om kliniske forsøg med lægemidler, jf. lægemiddellovens § 96.
 Stk. 2.  

  

 Indenrigs-  

 og sundhedsministeren kan henlægge yderligere opgaver til  

 Registreringsnævnet,  

 jf. lægemiddellovens § 98, stk. 2.
 Stk. 3.  

  

 Registreringsnævnet kan efter behov og efter forudgående aftale med  

 Lægemiddelstyrelsen indhente udtalelser fra særligt sagkyndige.
§ 3.  

  

 Nævnet bistås af et sekretariat, der stilles til rådighed af  

 Lægemiddelstyrelsen.
Omfanget af sekretariatsbistanden fastsættes af  

 Lægemiddelstyrelsens direktør.
Nævnsmøder § 4.  

  

 Registreringsnævnets møder er ikke offentlige.
 Stk. 2.  

  

 Medarbejdere fra sekretariatet og andre ansatte i Lægemiddelstyrelsen kan i  

 den  

 udstrækning, formanden beslutter det, deltage i møderne.
 Stk. 3.  

  

 Nævnet kan  

 kun afholde møder med udenforstående, hvis det forinden er aftalt med  

 Lægemiddelstyrelsen.
§ 5.  

  

 Registreringsnævnet holder møde på de af nævnet vedtagne mødedage.
Formanden  

 kan om fornødent beslutte at afholde ekstraordinære møder.
 Stk. 2.  

  

 Formanden  

 forbereder i samarbejde med sekretariatet sagernes forelæggelse for nævnet.
 § 6.  

  

 Formanden eller sekretariatet efter formandens bemyndigelse indkalder  

 skriftligt til nævnets møder, så vidt muligt med mindst 8 dages varsel.
Stk. 2.  

  

 Mødeindkaldelser skal ledsages af en dagsorden.
Endvidere skal der så vidt  

 muligt medsendes eventuelt bilagsmateriale til de enkelte dagsordenspunkter.
Stk. 3.  

  

 Dagsordenen  

 fastsættes af formanden.
Til ordinære møder skal dagsordenen mindst indeholde  

 følgende punkter:
 1)  

 	  

 Godkendelse af  

 referat fra forrige møde.
 2)  

 	  

 Meddelelser fra  

 formanden.
 3)  

 	  

 Meddelelser fra  

 sekretariatet.
 4)  

 	  

 Sager til drøftelse  

 og beslutning.
 5)  

 	  

 Eventuelt.
 § 7.  

  

 Møderne ledes af formanden.
 Stk. 2.  

  

 Nævnet er  

 beslutningsdygtigt, når formanden eller næstformanden og i alt mindst  

 halvdelen  

 af nævnets medlemmer er til stede.
 Stk. 3.  

  

 Selv om  

 betingelserne i stk. 2 ikke er opfyldt, kan beslutning træffes, hvis de  

 fremmødte skønner, at udsættelse af en sag vil medføre væsentlig ulempe for  

 den  

 eller dem, sagen vedrører, eller tilsidesættelse af væsentlige  

 sundhedsmæssige  

 hensyn.
 § 8.  

  

 Beslutning kan kun træffes om emner, der er optaget på dagsordenen som sager  

 til beslutning, medmindre det samlede nævn i enighed beslutter andet.
§ 9.  

  

 Nævnet træffer beslutning ved simpel stemmeflerhed.
Er der stemmelighed, er  

 formandens stemme afgørende.
I formandens fravær er næstformandens stemme  

 afgørende.
§ 10.  

  

 Sekretariatet kan efter aftale med formanden i særlige tilfælde forelægge en  

 sag skriftligt for nævnet uden for et nævnsmøde.
Et medlem kan dog forlange  

 sagen behandlet på et møde, inden der træffes beslutning.
Referat § 11.  

  

 Der skal fra hvert nævnsmøde tages et referat.
Stk. 2.  

  

 Referatet  

 skal mindst indeholde oplysning om 1)  

 	  

 tid og sted for  

 mødet, 2)  

 	  

 hvem der har deltaget  

 i mødet, herunder hvem der har været referent, 3)  

 	  

 dagsordenen for  

 mødet, 4)  

 	  

 de trufne  

 beslutninger og 5)  

 	  

 tid og sted for  

 førstkommende ordinære nævnsmøde.
 Stk. 3.  

  

 Er et  

 nævnsmedlem ikke enig i en beslutning, kan medlemmet forlange sit standpunkt  

 tilført referatet.
 § 12.  

  

 Udkast til referat udsendes hurtigst muligt efter mødet og senest i  

 forbindelse  

 med indkaldelse til næste ordinære møde.
 Stk. 2.  

  

 Indsigelser  

 mod et referat skal fremsættes senest på førstkommende ordinære nævnsmøde.  

 Indsigelser mod gengivelsen af indholdet af en beslutning skal dog straks  

 meddeles formanden og sekretariatet.
 Stk. 3.  

  

 Det  

 godkendte referat underskrives af formanden eller næstformanden.
Fravær § 13.  

  

 Nævnsmedlemmerne skal så vidt muligt give meddelelse til sekretariatet om  

 fravær.
 § 14.  

  

 I  

 tilfælde af formandens fravær varetager næstformanden formandens opgaver.
 Stk. 2.  

  

 Forventes  

 formanden og næstformanden at være fraværende i længere tid, beslutter nævnet  

 ved simpel stemmeflerhed, hvem der under fraværet skal varetage funktionen  

 som  

 formand.
Habilitet § 15.  

  

 Medlemmerne af Registreringsnævnet skal inden første møde efter deres  

 beskikkelse udfylde og underskrive den som bilag 1 vedlagte  

 habilitetserklæring.
Erklæringen skal vedlægges referatet fra mødet.
 Stk. 2.  

  

 Hvis de  

 faktiske forhold, der er omtalt i habilitetserklæringen, senere ændrer sig,  

 skal medlemmet på eget initiativ udfylde og underskrive en ny erklæring, der  

 vedlægges referatet fra førstkommende møde.
 § 16.  

  

 Et  

 medlem af nævnet må ikke deltage i behandlingen af en sag, hvis vedkommende  

 har  

 en individuel interesse i sagens udfald, eller hvis der i øvrigt foreligger  

 omstændigheder, som er egnet til at vække tvivl om medlemmets upartiskhed,  

 jf.  

 forvaltningslovens kapitel 2.
 § 17.  

  

 Et  

 medlem skal, inden behandlingen af en sag påbegyndes, underrette nævnet om,  

 at  

 vedkommende kan være inhabil, jf. § 16.
Stk. 2.  

  

 Nævnet  

 afgør, om medlemmet kan deltage i behandlingen af sagen.
Det pågældende  

 medlem  

 deltager ikke i behandlingen og afgørelsen af dette spørgsmål.
Nævnets  

 afgørelse skal fremgå af referatet.
 Stk. 3.  

  

 Et medlem,  

 der er erklæret inhabil, skal forlade mødelokalet under behandlingen af den  

 sag, hvori vedkommende er inhabil.
Tavshedspligt § 18.  

  

 Nævnets medlemmer har tavshedspligt med hensyn til oplysninger, de får  

 kendskab  

 til i deres egenskab af medlem af nævnet, når oplysningerne efter deres  

 karakter er fortrolige, jf. forvaltningslovens § 27.
 Stk. 2.  

  

 Hvert enkelt  

 nævnsmedlem drager omsorg for, at materiale, som den pågældende har modtaget  

 i  

 forbindelse med sin funktion i nævnet, ikke kommer udenforstående i hænde.  

 Ved  

 et nævnsmedlems udtræden tilbageleveres alt fortroligt materiale, som  

 medlemmet  

 er i besiddelse af, og som den pågældende har modtaget i sin egenskab af  

 nævnsmedlem.
 Ikrafttrædelse m.m.
 § 19.  

  

 Alle medlemmer skal have udleveret et eksemplar af denne forretningsorden.
 § 20.  

  

 Bekendtgørelsen træder i kraft den 17. december 2005.
 Stk. 2.  

  

 Bekendtgørelse nr. 413 af 21. maj 2001 om forretningsorden for  

 Registreringsnævnet ophæves.
Indenrigs- og Sundhedsministeriet, den 12.  

 december 2005 Lars Løkke Rasmussen /Paul Schüder Bilag 1 Habilitetserklæring for medlemmer af  

 Registreringsnævnet Navn Titel Arbejdssted e-mail adresse Jeg har følgende interesser i virksomheder, som direkte eller  

 indirekte er undergivet Lægemiddelstyrelsens tilsyn:  

1) Nej Ja Selskab og produktnavn Jeg  

  

 ejer  

  

 kapitalandele i en virksomhed,  

 der direkte eller indirekte er undergivet Lægemiddelstyrelsens tilsyn.
 Jeg  

  

 sidder i bestyrelsen eller direktionen  

  

 i en virksomhed, der direkte eller indirekte er undergivet  

 Lægemiddelstyrelsens tilsyn.
Jeg har været  

  

 ansat  

  

 i en virksomhed, der direkte  

 eller indirekte er undergivet Lægemiddelstyrelsens tilsyn indenfor de seneste  

 fem år   

 	  

 For tiden eller  

 indenfor det seneste år.
   

 	  

 For mere end et år  

 siden, men mindre end tre år siden.
   

 	  

 For mere end tre  

 år siden, men mindre end fem år siden.
 Jeg har mod  

 betaling  

  

 udført opgaver  

  

 for en virksomhed,  

 der direkte eller indirekte er undergivet Lægemiddelstyrelsens tilsyn  

 indenfor de seneste fem år.
   

 	  

 For tiden eller  

 indenfor det seneste år.
   

 	  

 For mere end et år  

 siden, men mindre end fem år siden.
 Jeg ejer  

  

 et patent  

  

 på et sundhedsprodukt.
Mit arbejdssted  

 modtager tilskud eller andre midler fra en virksomhed, der direkte eller  

 indirekte  

 er undergivet Lægemiddelstyrelsens tilsyn (Jeg har ingen personlig økonomisk  

 interesse i tilskuddet) Hvis du har andre interesser skal  

 de angives nedenfor.
 Andre interesser kan også være via familiemæssig tilknytning,  

2)  

  fx  

 hvis din ægtefælle er ansat i lægemiddelindustrien eller på et apotek.
 Vær opmærksom på, at du kun skal  

 oplyse efter bedste viden  du har således ikke pligt til at spørge alle  

 i  

 familien.
 Angiv interesser:
Jeg erklærer, at ovenstående giver  

 et fyldestgørende billede af mine direkte og indirekte interesser i  

 virksomheder, der bør bringes til offentlighedens kundskab i forbindelse med  

 min varetagelse af opgaver for Registreringsnævnet.
Hvis der sker ændringer  

 vil  

 jeg snarest udfylde en ny erklæring, hvori ændringerne fremgår.
 Denne erklæring fritager mig ikke for mine forpligtelser  

 efter forvaltningsloven til at erklære, at jeg er inhabil i forbindelse med  

 konkret sagsbehandling/mødeaktivitet, hvis dette er tilfældet.
Sted Dato Underskrift 1)  

 Herunder lægemiddelfremstillere, apoteker, lægemiddelgrossister,  

 medico-virksomheder, forhandling af sundhedsprodukter via internettet osv.  

 Listen er ikke udtømmende.
 2)  

 Ved familiemæssig tilknytning forstås din ægtefælle, beslægtede eller  

 besvogrede i ret op- eller nedstigende linie eller andre nærtstående,  

 herunder  

 samlevende.
