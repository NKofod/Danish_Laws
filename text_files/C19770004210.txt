 (Til amtsskatteinspektoraterne og skatterådene).
 I skattedepartementets cirkulære nr. 26 af 11. februar 1976 angående  

 værdiansættelsen til gave- og arveafgiftsberegning af faste ejendomme er det  

 i afsnit 6 og 7 nævnt, at flere eksemplarer af den med cirkulæret fulgte  

 vejledning senere ville blive udsendt som "Meddelelser fra  

 skattedepartementet nr. 36".
 I "Meddelelser fra skattedepartementet nr. 36" af april 1976 er  

 herefter indeholdt den gældende vejledning vedrørende værdiansættelsen af  

 aktiver og passiver i dødsboer m.m. og ved gaveafgiftsberegning.
 Det er i tilslutning til vejledningens afsnit om fast ejendom i bilag 3,  

 1. afsnit, anført, at procenterne for "andet vederlag" i  

 statsskattedirektoratets halvårlige salgsstatistik for fast ejendom ikke skal  

 medregnes til normal prioritering.
 Statsskattedirektoratet har oplyst, at posten "andet vederlag",  

 som nu anført i salgsstatistikken, i det væsentlige udgøres af køberens  

 forpligtelse til at optage størst muligt offentligt lån, som sælgeren skal  

 have udbetalt og bære kurstabet på.
 Efter stedfunden forhandling med statsskattedirektoratet skal man meddele,  

 at posten "andet vederlag" herefter fremtidig vil være at  

 sammenlægge med procenterne for "Pantebrev til sælger" og for  

 "Overtagne Prioriteter" ved udfindelsen af den normale prioritering  

 for en ejendom.
 Det anførte medfører ingen ændring i det i nævnte bilag 3, 3. afsnit,  

 anførte om, hvad der forstås ved faktisk prioritering.
 I omstående bilag er det vist, hvorledes værdiansættelsen bliver i det i  

 "Meddelelser fra skattedepartementet nr. 36", side 118 fn.- 119  

 fn., anførte eksempel, når posten "andet vederlag" medregnes til  

 den normale prioritering.
 De ændrede retningslinier bedes anvendt på værdiansættelser, der foretages  

 efter den 1. januar 1977.
 Cirkulæreskrivelsen vil blive optaget i Ministerialtidende.
 Skattedepartementet, den 15. februar  

 1977.
Hans P.
Gøtrik.
 Eksempel:
 Posten "andet vederlag" medregnes til den normale  

 prioritering.
Anvendt på det side 118 fn.-119 fn. i  

 "Meddelelser fra Den normale prioritering udgør 72,4 pct. af handelsværdien.
 Såfremt parterne i anmeldelsen eller boopgørelsen har angivet en værdi,  

 der ligger mellem 343.000 kr. og 372.000 kr., vil der normalt ikke være  

 anledning til at tilsidesætte den i anmeldelsen eller boopgørelsen ansatte  

 værdi.
