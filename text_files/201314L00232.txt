Betænkning afgivet af Retsudvalget den 28. november 2013 Betænkning over Forslag til lov om ændring af forældelsesloven (Forældelse af udestående selskabsindskud) [af justitsministeren (Morten Bødskov)]:
1. Ændringsforslag Der er stillet 3 ændringsforslag til lovforslaget.
Venstres, Dansk Folkepartis, Liberal Alliances og Det Konservative Folkepartis medlemmer af udvalget har stillet ændringsforslag nr. 1. Justitsministeren har stillet ændringsforslag nr. 2 og 3.
2. Udvalgsarbejdet Lovforslaget blev fremsat den 2. oktober 2013 og var til 1. behandling den 25. oktober 2013. Lovforslaget blev efter 1. behandling henvist til behandling i Retsudvalget.
Møder Udvalget har behandlet lovforslaget i 3 møder.
Høring Et udkast til lovforslaget har inden fremsættelsen været sendt i høring, og justitsministeren sendte den 24. juni 2013 dette udkast til udvalget, jf.
REU alm. del  bilag 334 (folketingsåret 2012-13). Den 1. oktober 2013 sendte justitsministeren de indkomne høringssvar og et notat herom til udvalget.
3. Indstillinger og politiske bemærkninger Et flertal i udvalget (S, RV, SF, EL og SIU) indstiller lovforslaget til vedtagelse med de af justitsministeren stillede ændringsforslag.
 Et mindretal i udvalget (V, DF, LA og KF) indstiller lovforslaget til vedtagelse med de stillede ændringsforslag.
 Venstres og Dansk Folkepartis medlemmer af udvalget bemærker med hensyn til den absolutte forældelsesfrist i forslagets § 2 a, 2. pkt., som er 10 år efter begyndelsestidspunktet i henhold til lovens § 2, at V og DF er af den opfattelse, at den ikke er forenelig med hensynet til selskabets kreditorer, der kan have ydet kredit i tillid til, at selskabets potentielle kapital var af den tidligere annoncerede størrelse.
 Herudover kan det ikke udelukkes, at bibeholdelse af forslagets absolutte forældelsesfrist vil medføre, at der i en række selskaber kan opstå spørgsmål om ledelsesansvar i situationer, hvor ledelsen overser denne frist til skade for kreditorerne, hvis muligheder for fordringsinddrivelse i selskabets aktiver  herunder aktivet »udestående selskabskapital«  på denne måde pludselig forringes.
 Inuit Ataqatigiit, Sambandsflokkurin og Javnaðarflokkurin var på tidspunktet for betænkningens afgivelse ikke repræsenteret med medlemmer i udvalget og havde dermed ikke adgang til at komme med indstillinger eller politiske udtalelser i betænkningen.
 En oversigt over Folketingets sammensætning er optrykt i betænkningen.
4. Ændringsforslag med bemærkninger Ændringsforslag Til § 1 Af et mindretal (V, DF, LA og KF):
 1) I den under nr. 1 foreslåede § 2 a udgår 2. pkt.
[Beregning af forældelse fra senest efter 10 år udgår] Af justitsministeren, tiltrådt af udvalget:
 2) Efter nr. 1 indsættes som nyt nummer:
»01. I § 3, stk. 3, nr. 2, udgår »og«.« [Konsekvensændring] 3) I det under nr. 2 foreslåede § 3, stk. 3, nr. 3, ændres »selskab.« til: »selskab, og«.
[Konsekvensændring] Bemærkninger Til nr. 1 Forslagsstillerne mener ikke, at forældelse vedrørende fordringer i et selskab, som støttes på skriftlig aftale om indskud i selskabet, skal regnes senest fra 10 år efter begyndelsestidspunktet i henhold til lovens § 2, sådan som regeringen har foreslået at det fortsat skal gøres, uanset det under nr. 1 foreslåede 1. pkt. i § 2 a.
Derfor foreslås det, at denne bestemmelse om, at forældelse indtræffer senest 10 år efter begyndelsestidspunktet i henhold til § 2, udgår.
Til nr. 2 og 3 Der er tale om konsekvensændringer som følge af forslaget om at indsætte et nyt nr. 3 i § 3, stk. 3, jf. lovforslagets § 1, nr. 2. Ændringerne er alene af teknisk karakter og ændrer ikke på bestemmelsernes indhold.
Trine Bramsen (S) Poul Andersen (S) Mogens Jensen (S) Mette Reissmann (S) Ole Hækkerup (S) Rasmus Prehn (S) Jeppe Mikkelsen (RV) Zenia Stampe (RV) Camilla Hersom (RV) Karina Lorentzen Dehnhardt (SF) fmd.
Jonas Dahl (SF) Pernille Skipper (EL) Johanne Schmidt-Nielsen (EL) Henning Hyllested (EL) Doris Jakobsen (SIU) Kim Andersen (V) Preben Bang Henriksen (V) Inger Støjberg (V) Karen Jespersen (V) Jan E.
Jørgensen (V) Karsten Lauritzen (V) Kristian Pihl Lorentzen (V) Karsten Nonbo (V) Peter Skaarup (DF) Mette Hjermind Dencker (DF) Pia Adelsteen (DF) Kim Christiansen (DF) Simon Emil Ammitzbøll (LA) Tom Behnke (KF) nfmd.
 Inuit Ataqatigiit, Sambandsflokkurin og Javnaðarflokkurin havde ikke medlemmer i udvalget.
Bilag 1 Oversigt over bilag vedrørende L 12 Bilagsnr.
