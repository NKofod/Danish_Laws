Det fastslåes, at danskfødt ansøger, født i Forbundsrepublikken  

 Tyskland som søn af dansk far og tysk mor, har mistet den ved fødslen  

 erhvervede danske indfødsret, da han fyldte 22 år, grundet manglende  

 beherskelse af det danske sprog, og da han aldrig har været i Danmark.
Der  

 fandtes ikke grundlag for at indstille den pågældende til bevarelse af  

 indsfødsretten ved kongelig resolution.
 Indenrigsministeriet har med konsulatets skrivelse af 8. marts 1990, j.nr.  

 V., modtaget en ansøgning fra Andreas Otto Boysen om tilladelse til at bevare  

 dansk indfødsret.
 Det fremgår af sagen, at ansøgeren er født den 29. januar 1968 i  

 Forbundsrepublikken Tyskland som søn af dansk far og tysk mor.
 Det er oplyst, at ansøgeren ikke behersker det danske sprog, og at han  

 aldrig har været i Danmark.
 I denne anledning meddeler ministeriet, at da ansøgeren ikke inden det 22.  

 år har haft bopæl i Danmark og ej heller opholdt sig her i landet under  

 forhold, der tyder på samhørighed med Danmark har han i henhold til § 8, i  

 lov om dansk indfødsret, jf. bekendtgørelse nr. 155 af 6. april 1978, mistet  

 sin ved fødslen erhvervede danske indfødsret, da han fyldte 22 år.
 Ministeriet finder ikke, at ansøgeren har bevaret en sådan tilknytning af  

 reel karakter til Danmark, at der er tilstrækkeligt grundlag for at indstille  

 den pågældende til bevarelse af indfødsretten ved kongelig resolution.
 Det tilføjes, at ansøgeren vil kunne ansøge om at generhverve  

 indfødsretten ved naturalisation efter ca. 1 års ophold her.
 Ministeriet forudsætter harved, at den pågældende til den tid opfylder de  

 almindelige krav, der stilles til ansøgere, om at de bl.a. kan tale og forstå  

 dansk.
 Konsulatet bedes oplyse ansøgeren om ovenstående og samtidig tilbagelevere  

 vedlagte bilag, der fulgte med ansøgningen.
