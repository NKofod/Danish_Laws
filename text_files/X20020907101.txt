 Landsretten hjemviste sagen til Ligningsrådet til fornyet  

 skønsmæssig ansættelse af handelsværdien den 19. maj  

 af hver enkelt aktionærs aktiepost i A, idet den fornyede  

 ansættelse skulle ske i overensstemmelse med Højesterets dom af  

 27. juni 2000 (TfS 2000.560H) og under hensyntagen til den merværdi,  

 der var dokumenteret ved besvarelsen af syns- og  

 skønserklæringerne.
 Ligningsrådet lagde til grund, at et samlet salg af aktierne i A  

 måtte anses som en realistisk mulighed den 19. maj 1993. På  

 baggrund heraf og efter en konkret vurdering fandt Ligningsrådet, at  

 der ved fastlæggelsen af handelsværdien af hver enkelt  

 aktionærs aktiepost i A den 19. maj 1993 skulle anvendes kurs 1.100.  

 Ligningsrådet bemærkede, at det ikke herved burde komme  

 aktionærerne i A til skade, at syns- og skønsmændene til  

 brug for den i landsretten verserende retssag, som førte til forlig om  

 hjemvisning til Ligningsrådet, var nået frem til en lavere  

 vurdering.
Aktieavancebeskatning   handelsværdi af  

 minoritetsaktiepost  

 den 19. maj 1993 Under hensyn til Højesterets dom af 27. juni 2000 blev sagen om A  

 ved forlig i Landsretten hjemvist til fornyet behandling i  

 Ligningsrådet.
Spørgsmålet til Ligningsrådet var oprindelig, om  

 aktionærerne i A kunne anvende kurs 1.140 som  

 anskaffelseskurs/indgangsværdi den 19. maj 1993 ved en senere  

 aktieafståelse.
Ligningsrådet besvarede dette  

 spørgsmål benægtende og fandt, at aktiernes  

 handelsværdi den 19. maj 1993 var kurs 495.
 Selskabet beskæftigede i 1993 43 medarbejdere (nu 48).
 A havde pr. 30/6-1993 en aktiekapital på nom. 2,8 mio. kr., hvoraf  

 nom. 2.540.500 kr. var ejet af 16 personer fordelt på 13 personer med  

 hver en andel på nom. 194.962 kr. og på 3 personer med hver en  

 andel på nom. 2.000 kr., medens de resterende nom. 259.500 kr. var ejet  

 af det udstedende selskab og dets datterselskab, A Finans A/S.
 Selskabet har eksisteret siden 1971, og fra 1980 har selskabet været  

 ejet af medarbejdere i selskabet.
 Af vedtægterne fremgår, at selskabets aktier ikke er  

 omsætningspapirer, og at selskabet har forkøbsret til  

 aktierne.
 Det fremgår af vedtægternes § 3:
 "...
Ingen aktie kan overdrages - hverken i levende live, gennem arv,  

 frivilligt, gennem retsforfølgning, eller i forbindelse med bodeling  

 ved separation eller skilsmisse - uden først at være tilbudt  

 selskabet ved bestyrelsen.
Bestyrelsen træffer beslutning om, hvorvidt  

 aktierne skal erhverves af selskabet eller de øvrige aktionærer  

 indbyrdes i så fald i forhold til disses aktiebesiddelse.
Aktierne overdrages til den kurs, der svarer til aktiernes  

 regnskabsmæssige værdi ved afslutningen af sidste  

 regnskabsår, beregnet efter det sidst godkendte regnskab.
Denne  

 værdi skal fastsættes under forudsætning af  

 kontantudbetaling for de udbudte aktier og svare til aktiernes værdi ud  

 fra et nøgternt forretningsmæssigt skøn, baseret på  

 det sidst afsluttede årsregnskab med fradrag af beregnet skat, udbytte  

 og tantieme m.v. og med tillæg af skjulte reserver, som der ved  

 forsigtig vurdering kan tages hensyn til, dog reduceret med den forventede  

 fremtidige skattebyrde, der påhviler sådanne reserver, samt de  

 hidtidige driftsresultater og udsigterne for de kommende  

 regnskabsår.
..." I henhold til en af aktionærerne tiltrådt  

 aktionæroverenskomst har de enkelte aktionærer accepteret, at et  

 forretningsudvalg fastsætter den aktiekurs, der skal være  

 gældende for overenskomstens medlemmer i tilfælde af  

 indløsning af disses aktier.
 Af § 5 fremgår, at kursen fastsættes i overensstemmelse med §  

 3 i selskabets vedtægter samt de retningslinier, som et enigt  

 forretningsudvalg har fastlagt.
 Af § 9 fremgår:
 "Såfremt en aktionær ophører med  

 ansættelsesforholdet indenfor de første 3 år efter  

 indtræden i aktionærkredsen, er han forpligtet til at  

 afhænde sin aktiebesiddelse til anskaffelsessummen, medmindre  

 ophøret skyldes aktionærens sygdom eller død.
Aktionærer, der ophører med ansættelsesforholdet i  

 virksomheden - bortset fra udtræden som følge af sygdom eller  

 pension, se nedenfor - det være sig ved opsigelse eller afskedigelse,  

 er uanset vedtægternes bestemmelse berettiget og forpligtet til at lade  

 sine aktier indløse fuldstændigt.
I mangel af mindelighed  

 fastsættes kursen som foreskrevet i § 5.
..." Af § 9a fremgår:
"Uanset § 9 er en aktionær berettiget til at beholde sin  

 aktiebesiddelse ved varig sygdom, der medfører uarbejdsdygtighed og  

 dermed udtræden af ansættelsesforholdet.
Bestemmelsen  

 gælder dog først, når fratrædelsestidspunktet ligger  

 mere end 3 år efter aktionærens indtræden i  

 aktionærkredsen, jfr. § 9, stk. 1.
Pensionsalderen fastsættes til 60 år [senere ændret til  

 67 år], således at en aktionær er forpligtet til at  

 ophøre med ansættelsesforholdet og udtræde af  

 aktionæroverenskomsten den først følgende 1.ste. i  

 måneden efter det fyldte 60. år.
Også i dette  

 tilfælde er aktionæren berettiget til at beholde sin  

 aktiepost.
 ...
Såfremt en pensionist ønsker at afhænde sin aktiepost,  

 skal han have pligt til at tilbyde sin aktiebesiddelse til de øvrige  

 aktionærer/selskabet gennem selskabets bestyrelse til den kurs, han  

 bevisligt kan opnå fra trediemand.
Tilbuddet skal fremsættes med  

 en acceptfrist på en måned fra tilbuddets modtagelse.
Hvis  

 tilbuddet ikke accepteres af selskabets bestyrelse, er  aktionæren  

 berettiget til at afhænde aktieposten til trediemand til den tilbudte  

 eller højere kurs.
 ...
 Når en aktionær er omfattet af nærværende  

 bestemmelse, har selskabet på intet tidspunkt forpligtelse til at  

 indløse den pågældende aktionærs aktiepost.
 ...".
 Vedtægternes § 3 kan give anledning til tvivl om, hvad der er  

 resultatet af en kursberegning i medfør af reglen.
 Repræsentanten understreger imidlertid i sin stævning til  

 landsretten, at "forkøbsretsbestemmelserne i selskabets  

 vedtægter alene udtrykker, at forkøbsretten skal udøves  

 til værdien i handel og vandel".
 Selskabets tidligere repræsentant har endvidere bekræftet, at  

 opgørelsen af værdien af aktierne efter vedtægternes § 3  

 ikke vil føre til et nævneværdigt andet resultat end den  

 beregnede indløsningskurs efter aktionæroverenskomstens § 5.  

 Dette synspunkt er fra selskabets side imødegået under sagens  

 behandling for Landsretten.
 Således har to småaktionærer solgt aktier i 1994 og 1998  

 til den af forretningsudvalget fastsatte kurs for de pågældende  

 år (i 1994: kurs 549 og i 1998: kurs 885), og det samme er  

 tilfældet ved to storaktionærers salg af deres aktieposter i hhv.  

 1998 og 1999 (i 1999: kurs 940).
 Indløsningskursen i henhold til aktionæroverenskomsten var  

 den 19. maj 1993 beregnet til 495 på grundlag af regnskabet med status  

 pr. 30. juni 1992. Goodwill indgik i kursberegningen med et beløb  

 på 164.000 kr.
Selskabets omsætning har for regnskabsårene afsluttet pr. 30.  

 juni i årene 1991, 1992 og 1993 udgjort henholdsvis 49 mio kr., 45 mio.  

 kr. og 43 mio kr.
For de tilsvarende regnskabsår er egenkapitalen  

 forrentet med henholdsvis 37 %, 39% og 28 % (resultat før skat i % af  

 egenkapitalen primo) og indre værdi udgjorde skattemæssigt  

 henholdsvis 684, 406 og 469 og regnskabsmæssigt henholdsvis 760, 455 og  

 509. Skattekursen beregnet på grundlag af regnskabet med status pr. 30.  

 juni 1992 udgjorde 430.
Vedrørende handler indenfor de seneste år er det oplyst, at  

 der blev handlet den 26. juni 1991 nom. 3.000 kr. aktier til kurs 689 og den  

 16. juni 1994 nom. 1.000 kr. aktier til kurs 549, samt at der ved begge  

 handler er tale om salg fra selskabet til ansatte.
I tiden mellem  

 første og sidste handel blev aktiekapitalen udvidet fra nom. 1,4 mio.  

 kr. til nom. 2,8 mio. kr. ved udstedelse af fondsaktier, således at  

 førstnævnte handel ved en aktiekapital på nom. 2,8 mio.  

 kr. svarer til kurs 344,5.
Rådgivningsfirma B har ifølge en af selskabets revisor  

 indhentet rapport af 12. april 1994 vurderet handelsværdien af aktierne  

 i A pr. 19. maj 1993 til 29 mio. kr., hvorved der fremkommer en kurs på  

 1.140 beregnet i forhold til den eksternt ejede aktiekapital på nom.  

 2.540.500 kr.
Ved vurderingen af virksomheden er der lagt vægt  

 på, at en udenlandsk virksomhed primo 1994 har signaleret, at  

 virksomheden har en værdi på ca. 27 mio. kr.
Kommunens skatteforvaltning og Told- og Skatteregionen har under sagens  

 behandling for Ligningsrådet udtalt, at aktiernes værdi pr. 19.  

 maj 1993 findes at burde fastsættes til indløsningskursen i  

 henhold til aktionæroverenskomsten pr. denne dato, som er beregnet til  

 495. Der er ikke anset at kunne bortses fra de meget væsentlige  

 omsætningsbegrænsninger, der er bestemt i vedtægter og  

 aktionæroverenskomst.
Skatteforvaltningen har herved henvist til, at  

 hele aktionærkredsen udelukkende består af  

 (medarbejder)aktionærer, der alle har forpligtet sig til samme  

 beregningsmetode for overdragelseskursen.
Told- og skatteregionen har  

 bemærket, at det findes sandsynliggjort, at der ved et samlet salg af  

 virksomheden ville kunne indbringes en kurs, der væsentligt overstiger  

 indløsningskursen 495, men at det imidlertid må lægges til  

 grund, at ingen aktionær den 19. maj 1993 kunne have en forventning om,  

 at et eventuelt salg ville kunne indbringe mere end kurs 495.
 Ligningsrådet har fundet, at kurs 495 må anses for aktiernes  

 handelsværdi den 19. maj 1993.
Det er anført, at Ligningsrådet er enig med de stedlige  

 skattemyndigheder i, at der ved fastsættelsen af aktiernes værdi  

 i handel og vandel ikke kan bortses fra vedtægtsbestemte forhold samt  

 aftalemæssige bestemmelser, der fastlægger begrænsninger i  

 visse tilfælde af aktieovergang samt bestemmelser om forkøbsret,  

 værdiansættelse m.v., at Ligningsrådet på denne  

 baggrund er enig med de stedlige skattemyndigheder i, at ingen af selskabets  

 aktionærer kunne påregne at opnå en kurs højere end  

 495 den 19. maj 1993, og at spørgsmålet om, hvorvidt  

 aktionærerne ved et samlet salg af aktierne til trediemand, eventuelt  

 kunne have opnået en højere kurs, ikke kan anses for relevant i  

 det foreliggende tilfælde.
Det er i øvrigt bemærket, at  

 handelsværdien pr. 19. maj 1993 alene vil kunne anvendes for personlige  

 aktionærer, der ikke var værnsaktionærer pr. 18. maj 1993,  

 og under forudsætning af, at aktierne afhændes efter mindst 3  

 års ejertid.
 Der er under sagens behandling for Landsskatteretten fremlagt en skrivelse  

 af 31. januar 1994 fra det norske selskab C´s adm. direktør til A's  

 direktør, hvoraf det fremgår, at det norske selskab har  

 ført forhandlinger med to lignende selskaber i Danmark, at selskabet  

 har indgivet bud på det ene, og at dette afklares i løbet af  

 marts måned, samt at der ikke kan gives et bud på bedriften i A  

 nu, men at man med en egenkapital på 15 mio. kr. som et realistisk  

 niveau kan signalere en pris på ca. 27 mio. kr.
Det er oplyst, at C omkring november 1993 uopfordret havde haft rettet  

 henvendelse til A vedrørende samarbejde eller køb, og at der  

 herudover havde været rettet henvendelse til et andet dansk firma.
Den  

 signalerede pris i skrivelsen af 31. januar 1994 var fremkommet, efter at man  

 havde set regnskaber og budget og i øvrigt besigtiget virksomheden.  

 Videre forhandlinger blev imidlertid ikke gennemført, fordi C fik  

 accept på afgivet tilbud vedrørende den virksomhed, som havde  

 stået først på listen.
Det havde ikke forud for den 19.  

 maj 1993 eller på et senere tidspunkt mellem aktionærerne  

 indbyrdes været drøftet at sælge hele virksomheden til  

 trediemand.
 Det er i øvrigt oplyst, at aktionærerne er medarbejdere, som  

 for de flestes vedkommende indskød medarbejderkapital i 1980 for at  

 sikre deres arbejdsplads, at de 13 større minoritetsaktionærer  

 er fordelt i selskabets afdelinger, at ingen af disse aktionærer ved  

 indskud af medarbejderkapital i 1980 havde nogen særlig  

 ledelsesmæssig erfaring, hvorfor de besluttede, at virksomheden skulle  

 ledes af en ansat direktør, så ingen aktionærer i det  

 daglige fik anden status end dennes placering i organisationen berettigede,  

 og at den ansatte direktør har direkte reference til bestyrelsen, der  

 består af 3 medlemmer fra aktionærkredsen og 3 eksterne medlemmer  

 med erhvervsmæssig ekspertise.
 For selskabet var der for Landsskatteretten principalt nedlagt  

 påstand om, at handelsværdien af aktierne i selskabet pr. 19. maj  

 1993 værdiansættes til kurs 1.140. Subsidiært er der  

 nedlagt påstand om, at aktiernes handelsværdi fastsættes  

 til en højere kurs end 495 efter Landsskatterettens nærmere  

 skøn.
Det er anført, at det helt klart har været hensigten med  

 overgangsbestemmelsen i § 19, stk. 3, i lov nr. 421 af 25. juni 1993, at der  

 ved fastlæggelsen af handelsværdien pr. 19. maj 1993 skal tages  

 hensyn til uvildige sagkyndige erklæringer, jf. forarbejderne til  

 bestemmelsen og cirkulære nr. 137 af 19. juli 1994 om  

 aktieavancebeskatningsloven, pkt. 3.3.3. hvor der står anført:  

 "Hvis den skattepligtige f.eks. ved en uvildig sagkyndig vurdering  

 godtgør, at aktiernes handelsværdi er en anden, lægges  

 denne til grund", og at der ifølge Told- og Skattestyrelsen ved  

 fastsættelsen af handelsværdien på aktier den 19. maj 1993  

 lægges vægt på dokumenterede købstilbud, jf.
SR-Skat  

 1995 p.79 og Ligningsvejledningen 1994 S.G. 2.4.4.2.5. p.325.
 Det er endvidere anført, at kursen i handel og vandel i henhold til  

 sagkyndig og uvildig vurdering af 12. april 1994 vil andrage 1.140 ved  

 kontant betaling, at denne kurs i øvrigt underbygges af skrivelsen af  

 31. januar 1994 fra C, der signalerede et prisniveau på ca. 27 mio. kr.  

 svarende til en kurs på ca. 1.060, og at der må påvises  

 tungtvejende grunde til at se bort fra disse to bevismidler når henses  

 til, at hensigten med bestemmelsen i § 19, stk. 3, var at sikre, at  

 værdistigning indtruffet før den 19. maj 1993 ikke bliver  

 beskattet, ligesom dette også må ses i lyset af, at  

 aktionærerne på anskaffelsestidspunktet havde en berettiget  

 forventning om, at aktierne kunne sælges skattefrit.
Det er endelig anført, at kursen ved et samlet salg af aktierne til  

 trediemand findes relevant, hvorved det er bemærket, at det må  

 anses for mest sandsynligt, at aktierne i selskabet vil blive solgt samlet  

 til trediemand.
Det er herved bl.a. anført, at det anses for  

 overordentligt sandsynligt, at aktionærerne i A ville have solgt den  

 samlede aktiekapital i selskabet, hvis de den 19. maj 1993 havde fået  

 et tilbud på aktierne på 27 mio. kr. eller mere herunder henset  

 til, at hver aktionær ville modtage en kontant salgssum på 2 mio.  

 kr., at aktionærerne formentlig fortsat kunne bevare deres stilling i  

 selskabet, at aktionærerne gentagne gange har givet udtryk for, at de  

 ved en eller flere aktionærers fratræden og dermed udtræden  

 af selskabet antageligt vil søge den samlede aktiekapital solgt, fordi  

 ingen af de øvrige er indstillet på at optage lån for at  

 udvide deres aktiebesiddelse, og at en eventuel ny deltager i  

 aktionærgruppen for en fratrædendes aktiepost da skulle betale  

 ca. 1,1 mio. kr.
Det er endvidere anført, at den manglende interesse i  

 at øge aktiebesiddelsen skal ses på baggrund af  

 aktionærkredsens sammensætning både hvad angår  

 uddannelse og alder, som der nærmere er redegjort for i klageskrivelsen  

 til Landsskatteretten.
Det er i øvrigt anført, at der ved  

 værdiansættelsen ikke findes at skulle tages hensyn til  

 bestemmelserne om forkøbsret i vedtægterne og  

 aktionæroverenskomsten.
Det er herved anført, at bestemmelserne  

 om forkøbsret er tidsbegrænsede, at sagen derfor bl.a. af denne  

 grund heller ikke er sammenlignelig med Landsskatterettens afgørelse i  

 TfS 1996.182, at det er hensigten med forkøbsretten at reducere et  

 eventuelt incitament til at udtræde af aktionærgruppen, og at det  

 er i strid med tidligere opfattelse af gældende ret at tillægge  

 en forkøbsret betydning for værdiansættelsen af aktier,  

 jf. herved cirkulære nr. 185 af 17. november 1982 om  

 værdiansættelsen af aktiver og passiver i dødsboer m.v. og  

 ved gaveafgiftsberegning, pkt. 14 og Ligningsvejledningen 1994 A.H.3.1.1.  

 p.435 om formueansættelsen af en aktiepost, og at denne praksis  

 også må lægges til grund ved værdiansættelse af  

 aktier i relation til overgangsbestemmelsen i § 19, stk. 3, jf. herved Erik  

 Werlauf TfS 1995.126.
 I afgørelsen har deltaget 4 retsmedlemmer.
 Landsskatteretten finder i overensstemmelse med Ligningsrådets  

 opfattelse, at handelsværdien af aktierne i A den 19. maj 1993 kan  

 ansættes til kurs 495. Det er herved lagt til grund, at det ikke  

 på baggrund af det fremlagte materiale kan anses for godtgjort, at  

 handelsværdien af aktionærernes aktier i selskabet pr. denne dato  

 skulle overstige denne værdi.
 Det bemærkes herved, at de personlige aktionærer, som alle er  

 ansatte i A, ved ophør med ansættelsesforholdet, hvor dette ikke  

 skyldes sygdom eller pension, er såvel berettiget som forpligtet til at  

 lade deres aktier indløse fuldstændigt til en af  

 forretningsudvalget fastsat indløsningskurs, idet der dog ved  

 ophør med ansættelsesforholdet indenfor de 3 første  

 år efter indtræden i aktionærkredsen skal ske  

 afhændelse til anskaffelsessummen, jf. den mellem aktionærerne  

 indgåede aktionæroverenskomst, og at indløsningskursen i  

 henhold til aktionæroverenskomsten er beregnet til 495 den 19. maj  

 1993.
 Endvidere bemærkes, at der ikke forud for den 19. maj 1993 har  

 været aktuelle forhandlinger om salg af hele aktiekapitalen i  

 selskabet, og at den efterfølgende henvendelse fra C heller ikke  

 resulterede i et egentligt købstilbud, jf. herved skrivelsen fra  

 selskabets adm. direktør af 31. januar 1994.
 Endeligt bemærkes, at det ikke på baggrund af B´s vurdering af  

 12. april 1994, hvor der er lagt vægt på den i skrivelsen af 31.  

 januar 1994 signalerede pris, kan anses for godtgjort, at aktiernes  

 handelsværdi skulle overstige kurs 495.
 Ligningsrådets bindende forhåndsbesked af 8. september 1994  

 stadfæstes derfor, hvilket er tiltrådt af Told- og  

 Skattestyrelsen.
 Selskabets endelige påstand for Landsretten var kurs 1.181 svarende  

 til syns- og skønsmændenes vurdering af kursen ved et samlet  

 salg.
 I selskabets stævning til Landsretten gjorde repræsentanten  

 følgende gældende:
 "Baggrunden for, at de ansatte aktionærer har pligt til at  

 afstå aktierne ved ansættelsesforholdets ophør, er blandt  

 andet at sikre, at den ansatte forbliver i virksomheden længst  

 muligt.
 Når den ansatte har været i virksomheden indtil  

 pensionsalderen og herefter ønsker at afhænde aktierne til  

 tredjemand, har de øvrige aktionærer forkøbsret til  

 aktierne til den pris, som tredjemanden har tilbudt, det vil sige på  

 markedsvilkår.
 Aktionæroverenskomsten regulerer alene visse  

 overdragelsessituationer, eksempelvis overdragelse ved  

 ansættelsesforholdets ophør.
 Derimod regulerer aktionæroverenskomsten ikke en lang række  

 andre overdragelsessituationer, eksempelvis hvis en tredjemand på et  

 givent tidspunkt tilbyder at overtage samtlige aktier i selskabet, eller den  

 situation, at en ansat aktionær, uden at ansættelsesforholdet  

 ophører, ønsker at overdrage sine aktier.
 Sammenfattende kan derfor anføres, at  

 forkøbsretsbestemmelserne i selskabets vedtægter alene  

 udtrykker, at forkøbsretten skal udøves til "værdien i  

 handel og vandel" og således ikke medfører nogen pligt til at  

 overdrage til en lavere kurs til de øvrige aktionærer, samt at  

 indløsningsbestemmelserne i aktionæroverenskomsten alene  

 medfører pligt til i visse kvalificerede overdragelsessituationer at  

 sælge aktier til de øvrige aktionærer eller selskabet til  

 en lavere kurs end værdien i handel og vandel.
 Disse i antal få og kvalificerede situationer, hvor en  

 aktionær er forpligtet til at tilbyde sine aktier til de øvrige  

 aktionærer til en kurs, som er mindre end værdien i handel og  

 vandel, kan efter sagsøgernes opfattelse ikke udtrykke "aktiens  

 værdi" pr. 19. maj 1993. I så fald vil der være tale om, at  

 visse undtagelsessituationer anvendes til at udtrykke værdien i handel  

 og vandel.
 Endelig skal anføres, at såfremt  

 aktionæroverenskomstens bestemmelser konkret ville føre til et  

 åbenbart urimeligt resultat, ville den enkelte aktionær efter  

 omstændighederne kunne påberåbe sig aftalelovens § 36, jf.  

 hertil princippet i aktieselskabslovens § 19 til støtte for, at  

 kursfastsættelsen efter aktionæroverenskomsten skulle  

 tilsidesættes helt eller delvist.
 Udover det for Ligningsrådet og Landsskatteretten nævnte,  

 gjorde repræsentanten i sin stævning til Landsretten  

 gældende:
"at kursen fastsat på basis af handelsværdien pr. 19. maj 1993  

 må antages væsentligt at overstige kurs 495, hvilket også  

 er tiltrådt af Told- og Skatteregionen, at selvom forkøbsrettighederne i aktionæroverenskomsten  

 måtte have indflydelse på kursfastsættelsen,  

 medfører dette, at markedsværdien er kurs 1.140, da  

 aktionærerne kan afstå aktierne på markedsvilkår  

 blandt andet ved pensionsalderens indtræden og under  

 ansættelsesforholdets beståen, at bestemmelserne om forkøbsret m.v. i den eksisterende  

 aktionæroverenskomst er tidsbegrænset, hvilket ikke gør  

 det usandsynligt, at forkøbsretten ikke vil kunne gøres  

 gældende på salgstidspunktet, at bestemmelserne om forkøbsret m.v. i den eksisterende  

 aktionæroverenskomst ikke er til hinder for, at der sker et samlet salg  

 af aktierne i selskabet til tredjemand på markedsvilkår, at det ikke på forhånd i enhver situation er givet, at  

 selskabet/de øvrige aktionærer ville og kunne udnytte  

 forkøbsretten, med den virkning, at aktionæren kunne afstå  

 til tredjemand, at hensigten med forkøbsretten er at sikre sammenhold mellem  

 aktionærerne derved, at forkøbsretsbestemmelserne reducerer et  

 eventuelt incitament til at udtræde af aktionærgruppen.
Dette  

 skal ses på baggrund af, at hverken selskabet eller  

 tilbageværende aktionærer ville have nogen reel økonomisk  

 mulighed for at overtage en udtrædende aktionærs aktier.
Det var  

 derfor det mest åbenbart sandsynlige, at et salg ville ske samlet til  

 en fremmed kapitalstærk opkøber, når  

 generationsskifteproblemer melder sig, at den enkelte aktionær i normalsituationen - det vil sige samlet  

 salg af aktierne i selskabet til tredjemand på markedsvilkår  

 eller ophør af ansættelsesforhold som følge af  

 pensionering eller sygdom - ikke er undergivet den kursfastsættelse,  

 der fremgår af aktionæroverenskomstens § 5, men i stedet har krav  

 på at sælge til værdien i handel og vandel." Ved landsretten blev der udmeldt syn- og skøn.
Syns- og  

 skønsmændene besvarede skønstemaet som følger:
"Skønsmændene har ved valueringen af A anlagt det synspunkt,  

 at selskabet er "going concern", og at selskabet vil være profitabelt i  

 principielt al evighed.
Beregningerne tager udgangspunkt i selskabets  

 driftsbetalingsstrømme efter skat.
Ved et givet regnskabsårs  

 driftsbetalingsstrøm forstås årets resultat før  

 afskrivninger fratrukket betalt skat, investeringer samt ændringer i  

 nettoarbejdskapital i forhold til året før.
Ved  

 nettoarbejdskapital forstås kapital bundet i varelagre og debitorer  

 fratrukket finansiering hidrørende fra kreditorer og anden  

 driftsgæld.
Ved at tilbagediskontere disse betalingsstrømme forekommer den  

 gældfri værdi af selskabet, og ved derefter at korrigere denne  

 værdi for selskabets rentebærende gæld (netto), fremkommer  

 værdien af den samlede aktiepost i selskabet, i daglig tale "selskabets  

 værdi"." På denne baggrund udtalte syns- og skønsmændene, at  

 handelsværdien pr. 19. maj 1993 af den samlede aktiepost i A var 30  

 mio. kr.
Dette svarede til en kurs på den samlede udestående  

 aktiepost på 1.181. Med udestående aktiepost menes aktier, der  

 ikke er ejet af selskabet.
Skønsmændene oplyste, at "Ved  

 fastsættelse af handelsværdien af den samlede aktiepost i A er  

 det lagt til grund, (1) at en sådan post giver fuld kontrol over  

 selskabet, men (2) at aktieposten ikke er let omsættelig  

 efterfølgende." Handelsværdien pr. 19. maj 1993 af en aktiepost på nom.  

 194.961,54 kr. i A var ifølge syns- og skønsmændene  

 1.850.000 kr. svarende til en kurs på 949. De 13 aktionærer, der  

 var omfattet af aktionæroverenskomsten, besad hver især en  

 aktiepost af denne størrelse.
 Syns- og skønsmændene blev i et  

 tillægsspørgsmål bedt om at oplyse kursen for aktierne  

 under hensyntagen til værdiansættelsen på 1.850.000 kr. og  

 under hensyntagen til selskabets beholdning af egne aktier.  

 Skønsmændene oplyste, at kursen pr. 19. maj 1993 pr. aktie  

 nominelt kr. 100 i en aktiepost stor kr. 194.961,54 med en samlet værdi  

 pr. 19. maj 1993 på kr. 1.850.000 er kr. 949.
Syns- og skønsmændene oplyste, at handelsværdien pr.  

 19. maj 1993 af en aktiepost på nom. 100,00 kr. i A var  kurs 853,  

 såfremt aktionæren ikke var omfattet af  

 aktionæroverenskomsten og kurs 949, såfremt aktionæren var  

 omfattet af aktionæroverenskomsten.
Forskellen skyldes, at  

 aktionæroverenskomsten specificerer en tantiemeaftale, som berettiger  

 de af aktionæroverenskomsten omfattede aktionærer til tantieme i  

 år med god indtjening.
Syns- og skønsmændene oplyste endvidere, at "Ved  

 fastsættelse af handelsværdien af en minoritetsaktiepost i A er  

 det lagt til grund, (1) at en sådan post ...ikke giver kontrol over  

 selskabet, (2) at aktieposten ikke er let omsættelig  

 efterfølgende og (3) at selskabet derudover har en ikke-triviel  

 aktionæroverenskomst." I Landsretten blev sagen forligt med følgende ordlyd:
 "Sagen hjemvises til Ligningsrådet til fornyet  

 skønsmæssig ansættelse af handelsværdien den 19. maj  

 af hver enkelt aktionærs aktiepost i A, idet den fornyede  

 ansættelse skal ske i overensstemmelse med Højesterets dom af  

 27. juni 2000 (TfS 2000.560H) og under hensyntagen til den merværdi,  

 der er dokumenteret ved besvarelsen af spørgsmål 1 i syns- og  

 skønserklæring af 3. december 1998 og spørgsmål 7 i  

 supplerende syns- og skønserklæring af 31. august 1999.
..." Spørgsmål 1 i syns- og skønserklæringen angik  

 handelsværdien pr. 19. maj 1993 af den samlede aktiepost i A.  

 Skønsmændenes svar var 30 mio. kr.
Spørgsmål 7 i syns- og skønserklæringen angik  

 kursen på den samlede udestående aktiepost (aktier, der ikke var  

 ejet af selskabet) baseret på den skønnede handelsværdi  

 (30 mio. kr.) af den samlede aktiepost.
Skønsmændenes svar var  

 kurs 1.181.
Selskabets repræsentant er af den opfattelse, at syns- og  

 skønsmændene ved vurderingen af kursen på en  

 minoritetsaktiepost på nom. 194.961,54 kr. i selskabet, ikke har  

 indregnet en forholdsmæssig værdi af aktiepostens andel af A´  

 egne aktier.
Repræsentanten har derfor i forbindelse med  

 nærværende behandling for Ligningsrådet gjort  

 gældende, at kursen på en minoritetsaktiepost på nom.  

 194.961,54 kr. skal sættes til 1.046.
Kurs 1.046 fremkommer ved, at repræsentanten gør  

 gældende, at værdien af en minoritetsaktiepost på nom.  

 194.961,54 kr. (værdi:1.850.000 kr. ved kurs 949) skal tillægges  

 den forholdsmæssige andel af værdien af selskabets egne aktier.  

 Da en minoritetsaktiepost på nom. 194.961,54 kr. udgør 7,67% af  

 den samlede udestående aktiepost på nom. 2.450.000 kr., skal  

 7,67% af værdien af selskabets egne aktier, nom. 259.500 kr.  

 (værdi: 2.462.655 kr. ved kurs 949) derfor tillægges  

  værdien af en nom aktiepost på 194.961,54 kr., der således  

 vil være 1.850.000 kr. + 7,67% af 2.462.655 kr.
Dette svarer til en  

 kurs på de udestående aktier på 1.046.
Repræsentanten gør endvidere gældende, at "På  

 baggrund af Højesterets dom som gengivet i TfS 2000.560 skal der i  

 overensstemmelse med det indgåede retsforlig tages hensyn til  

 såvel den dokumenterede merværdi ved et samlet salg som den under  

 sagen indgåede aktionæroverenskomst. under sagen indgåede  

 aktionæroverenskomst." samt at skønsmændenes vurdering af  

 handelsværdien af en minoritetsaktiepost er sket "uden hensyntagen til  

 merværdien, som den er udtrykt i spørgsmål 1 og 7 i syns-  

 og skønserklæringen, hvilket indebærer, at  

 kursfastsættelsen nødvendigvis skal ske til en højere  

 kurs end 949 og maksimalt kan andrage kurs 1.181." Repræsentanten har ønsket sit indlæg af 10. september  

 gengivet i sin helhed.
Indlægget er vedlagt som bilag 1 til sagen.
 Ligningsrådet udtaler:
 Det må lægges til grund, at et samlet salg af aktierne i A  

 måtte anses som en realistisk mulighed den 19. maj 1993. På  

 baggrund heraf og efter en konkret vurdering finder Ligningsrådet, at  

 der ved fastlæggelsen af handelsværdien af hver enkelt  

 aktionærs aktiepost i A den 19. maj 1993 skal anvendes kurs 1.100.  

 Ligningsrådet bemærker, at det ikke herved bør komme  

 aktionærerne i A til skade, at syns- og skønsmændene til  

 brug for den i Vestre Landsret verserende retssag, som førte til  

 forlig om hjemvisning til Ligningsrådet, er nået frem til en  

 lavere vurdering.
