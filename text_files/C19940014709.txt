(Til politidirektøren i København og  

 politimestrene) Justitsministeriet fastsætter herved følgende retningslinier for  

 meddelelse af bortlodningstilladelse i henhold til § 2 i lov af 6. marts 1869  

 om forbud mod lotteri m.m., som ændret senest ved lov nr. 235 af 8. april  

 1992:
 § 1.  Bortlodningstilladelse kan meddeles af  

 politimesteren (politidirektøren) til en her i landet hjemmehørende forening,  

 institution eller komite bestående af mindst 3 her i landet bosatte pesoner.
 Stk. 2.  Tilladelsen meddeles af politimesteren  

 (politidirektøren) på det sted, hvor foreningen, institutionen eller et af  

 den arrangerende komites medlemmer har sit hjemsted.
 Stk. 3.  Ved en bortlodning forstås i dette cirkulære et  

 arrangement, hvis deltagere mod betaling af et indskud opnår en  

 gevinstchance, og hvor gevinstfordelingen beror på tilfældet.
 § 2.  Bortlodningstilladelse må kun meddeles til  

 fordel for velgørenhed eller andre almennyttige formål.
 Stk. 2.  Der kan ikke meddeles bortlodningstilladelse  

 til fordel for politiske formål.
 Stk. 3.  Der kan ikke meddeles tilladelse til  

 bortlodninger, hvor gevinsten fremkommer på grundlag af nogle af spilleren  

 valgte individuelle tal eller markeringer.
 Stk. 4.  Der kan ikke meddeles tilladelse til  

 bortlodning ved automater eller elektroniske terminaler.
§ 3.  Tilladelse må kun meddeles til een tidsbegrænset  

 bortlodning.
Tidsrummet for salget af lodsedler, spilleplader m.v. må ikke  

 overstige 2 måneder.
 Stk. 2.  Der kan dog undtagelsesvis meddeles tilladelse  

 til, at salget af lodsedler, spilleplader m.v. kan finde sted inden for et  

 tidsrum på op til 6 måneder.
 Stk. 3.  Når særlige grunde taler derfor, kan der  

 meddeles tilladelse til, at salget af lodsedler, spilleplader m.v. fortsætter  

 i indtil 4 måneder efter udløbet af den i stk. 1 nævnte salgsperiode.
 Stk. 4.  Har arrangøren tidligere afholdt bortlodning,  

 kan bortlodningstilladelse ikke på ny meddeles, før der foreligger et  

 offentliggjort regnskab fra arrangørens seneste bortlodning.
 Stk. 5.  Der kan dog undtagelsesvis meddeles  

 bortlodningstilladelse til yderligere to tidsbegrænsede bortlodninger,  

 såfremt arrangøren må antages at opfylde vilkårene i § 8.
 § 4.  Ved bortlodning ved salg af lodsedler, hvor  

 lodtrækningens resultat offentliggøres efter salgsperiodens udløb  

 (ikke-forhåndstrukne lodder), kan gevinsterne bestå i pengebeløb,  

 værdipapirer eller lignende.
 § 5.  Ved bortlodning ved forhåndstrukne lodder og  

 bankospil må gevinsterne ikke bestå i pengebeløb, værdipapirer eller  

 lignende, jf. dog stk. 2. Gavekort må dog bortloddes, for så vidt de ikke kan  

 omsættes i penge.
 Stk. 2.  Der kan meddeles tilladelse til bortlodning ved  

 forhåndstrukne lodder eller bankospil, hvor gevinsterne helt eller delvis  

 består i pengebeløb, værdipapirer eller lignende, såfremt  

 bortlodningstilladelsen begrænses til kun at gælde i den politikreds, hvor  

 tilladelsen meddeles, jf. § 1, stk. 2.
Stk. 3.  Tilladelse efter stk. 2 kan dog undtagelsesvis  

 udstrækkes til at gælde indtil 4 yderligere tilgrænsende politikredse,  

 såfremt dette findes ubetænkeligt.
Politimesteren (politidirektøren) skal i  

 sådanne tilfælde give meddelelse herom til politimestrene i de pågældende  

 politikredse.
 § 6.  Lodtrækningen skal foretages af notarius  

 publicus, medmindre der er tale om bankospil eller bortlodning ved  

 forhåndstrukne lodder.
 Stk. 2.  Hvis den samlede salgssum ikke overstiger  

 20.000 kr., kan lodtrækningen i stedet foretages af arrangørerne under møder  

 eller fester og i overværelse af publikum.
 § 7.  For at sikre, at deltageren kan gøre sig bekendt  

 dermed, forinden indskuddet betales, skal følgende oplysninger fremgå af  

 lodsedlen:
 Stk. 2.  Hvis der på grund af den valgte  

 bortlodningsform ikke anvendes lodsedler, hvoraf de i stk. 1 nævnte  

 oplysninger kan fremgå, skal disse fremgå af en skriftlig vejledning, der  

 udleveres til eller forevises for deltageren i forbindelse med tilbuddet om  

 deltagelse i bortlodningen, eller, hvor salget foregår fra fast stade, af et  

 tydeligt opslag på salgsstedet.
Stk. 3.  Ved ansøgning om bortlodningstilladelse skal  

 arrangøren oplyse skriftligt over for politimesteren (politidirektøren), om  

 man tidligere har fået bortlodningstilladelse.
I givet fald skal et eksemplar  

 af det offentliggjorte regnskab fra arrangørens seneste bortlodning  

 forelægges politimesteren (politidirektøren), eller, hvis betingelserne i §  

 3, stk. 5, er opfyldt, det offentliggjorte regnskab for den seneste  

 bortlodning forud herfor.
Desuden skal ansøgningen vedlægges kopi af  

 eventuelle bortlodningstilladelser, for hvilke der endnu ikke er  

 offentliggjort regnskab.
Herudover skal et udkast til lodseddel, vejledning  

 eller opslag forelægges for politimesteren (politidirektøren), forinden der  

 kan meddeles tilladelse til bortlodning.
Stk. 4.  Ved ansøgning om tilladelse til bortlodning ved  

 forhåndstrukne lodder og bankospil skal arrangøren overfor politimesteren  

 (politidirektøren) godtgøre, at gevinstfordelingen beror på tilfældet, og at  

 bortlodningen vil finde sted på betryggende vis.
Arrangøren skal navnlig om  

 muligt fremlægge eksempel på lodseddel, oplysning om hvem der har produceret  

 lodsedlerne, oplysning om antallet af producerede lodsedler, oplysning om  

 antallet af gevinstgivende lodsedler, oplysning om gevinsternes fordeling på  

 de enkelte lodder og kontrolnummer for gevinstgivende lodder (kontrolliste).
 § 8.  En bortlodningstilladelse skal meddeles på  

 vilkår om:
Er den samlede salgssum i bortlodningen over 100.000 kr., skal revisor  

 være statsautoriseret eller registreret, Stk. 2.  Ved meddelelse af tilladelse til bortlodning  

 ved tombola skal det af tilladelsen fremgå, hvorfra salget af lodder m.v. må  

 finde sted (salgssteder).
 § 9.  Tilladelse til afholdelse af bortlodninger,  

 herunder bankospil, der afholdes af foreninger eller organisationer, er  

 ufornøden under følgende forudsætninger:
 Stk. 2.  Foreninger eller organisationer kan endvidere  

 to gange årligt uden tilladelse afholde offentlig bortlodning til fordel for  

 velgørenhed eller andre almennyttige formål, jf. § 2, under følgende  

 forudsætninger:
 § 10.  Ved meddelelse af tilladelse og modtagelse af  

 anmeldelse efter § 9, stk. 2, vedrørende bortlodninger, der omfatter  

 gevinster til en værdi af over 200 kr., skal der tilstilles arrangørerne 2  

 blanketter til »Anmeldelse af afgift af gevinster ved offentlige  

 bortlodninger m.v.«, ligesom disses opmærksomhed bør henledes på, at  

 afgiftsanmeldelse skal indgives til vedkommende told- og skatteregion senest  

 14 dage efter, at resultatet af bortlodningen foreligger.
 Stk. 2.  Såfremt en bortlodning omfatter gevinster af  

 værdi over 200 kr., underretter den politimester (politidirektøren), der  

 meddeler bortlodningstilladelsen eller modtager anmeldelsen efter § 8, stk.  

 2, vedkommende told- og skatteregion herom.
 § 11.  Cirkulæret træder i kraft den 1. september  

 1994. Verserende sager kan dog efter ansøgerens begæring færdigbehandles  

 efter de hidtil gældende regler.
 Stk. 2.  Justitsministeriets cirkulære nr. 16 af 31.  

 januar 1990 om bortlodning ophæves.
