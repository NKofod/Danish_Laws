Cirkulæreskrivelse om meddelelse om  

 betingelser for optagelse i en arbejdsløshedskasse.  

 Bopælskravet.
Dagpengeret - rådighed Kommentar m.v.:
 Personer fra det tidligere Jugoslavien med midlertidig  

 opholdstilladelse i Danmark kan optages i en arbejdsløshedskasse,  

 når de dokumenterer beskæftigelse ved lønarbejde i Danmark  

 på almindelige løn- og ansættelsesforhold, herunder  

 betaler skat, ATP og arbejdsmarkedsbidrag.
 Deres dagpengeret afgøres ud fra en konkret  

 rådighedsvurdering, hvori skal indgå det forhold, at de kun  

 må tage lønnet beskæftigelse, der har været udbudt  

 gennem arbejdsformidlingen, relevante fagblade eller på lignende  

 måde i 3 måneder uden at være blevet besat.
 Meddelelse om afgørelsen:
I.
Optagelse Sag 1.
En flygtning fra det tidligere Jugoslavien  

 påbegyndte den 3. november 1994 beskæftigelse i Danmark.
På  

 baggrund af beskæftigelsen søgte pågældende  

 optagelse i en arbejdsløshedskasse.
Arbejdsløshedskassen optog ansøgeren, men  

 annullerede efterfølgende optagelsen, således at han  

 først kunne optages fra den 19. maj 1995, hvor han fik midlertidig  

 opholdstilladelse med henblik på varigt ophold, jf. § 7, stk. 2, i  

 udlændingeloven.
Ansøgeren kunne således først  

 anses for at have bopæl i Danmark den 19. maj 1995, jf. direktoratets  

 meddelelse nr. 33/95.
 Direktoratet tiltrådte kassens afgørelse.
 Arbejdsmarkedets Ankenævn fandt at ansøgeren  

 med rette var blevet optaget i arbejdsløshedskasse den 3. november  

 1993.
 Ankenævnet fandt således, at ansøgeren  

 havde bopæl i Danmark, uanset at han alene havde midlertidig  

 opholdstilladelse, idet han ved sin beskæftigelse havde en sådan  

 tilknytning til det danske arbejdsmarked, at han opfyldte  

 bopælskravet.
 Det forhold, at ansøgeren alene har haft en  

 midlertidig opholdstilladelse, kan efter ankenævnets opfattelse ikke i  

 sig selv begrunde, at bopælskravet ikke er opfyldt.
 Sag 2.
 En flygtning fra det tidligere Jugoslavien  

 påbegyndte den 19. september 1994 beskæftigelse i Danmark.  

 På baggrund af beskæftigelsen søgte pågældende  

 optagelse i en arbejdsløshedskasse.
Arbejdsløshedskassen optog ansøgeren med  

 virkning fra den 31. oktober 1994, hvor kassen havde modtaget  

 ansøgningen om optagelse.
Kassen annullerede efterfølgende  

 optagelsen, således at ansøgeren først kunne optages fra  

 den 18. august 1995, hvor han fik midlertidig opholdstilladelse med henblik  

 på varigt ophold, jf. § 7, stk. 2, i udlændingeloven.  

 Ansøgeren kunne således først anses for at have  

 bopæl i Danmark den 18. august 1995, jf. direktoratets meddelelse nr.  

 33/95.
 Direktoratet tiltrådte kassens afgørelse.
 Arbejdsmarkedets Ankenævn fandt at ansøgeren  

 med rette var blevet optaget i arbejdsløshedskasse den 31. oktober  

 1994.
 Ankenævnet fandt således, at ansøgeren  

 havde bopæl i Danmark, uanset at han alene havde midlertidig  

 opholdstilladelse, idet han ved sin beskæftigelse havde en sådan  

 tilknytning til det danske arbejdsmarked, at han opfyldte  

 bopælskravet.
 Det forhold, at ansøgeren alene har haft en  

 midlertidig opholdstilladelse, kan efter ankenævnets opfattelse ikke i  

 sig selv begrunde, at bopælskravet ikke er opfyldt.
 De personer med midlertidig opholdstilladelse efter Lov om  

 midlertidig opholdstilladelse til visse personer fra det tidligere  

 Jugoslavien m.v., der har søgt om optagelse på baggrund af  

 arbejde, kan derfor optages fra det tidspunkt, hvor kassen modtog  

 ansøgningen, eller fra det tidspunkt, hvor arbejdet blev  

 påbegyndt.
 Direktoratets meddelelse nr. 33/95 ophæves med  

 nærværende meddelelse.
II.
Rådighed og vejledning Det afgøres ud fra en konkret og individuel  

 bedømmelse af medlemmet og dettes forhold, om et medlem kan anses for  

 at stå til rådighed.
 Der må ikke være faktiske eller retlige  

 forhold, som umiddelbart forhindrer den ledige i at overtage arbejde.
 I henhold til § 3, stk. 3, 2. pkt, i lov om midlertidig  

 opholdstilladelse til visse personer fra det tidligere Jugoslavien m.v., kan  

 en person med opholdstilladelse efter loven tage lønnet  

 beskæftigelse, såfremt den pågældende stilling har  

 været udbudt gennem arbejdsformidlingen, relevante fagblade eller  

 på lignende måde i 3 måneder uden at være blevet  

 besat.
 Ved rådighedsvurdering af  personer fra det  

 tidligere Jugoslavien vil den nævnte 3-måneders-regel som  

 udgangspunkt hindre, at en person med opholdstilladelse efter loven kan  

 opfylde de almindelige rådighedsbetingelser.
Der påhviler derfor kasserne en særlig  

 vejledningsforpligtelse over for personer fra det tidligere Jugoslavien med  

 midlertidig opholdstilladelse, når disse søger optagelse i en  

 kasse.
Disse medlemmer bør således allerede ved optagelsen  

 informeres om den nævnte 3-måneders-regels sandsynlige hindring  

 for opfyldelse af rådighedsforpligtelsen og dermed for udbetaling af  

 dagpenge.
Kasserne bør samtidig informere om, at såfremt  

 medlemmet efter optagelsen får permanent opholdstilladelse, er  

 medlemmet ikke længere begrænset af 3-måneders-reglen, og  

 der vil derfor være grundlag for en ny rådighedsvurdering.
