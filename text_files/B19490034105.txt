 Efter indstilling fra reservatrådet fastsætter landbrugsministeriet herved  

 i medfør af § 7 i lov nr. 94 af 7. april 1936 om reservater for pattedyr og  

 fugle følgende bestemmelser angående fredning af fuglelivet på det nedenfor  

 angivne areal af Kolding fjord og Kolding å.
Fredningen omfatter af Kolding å den del indenfor Kolding købstad, som er  

 beliggende øst for det bebyggede areals vestgrænse, og af fjorden den nærmest  

 havnen og bredderne beliggende del, som begrænses af en linie fra det sted på  

 sydsiden af fjorden, hvor vejen til Bjergegård støder til fjordbredden og til  

 næsset i Strandhuse.
De 2 nævnte punkter er afmærket med skilte påmalet ordet  

 »reservat«, og linien er i fjorden afmærket med 2 gulmalede  

 spidstønder, ligeledes påmalet ordet »reservat«.
 Det forbydes alle og enhver på det fredede område - såvel fra bredderne  

 som fra vandarealet - at ombringe eller indfange fugle, det være sig ved  

 skydevåben, ruser eller på anden måde, samt at ødelægge eller indsamle  

 fugleæg.
 Overtrædelse af nærværende bekendtgørelse straffes i overensstemmelse med  

 § 20 i lov om reservater for pattedyr og fugle med bøde, for så vidt der ikke  

 i henhold til den øvrige lovgivning er forskyldt større straf.
 Denne bekendtgørelse træder straks i kraft og samtidig ophæves  

 landbrugsministeriets bekendtgørelse nr. 462 af 22. december 1939.
 Hvilket herved bringes til almindelig kundskab.
 Landbrugsministeriet, den 20. juli 1949.
Kr.
Bording.
