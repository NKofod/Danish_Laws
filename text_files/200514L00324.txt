Betænkning afgivet af Uddannelsesudvalget den 14. marts 2006 Betænkning over Forslag  

 til lov om ændring af lov om statens uddannelsesstøtte og lov om  

 befordringsrabat til studerende ved videregående uddannelser (Justering af betingelserne for udenlandske statsborgeres  

 ret til statens uddannelsesstøtte (SU), SU uden for klippekortet til visse  

 studieforberedende kurser på gymnasialt niveau efter fuldført  

  

 gymnasial uddannelse og forenkling af rabatordning m.v.) [af undervisningsministeren (Bertel Haarder)] 1. Ændringsforslag Undervisningsministeren har stillet 1 ændringsforslag til  

 lovforslaget.
2. Udvalgsarbejdet Lovforslaget blev fremsat den 30. november 2005 og var til 1.  

 behandling den 17. januar 2006. Lovforslaget blev efter 1. behandling henvist  

 til behandling i Uddannelsesudvalget.
Møder Udvalget har behandlet lovforslaget i 4 møder.
Høring Et udkast til lovforslaget har inden fremsættelsen været sendt i  

 høring, og undervisningsministeren sendte den 17. oktober 2005 dette udkast  

 til  

 udvalget, jf. alm. del  bilag 34. Den 7. december 2005 sendte  

 undervisningsministeren de indkomne høringssvar samt et notat herom til  

 udvalget.
Spørgsmål Udvalget har stillet 2 spørgsmål til undervisningsministeren til  

 skriftlig besvarelse, som denne har besvaret.
3. Indstillinger og politiske bemærkninger Et  

  

 flertal  

  

 i udvalget  

 (udvalget med undtagelse af EL) indstiller lovforslaget til  

  

 vedtagelse  

  

 med det stillede  

 ændringsforslag.
Et  

  

 mindretal  

  

 i  

 udvalget (EL) indstiller lovforslaget til  

  

 forkastelse  

  

 ved 3. behandling.
Mindretallet vil stemme for det stillede  

 ændringsforslag.
 Enhedslistens medlem af udvalget finder det betænkeligt, at  

 muligheden for at modtage SU begrænses for udenlandske studerende.  

 Enhedslisten  

 er imod implementeringen af dele af direktiv 2004/38/EF af 29. april 2004 om  

 unionsborgeres og deres familiemedlemmers ret til at færdes og opholde sig  

 frit  

 på medlemsstaternes område (opholdsdirektivet) i SU-loven.
Enhedslisten arbejder for et uddannelsessystem, hvor alle får  

 mulighed for at få en uddannelse.
Enhedslisten gør opmærksom på, at Danmark  

 har  

 tilsluttet sig artikel 13/2/c i FNs konvention af 16. december 1966 om  

 økonomiske, sociale og kulturelle rettigheder (Resolution 2200A(XXI)):  

 »Højere  

 undervisning gøres ligelig tilgængelig for alle på grundlag af evner, ved  

 alle  

 dertil egnede midler og i særdeleshed ved gradvis indførelse af gratis  

 undervisning«  

.  

  

 SUen har i Danmark  

 været et af flere midler til at opnå dette mål.
Denne deklaration er stadig gældende i dag.
Deklarationen blev  

 fulgt op ved en konference den 19.-20. maj 2005 i Bergen for  

 Bolognaprocessens  

 medlemslandes ministre for videregående uddannelse.
Af kommunikeet fra  

 konferencen fremgår det, at medlemslandene, herunder Danmark, vil gøre  

 videregående uddannelse tilgængelig for alle, og at den sociale dimension  

 kræver initiativer fra regeringen for at hjælpe studerende fra især socialt  

 udfordrede grupper.
I kommunikeet står der således:
»We therefore  

 renew our commitment to making quality higher education equally accessible to  

 all, and stress the need for appropriate conditions for students so that they  

 can complete their studies without obstacles related to their social and  

 economic background.
The social dimension includes measures taken by  

 governments to help students, especially from socially disadvantaged groups,  

 in  

 financial and economic aspects and to provide them with guidance and  

 counselling services with a view to widening access. [ ] We commit ourselves  

 to  

 upholding the principle of public responsibility for higher education in the  

 context of complex modern societies.« Enhedslisten stiller sig på den baggrund uforstående over for  

 lovforslagets § 1, nr. 5 (ny §  

 2 a,  

 stk. 2), om, at EU-statsborgere og EØS-statsborgere, der ikke er  

 arbejdstagere  

 eller selvstændige erhvervsdrivende i Danmark, og deres familiemedlemmer  

 først  

 har ret til uddannelsesstøtte efter 5 års sammenhængende ophold i Danmark.
 Enhedslisten støtter udveksling af studerende på tværs af både  

 institutioner og lande, og Enhedslisten kan derfor ikke stemme for  

 lovforslaget,  

 der begrænser mobiliteten, og især ikke når lovforslaget medfører øget social  

 differentiering.
 Siumut, Tjóðveldisflokkurin, Fólkaflokkurin og Inuit Ataqatigiit  

 var på tidspunktet for betænkningens afgivelse ikke repræsenteret med  

 medlemmer  

 i udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
4. Ændringsforslag med bemærkninger Ændringsforslag Af  

 	  

  

 undervisningsministeren,  

  

 tiltrådt af  

  

 udvalget:
Til § 2 1)  

  

 Efter nr. 5 indsættes som nyt  

 nummer:
»01.  

  

 I  

  

 § 4, stk. 1,  

  

 ændres »DSB« til: »de  

 jernbanevirksomheder, der udfører offentlig servicetrafik på kontrakt med  

 staten,«.« [Konsekvensændring som følge af liberalisering af  

 jernbanevirksomhed] Bemærkninger Til nr. 1 Ændringsforslaget er en konsekvens af den igangværende  

 liberalisering af jernbanevirksomheden i Danmark, hvorefter andre selskaber  

 end  

 DSB, f.eks.
Arriva, udfører offentlig servicetrafik på kontrakt med staten.
Troels Christensen (V)   

 Anne‑Mette Winther Christiansen (V)   

 Britta Schall Holberg (V)   

 Tina Nedergaard (V)   

 Ellen Trane Nørby (V)   

 Martin Henriksen (DF)   

 Søren Krarup (DF)   

 Carina Christensen (KF)  

  

  fmd.  

  

 Allan Niebuhr (KF)   

 Christine Antorini (S)   

 Kirsten Brosbøl (S)   

 Carsten Hansen (S)   

 Bjarne Laustsen (S)   

 Margrethe Vestager (RV)  

  

  nfmd.  

  

 Bente Dahl (RV)   

 Thomas Krog (SF)   

 Majbrit Berlau (EL) Siumut, Tjóðveldisflokkurin, Fólkaflokkurin og Inuit  

 Ataqatigiit havde ikke medlemmer i udvalget.
Folketingets sammensætning Venstre, Danmarks Liberale Parti (V) 52 Enhedslisten (EL) 6 Socialdemokratiet (S) 47 Siumut (SIU) 1 Dansk Folkeparti (DF) 24 Tjóðveldisflokkurin (TF) 1 Det Konservative Folkeparti (KF) 18 Fólkaflokkurin (FF) 1 Det Radikale Venstre (RV) 17 Inuit Ataqatigiit (IA) 1 Socialistisk Folkeparti (SF) 11 Bilag 1 Oversigt over bilag vedrørende L 95 Bilagsnr.
Titel 1 Høringssvar og høringsnotat fra undervisningsministeren 2 Udkast til tidsplan for udvalgets behandling af  

 lovforslaget 3 Tidsplan for udvalgets behandling af lovforslaget 4 Revideret tidsplan for udvalgets behandling af  

 lovforslaget 5 1. udkast til betænkning 6 Ændringsforslag fra undervisningsministeren 7 2. udkast til betænkning Oversigt over spørgsmål og svar vedrørende L 95 Spm.nr.
