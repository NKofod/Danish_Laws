 VI MARGRETHE DEN ANDEN, af Guds Nåde Danmsrks Dronning, gør vitterligt:
 Folketinget har vedtaget og Vi ved Vort samtykke stadfæstet følgende lov:
 § 1.  Fiskeriministeren kan yde garanti af statskassen  

 for lån til driftsformål, som i finansåret 1975-76 inden for en samlet  

 beløbsramme af 15 mill. kr. ydes til enkeltpersoner, der driver  

 erhvervsfiskeri med fartøj, der helt eller for en væsentlig del ejes af den  

 pågældende erhvervsfisker, men hvor denne på grund af nedgang i priserne på  

 fisk er kommet i en økonomisk situation, der vanskeliggør fortsat deltagelse  

 i fiskeriet.
Stk. 2.  Lån, der garanteres i henhold til stk. 1, kan  

 ikke overstige 50.000 kr. for den enkelte fartøjsejer, og garantien kan ikke  

 udstrækkes til mere end 5 år fra datoen for lånets optagelse.
Lånet skal være  

 ydet af et pengeinstitut inden for rammen af den i § 3 nævnte aftale.
 § 2.  Ved garantier i henhold til § 1, stk. 1, påtager  

 staten sig at dække halvdelen af det tab, långiveren vil lide, såfremt det  

 garanterede lån ikke indfries.
 § 3.  Fiskeriministeren indgår med bankernes og  

 sparekassernes organisationer en rammeaftale om formen for samarbejdet mellem  

 pengeinstitutterne og den statslige administration af loven.
 § 4.  Fiskeriministeren kan bemyndige Kongeriget  

 Danmarks Fiskeribank til at træffe afgørelse om garantier efter § 1, stk. 1.
 § 5.  Tidspunktet for lovens ikrafttræden bestemmes af  

 fiskeriministeren.
 § 6.  Loven gælder ikke for Færøerne og Grønland.
 Givet på Amalienborg, den 26. april  

 1975.
 Under Vor Kongelige Hånd og Segl.
 MARGRETHE R.
P.
Dalsager.
