Bekendtgørelse om anvendelse af bekendtgørelse for regnskab og revision for projekt- og aktivitetstilskud som grundlag for administration af visse Covid-19 ordninger på Kulturministeriets område I medfør af akt. nr. 254 af 12. maj 2022, akt. nr. 186 af 20. januar 2022 samt tekstanmærkning nr. 227 ad 21.11.68 og 21.11.69, nr. 228 ad 21.11.68, nr. 230 ad 21.11.68, nr. 231 ad 21.11.68, nr. 235 ad 21.11.68, nr. 238 ad 21.11.68, nr. 211 ad 21.11.69 og nr. 224 ad 21.11.69 til § 21 på finansloven for finansåret 2022, fastsættes:
 § 1. Kulturministeriets bekendtgørelse nr. 1479 af 22. december 2014 for regnskab og revision for projekt- og aktivitetstilskud finder anvendelse ved Slots- og Kulturstyrelsens administration af følgende Covid-19 ordninger på Kulturministeriets område:
 1) Aktivitetspulje til kulturaktiviteter.
 2) Pulje til aktiviteter på biografområdet.
 3) Pulje til Støtte til forlystelsesparker og deres erhvervskøretøjer.
 4) Pulje til tv-produktion.
 5) Pulje til 1000 Nye Fællesskaber.
 6) Pulje til sikkerhedsmæssige tiltag, der skal understøtte en tryg genåbning.
 7) Pulje til tilgængeliggørelse af kultur for alle digitale tilbud til borgerne.
 8) Pulje til aktiviteter for vækstlagets aktører.
 9) Pulje til nye formater for aktiviteter i det offentlige rum.
 10) Pulje til 100 dage med kultur og idræt - National kampagne.
 11) Aktivitetspulje til kunstneriske sommeraktiviteter.
 12) Pulje til publikumsfremmende initiativer for institutionstyper med faste attraktioner.
 13) Pulje til dækning af tilsynsafgift for forlystelsesparker og omrejsende tivolier.
 14) Aktivitetspulje for Kulturaktører.
 15) Støtteordning for kunstnere med kombinationsindkomst som følge af Covid-19.
 16) Kompensationsordning for særligt sæsonafhængige selvstændige og kunstnere mv.
 Stk. 2. Slots- og Kulturstyrelsen fastsætter nærmere retningslinjer for ansøgningers form, indhold, frist mv., som bekendtgøres på styrelsens hjemmeside www.slks.dk.
Ikrafttræden § 2. Bekendtgørelsen træder i kraft den 3. oktober 2022.
