1. Indledning I lov om offentlig sygesikring, jf. lovbekendtgørelse nr. 77 af 31. januar  

 1994, er indsat en ny bestemmelse (§ 8a), hvorefter den offentlige  

 sygesikring efter regler fastsat af sundhedsministeren yder tilskud til  

 ernæringspræparater, som er ordineret af en læge i forbindelse med sygdom  

 eller alvorlig svækkelse.
Bestemmelsen træder i kraft den 1. juni 1998.
2. Hvem kan få tilskud? Så længe patienten er indlagt på sygehus, afholdes udgifterne til  

 ernæringspræparater af sygehusvæsenet.
Ernæringspræparater, der gives i forbindelse med stofskiftelidelser fra  

 John F.
Kennedy Instituttet, omfattes ikke af loven.
En betingelse for at opnå tilskud fra sygesikringen er, at det  

 tilskudsberettigede ernæringspræparat er ordineret af en læge i  

 forbindelse med sygdom eller alvorlig svækkelse.
Gennem dette krav  

 sikres, at der alene ydes tilskud til personer, der har et helbredsmæssigt  

 begrundet behov for ernæringspræparater:
* Personer med svær sygdom , der medfører, at de ikke kan synke  

 eller optage almindelig kost, kan have behov for ernæringspræparater, der  

 indtages gennem sonde.
Der er typisk tale om personer med kræft i mund, svælg  

 eller hals, kræft i spiserør og mave, endvidere personer med neurologiske  

 lidelser (f.eks. blodprop i hjernen og ALS-patienter (Amyotrofisk Lateral  

 Sklerose)). I enkelte tilfælde kan visse andre patientgrupper (f.eks.  

 AIDS-patienter og andre med kroniske sygdomme med svær anoreksi (madlede)  

 eller nedsat optagefunktion af tarmen) også have behov for ekstra  

 ernæringstilførsel.
* Ved alvorlig svækkelse forstås tilstande evt. forudgået af  

 alvorlig sygdom, hvor personen efter lægens vurdering ikke er i stand til at  

 indtage almindelig mad i tilstrækkelig mængde til at dække behovet for  

 næringsstoffer, og hvor indtagelse af et ernæringspræparat gennem mund eller  

 sonde i en periode er indiceret.
Der er typisk tale om personer, som har  

 gennemgået langvarig hospitalsbehandling i forbindelse med belastende kemo-  

 eller stråleterapi, store eller gentagne kirurgiske indgreb eller svære  

 infektioner, der er ledsaget af - eller risikerer at være ledsaget af -  

 sygdomsbetinget vægttab på mere end 10 pct. i løbet af 3-6 måneder.  

 Ernæringspræparater til småtspisende ældre er  ikke omfattet af  

 tilskudsordningen.
Ernæringsrådgivning givet af diætist må her anses for at  

 være et bedre tilbud end ordination af ernæringspræparater.
3. Hvilke ernæringspræparater gives der tilskud til? Ernæringspræparater hører til gruppen af levnedsmidler bestemt til særlig  

 ernæring, specielt levnedsmidler til særlige medicinske formål.
Ved ernæringspræparater forstås præparater, som under lægelig vejledning  

 anvendes til erstatning for eller til supplering af den sædvanlige kost.  

 Ernæringspræparater kan tilføres via munden eller via sonde.
De fås i  

 flydende tilstand eller som pulvere til oprøring.
De kan opdeles i to  

 hovedgrupper:
 *  Standardprodukter , som er beregnet til personer, der ikke har  

 behov for en speciel diæt, men på grund af sygdom eller alvorlig svækkelse  

 efter lægeligt skøn ikke er i stand til at indtage almindelig mad i  

 tilstrækkelig mængde til at dække behovet for næringsstoffer.
*  Specialprodukter , som er beregnet til personer, hvis sygdom kræver en speciel diæt.
Der kan f.eks. være tale om personer, som har en medfødt eller erhvervet stofskiftesygdom eller som på grund af sygdom har behov for et særligt sammensat produkt.
Der vil blive ydet tilskud til såvel standardprodukter som  

 specialprodukter.
Hovedparten af personkredsen vil have brug for  

 standardprodukter.
Specialprodukter anvendes i forbindelse med en lang række  

 sygdomme, f.eks. stofskiftelidelser (Inborn Errors). Specialprodukter  

 anvendes endvidere f.eks. af lever- og nyrepatienter, der skal have en særlig  

 ernæring.
For at sikre, at ernæringspræparatet opfylder gældende krav til bl.a.  

 mærkning og tilsætning, er det et vilkår for tilskud efter sygesikringsloven,  

 at ernæringspræparaterne er optaget på en liste over tilskudsberettigede  

 ernæringspræparater.
Listen udarbejdes af Veterinær- og Fødevaredirektoratet  

 og ajourføres ved meddelelse i Ugeskrift for Læger under Officielle  

 Meddelelser.
En liste over tilskudsberettigede ernæringspræparater pr. 1.  

 juni 1998 er medtaget som bilag 1 til denne vejledning.
Produkter som f.eks. proteinpulvere og kosttilskud, der - uden at være et  

 lægemiddel - sælges som tilskud til sædvanlig kost, og som ikke er et  

 almindeligt fortæret levnedsmiddel, er ikke  tilskudsberettigede.  

 Eksempler på kosttilskud er vitamin- og mineraltabletter.
Endvidere er  

 naturlægemidler, stærke vitaminer, mineraler og andre produkter under  

 lægemiddelloven ikke omfattet af tilskudsordningen.
4. Tilskud til remedier Patienter, der indtager ernæringspræparater via sonde, skal anvende visse  

 remedier.
Det kan dreje sig om sondeflaske, overledningssæt, sonder og  

 dertilhørende sprøjter.
I enkelte tilfælde bruges desuden en ernæringspumpe  

 (på udlejningsbasis). Til patienter, der er i kontakt med hjemmesygeplejen,  

 udleveres disse remedier vederlagsfrit af hjemmesygeplejen.
Det forudsættes,  

 at hjemmesygeplejen vil fortsætte denne vederlagsfrie udlevering i det  

 hidtidige omfang.
For patienter, der ikke er i kontakt med hjemmesygeplejen,  

 omfatter tilskudsordningen også de nødvendige remedier i forbindelse  

 med sondeernæring.
 5. Tilskuddets størrelse m.m.
 Der ydes et tilskud fra den offentlige sygesikring på 60 pct. af  

 patientens udgifter til lægeordinerede ernæringspræparater og remedier.
For en del patienter erstatter ernæringspræparater fuldstændigt almindelig  

 ernæring i en periode.
Den gennemsnitlige udgift til ernæringspræparater kan  

 for disse patienter anslås til 3.500 kr. om måneden.
Da den månedlige udgift  

 til almindelig ernæring ifølge Forbrugerstyrelsen kan sættes til ca. 1.500  

 kr., hvilket svarer til ca. 40 pct. af den gennemsnitlige månedlige udgift  

 til ernæringspræparater, er sygesikringstilskuddet fastsat til 60 pct. af  

 patientens udgifter til ernæringspræparater m.m.. Herved dækker tilskuddet  

 gennemsnitligt patientens merudgifter til ernæringspræparater m.m.
 Da en stor andel af patienterne vil købe ernæringspræparaterne direkte fra  

 importør eller producent efter ordination fra lægen, har Sygesikringens  

 Forhandlingsudvalg indgået en nettoafregningsaftale med leverandører af  

 ernæringspræparater, således at patienten kun skal betale  

 egenbetalingsandelen på 40 pct. ved køb af ernæringspræparater.  

 Sygesikringens Forhandlingsudvalg har indgået en tilsvarende aftale med  

 apotekerne.
 Patienter, som køber ernæringspræparater hos leverandører, der ikke har  

 indgået aftale med Sygesikringens Forhandlingsudvalg, skal betale præparatets  

 fulde pris, og kan efterfølgende få refunderet de 60 pct. på bopælskommunens  

 sygesikringskontor mod forevisning af kvitteret regning for præparatet.
6. Lægens ordination Lægens ordination af ernæringspræparater foregår på en særlig blanket (OS  

 91.101), som kan rekvireres hos Kommuneservice.
På ordinationsblanketten anføres patientens navn, adresse, CPR-nummer,  

 bopælsamt samt ordinerende læges ydernummer eller sygehusafdelingsbetegnelse.  

 Endvidere anføres ernæringspræparattype (* 1) og -navn, samt lægens  

 vejledning vedrørende mængde, dosering og anvendelse.
Ordinationen er gyldig  

 i indtil 6 måneder fra udstedelsesdatoen og kan benyttes flere gange inden  

 for gyldighedsperioden.
Den udfyldte ordinationsblanket udleveres til  

 patienten, som herefter afleverer eller fremsender blanketten i original  

 eller kopi til den ønskede leverandør af ernæringspræparatet og på baggrund  

 heraf træffer nærmere aftale vedrørende leveringsform, -mængde m.v. af  

 ernæringspræparatet.
Ordinationen kan dog, i tilfælde hvor patienten ikke kan henvende sig  

 personligt til den ordinerende læge, indtelefoneres til den ønskede  

 leverandør af ernæringspræparatet.
Ved telefonisk ordination bør mængde  

 angives.
Såfremt den valgte leverandør har indgået en afregningsaftale med  

 Sygesikringens Forhandlingsudvalg, jf. afsnit 5, betaler patienten  

 egenbetalingsandelen på 40 pct. af udgiften ved købet direkte til  

 leverandøren, hvorefter leverandøren modtager sygesikringens andel på 60 pct.  

 af udgiften fra patientens bopælsamt.
Har den valgte leverandør ikke indgået  

 aftale om afregning med Sygesikringens Forhandlingsudvalg, betaler patienten  

 den fulde udgift for ernæringspræparatet direkte til leverandøren ved købet  

 og kan herefter mod forevisning af kvitteret regning få refunderet en andel  

 af udgiften svarende til sygesikringstilskuddet hos bopælskommunen.
De fleste brugere af sondeernæring skal have det som fuldkost i en  

 periode, men overgangen til almindelig kost vil ofte være gradvis.
I  

 forbindelse med sygdom kan der være tale om en livslang indtagelse af  

 ernæringspræparater, men i forbindelse med forbigående alvorlig svækkelse  

 skønnes perioden i gennemsnit at være ca. 3 måneder.
Lægen bør derfor efter 3  

 måneder følge op på ordinationen med henblik på ændringer eller ophør.
Efter  

 lægens skøn kan der udstedes ordination til ernæringspræparater for en  

 længere periode.
Lægen skal ved fortsat ordination overveje, om der bør  

 inddrages en klinisk diætist med henblik på gradvis overgang til almindelig  

 kost.
Til patienter, der efter sygehusbehandling for f.eks. kræft i mund, svælg  

 eller hals, har behov for ernæringspræparater, bør disse ordineres af  

 sygehusets læger forud for udskrivningen.
Sygehusets læger bør også ordinere  

 ernæringspræparater i forbindelse med ambulant behandling.
Den alment  

 praktiserende læge eller praktiserende speciallæge vil imidlertid også kunne  

 ordinere præparaterne, hvilket særligt vil ske i forbindelse med, at  

 patienten ikke længere har kontakt med sygehuset.
7. Andre støttemuligheder Det nye tilskud efter sygesikringsloven suppleres af allerede gældende  

 tilskudsmuligheder i den sociale lovgivning.
Ca. 10 pct. af voksne brugere samt stort set alle børn har efter den  

 sociale lovgivning modtaget hjælp til udgifter til ernæringspræparater.
Efter  

 bistandslovens § 46 a (efter 1. juli 1998: lov om aktiv socialpolitik § 82)  

 og pensionslovens § 17 kan der ydes støtte efter en trangsvurdering.
Der kan  

 endvidere ydes ikke-trangsbestemt økonomisk støtte efter bistandslovens § 57  

 d til personer i terminalfasen (efter 1. juli 1998: servicelovens § 107),  

 efter bistandslovens § 48, stk. 1 og 2, til hjemmeboende børn med fysisk  

 eller psykisk handicap (efter 1. juli 1998: servicelovens § 28, stk. 1-3), og  

 til hjemmeboende voksne efter bistandslovens § 48, stk. 4, i tilfælde hvor  

 indtagelse af ernæringspræparater sker i tilknytning til vidtgående fysisk  

 eller psykisk handicap (efter 1. juli 1998: servicelovens § 84).
 For at sikre, at ingen patient stilles ringere efter indførelse af  

 tilskudsordningen i sygesikringsloven, vil disse støttemuligheder i den  

 sociale lovgivning blive opretholdt som supplement til  

 sygesikringstilskuddet.
Sundhedsministeriet, den 11. maj 1998 Helle Schnedler Bilag 1 Veterinær- og Fødevaredirektoratets liste over tilskudsberettigede  

 ernæringspræparater (* 1)  Ernæringspræparattyper : 1. standardprodukt til indtagelse  

 gennem munden. 2. standardprodukt, hovedsagelig til indtagelse gennem sonde.  

 3. specialprodukt til indtagelse gennem munden. 4. specialprodukt,  

 hovedsagelig til indtagelse gennem sonde. 5. remedier. 6.  

 ernæringspræparatpumpe.
