 I medfør af § 29, stk. 3, i merværdiafgiftsloven, jf. lovbekendtgørelse  

 nr. 629 af 20. oktober 1988, samt forbrugsafgiftslovgivningen i øvrigt  

 fastsættes følgende (* 1):
Afgiftsfritagelse § 1.  Varer, der af en privatperson i et andet land  

 sendes til en privatperson her i landet i en småforsendelse uden  

 erhvervsmæssig karakter, fritages for afgifter på de i §§ 2-4 anførte  

 betingelser.
§ 2.  Som småforsendelser uden erhvervsmæssig karakter  

 anses forsendelser, der § 3.  Der indrømmes ikke afgiftsfritagelse for  

 tobaksvarer, alkoholholdige drikkevarer, parfume og toiletvand.
 § 4.  Såfremt en forsendelse indeholder varer til en  

 værdi, der overstiger 800 kr., henholdsvis 360 kr., jf. § 2, nr. 3, er  

 forsendelsen i sin helhed udelukket fra afgiftsfritagelse.
Toldfritagelse § 5.  Varer, der af en privatperson i et tredieland  

 sendes til en privatperson her i landet i en forsendelse uden erhvervsmæssig  

 karakter, fritages for told efter EF's bestemmelser herom. (* 2) Andre bestemmelser § 6.  Toldvæsenet kan, når kontrolmæssige hensyn taler  

 derfor, fastsætte nærmere regler og kontrolforanstaltninger vedrørende de  

 fritagelser, der er fastsat i denne bekendtgørelse og i de bestemmelser, der  

 er nævnt i § 5.
 § 7.  Afgivelse af urigtige eller vildledende  

 oplysninger for at opnå afgiftsfritagelse efter denne bekendtgørelse eller  

 toldfritagelse efter de bestemmelser, der er nævnt i § 5, straffes efter  

 toldlovens § 120.
 Stk. 2.  Andre forsætlige eller groft uagtsomme  

 overtrædelser af denne bekendtgørelse eller de bestemmelser, der er nævnt i §  

 5, straffes med bøde.
 § 8.  Bekendtgørelsen træder i kraft den 1. januar  

 1989.
 Stk. 2.  Skatteministeriets bekendtgørelse nr. 642 af  

 20. oktober 1988 ophæves.
Skatteministeriet, den 15. december 1988 Anders Fogh Rasmussen / Ulla Trolle (* 1) Bekendtgørelsen gennemfører Rådets direktiv nr. 78/1035/EØF af 19.  

 december 1978 om afgiftsfritagelse ved indførsel af varer i småforsendelser  

 uden erhvervsmæssig karakter fra tredielande, som ændret senest ved Rådets  

 direktiv nr. 85/576/EØF af 20. december 1985, samt Rådets direktiv nr.  

 74/651/EØF af 19. december 1974 om afgiftsfritagelse ved indførsel af varer i  

 småforsendelser uden erhvervsmæssig karakter inden for Fællesskabet, som  

 ændret senest ved Rådets direktiv nr. 85/349/EØF af 8. juli 1985.
(* 2) Toldfritagelse indrømmes efter bestemmelserne i artikel 29-31 i  

 Rådets forordning nr. 918/83/EØF af 28. marts 1983 om en fællesskabsordning  

 vedrørende fritagelse for import- og eksportafgifter, som ændret ved Rådets  

 forordning nr. 1315/88/EØF af 3. maj 1988 (EFT nr.
L 123 af 17.5.1988, s. 4).
