Landsskatteretskendelse vedr.
Tilladelse til skattefri  

 tilførsel af aktiver til datterselskab Klagen angår, at tilladelse til skattefri  

 tilførsel af aktiver pr. 1. januar 2005 i medfør af fusionsskattelovens §§ 15  

 c  

 og 15 d er givet med ejertidsvilkår.
Landsskatterettens afgørelse Det daværende Told- og  

 Skattestyrelsen har meddelt tilladelse til skattefri tilførsel af aktiver pr.  

 1. januar 2005 med det vilkår, at A A/S ikke afhænder aktier i modtagende  

 selskab  

  B A/S  i mindst 3 år regnet fra tidspunktet for vedtagelsen af  

 den skattefri  

 tilførsel af driftsaktiviteterne.
 Landsskatteretten stadfæster  

 det fastsatte vilkår.
Sagens oplysninger A  

 A/S var ejet med 97,8 % af C A/S (ejet af 3 familiegrupper, der er  

 efterkommere  

 af stifteren af A) og med 2,2 % af D ApS (ejet af E Fond).
 For  

 A A/S som indskydende selskab blev der anmodet om tilladelse til skattefri  

 tilførsel af aktiver pr. 1. januar 2005 til B A/S som modtagende selskab, jf.  

 ansøgning af 26. august 2004 med senere supplerende oplysninger.
A  

 A/S var et salgs- og produktionsselskab for tekstilvarer solgt under  

 varemærkerne F, G og H.
Herudover ejede selskabet en række ejendomme, der var  

 udlejet til selskaber i koncernen.
A A/S var således et holdingselskab for en  

 række dattervirksomheder, der blev styret selvstændigt.
Udover de anførte  

 aktiviteter varetog selskabet en række fælles servicefunktioner som økonomi  

 og  

 IT for de forskellige selskaber i koncernen.
A  

 A/S koncernen havde ifølge årsregnskabet for 2003 (kalenderåret 2003) en  

 omsætning på over 3 mia. kr. og et resultat før og efter skat på hhv. 104  

 mio.  

 kr. og 73 mio. kr.
Egenkapitalen var 745 mio. kr.
 Det  

 modtagende selskab var datterselskabet B A/S, som var sambeskattet med A A/S,  

 men p.t. uden aktivitet.
Ved  

 tilførslen ønskedes udskilt de driftsaktiviteter i det indskydende  

 moderselskab, der knyttede sig til F og de andre varemærker, til det  

 modtagende  

 datterselskab.
Med tilførslen skabtes en adskillelse mellem de fælles  

 koncernaktiviteter som IT og økonomi.
Tilførslen  

 af aktiver skete ved apportindskud af alle aktiver og passiver, der knyttede  

 sig til profitcentret F, herunder goodwill og varemærker.
Værdiansættelsen  

 var  

 baseret på den bogførte værdi, hvor goodwill og varemærker var bogført til 0  

 kr.  

 Det indskydende selskab blev  

 udelukkende vederlagt  

 med aktier i det modtagende selskab.
Efter  

 tilførslen havde det modtagende selskab samme indhold, som de øvrige større  

 selskaber i koncernen  

 (I A/S, J A/S og K A/S). Det modtagende selskab havde således alle  

 funktioner,  

 som var knyttet til driften af F-aktiviteten såsom ledelse, design, indkøb,  

 produktion, lagerstyring, markedsføring, salg og spedition.
De  

 aktiviteter, som blev tilbage i det indskydende selskab, var herefter  

 ejendomsudlejning  

 og vedligeholdelse  

 af ejendomme, fælles koncernfunktioner som f.eks. koncernledelse, styring af finansielle  

 risici, finansadministration, debitoradministration, lønadministration og IT.  

 De datterselskaber, som forblev i det indskydende selskab, var selvstændige  

 selskaber med driftsaktiviteter, som ikke kunne relateres til salg af  

 F-varer.  

 Desuden var der 5 selskaber uden aktivitet.
De fleste af de datterselskaber,  

 som blev i det indskydende selskab, havde hver især salg under egne  

 varemærker  

 og havde egen indkøbsfunktion og eventuelt en egenproduktion.
 Aktiviteterne,  

 som skulle overgå til det modtagende selskab hhv. forblive i det indskydende  

 selskab, fremgår nærmere af styrelsens afgørelse side 3-4.
I  

 udkastet til åbningsbalancen/fælles regnskabsopstilling var aktiverne og  

 passiverne fordelt mellem det modtagende selskab og det indskydende selskab  

 ud  

 fra et skøn med udgangspunkt i værdierne pr. 31. december 2003, hvor den  

 endelige åbningsbalance/fælles regnskabsopstilling ville blive opstillet  

 baseret på aktiver og passiver pr. 31. december 2004. De overordnede  

 kommentarer til fordelingen  

 i udkastet fremgår af styrelsens afgørelse, side 5.
Vedrørende det indskydende  

 selskabs aktier i det modtagende selskab har det under sagens behandling for  

 styrelsen været gjort gældende, at der ikke var grundlag for at fastsætte et  

 3  

 års ejertidsvilkår.
Det modtagende selskab, som p.t. var uden aktivitet, var  

 erhvervet for mere end 3 år siden.
Den nominelle aktiekapital var på 500.000  

 kr., heraf 420.000 fondsaktier.
Anskaffelsessummen var således ca. 80.000 kr.
Ved  

 tilførslen foretages en forhøjelse af aktiekapitalen på 39.500.000 kr. med en  

 overkurs på 49 mio. kr., jf. udkast til åbningsbalance/fælles  

 regnskabsopstilling.
Den tekniske detalje, at der ved en opgørelse af  

 anskaffelsessummen for aktierne, der modtages ved tilførslen pr. 1. januar  

 2005, foretages en fordeling af værdien mellem gamle og nye aktier efter  

 gennemsnitsmetoden, kunne ikke begrunde et treårs vilkår, som ville være ude  

 af  

 proportion.
Om handelsværdien af goodwill  

 og varemærker vedrørende den tilførte driftsaktivitet  hvor ToldSkat  

 Selskabsrevisionsafdeling har udtalt til styrelsen, at denne må anses at være  

 større end 0 kr.  har det været anført, at resultaterne og indtjeningen  

 i de  

 seneste år ikke kan begrunde en højere værdiansættelse end 0 kr.
Videre ville  

 en højere værdiansættelse heraf være uden betydning for fastsættelse af  

 aktiernes anskaffelsessum, da en eventuel højere værdi af aktiverne reduceres  

 med samme beløb svarende til den avance, der ville være opstået, jf.  

 fusionsskattelovens § 15 d, stk. 5, sammenholdt med  

 virksomhedsomdannelsesloven.
ToldSkat Selskabsrevisionen har hertil haft  

 bemærket,  

 at man for så vidt ikke var uenig om fremgangsmåden ved opgørelse af  

 anskaffelsessummen  

 for aktierne, men at man imidlertid tog forbehold for værdiansættelserne,  

 herunder aktiernes anskaffelsessum.
Det  

 er under sagens behandling for Landsskatteretten oplyst, at tilførslen af  

 aktiver er sket med tilførselsdato pr. 1. januar 2005. Efter gennemførslen af  

 tilførslen er hele aktiekapitalen i det indskydende  

 selskab i maj 2005 blevet solgt til en kapitalfond.
Tilførslen skete ikke til  

 et nyt selskab, fordi det var mest praktisk at anvende et eksisterende  

 selskab,  

 som i øvrigt allerede indgik i sambeskatning med moderselskabet.
Styrelsens afgørelse Tilladelsen til skattefri  

 tilførsel af aktiver er ved afgørelsen af 17. januar 2005 meddelt med det  

 vilkår,  

 at A A/S ikke afhænder aktier i modtagende selskab  B A/S  i  

 mindst 3 år regnet  

 fra tidspunktet for vedtagelsen af den skattefri tilførsel af  

 driftsaktiviteterne.
 Det er en betingelse, at  

 tilførselsdatoen er sammenfaldende med skæringsdatoen i de modtagende  

 selskaber, jf. fusionsskattelovens § 15d, stk. 2, jf. § 5.
 Ved tilladelsen er der ikke  

 taget stilling til værdiansættelsen af de overførte aktiver og passiver, idet  

 dette spørgsmål henhører under den skatteansættende myndighed.
 I begrundelsen for afgørelsen  

 hedder det:
Baggrunden for det fastsatte  

 vilkår er, at vederlagsaktierne anses for erhvervet til et beløb, der i  

 medfør  

 af fusionsskattelovens § 15 c, stk. 4, svarer til den skattemæssige værdi af  

 de  

 tilførte aktiver og passiver på tilførselsdagen.
En efterfølgende afståelse  

 af  

 aktierne i B A/S skal ske efter FIFO-princippet, jf.  

 aktieavancebeskatningslovens § 5, stk. 2, kombineret med gennemsnitsmetoden,  

 jf. aktieavancebeskatningslovens § 6, hvorved A A/S opnår mulighed for at  

 flytte værdier fra vederlagsaktierne over på de øvrige aktier i B A/S, hvilke  

 aktier vil kunne sælges skattefrit, når de har været ejet i 3 år.
Told- og  

 Skattestyrelsen finder på den baggrund - idet der herved er tale om en  

 skatteundgåelse - at der skal stilles et ejertidsvilkår på 3 år.
Med tilladelsen til skattefri  

 tilførsel lægger Told- og Skattestyrelsen i øvrigt vægt på, at hensigten med  

 tilførslen er at etablere et selskab med samme struktur som de øvrige  

 driftsselskaber  vedrørende andre tøjmærker   

 hvilket understøtter, at der ved den aktuelle tilførsel af driften vedrørende A A/S varemærket  

 m.fl. til et særskilt selskab er tale om tilførsel af en virksomhedsgren.
 De aktiviteter, som forbliver  

 i moderselskabet, er fast ejendom og IT og økonomi, hvilket er typiske  

 koncernfunktioner i et moderselskab.
Told- og Skattestyrelsen  

 finder på denne baggrund, at anmodningen kan imødekommes, og henviser  

 endvidere  

 til oplysningerne om årsagen til ansøgningen, herunder ønsket om at etablere  

 en  

 mere hensigtsmæssig opdeling af de forskellige aktiviteter i virksomheden.
I  

 den forbindelse findes det sandsynliggjort, at hovedformålet ikke er  

 skatteunddragelse eller - undgåelse. Vedrørende vilkåret om, at  

 det indskydende selskab, A A/S opretholder den fulde aktiebesiddelse i det  

 modtagende selskab i mindst 3 år regnet fra vedtagelsen af den skattefri  

 tilførsel af aktiver fremgår nærmere bl.a.:
 Efter Told- og  

 Skattestyrelsens opfattelse er Deres beregning efter gennemsnitsmetoden, som  

 medfører,  

 at 1,2 % af værdien overføres til de gamle aktier, ikke blot udtryk for en  

 teknisk detalje, men derimod et eksempel på, at salg af aktier i det  

 modtagende  

 selskab påvirker anskaffelsessummen for de oprindelige aktier, således at et  

 salg inden tre år vil betyde en forøgelse af den skattefri aktieavance som  

 resultat af de tilførte aktiver til overkurs.
 Af samme grund har styrelsen  

 fastsat vilkåret om tre års ejertid, således at der ikke er mulighed for at  

 opnå skattefrihed af et salg, som  hvis det skete som et almindeligt  

 salg  

 efter aktieavancebeskatningslovens regler  ville medføre skattepligt  

 efter  

 disse regler.
Styrelsen lægger i øvrigt til  

 grund, at det forhold, at det efter en konkret beregning  som endnu  

 ikke har  

 været undergivet en ligningsmæssig bedømmelse alene vil være en vis  

   

 eventuelt mindre - andel af værdien, som kan overføres på gamle aktier efter  

 gennemsnitsmetoden, ikke i sig selv kan begrunde, at en efterfølgende  

 aktieafståelse kan vurderes som uden betydning i forhold til grundlaget for  

 vilkårsfastsættelsen.
Tværtimod vil det støtte  

 kravet om, at en skattefri omstrukturering har et forretningsmæssigt formål,  

 at  

 der i forbindelse med tilladelsen er fastsat vilkår, som eliminerer  

 muligheden  

 for at opnå skatteundgåelse ved eventuelle fremtidige dispositioner, som  

 f.eks  

 et salg af aktierne i det modtagende selskab inden for en kort periode efter  

 omstruktureringen.
En sådan vilkårsfastsættelse er efter styrelsens opfattelse helt i  

 overensstemmelse med kravet om proportionalitet i afgørelsen.
Vilkåret om tre års ejertid  

 er fastsat ud fra en samlet konkret vurdering af de påtænkte transaktioner,  

 således som foreskrevet i fusionsdirektivets art. 11 og uddybet ved  

 EF-domstolens afgørelse i Leur Bloem sagen (SU 1997.257). I overensstemmelse  

 hermed finder styrelsen, at det forretningsmæssige formål,  

 som forudsættes at ligge bag den aktuelle omstrukturering  som i øvrigt medfører en mere  

 ensartet organisering af A A/S-koncernen  harmonerer med en  

 opretholdelse af  

 den fulde aktiebesiddelse i det modtagende selskab i den foreskrevne  

 periode. Klagerens påstand og argumenter Der er nedlagt påstand om, at  

 det anerkendes, at fastsættelsen af vilkåret er i strid med  

 proportionalitetsprincippet.
Muligheden for at omgå  

 aktieavancebeskatning ved A A/Ss afståelse inden for 3 år af aktier i B  

 A/S er  

 fuldstændig uvæsentlig og ikke en reel mulighed.
Ved en opgørelse af  

 anskaffelsessummen for aktierne, som A A/S modtager i det modtagende selskab  

 ved tilførslen af aktiver og passiver pr. 1. januar 2005, skal der ifølge  

 gennemsnitsmetoden i aktieavancebeskatningsloven foretages en fordeling af  

 værdien mellem gamle og nye aktier i forholdet 5/395 (=1/79). Dette svarer  

 til,  

 at ca. 1,2 % af værdien henføres til de gamle aktier.
Eksistensen af  

 gennemsnitsmetoden kan ikke begrunde et vilkår, hvorfor det fastsatte vilkår  

 ses at være ude af proportion.
Der er tale om en skattefri tilførsel af  

 driftsaktiviteter inden for en eksisterende sambeskatning,  

 og tilførslen er forretningsmæssigt begrundet, hvilket allerede er anerkendt.  

 Der er ikke planer om at sælge de ved tilførslen modtagne aktier, hvilket vel  

 allerede fremgår af begrundelsen for at foretage tilførslen af aktiver.
Der  

 er  

 således ikke noget grundlag for at fastsætte et vilkår.
 Hertil kommer, at salg af  

 aktierne i det modtagende selskab  bortset fra de nom. 500.000 kr.  

 gamle  

 aktier, som har været ejet i mere end 3 år, vil medføre beskatning af avance  

 som følge af opgørelse af anskaffelsessummen efter reglerne i loven om  

 skattefri virksomhedsomdannelse.
Landsskatterettens bemærkninger og begrundelse Ifølge fusionsskattelovens §  

 15 c er det en betingelse for at anvende lovens regler om tilførsel af  

 aktiver,  

 at der er opnået tilladelse hertil, og der kan fastsættes særlige vilkår for  

 tilladelsen.
Kravet om tilladelse har baggrund i fusionsdirektivet  

 (90/434/EØF)  

 artikel 11, stk. 1, litra a, som er nærmere fortolket i  

 EF-domstolens dom af 17. juli 1997 i Leur-Bloem sagen offentliggjort i SU  

 1997.257.
Ved den påklagede afgørelse  

 fra det daværende Told- og Skattestyrelsen er der givet tilladelse til  

 skattefri tilførsel af aktiver fra som indskydende selskab A A/S til som  

 modtagende selskab B A/S.
Tilladelsen er givet med vilkår om, at A A/S  

 ikke  

 afhænder aktier i modtagende selskab  B A/S  i mindst 3 år regnet  

 fra  

 tidspunktet for vedtagelsen af den skattefri tilførsel af  

 driftsaktiviteterne.
 Klagen angår fastsættelsen af  

 vilkåret, som anses at være i strid med proportionalitetsprincippet.
Tilførslen af aktiver, som er  

 gennemført med tilførselsdato pr. 1. januar 2005, sker fra A A/S til et  

 eksisterende datterselskab B A/S, som på tidspunktet for tilførslen var et  

 selskab uden aktivitet med en aktiekapital på nom. 500 tkr.
Tilførslen  

 gennemføres mod vederlag i form af nom. 39.500 tkr. anparter i det modtagende  

 selskab til overkurs (48.753 tkr.), hvorefter det modtagende selskab har en  

 aktiekapital på nom. 40.000 tkr. og en egenkapital på 88.753 tkr., jf.  

 udkastet  

 til åbningsbalance/fælles regnskabsopstilling, som var baseret på tal for  

 årsregnskabet for 2003, og hvor goodwill/varemærker i øvrigt var forudsat  

 værdiansat til 0 kr.
 Ved tilførsel af aktiver til  

 et eksisterende selskab kan der være mulighed for skatteundgåelse i  

 forbindelse  

 med det indskydende selskabs efterfølgende salg af aktier i det modtagende  

 selskab.
 Herunder kan der overføres  

 værdier fra vederlagsaktierne, som først kan realiseres skattefrit af det  

 indskydende selskab 3 år efter vedtagelsen af tilførslen, til de eksisterende  

 aktier, som forinden dette tidspunkt vil kunne realiseres skattefrit, eller  

 skattepligtig avance ved salg af aktier efter en ejertid på mindre end 3 år  

 kan  

 formindskes eller bortelimineres ved fordeling af anskaffelsessum efter  

 gennemsnitsmetoden (nu aktieavancebeskatningslovens § 26).
 Der  

 ses ikke ud fra det i sagen oplyste at være grundlag for at tiltræde  

 synspunktet, at det fastsatte vilkår  som tilsigter at eliminere  

 muligheden  

 for skatteundgåelse - er i strid med proportionalitetsprincippet.
Tilførslen af aktiver pr. 1.  

 januar 2005 sker til overkurs, og der ses endog ikke på baggrund af de  

 oplysninger, som forelå for styrelsen på tilladelsestidspunktet, herunder  

 udkastet til åbningsbalancen/fælles  

 regnskabsopstilling baseret på værdier pr. 31. december 2003, at være  

 grundlag  

 for at antage, at der ikke sker overførsel af værdier fra vederlagsaktierne  

 til  

 de eksisterende aktier.
Hertil kommer, at der ikke ved tilladelsen tages  

 stilling til værdiansættelserne af de overførte aktiver og passiver, herunder  

 således heller ikke opgørelsen af anskaffelsessummen for vederlagsaktierne  

 efter reglerne i fusionsskattelovens § 15 d, stk. 4. I øvrigt har ToldSkat  

 Selskabsrevisionen  

 også taget forbehold for værdiansættelserne af de overførte aktiver og  

 passiver.
 Det fastsatte vilkår  

 stadfæstes derfor, hvilket er tiltrådt af SKAT Hovedcentret.
