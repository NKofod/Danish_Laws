God revisorskik Den indklagede revisor, der havde påtaget sig at  

 udfærdige regnskaber m.v. for en klient, undlod at gøre klienten  

 opmærksom på manglende eller forkerte oplysninger i materialet  

 fra klienten.
Revisoren, der ikke havde færdiggjort regnskaberne eller  

 søgt om udsættelse hos skattemyndighederne, havde herved  

 tilsidesat sine pligter.
Indklagede havde endvidere ikke med  

 tilstrækkelig hurtighed besvaret henvendelser fra klagerens advokat.  

 Revisoren tildeltes en advarsel.
 Kendelse:
 Under denne sag har advokat Michael Knop på vegne  

 Lise Sorel ved skrivelse af 25. marts 1996 indgivet en klage over  

 statsautoriseret revisor Jørgen Knuthsen.
 Erhvervs- og Selskabsstyrelsen har oplyst, at revisor  

 Jørgen Knuthsen blev meddelt beskikkelse som statsautoriseret revisor  

 den 1. marts 1971.
Det fremgår af sagen, at klageren er  

 koncessionshaver til to kiosker på Rådhuspladsen.
Driften er  

 efter det oplyste karakteriseret ved en ikke ubetydelig omsætning,  

 bl.a. med afgiftsbelagte varer, og et relativt stort antal ansatte.  

 Indklagedes medarbejder, Sven-Erik Løndorff, har i en  

 årrække varetaget klagerens bogholderifunktioner og udarbejdet  

 årsregnskaber og selvangivelser.
 Den 15. august 1995 fremsendte indklagede en faktura til  

 klageren på kr. 75.000 inkl. moms, udgørende honorar for  

 årsregnskab 1994 samt diverse arbejder i forbindelse med  

 skattesager.
 Den 16. august 1995 fremsendte klagerens advokat, Michael  

 Knop, til indklagede v/ revisor Sven-Erik Løndorff, følgende  

 telefax:
 "Foranlediget af Deres arbejde for Lise Sorel og  

 den manglende gennemførelse af arbejdsopgaverne, skal jeg hermed  

 anmode Dem om at udføre følgende arbejdsopgaver inden otte dage  

 fra dato.
 Forskudsangivelsen og den korrigerede selvangivelse for  

 1993 bedes inden samme frist fremsendt til Frederiksberg  

 Skattevæsen.
 Årsregnskabet for 1994 bedes ligeledes fremsendt til  

 Skattevæsenet sammen med en orientering om, hvorfor selvangivelsen  

 først indgives nu.
 Samtidigt bedes De tilstille Unibank   kopi af  

 1994-regnskabet med tilhørende nødvendige kommentarer.
 Som det er Dem bekendt har Frederiksberg Skattevæsen  

 foretaget udpantning i Lise Sorels ejerlejlighed.
Samtlige omkostninger forbundet med denne udpantning,  

 herunder renter og gebyrer med videre, kontrollovstillæg samt renter og  

 gebyrer med videre i forbindelse med for sen indgivelse af selvangivelse for  

 1993 bør afholdes af Dem.
Min klient har adskillige gange, uden at De  

 har reageret derpå, anmodet Dem om at udarbejde dette materiale, uden  

 det er sket.
Udover at skadesløsholde min klient for disse  

 udgifter forventer jeg ikke, at min klient er Dem noget beløb skyldig  

 for bistand til bogføring og revision, rådgivning eller  

 lignende.
Således bedes der udstedt kreditnota på Deres sidst  

 fremsendte regning af 15. august 1995. Dette beder jeg Dem bekræfte  

 overfor mig.
 ".
 Den 18. august 1995 skrev advokat Knop til indklagede v/  

 revisor Sven-Erik Løndorff, bl.a.:
 "De har fra Frederiksberg Kommune Skattedirektorat  

 modtaget brev af 15. ds.
Det fremgår heraf, at De under henvisning til  

 bestemmelserne i virksomhedsskattelovens § 2, stk. 2, ikke kan omlægge  

 til virksomhedsskatteordningen.
Dette medfører, at Skattevæsenet  

 er berettiget til at gennemføre kravet på kr.81.000 og dermed  

 opretholde den udpantning, der er foretaget.
 Frederiksberg Skattevæsen har givet min klient frist  

 til den 20. ds. til at berigtige restancen før Skattevæsenet  

 foretager sig yderligere i sagen.
 I mit brev via telefax af gårs dato til dem gav jeg  

 Dem otte dage til at bringe forholdene på plads.
 Denne frist gælder for såvidt stadig de  

 øvrige uopklarede forhold undtagen forhold til Frederiksberg  

 Skattevæsen.
 Såfremt der kan gøres noget inden den 20. ds.  

 vedrørende udpantningen, skal det forsøges og gøres.
 ".
 Advokat Knop anmodede i øvrigt revisor Sven-Erik  

 Løndorff om at anmelde sagen til sit forsikringsselskab.
 Den 21. august 1995 skrev advokat Knop på ny til  

 indklagede v/ revisor Sven-Erik Løndorff, bl.a.:
 "Vedlagt fremsendes kopi af mit brev af dags dato  

 skattedirektoratet i Frederiksberg Kommune, hvori afgørelsen i henhold  

 til Virksomhedsskattelovens § 2 stk. 2  påklages.
 De opfordres til at støtte denne klage for at  

 varetage min klients interesser bedst muligt.
Måtte jeg bede om en kopi af Deres brev af 11.  

 august til skattevæsenet.
Gerne på telefax".
 Den 29. august 1995 fremsendte advokat Knop til indklagede  

 v/ revisor Sven-Erik Løndorff,  en kopi af en skrivelse af 23. s.m.  

 fra Frederiksberg Kommunes skattedirektorat.
 Den 4. september 1995 skrev advokat Knop til indklagede v/  

 revisor Sven-Erik Løndorff, bl.a.:
 "Jeg henviser til mine breve af 16. og 18. august  

 1995 til Dem.
 Jeg kan konstatere, at De ikke har udarbejdet en egentlig  

 ny personlig forskudsangivelse  for Lise Sorel for indkomståret 1995.  

 Det eneste, De har meddelt Frederiksberg Skattevæsen, er, at Lise  

 Sorels overskud af egen virksomhed i 1995 formentlig vil blive kr.  

 100.000.
 Jeg kan endvidere konstatere, at De ikke har udarbejdet  

 korrigeret selvangivelse for indkomståret 1993.
 Endelig konstaterer jeg, at De fortsat ikke har udarbejdet  

 endeligt årsregnskab for 1994.
 De har end ikke fremsendt nogen redegørelse til  

 Frederiksberg Skattevæsen eller foretaget de lønkorrektioner,  

 som jeg i mit brev af 18. august 1995 bad Dem gennemføre.
 Jeg må nu tage skridt til, at Deres handlinger og  

 undladelser bliver indbragt for revisorernes disciplinære  

 myndigheder.
 ".
 Samme dag fremsendte advokat Knop følgende telefax  

 til indklagede v/ Arne Henriksen:
 "I min egenskab af advokat for Lise Sorel skriver  

 jeg herved til Dem, idet De tilsyneladende ikke er orienteret om de krav, jeg  

 på vegne Lise Sorel har rettet mod Sven-Erik Løndorff for  

 mangelfuld og manglende rådgivning vedrørende  

 skatteopgørelserne for 1993 og 1994 samt årsregnskab for  

 1994.
 Der er således fremsendt nota af 15. august 1995  

 på kr. 75.000 inkl. moms.
 Idet jeg henviser til korrespondancen med revisor  

 Sven-Erik Løndorff, skal jeg herved udbede mig en kreditnota på  

 dette beløb.
 ".
 Den 7. september 1995 skrev indklagede v/ Arne Henriksen  

 til advokat Knop bl.a.:
 "Under henvisning til Deres telefax af 4.  

 september 1995 er det rigtigt, at jeg ikke har været underrettet om  

 nogen form for krav fra Lise Sorels side, i øvrigt har jeg heller ikke  

 fået nogen oplysninger herom fra Lise Sorel, som jeg senest rykkede for  

 penge den 1. september 1995.
 Jeg kan dog meddele Dem, at jeg ikke under nogen  

 omstændigheder vil udstede kreditnota på kr. 75.000.
 Sluttelig vil jeg bede Dem fremsende kopi af Deres brev af  

 18. august 1995, som ikke er modtaget på mit kontor".
 Skrivelsen var vedlagt en specifikation af indklagedes  

 samlede honorarkrav på i alt kr. 123.515 med tillæg af  

 renter.
 Den 15. september 1995, skrev indklagede personligt til  

 klageren:
 "På baggrund af vore problemer med dels at  

 kunne færdiggøre dit regnskab for 1994 og dels din melding, via  

 advokat, om, at du ikke betale for vort arbejde, må vi opsige vort  

 samarbejde, hvilket din advokat også kort har nævnt i et  

 brev.
 Vi vil dog kort begrunde, hvorfor vi ikke vil  

 fortsætte samarbejdet:
 Da det trods alt også er vort navn, der står  

 på regnskabet, kan vi fremover ikke medvirke til dette forhold.
 ".
 Den 3. oktober 1995 meddelte skattedirektoratet i  

 Frederiksberg Kommune klageren, at man, da hendes selvangivelse for 1994 ikke  

 var modtaget, ville foretage en nærmere angiven  

 skønsmæssig ansættelse af hendes skattepligtige indkomst  

 og formue, såfremt selvangivelsen ikke blev indsendt inden 14 dage.
 Endelig fremgår det af en skrivelse af 11. december  

 1995 fra klagerens nye revisor, statsautoriseret revisor Kurt  

 Lægård, til klagerens advokat, bl.a.:
 "På given foranledning skal jeg  

 bekræfte, at jeg har assisteret ved udarbejdelsen af  

 årsregnskabet for 1994 for Kiosken på Rådhuspladsen v/ Lise  

 Sorel på grundlag af et udkast til årsregnskab, der er udarbejdet  

 af virksomhedens tidligere revisor.
 Det udarbejdede regnskab er alene ændret på  

 nogle få punkter i forhold til det modtagne udkast til  

 årsregnskab, og dt er derfor vor opfattelse, at Revisionsfirmaet  

 Jørgen Knuthsen ApS med en beskeden yderligere indsats ville have  

 været i stand til at færdiggøre årsregnskabet for  

 1994. Dette bekræftes i øvrigt af, at Revisionsfirmaet  

 Jørgen Knuthsen ApS har anset årsregnskabet for  

 færdiggjort i et sådant omfang, at det var forsvarligt at sende  

 et udkast til årsregnskabet til Lise Sorels pengeinstitut Unibank.
 ".
 Klageren har anført følgende  

 klagepunkter:
Klageren har bestridt, at det beror på hendes  

 forhold, at samarbejdet ikke har kunnet forløbe tilfredsstillende.  

 Sven-Erik Løndorff har gentagne gange været på  

 besøg hos klageren, hvor han har udbedt sig og modtaget manglende  

 materiale.
Påstanden om samarbejdsproblemer blev først gjort  

 gældende af revisionsfirmaet, efter at klagerens advokat havde rejst  

 indsigelser mod indklagedes arbejde.
Klageren har yderligere anført, at en revisor som  

 rådgiver for klienten har en selvstændig forpligtelse til at  

 assistere klienten med dennes problemer.
Revisor må fratræde,  

 såfremt han skønner, at klienten ikke samarbejder loyalt.
Ved  

 ikke at fratræde har indklagede accepteret fortsat at hjælpe  

 klienten.
Indklagede har ikke på nogen måde dokumenteret, at han  

 tidligere over for klageren har taget forbehold eller gjort opmærksom  

 på de indvendinger, der nu fremføres.
 Indklagede har anført følgende:
 Disciplinærnævnet skal udtale:
 Det fremgår af sagen, at indklagede,  

 statsautoriseret revisor Jørgen Knuthsen, den 12. september 1994  

 personligt har underskrevet en revisionspåtegning på klagerens  

 indkomst- og formueopgørelse for 1993. Det omtalte udkast til regnskab  

 for 1994 for klagerens erhvervsvirksomhed er endvidere forsynet med  

 følgende påtegning:
 "Foranstående regnskab er udarbejdet  

 på grundlag af virksomhedens bogføring, foreviste bilag samt  

 meddelte oplysninger.
 Der er ikke foretaget revision.
København, den 11. august 1995 Jørgen Knuthsen statsautoriseret revisor".
 Uanset at den daglige kontakt til klageren blev  

 forestået af indklagedes medarbejder, Sven-Erik Løndorff,  

 må det således antages, at indklagede i givet fald personligt er  

 disciplinært ansvarlig i forbindelse med de af klageren i  

 nærværende sag rejste klagepunkter, hvilket indklagede i  

 øvrigt ikke har bestridt.
 Ad klagepunkterne 1   3.
 Klagepunkterne vedrører indklagedes manglende  

 udarbejdelse af årsregnskab for 1994 for klagerens erhvervsvirksomhed,  

 klagerens selvangivelse  for 1994 samt klagerens forskudsopgørelse for  

 1995. Klageren har i denne forbindelse oplyst, at årsregnskabet for  

 1994 skulle være indleveret til skattevæsenet inden den 1. juli  

 1995.
 Indklagede, der ikke bestrider at have været  

 forpligtet til at udfærdige de pågældende regnskaber m.m.  

 ifølge aftale med klageren, har i alt væsentligt gjort  

 gældende, at den manglende færdiggørelse skyldes klagerens  

 forhold, herunder en række manglende eller forkerte oplysninger.
Det bemærkes hertil, at en statsautoriseret revisor,  

 der har påtaget sig at udarbejde regnskaber, selvangivelser,  

 forskudsopgørelser o.l. for en klient, og som bliver opmærksom  

 på, at klienten afgiver oplysninger, der er behæftet med  

 væsentlige fejl, mangler eller usikkerhed, er forpligtet til snarest  

 muligt at gøre klienten opmærksom herpå.
Revisor  

 bør i givet fald kunne dokumentere, f.eks. gennem fremlæggelse  

 af korrespondance, arbejdspapirer o.l., at han har forholdt sig i  

 overensstemmelse hermed.
 Såfremt revisor på grund af manglende  

 oplysninger ikke er i stand til at færdiggøre et regnskab og  

 tilhørende selvangivelser inden for de af skattemyndighederne  

 fastsatte tidsfrister, bør han i øvrigt enten foranledige, at  

 der bliver søgt om udsættelse med indsendelse heraf eller uden  

 ophold frasige sig sit hverv.
Indklagede har imidlertid ikke på nogen måde  

 godtgjort, at han   forinden han fratrådte som revisor for klageren i  

 september 1995 som følge af klagerens vægring ved at betale hans  

 honorar   har gjort klageren opmærksom på de alvorlige  

 indvendinger omkring hendes forhold, der gøres gældende under  

 nærværende sag.
Det bemærkes herved, at det ikke fremgik af  

 udkastet til virksomhedens årsregnskab (eller på anden  

 måde), hvad der måtte mangle af oplysninger m.v., for at  

 regnskabet kunne gøres endeligt.
Indklagede har ligeledes ikke  

 udvirket, at der hos skattemyndighederne blev ansøgt om  

 udsættelse med indsendelsen af klagerens selvangivelse for 1994 samt  

 årsregnskabet for 1994.
 Som følge heraf finder nævnet det  

 tilstrækkeligt bevist, at indklagede i den anførte forbindelse  

 har tilsidesat sine pligter som statsautoriseret revisor.
 Ad 4. og 5. klagepunkt.
 Klagepunkterne angår spørgsmålet om,  

 hvorvidt indklagede i forbindelse med klagerens selvangivelse for 1993  

 fejlagtigt undlod at anmode om omlægning af klagerens beskatningsform  

 til virksomhedsordningen, ligesom indklagede   trods løfte herom  

 intet foretog sig i anledning af udpantning hos klageren for en  

 skattegæld på ca. 80.000 kr., der fremkom som følge af den  

 manglende skatteomlægning.
 Da klageren ikke har godtgjort, at indklagede var bekendt  

 med, at klageren for 1992 fik forhøjet sin indtægt med et  

 betydeligt beløb, således at det ville være  

 hensigtsmæssigt at anmode om omlægning af klagerens  

 beskatningsform til virksomhedsordningen, findes der imidlertid ikke grundlag  

 for at kritisere indklages overvejelser i den anførte forbindelse.
 Ad 6. klagepunkt.
 Klagepunktet vedrører spørgsmålet om  

 indklagedes angiveligt manglende reaktion på henvendelser og  

 opfordringer fra klagerens advokat.
 Da indklagede ikke har kommenteret klagerens oplysninger  

 herom, må nævnet i det hele lægge klagerens  

 sagsfremstilling til grund for bedømmelsen, for så vidt  

 fremstillingen ikke afsvækkes af det under sagens behandling i  

 øvrigt fremkomne.
 Det fremgår af sagen, at klagerens advokat ved  

 skrivelse af 16. august 1995 bl.a. anmodede indklagede om at udføre en  

 række arbejdsopgaver (udarbejdelse af klagers forskudsopgørelse  

 for 1995, korrigeret selvangivelse for 1993 og endeligt årsregnskab for  

 1994) inden 8 dage, ligesom der krævedes udstedelse af kreditnota  

 på indklagedes faktura af 15. august 1995, lydende på 75.000 kr.  

 inkl. moms for udarbejdelse af årsregnskabet for 1994. Skrivelsen blev  

 fulgt op af en række breve fra advokaten af  henholdsvis 18., 21. og  

 29. august 1995, samt 4. september 1995. Der foreligger imidlertid ingen  

 dokumentation for, at indklagede har besvaret disse henvendelser  

 førend ved brev af 7. september 1995 fra indklagedes kontor, hvori der  

 henvistes til, at man ikke var bekendt med noget krav fra klagers side.
Det følger i almindelighed af god revisorskik, at  

 en statsautoriseret revisor har pligt til at besvare henvendelser  

 vedrørende behandlingen af en sag, som revisoren har taget del i.  

 Indklagede findes på baggrund af det ovenfor beskrevne forløb  

 imidlertid ikke med tilstrækkelig hurtighed at have besvaret  

 henvendelserne fra klagers advokat.
Dersom indklagede var af den opfattelse,  

 at han ikke ville besvare henvendelserne/udarbejde det omhandlede materiale,  

 førend honoraret var blevet betalt, burde dette straks og utvetydigt  

 have været oplyst over for klageren.
Oplysninger herom blev imidlertid  

 først meddelt ved indklagedes brev af 15. september 1995 med oplysning  

 om, at indklagede fratrådte som revisor for klageren som følge  

 af problemerne med færdiggørelsen af regnskabet for 1994 samt  

 klagers vægring ved at betale indklagedes honorar.
 Herefter findes indklagede ikke fuldt ud at have levet op  

 til god revisorskik.
- o 0 o - Sammenfattende finder disciplinærnævnet  

 herefter   for så vidt angår de punkter, hvor nævnet  

 ovenfor har fundet, at indklagede har handlet i strid med god revisorskik  

 at sagen kan afgøres ved, at indklagede tildeles en advarsel i  

 medfør af § 18 a, stk. 1, i loven om statsautoriserede revisorer.
 T h i   b e s t e m m e s:
 Statsautoriseret revisor Jørgen Knuthsen tildeles  

 en advarsel.
