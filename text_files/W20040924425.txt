Landsskatteretskendelse vedr. fradrag for bl.a.  

 rådgiverassistance for investor i ejendomskommanditselskab Klagen vedrører spørgsmålet, om udgifter, der er betegnet  

 finders fee og rådgivningshonorar, i et projekt med  

 investering i fast  

 ejendom kan tillægges afskrivningsgrundlaget eller er fradragsberettigede.
Skatteankenævnet har ikke godkendt fradrag for  

 rådgivningshonorar ved deltagelse i K/S B.
Fradrag er selvangivet med 60.000  

 kr.
 Landsskatteretten overlader det til de stedlige  

 skattemyndigheder at fastsætte størrelsen af udgifterne til rådgivning i  

 forbindelse med den løbende drift.
Skatteankenævnet har godkendt fradrag for afskrivning på  

 andele i K/S B med 223.480 kr.
Fradrag er selvangivet med 233.540 kr.
 Landsskatteretten stadfæster skatteankenævnets afgørelse.
 Klageren købte i 1997 20 anparter á 100.000 kr. i  

 investeringsprojektet K/S B.
 Af prospektet vedrørende K/S B fremgår blandt andet  

 følgende:
 Selskabets navn og  

 hjemsted K/S B, Tyskland er et kommanditselskab med hjemsted i en dansk  

 kommune og med adressen ......
Komplementar i kommanditselskabet er C ApS  

    

 under navneforandring til D ApS.
Komplementar  

 har ingen ejerandel af selskabets aktiver og har ikke andel i selskabets  

 resultat.
Kommanditselskabet er stiftet af E A/S den 20. maj 1997. Der er  

 givet  

 bemyndigelse til at udvide kommanditkapitalen til kr. 10 mio., fordelt på i  

 alt  

 100 andele á kr. 100.000.
Rådgivere Vore rådgivere i dette projekt er advokatfirmaet F, der  

 gennemgår de juridiske forhold vedrørende ejendommen, G A/S, der er  

 selskabets  

 byggetekniske rådgiver samt revisionsfirmaet H A/S, der gennemgår  

 tegningsprospektet samt budget- og skattemæssige forhold.
Udbyders forsikring For Deres sikkerhed har E A/S tegnet en professionel  

 ansvarsforsikring hos et forsikringsselskab i London.
Ansvarsforsikringen  

 dækker tab som følge af direkte fejl i prospektmaterialet, oversete mangler  

 m.v. på aktiverne samt andre fejl, som ikke dækkes af vore rådgiveres  

 ansvarsforsikringer.
Udbyders engagement E A/S har til dækning af omkostninger til  

 prospektudarbejdelse, ansvarsforsikring samt avance beregnet sig et honorar  

 på  

 5 % af ejendommens købesum.
Rådgivningshonorar er herudover kr. 300.000.
 Skødesummen på ejendommen udgjorde 19.098.420 kr.
 E A/S har i en skrivelse af 24. september 2002 til klagerens  

 repræsentant erklæret følgende:
 Vi har i siden 1993 praktiseret en fordeling af vores  

 finders fee (tidligere kaldet udbyderhonorar) på 5 % af skødesummen.
Efter en  

 ren kommerciel betragtning valgte vi at dele beløbet med 95 % til  

 avance  

 (altså finders fee) samt 5 % til det der i prospekterne står omtalt som  

 prospektudarbejdelse, ansvarsforsikring.
Jeg skal endnu engang henvise til de løbende drøftelser, der  

 har været ført med Kommuns skatteforvaltning om fordeling af E A/Ss  

 honorar i  

 en afskrivningsberettiget del, en ikke afskrivningsberettiget del, og en  

 egentlig driftsomkostningsdel.
Det er korrekt, at der ikke foreligger en  

 skriftlig aftale, men problemstillingen har gentagne gange været forelagt  

 kommunen uden at dette har givet anledning til forbehold, korrektioner eller  

 tilsvarende.
 Som tidligere nævnt er indgangen til disse projekter sat i  

 system, således at det arbejde der udføres forud for en endelig tegning, er  

 relativt lille set i forhold til det samlede tidsforbrug i en given sag.
 Den del der vedrører prospektudarbejdelse og  

 ansvarsforsikring, er nærmere defineret nedenfor.
 Det forventede tidsforbrug er som følger:
 Udarbejdelse af  

 prospekt:
 Prospektskrivning  

    

 7  

 timer, Gennemgang af lejekontrakter  

    

 4  

 timer, Beregninger 2 timer, Indhentning af oplysninger fra lokalområdet 1  

 time,  

 Opstilling 1 time, Koordinering i forhold til revisor, advokat mv  

    

 2 timer, Kopiering, forsendelse mv. 11 timer.
 Tidsforbrug i  

 forbindelse med finansiering:
Skrivning af ansøgning, med dertil hørende tilrettede  

 budgetter 10 timer, Forhandlinger og møder med div. banker og  

 kreditinstitutter  

 8 timer, Gennemgang af lånetilbud samt tilretning af budgetter 8 timer,  

 Indsamling af materiale til långivere 10 timer, Deponering, tinglysning mv. 4  

 timer, Opfyldelse af sikkerheder herunder underskrifter mv. 6 timer, Endelig  

 udbetaling og etablering af diverse cash-flows 6 timer Etablering af K/S, stiftelsesoverenskomst, referat mv. 0,25  

 timer, Kommunikation med banker og overførsel af penge mv. 0,25 timer,  

 Udfyldelse af anmeldelsesblanketter til E&S og T&S 0,25 timer,  

 Kopiering samt forsendelser mv. 0,25 timer Etablering af K/S, stiftelsesoverenskomst, referat mv. 0,25  

 timer, Kommunikation med banker og overførsel af penge mv. 0,25 timer,  

 Udfyldelse af anmeldelsesblanketter til E&S og T&S 0,25 timer,  

 Kopiering samt forsendelser mv. 0,25 timer.
Undersøgelser forud for projektetablering 4 timer, Det skal bemærkes, at timeforbruget i etableringsfasen forud  

 for investortegninger skal ses i lyset af, at størstedelen af dette arbejde  

 er  

 standardiseret i modsætning til det individuelle arbejde der følger efter  

 selskabets endelige tegning og dermed drift.
 Det samlede timeforbrug anslået ovenfor udgør i alt 86  

 timer.
 Klagerens repræsentant har om rådgivningsassistancen  

 forklaret, at den blandet andet dækker over udarbejdelse af drifts- og  

 likviditetsbudgetter, budgetopfølgning, assistance ved gennemførelse af  

 betalingstransaktioner, assistance ved udarbejdelse af kontoplan,  

 bogføringsinstruks og betalingsinstruks samt forberedelse og deltagelse i  

 møder  

 med selskabets bestyrelse.
Assistancen dækker over E A/S assistance i  

 projektets opstartsfase i tiden fra kommanditisternes køb af  

 kommanditanparterne og fremefter, mens den ikke dækker over E A/S  

 assistance i  

 forbindelse med selve etableringen af kommanditselskabet, idet der betales et  

 særskilt honorar for denne assistance.
Klageren har ved opgørelsen af indkomsten fradraget sin  

 andel af udgiften til rådgivningsassistance, 39.000 kr.
Han har endvidere  

 fratrukket afskrivninger på 95 % af 5 % af skødesummen på ejendommen.
Der er  

 selvangivet afskrivninger med 5.512 kr. i hver ar indkomstårene 1997 og 1998.
Klageren har ved opgørelsen af indkomsten fradraget sin  

 andel af udgiften til rådgivningsassistance, 60.000 kr.
Han har endvidere  

 fratrukket afskrivninger på 95 % af 5 % af skødesummen på ejendommen.
Der er  

 selvangivet afskrivninger med 11.667 kr. pr. anpart, i alt 233.540 kr.
Der er ikke godkendt fradrag for klagerens andel af  

 rådgivningshonoraret.
Det er ikke anset for dokumenteret, at udgifterne ikke  

 er  

 en del af det samlede projekt, og at den samlede indbetaling indeholder en  

 dækning for disse udgifter.
Fradrag for afskrivninger er ansat til 223.480 kr.  

 Udbudsprovisionen er anset for at være en etableringsudgift, som ikke kan  

 indgå  

 i afskrivningsgrundlaget.
Der er henvist til Ligningsrådets bindende  

 forhåndsbesked af 26. oktober 1999, offentliggjort i TfS 2000.199.  

 Afskrivningsgrundlaget er opgjort som følger:
Skødesum 19.098.420 kr.
+ omkostninger 2.027.641 kr.
- afskrivningsberettiget udgifter til udbyder 954.921 kr.
- grund (9,87 %) 20.171.641 kr.
 2.020.502 kr.
 18.150.638 kr.
Installationer anslået til 10 % af kr. 18.150.638 kr 1.815.064 kr.
Bygninger anslået til 90 % af kr. 18.150.638,  

 afskrivningsberettiget i henhold til afskrivningslovens § 18 a 16.335.574 kr.
Klagerens påstand og argumenter Der er principalt fremsat påstand om, at den afholdte udgift  

 til finders fee kan tillægges afskrivningsgrundlaget for ejendommen.  

 Subsidiært  

 er der fremsat påstand om, at finders fee kan fradrages efter ligningslovens  

 §  

 8 I.
For så vidt angår udgiften til rådgiverassistance, er der  

 principalt fremsat påstand om, at den kan fradrages som en driftsomkostning,  

 jf. statsskattelovens § 6, stk. 1, litra a.
Subsidiært er der fremsat påstand  

 om, at udgiften til rådgiverassistance kan tillægges afskrivningsgrundlaget  

 for  

 ejendommen.
For så vidt angår udgiften til finders fee er det gjort  

 gældende, at det følger af hidtidig praksis, at omkostninger til udbyder af  

 et  

 kommanditselskab, der er stiftet for at forestå udlejning af et givent aktiv,  

 kan tillægges ved opgørelsen af den skattemæssige anskaffelsessum for det  

 pågældende aktiv og dermed indgå i afskrivningsgrundlaget.
Der henvises til  

 den  

 nedenfor citerede praksis.
Ligningsmyndighederne, Ligningsrådet og  

 Landsskatteretten har hidtil ikke anfægtet, at investorer i ejendomsprojekter  

 og lignende projekter har kunnet tillæggeomkostninger til udbyder i  

 forbindelse  

 med opgørelsen af den skattemæssige anskaffelsessum.
Hvis det ikke godkendes,  

 at finders fee tillægges anskaffelsessummen, vil dette være en ulovlig  

 praksisændring, da den gennemføres med tilbagevirkende kraft, jf. bl.a.  

 dommen  

 i UfR 1983.8 H og Told- og Skattestyrelsens meddelelse i SKM2003.148TSS /TfS  

 2003.351.
For så vidt angår udgiften til finders fee er det i anden  

 række gjort gældende, at finders fee svarer til et sædvanligt  

 købermæglersalær.  

 I tredje række er det gjort gældende, at en realitetsbedømmelse taler for, at  

 findes fee skal tillægges afskrivningsgrundlaget, da der reelt er tale om en  

 omkostning i forbindelse med købet af ejendommen.
Hvis E A/S selv havde købt  

 ejendommen og videresolgt den med en avance på 4,75 %, ville finders fee  

 utvivlsomt have været en del af investorernes anskaffelsessum.
Kommanditisterne har betalt et beløb svarende til 5 % af  

 ejendommens købesum til E A/S til dækning af omkostninger til  

 projektudarbejdelse, ansvarsforsikring samt avance.
Af dette beløb har  

 investorerne anset 95 % af de 5 % som værende afskrivningsberettiget  

 anskaffelsessum for ejendommen, mens 5 % af de 5 % er anset som ikke  

 fradragsberettigede etableringsomkostninger ved opstart af  

 udlejningsvirksomhed.
Dette kan også udledes af prospektet. 95 % af de 5 %  

 udgør således et finders fee  svarende til et mæglersalær.
Der er tale  

 om en  

 avance opnået hos E A/S som følge af, at E A/S formidler en given ejendom til  

 en række købere fra sælger.
Beløbet skal civilretligt kvalificeres som et  

 mæglerhonorar eller et såkaldt finders fee.
De 95 % svarer til, hvad en  

 ejendomsmægler ville have beregnet sig.
Finders fee kan sidestilles med et  

 købermæglersalær, som i henhold til den skatteretlige teori og praksis kan  

 tillægges den skattemæssig anskaffelsessum og indgå i afskrivningsgrundlaget.  

 Realitetsbetragtninger tilsiger det samme.
 Da der ikke i lovgivningen er taget stilling til, hvordan  

 afskrivningsgrundlaget for en given ejendom præcist skal opgøres, har det  

 været  

 op til myndighederne at angive nærmere anvisninger i ligningsvejledningen,  

 cirkulærer m.v.
Af afsnit E.C.4.1.9.3 Opgørelse af anskaffelsessummen i  

 øvrigt i ligningsvejledningen for 1997 fremgår følgende: En  

 forholdsmæssig  

 del af handelsomkostningerne, såsom advokat- og mæglersalær, stempel- og  

 tinglysningsafgift vedrørende skødet, kan medregnes i anskaffelsessummen.  

 Gebyr  

 for byggetilladelser kan også medregnes. og til afsnit E.J.1.3.6:  

 Omkostningerne ved erhvervelsen kan normalt tillægges  

 afskrivningssummen.
Der  

 er fremlagt en ikke offentliggjort og udateret bindende forhåndsbesked.  

 Ligningsrådet anerkender, at skatteydere ved opgørelse af  

 afskrivningsgrundlaget for et aktiv kan tillægge omkostninger til  

 formidlingsprovision, og at dette formentlig svarer til et mæglerhonorar.
Der  

 er henvist til Østre Landsrets dom af 31. januar 1992 offentliggjort i TfS  

 1992.155, skatteministeriets kommentar i TfS 1992.446, Told- og  

 Skattestyrelsens kommentar i TfS 1993.240, en utrykt kendelse fra  

 Landsskatteretten af 27. januar 1993,  

    

 Landsskatterettens kendelse af 22. april 2003, offentliggjort i  

 SKM2003.295.LSR /TfS 2003.582, Ligningsrådets bindende forhåndsbesked af 26.  

 oktober 1999, offentliggjort i TfS 2000.199, Ligningsrådets bindende  

 forhåndsbesked  

 af 27. oktober 1993, offentliggjort i TfS 1993.343 og Ligningsrådets bindende  

 forhåndsbesked af 16. september 1993, offentliggjort i TfS 1994.342.  

 Prospektmaterialet vedrørende forhåndsbeskeden af 16. september 1993 er  

 fremlagt.
Der er endvidere henvist til Thøger Nielsens  

 Indkomstbeskatning,  

 bind 1, side 604ff, Skattekartoteket fra 1996 og Afskrivningsloven  

  en  

 lovkommentar, side 115.
For så vidt angår Ligningsrådets forhåndsbesked  

 offentliggjort i TfS 2000.199 blev rådet ikke spurgt om, hvorvidt et givent  

 finders fee  det vil sige et mæglerhonorar  kunne tillægges  

 afskrivningsgrundlaget.
Ligningsrådet bemærker, at ligningslovens § 8 J alene  

 omhandler udgifter til advokat og revisor, som den skattepligtige selv har  

 afholdt.
Idet omfang der anskaffes et færdigt projekt, medfører det ikke  

 fradragsret for advokat- og revisorudgifter, selv om udbyderen har afholdt  

 sådanne.
Skattemyndighedernes ansættelse synes i det hele at være baseret på  

 Ligningsrådets bindende forhåndsbesked.
Forhåndsbeskeden omhandler klart ikke  

 spørgsmålet om den skatteretlige kvalificering af et mæglerhonorar.
De udgifter, der ikke kunne tillægges afskrivningsgrundlaget  

 i Ligningsrådets forhåndsbesked, relaterer sig til den overordnede  

 strukturering, herunder den finansielle organisering.
Udgifterne relaterer  

 sig  

 til forundersøgelser og projektgennemgang, der for så vidt ikke har noget at  

 gøre med anskaffelsen af vindmøller, men relaterer sig til selve  

 vindmølledriften.
Forhåndsbeskeden kan på ingen måde tages til indtægt for,  

 at  

 det finders fee, som svarer til 95 % af 5 % af købesummen i nærværende sag,  

 ikke skal tillægges afskrivningsgrundlaget for den erhvervede ejendom.
 Det følger af hidtidig praksis, at projektomkostninger kan  

 tillægges ved opgørelsen af den skattemæssige anskaffelsessum og dermed indgå  

 i  

 afskrivningsgrundlaget.
For så vidt angår den subsidiære påstand er det gjort  

 gældende, at E A/S læser alle ejendomstidsskrifter og annoncer og  

 besøger alle  

 samarbejdspartnere og erhvervsejendomsmæglere efter faste turnusordninger for  

 at sikre, at man får tilbudt samtlige de i Danmark udbudte ejendomme først.  

 Der  

 er henvist til bemærkningerne til ligningslovens § 8 I i Folketingstidende  

 1991/92, tillæg A, spalte 917ff.
Finders fee ligger i kerneområdet af  

 bestemmelsen.
For så vidt angår udgifterne til rådgivningsassistance er  

 det til støtte for den principale påstand gjort gældende, at klageren kan  

 fradrage sin andel som en driftsomkostning i henhold til statsskattelovens §  

 6,  

 stk. 1, litra a.
Efter praksis skal følgende betingelser være opfyldt, for at  

 der kan foretages fradrag efter statsskattelovens § 6, stk. 1, litra a:  

 igangværende virksomhed, erhvervsmæssig aktivitet, tilknytning til en  

 erhvervsmæssig aktivitet, udgiften må ikke aflejre sig i et aktiv, udgiften  

 skal knytte sig til den løbende indkomsterhvervelse, og der skal foreligge en  

 endelig retlig forpligtelse til at afholde udgiften.
Af skatteankenævnets  

 afgørelse fremgår det ikke, hvilke af disse betingelser, der ikke anses for  

 opfyldt.
Man må gå ud fra, at skattemyndighederne anser udgiften for  

 en ikke fradragsberettiget etableringsudgift, dvs. at betingelserne om en  

 igangværende virksomhed og tilknytning til den løbende indkomsterhvervelse  

 ikke  

 anses for opfyldt, mens de øvrige betingelser er anset for opfyldt.
Der er  

 imidlertid ikke tvivl om, at udgiften til rådgiverassistance ikke kan  

 karakteriseres som en ikke fradragsberettiget etableringsudgift.
E A/S har  

 taget sig særskilt betalt for omkostninger i forbindelse med etableringen af  

 kommanditselskabet og projektet som sådan.
Udgiften angår E A/S  

 assistance i  

 projektets opstartsfase i tiden fra kommanditisternes køb af anparterne og  

 fremefter, og knytter sig derfor alene til en igangværende virksomhed.
Det er almindeligt antaget i den skatteretlige teori og  

 praksis, at alle erhvervsmæssige udgifter enten er fradragsberettigede eller  

 afskrivningsberettigede, medmindre der i lovgivningen er gjort undtagelse  

 herfra.
Der er i den forbindelse henvist til Lærebog om  

 indkomstskat, 9.  

 udgave, side 192, og Højesterets domme i TfS 1985.6 og TfS 1987.315, hvor  

 afskrivninger blev godkendt.
Da udgiften til rådgivningsassistance ikke kan  

 karakteriseres som en etableringsudgift, er spørgsmålet alene, hvorvidt  

 udgiften er en fradragsberettiget driftsomkostning, jf. statsskattelovens §  

 6,  

 stk. 1, litra a, eller om udgiften skal tillægges afskrivningsgrundlaget for  

 ejendommen.
Udgiften dækker rådgivningsassistancen i forbindelse med  

 selskabets  

 udlejningsaktivitet, herunder særligt assistance af regnskabsmæssig karakter  

 og  

 assistance i forbindelse med deltagelse i møder med selskabets bestyrelse.  

 Der  

 er tale om en udgift, som udtømmer sin virkning for kommanditisternes  

 indkomsterhvervelse inden for relativt kort tid.
Udgiften vedrører ikke en  

 længere årrække.
Kommanditisterne har derfor krav på at fradrage deres andele  

 af den afholdte udgift i indkomståret 1997 efter statsskattelovens § 6, stk.  

 1,  

 litra a.
Der er henvist til Ligningsrådets bindende forhåndsbesked af  

 17. juni 2003. Ligningsrådet mener, at udgiften til rådgivningsassistance  

 principielt er fradragsberettiget, men forholder sig ikke til størrelsen af  

 det  

 fradragsberettigede beløb, da det er et ligningsmæssigt spørgsmål.  

 Landsskatterettens kontor har ikke fundet det dokumenteret, at honoraret ikke  

 vedrører rådgivning i forbindelse med etablering af projektet.
Investorerne  

 har  

 betalt et selvstændigt honorar til E A/S for etableringen af projektet  

 svarende  

 til 0,25 % af skødesummen for ejendommen, dvs. 47.746 kr.
Dette honorar  

 dækker  

 rigeligt det arbejde, E A/S har udført med etableringen.
Det har derfor  

 formodningen imod sig, at honoraret dækker rådgivning i forbindelse med  

 etableringen af projektet.
Der er udførligt redegjort for den assistance, E  

 A/S  

 har ydet i opstartsfasen efter etableringen af kommanditselskabet, hvor E A/S  

 afdelinger har anvendt betydelige ressourcer på at bistå kommanditselskabet i  

 forskellige henseende i opstartsfasen.
Denne rådgivning berettiger i høj grad  

 til et honorar på 300.000 kr.
For så vidt angår den subsidiære påstand er det gjort  

 gældende, at klageren  i det omfang udgiften ikke kan fradrages efter  

 statsskattelovens § 6, stk. 1, litra a  er berettiget til at lægge  

 udgifterne  

 til rådgivningsassistance til afskrivningsgrundlaget for ejendommen.
Der er  

 henvist til Højesterets domme i TfS 1985.6 og TfS 1987.315 og betænkning 1221  

 fra 1991 fra Skattelovrådet.
I henhold til statsskattelovens § 6, stk. 1, litra a, kan  

 udgifter, som i årets løb er anvendt til at erhverve, sikre og vedligeholde  

 indkomsten, fradrages ved indkomstopgørelsen.
Der skal således foreligge en  

 direkte og umiddelbar forbindelse mellem afholdelsen af udgiften og  

 erhvervelsen af indkomsten.
Det er i tilstrækkelig grad sandsynliggjort, at en del af  

 rådgivningshonoraret dækker udgifter til rådgivning i forbindelse med den  

 løbende drift.
Denne del af rådgivningshonoraret kan fradrages efter  

 statsskattelovens § 6, stk. 1, litra a.
Det lægges til grund, at rådgivningen  

 er af begrænset omfang og vedrører en begrænset periode, og at der derfor er  

 et  

 misforhold mellem honorarets størrelse og rådgivningsydelsen.
Kun en mindre  

 del  

 af rådgivningshonoraret kan anses at dække reelle udgifter til rådgivning i  

 forbindelse med den løbende drift.
 Det overlades til de stedlige skattemyndigheder at fastsætte  

 udgifternes størrelse.
Udgiften til rådgivningshonoraret kan ikke umiddelbart  

 henføres til anskaffelsen af ejendommen.
Honoraret kan derfor ikke helt eller  

 delvist anses for en del af anskaffelsessummen for ejendommen, og udgiften  

 kan  

 derfor ikke medregnes i afskrivningsgrundlaget for ejendommen.
 Af den dagældende afskrivningslovs § 19 A fremgik følgende:
Anskaffelses- og afståelsessummen for bygninger og  

 installationer i afskrivningsberettigede bygninger omregnes til kontantværdi  

 efter regler, der fastsættes af skatteministeren.
Skattemæssige afskrivninger  

 foretages på grundlag af den således omregnede anskaffelsessum. Efter praksis indgår omkostninger, der umiddelbart kan  

 henføres til erhvervelsen af et bestemt aktiv, i afskrivningsgrundlaget for  

 det  

 pågældende aktiv.
 Repræsentanten har anført, at det vil være en ulovlig  

 praksisændring, hvis det ikke godkendes, at det beløb, udbyderne betegner  

 finders fee, kan tillægges afskrivningsgrundlaget for ejendommen.  

 Han har til  

 støtte herfor henvist til en række afgørelser fra Ligningsrådet og en  

 afgørelse  

 fra Landsskatteretten.
Ligningsrådet og Landsskatteretten har i de pågældende sager  

 ikke taget stilling til, hvordan et honorar til en projektudbyder skal  

 behandles skattemæssigt.
Der har ikke eksisteret en praksis, hvorefter  

 sådanne  

 udbyderhonorarer kan tillægges afskrivningsgrundlaget for et aktiv.
Udbydernes avance ved salget af kommanditanparterne kan ikke  

 anses for et mæglersalær, der kan tillægges anskaffelsessummen for  

 ejendommen.  

 Udbyderens virksomhed kan ikke anses for en ejendomsmæglervirksomhed, og  

 udgiften knytter sig ikke til købet af ejendommen på samme måde som et  

 mæglersalær.
Uanset, at udbyderens arbejde og udgiften i forbindelse med  

 sammensætningen af det konkrete projekt er begrænset, fordi  

 projektsammensætningen er systematiseret og bygger på et standardiseret  

 koncept, anses honoraret at dække udbyderens tilrettelæggelse af det samlede  

 projekt og den knowhow, der ligger til grund for tilrettelæggelsen.  

 Udbyderens  

 honorar på 5 % af ejendommens købesum til dækning af omkostninger til  

 prospektudarbejdelse, ansvarsforsikring og avance er derfor i det hele en  

 etableringsudgift, der ikke kan medregnes i afskrivningsgrundlaget for  

 ejendommen eller fradrages ved indkomstopgørelsen.
Ligningslovens § 8 I omhandler udgifter til undersøgelse af  

 nye markeder, som den skattepligtige selv har afholdt.
Det fremgår af  

 forarbejderne til bestemmelsen, at også udgifter til ansættelse af en  

 konsulent, der skal undersøge markedsvilkårene, vil være omfattet af  

 fradragsretten.
I det omfang den skattepligtige anskaffer et færdigt  

 projekt, medfører det ikke fradragsret for undersøgelse af nye markeder,  

 selvom  

 den, der har udarbejdet projektet, har afholdt udgifter til undersøgelse af  

 nye  

 markeder i forbindelse med udarbejdelsen af projektet, og den samlede  

 betaling  

 indeholder en dækning for disse udgifter.
Det er i dette tilfælde den, der  

 har  

 udarbejdet projektet, som har afholdt udgifterne, og det er dermed denne, der  

 har fradrag for disse ved opgørelsen af den skattepligtige indkomst.
Den, der  

 har udarbejdet og udbudt et projekt kan endvidere ikke anses for ansat af en  

 investor, der køber det færdige projekt.
I tilfælde, hvor udgiften direkte  

 påhviler en investor, vil den kunne fradrages efter ligningslovens § 8 I.
Klageren har ikke selv afholdt udgifter til undersøgelse af  

 nye markeder.
Han kan derfor ikke foretage fradrag for udgifter efter  

 ligningslovens § 8 I.
Der er herved ikke taget stilling til, om udbyderen har  

 afholdt udgifter, der kan anses for omfattet af ligningslovens § 8 I.
 Skatteankenævnets afgørelse stadfæstes.
