(Til samtlige kommunalbestyrelser) Område § 1.  Dette cirkulære gælder for forbedringsarbejder,  

 der udføres med offentlig støtte efter lov om byfornyelse og boligforbedring.
Kvalitetssikring § 2.  Byggestyrelsens cirkulære af 12. november 1986  

 om kvalitetssikring af byggearbejder gælder for forbedringsarbejder, der  

 udføres med offentlig støtte efter lov om byfornyelse og boligforbedring.
Tekniske rådgivning og bistand § 3.  For aftaler om teknisk rådgivning og bistand ved  

 forbedringsarbejder, hvortil der meddeles tilsagn om offentlig støtte efter  

 lov om byfornyelse og boligforbedring, finder de af Boligministeriet  

 godkendte almindelige bestemmelser for teknisk rådgivning og bistand (ABR 89)  

 anvendelse.
Ikrafttræden § 4.  Cirkulæret træder i kraft den 4. juli 1990 og  

 får virkning for forbedringsarbejder, der udbydes den 4. juli 1990 eller  

 senere.
