 Som anført i skrivelse herfra af 18. august 1977 (K.K. 3065-1977) om den  

 særlige præmieordning for ikke-markedsføring af mælk og mejeriprodukter og  

 for omstilling af malkekvægsbesætninger til kød-produktion skal de  

 præmieberettigede dyr mærkes med et nummereret mærke i hvert øre.
 I forbindelse med slagtning af de således mærkede dyr, har en  

 kontrollerende dyrlæge bemærket sygelige forandringer af ørerne hos enkelte  

 dyr i en sådan grad, at mærkningen må betegnes som uacceptabel.
 Da forholdet må anses for omfattet af lov om værn for dyr af 27. maj 1950  

 er det af interesse at få oplyst, om mærkningsmaterialet og mærkningsmetoden  

 har givet anledning til lignende iagttagelser på andre slagterier.
 Veterinærdirektoratet skal derfor anmode om snarest muligt og senest den  

 20. februar 1978 at blive gjort bekendt med, om den i forbindelse med  

 præmieordningen anvendte øremærkning har forårsaget sygelige forandringer i  

 form af infektion, hævelse eller granulationsdannelse m.v. i ørerne på de  

 mærkede dyr.
 P.V.V.
 e.b.
