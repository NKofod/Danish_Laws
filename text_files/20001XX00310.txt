Skriftlig fremsættelse (28. februar  

 2001) Fødevareministeren (Ritt Bjerregaard) :
 Herved tillader jeg mig for Folketinget at  

 fremsætte:
 Forslag til lov om ændring af lov om  

 administration af Det Europæiske Fællesskabs forordninger om  

 markedsordninger for landbrugsvarer m.v. (Justering af reglerne om anvendelse  

 af  promillemidlerne samt oprettelse af Fonden for økologisk  

 landbrug).
(Lovforslag nr.
L 176).
Lovens bestemmelse om, at en del af de promillemidler, der  

 overføres fra Skatteministeriet, kan anvendes til  

 miljøforbedrende investeringer, foreslås udvidet.
Det  

 foreslås, at midlerne kan anvendes mere bredt til  

 miljøforbedrende initiativer på jordbrugsområdet, samt til  

 finansiering af sygdomsforebyggelse, sygdomsbekæmpelse og kontrol med  

 produktion, forarbejdning og afsætning af fødevarer.
 Endvidere foreslås Fonden for økologisk  

 landbrug oprettet, for herigennem at synliggøre og forstærke  

 støtten til økologiske aktiviteter.
 Da Fonden for økologisk landbrug skal have  

 budgetter og regnskaber godkendt af fødevareministeren efter indhentet  

 udtalelse fra § 2-udvalget vedrørende øvrige landbrugsvarer,  

 udvides dette udvalg med en repræsentant udpeget af en række  

 økologiske organisationer.
 Idet jeg i øvrigt henviser til lovforslaget med  

 bemærkninger, tillader jeg mig at anbefale lovforslaget til hurtig og  

 velvillig behandling i Folketinget.
