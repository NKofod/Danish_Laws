Vejledning om lægers anmeldelse af  

 sygdom forårsaget af hæmolytisk uræmisk syndrom (HUS) og  

 verotoksinproducerende bakterier (VTEC) Indledning Vejledningen er udarbejdet i tilslutning til  

 Sundhedsstyrelsens bekendtgørelse nr. 277 af 14. april 2000 om  

 lægers anmeldelse af smitsomme sygdomme.
Baggrund Verotoksinproducerende E. coli er kendt siden 1977, men  

 først i 1983, hvor bakterien i USA blev kædet sammen med et  

 udbrud af blodig diare, har bakterien rutinemæssigt kunnet  

 diagnosticeres.
Infektionen opstår efter indtagelse af kontaminerede  

 fødevarer, vand eller ved direkte eller indirekte kontakt med  

 inficerede personer eller dyr.
Infektionen har et bredt klinisk spektrum fra  

 et asymptomatisk forløb eller et forløb med let, ikke blodig  

 diare til alvorligere tilfælde med colitis med blodig diare og ofte  

 svære mavesmerter.
Især hos småbørn og ældre  

 kan infektionen kompliceres med nyresvigt og blødning  

 (hæmolytisk uræmisk syndrom eller HUS), som kan være  

 dødelig.
Betegnelsen enterohæmoragiske E. coli (EHEC) benyttes  

 om de VTEC-stammer, der forårsager blodig diare.
VTEC anses for at  

 være hovedårsagen til HUS i de industrialiserede lande.
Prototypen af VTEC er E. coli O157, men også andre  

 typer end O157 (non-O157) kan forårsage blodig diare eller HUS og  

 forløbe dødeligt.
De hyppigst forekommende non-O157 typer er  

 O26, O103, O111 og O145.
Diagnostiske kriterier for individuel skriftlig anmeldelse 1. HUS Alle patienter med et klinisk sygdomsbillede foreneligt  

 med hæmolytisk uræmisk syndrom (HUS), uanset årsag, skal  

 anmeldes i det individuelle anmeldelsessystem på blanket 1515.  

 Sådanne personer bør undersøges serologisk og/ eller ved  

 dyrkning af fæces for verotoksinproducerende bakterier (VTEC).
2. Verotoksinproducerende bakterier (VTEC) Alle personer, der ved dyrkning får påvist  

 VTEC eller anden verotoksin producerende bakterie, skal anmeldes på  

 blanket 1515. En patient, der har et klinisk sygdomsbillede foreneligt med  

 VTEC infektion, og hos hvem specifikke antistoffer mod VTEC påvises i  

 blodet, skal tillige anmeldes på blanket 1515.
Laboratorieanmeldelse Der indføres laboratoriebaseret anmeldepligt for  

 laboratorier, der udfører undersøgelser for VTEC.
Afdeling for  

 mave-tarminfektioner, Statens Serum Institut, fungerer som  

 referencelaboratorium, hvortil der kan sendes VTEC-suspekte bakterieisolater  

 til identifikation / orientering.
 Hygiejniske retningslinjer i forbindelse med påvist  

 tilfælde af verotoksin producerende E. coli (VTEC).
 Alle patienter, herunder også børn, med  

 blodig diare, hvor der er mistanke om infektiøs årsag,  

 bør undersøges for VTEC.
 Påvisning af VTEC hos personer, der opholder sig i  

 børneinstitutioner, har tilknytning til plejehjem, sygehus eller  

 arbejder i levnedsmiddelindustrien, bør medføre  

 følgende:
 1. VTEC hos et barn med tilknytning til en børneinstitution.
Der bør gives generel information om de hygiejniske  

 forholdsregler såvel til husstanden som til den berørte  

 institution.
Ved et tilfælde i en institution bør andre  

 børn og personale, der enten har diare, har haft diare inden for en  

 uge eller umiddelbart får diare, undersøges for VTEC.
Den  

 diagnostiske metode skal inkludere den VTEC-type, der har forårsaget  

 indexpatientens sygdom.
Der bør undersøges mindst to på  

 hinanden følgende separate afføringsprøver.
På  

 prøvesedlen bør, foruden patient- og rekvirentdata,  

 anføres institutionens navn, samt at prøven skal  

 undersøges for VTEC.
 Ved påvist VTEC, bør barnet /  

 personalemedlemmet være klinisk rask, og der bør foreligge to  

 på hinanden følgende negative, separate  

 afføringsprøver, før vedkommende igen kan møde i  

 institutionen.
 Såfremt der er tilfælde af diare i husstanden,  

 bør disse undersøges for VTEC.
 2. VTEC hos en person med tilknytning til plejehjem eller lignende  

 institution.
 Der bør gives generel information om de hygiejniske  

 forholdsregler, som bør indskærpes i forbindelse med  

 påvisning af VTEC.
 Ved et tilfælde i institutionen, bør andre  

 beboere og personalemedlemmer, der har været i kontakt med  

 index-personen, undersøges efter retningslinierne nævnt i punkt  

 1.
 Påvises VTEC hos en beboer, bør der udvises  

 særlig skærpet hygiejne, indtil beboeren er klinisk rask, og der  

 foreligger to på hinanden følgende negative, separate  

 afføringsprøver.
Påvises VTEC hos et personalemedlem, bør  

 vedkommende sygemeldes indtil han/hun er klinisk rask, og der foreligger to  

 på hinanden følgende negative, separate  

 afføringsprøver.
Såfremt der er tilfælde af diare i  

 husstanden, bør disse undersøges for VTEC.
 3. VTEC hos en person, der er indlagt eller ansat på et  

 sygehus.
 Der bør gives generel information om de hygiejniske  

 forholdsregler, som bør indskærpes i forbindelse med  

 påvisning af VTEC.
 Herudover håndteres en patient med VTEC efter de  

 på sygehuset gældende regler om forebyggelse af enterisk smitte.  

 Disse regler bør opretholdes til patienten ikke har kliniske symptomer  

 på infektionen, og der foreligger to på hinanden følgende  

 negative, separate afføringsprøver.
 Medpatienter eller ansatte, der har haft kontakt med  

 indexpersonen, bør undersøges, hvis de får diare, jfr.  

 retningslinierne nævnt i punkt 1.
Påvises der VTEC hos en ansat, bør  

 vedkommende fraværsmeldes til han/hun er klinisk rask, og der  

 foreligger to på hinanden følgende negative, separate  

 afføringsprøver.
Såfremt der er tilfælde af diare i  

 husstanden, bør disse undersøges for VTEC.
 4. VTEC hos en person, der arbejder med levnedsmiddelhåndtering  

 og lignende.
 Ved påvisning af VTEC hos en person ansat i en  

 virksomhed med levnedsmiddelhåndtering, skal Fødevareregionen  

 orienteres og foranledige, at Fødevaredirektoratet underrettes.
 Ved mistanke om spredning af bakterien i virksomheden  

 undersøges det øvrige personale efter retningslinierne  

 nævnt i punkt 1.
Personale, beskæftiget i levnedsmiddelproducerende  

 virksomheder, skal ved påvisning af VTEC sygemeldes, indtil der  

 foreligger to på hinanden følgende negative, separate  

 afføringsprøver.
Såfremt der er andre tilfælde af  

 diare i husstanden, bør disse undersøges for VTEC.
