Fremsat den 20. februar 2001 af  

 Peter Skaarup (DF),  

 Kristian Thulesen Dahl (DF) og Pia Kj&aelig  

 ;rsgaard (DF) Forslag til folketingsbeslutning om at betragte 38 af Europarådets 42 medlemslande som  

 sikre lande Folketinget pålægger regeringen at betragte de  

 38 af Europarådets 42 medlemslande, der foruden at have accepteret  

 Europarådets krav om retsstatens principper og fundamentale friheds- og  

 menneskerettigheder tillige har undertegnet Flygtningekonventionen af 1951 og  

 tillægsprotokollen fra 1967, som sikre lande, hvorfor personer fra  

 disse lande ikke kan opnå asyl i Danmark, men skal afvises ved  

 grænsen.
Bemærkninger til forslaget Forslagsstillerne er af den opfattelse, at  

 personer, der kommer fra et medlemsland af Europarådet, der har  

 undertegnet Flygtningekonventionen af 1951 og den tilhørende  

 tillægsprotokol fra 1967, ikke skal kunne få asyl i Danmark, idet  

 disse lande bør betragtes som sikre lande.
Af Europarådets nuværende 42 medlemslande  

 opfylder 38 lande den betingelse.
De fire lande, der endnu ikke har  

 undertegnet flygtningekonventionen og den tilhørende  

 tillægsprotokol, er San Marino, Andorra, Moldova og Ukraine.
Alle medlemmer af Europarådet har accepteret  

 retsstatens principper og fundamentale friheds- og menneskerettigheder;  

 ellers kunne de ikke optages som medlem af Europarådet.
I sig selv  

 burde dette betyde, at ethvert medlemsland af Europarådet burde kunne  

 betragtes som et sikkert land, for det er vel næppe tænkeligt, at  

 et land i Europarådet ikke overholder fundamentale friheds- og  

 menneskerettigheder, men forfølger egne eller andre landes  

 borgere.
 Af Europarådets 42 medlemmer, heraf to medlemmer  

 netop optaget den 25. januar 2001, har 38 lande tilmed undertegnet  

 konventionen om flygtninges retsstilling fra 1951 samt den tilhørende  

 tillægsprotokol fra 1967. 16 af Europarådets medlemmer er tillige  

 medlemmer af EU.
 Der er derfor al rimelig grund til at betragte de 38 lande  

 af Europarådet, der har undertegnet konventionen om flygtninges  

 retsstilling fra 1951 og den tilhørende tillægsprotokol, som  

 sikre lande.
 En fortegnelse over de 42 medlemslande af  

 Europarådet, året for deres optagelse i Europarådet,  

 året for undertegnelsen af Flygtningekonventionen af 1951 samt  

 året for undertegnelsen af tillægsprotokollen fra 1967 er optrykt  

 som bilag til beslutningsforslaget.
I det følgende vil betegnelsen Flygtningekonventionen af 1951 indeholder en pligt til at  

 beskytte personer omfattet af flygtningekonventionen mod udsendelse til et  

 land, hvor de pågældende vil være i risiko for  

 forfølgelse af de i konventionen anførte grunde eller for at  

 blive videresendt til et sådant land.
Det er ikke i strid med  

 flygtningekonventionen at foretage udsendelse af en udlænding til et  

 EU-land efter Dublinkonventionen eller til et sikkert tredjeland.
 Der kan derfor ikke ske nogen forfølgelse af en  

 borger fra et af Europarådets sikre medlemslande på grund af  

 dennes race, religion, nationalitet, tilhørsforhold til en  

 særlig social gruppe eller politiske anskuelser, og Europarådets  

 sikre medlemslande er tilmed i henhold til flygtningekonventionen garanter  

 for, at personer ikke udsendes til et land, hvor de pågældende  

 risikerer forfølgelse af de i konventionen anførte grunde eller  

 videresendelse til et sådant land.
Europarådet har i 1990 erne optaget mange nye  

 central- og østeuropæiske demokratiske lande med henblik  

 på at hjælpe disse med politiske og forfatningsmæssige  

 reformer.
Det vil være utænkeligt for Europarådet at optage  

 et land som medlem, der ikke overholder Europarådets formål om  

 retsstatens principper og fundamentale friheds- og menneskerettigheder og  

 eventuelt forfølger egne borgere og driver disse på flugt.
Hvis  

 et land ikke kan overholde Europarådets formål, bliver landet  

 ganske enkelt ikke optaget i Europarådet.
Og hvis det viser sig, at et  

 medlemsland ikke længere kan eller vil overholde formålet, er det  

 forslagsstillernes opfattelse, at landet omgående skal udelukkes fra  

 Europarådet.
38 af Europarådets 42 medlemslande har efter  

 optagelsen i Europarådet efterfølgende undertegnet henholdsvis  

 Flygtningekonventionen af 1951 og den tilhørende protokol.
For  

 Armeniens og Aserbajdsjans vedkommende er undertegnelsen sket allerede i  

 1993, selv om de først er optaget som medlemmer af Europarådet i  

 januar 2001.
Det er derfor naturligt at betragte disse 38 ud af  

 Europarådets 42 medlemslande som sikre lande, der alle overholder  

 basale friheds- og menneskerettigheder.
Heraf følger, at personer fra  

 disse lande ikke kan påberåbe sig asylretten i Danmark eller i  

 andre af Europarådets sikre medlemslande.
Mener en person i et af  

 Europarådets medlemslande, at medlemsstaten krænker dennes  

 rettigheder eller forfølger vedkommende, er dette en sag for Den  

 Europæiske Menneskerettighedskommission eller Den Europæiske  

 Menneskerettighedsdomstol, der begge har sæde i Strasbourg, Frankrig,  

 hvis formål det er at følge med i, om staterne overholder deres  

 forpligtelser.
 Det er forslagsstillernes opfattelse, at Danmark derfor  

 uden betænkeligheder kan afvise at give asyl til personer, der kommer  

 fra et af Europarådets sikre medlemslande, og også uden  

 betænkeligheder kan afvise personer på grænsen fra et af  

 Europarådets sikre medlemslande, såfremt indrejsepapirer, visum  

 o.a. ikke er i orden, samt tilbagesende personer til et andet af  

 Europarådets sikre medlemslande.
Danmark vil næppe kunne beskyldes for at  

 overtræde nogen spilleregler ved at føre en sådan politik,  

 idet der ikke kan ske krænkelser i andre medlemslande af  

 Europarådet.
I modsat fald er det en alvorlig sag for  

 Europarådet, Den Europæiske Menneskerettighedskommission og Den  

 Europæiske Menneskerettighedsdomstol, og til dato er ingen medlemslande  

 blevet udelukket af Europarådet.
Europarådet er et europæisk samarbejdsorgan,  

 oprettet tilbage i 1949. Europarådet har til formål at sikre den  

 fælles kulturarv og fælleseuropæiske idealer som det  

 pluralistiske demokrati og menneskerettighederne samt at hjælpe  

 medlemsstaterne i deres økonomiske og sociale udvikling.
I 1990 erne  

 sigtes der især på at hjælpe de nye demokratier i Central-  

 og Østeuropa med politiske og forfatningsmæssige reformer.
 Europarådet arbejder kun på mellemstatsligt  

 grundlag til forskel fra EU, hvor landene har overdraget en række  

 beføjelser til EU-institutionerne.
 Enhver europæisk stat, der accepterer retsstatens  

 principper og fundamentale friheds- og menneskerettigheder, kan blive medlem  

 af Europarådet.
Kandidater til medlemskab af Europarådet er i  

 øjeblikket: Bosnien, Hercegovina og Monaco.
Canada, Japan og USA har  

 observatørstatus i Europarådet.
Beslutningsforslaget pålægger regeringen at  

 betragte de 38 af Europarådets 42 medlemslande, der foruden at have  

 acceptere Europarådets krav om retsstatens principper og fundamentale  

 friheds- og menneskerettigheder tillige har undertegnet  

 Flygtningekonventionen af 1951 og tillægsprotokollen fra 1967, som  

 sikre lande.
Det betyder, at Danmark ikke længere skal give asyl til  

 personer, der kommer fra disse lande, og at personer fra disse lande kan  

 afvises på grænsen ved indrejse til Danmark, såfremt  

 indrejsepapirer, visum o.a. ikke er i orden.
Personer fra disse lande skal  

 også kunne tilbagesendes til et af Europarådets sikre lande uden  

 betænkeligheder.
Forsøger en person at indrejse i Danmark og dennes  

 nationalitet ikke umiddelbart kan fastslås ved grænsen, er det  

 forslagsstillernes opfattelse, at personen skal afvises og tilbagesendes til  

 det land, hvorfra vedkommende kom, såfremt det er fra et af  

 Europarådets 38 sikre lande, f.eks.
Sverige, Polen eller Tyskland.
Det er forslagsstillernes opfattelse, at Danmark ved at  

 føre en klar og kontant politik over for borgere fra  

 Europarådets sikre lande kan være med til at fastholde  

 medlemslandene og deres borgere på deres ansvar og pligter.
Borgerne i  

 de nye central- og østeuropæiske demokratiske lande må  

 lære at forstå, at deres lands optagelse i Europarådet ikke  

 bare er en adgangsbillet til at søge til vesten med påstand om,  

 at de forfølges, der hvor de kommer fra.
Medlemskabet af  

 Europarådet er en garanti for, at deres land har forpligtet sig  

 på fundamentale friheds- og menneskerettigheder, og har deres land  

 tilmed undertegnet Flygtningekonventionen af 1951 og tillægsprotokollen  

 fra 1967, er deres land et sikkert land at være i.
Skriftlig fremsættelse Peter Skaarup (DF):
 Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om at betragte 38 af  

 Europarådets 42 medlemslande som sikre lande.
(Beslutningsforslag nr.
B 118).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
Bilag Land:
 År for optagelse i  

 Europarådet:
 Undertegnelse af Flygtningekonventionen af  

 1951:
 Undertegnelse af tillægsprotokollen fra  

 1967:
Belgien 1949 28. juli 1951 8. april 1969 Danmark 1949 28. juli 1951 29. januar 1968 Irland 1949 29. november 1956 6. november 1968 Frankrig 1949 11. september 1952 3. februar 1971 Holland 1949 28. juli 1951 29. november 1968 Italien 1949 23. juli 1952 26. januar 1972 Luxembourg 1949 28. juli 1951 22. april 1971 Norge 1949 28. juli 1951 28. november 1967 Storbritannien 1949 28. juli 1951 4. september 1968 Sverige 1949 28. juli 1951 4. oktober 1967 Grækenland 1949 10. april 1952 7. august 1968 Island 1950 30. november 1955 26. april 1968 Tyrkiet 1950 24. august 1951 31. juli 1968 Vesttyskland 1950 19. november 1951 5. november 1969 Østrig 1956 28. juli 1951 5. september 1973 Cypern 1956 16. maj 1963 9. juli 1968 Schweiz 1963 28. juli 1951 20. maj 1968 Malta 1965 17. juni 1971 15. september 1971 Portugal 1976 22. december 1960 13. juli 1976 Spanien 1977 14. august 1978 14. august 1978 Liechtenstein 1978 28. juli 1951 20. maj 1968 San Marino 1988 Ikke undertegnet Ikke undertegnet Finland 1989 10. oktober 1968 10. oktober 1968 Ungarn 1990 14. marts 1989 14. marts 1989 Polen 1991 27. september 1991 27. september 1991 Bulgarien 1992 28. juli 1951 8. april 1969 Litauen 1993 28. april 1997 28. april 1997 Slovenien 1993 6. juli 1992 6. juli 1992 Estland 1993 10. april 1997 10. april 1997 Tjekkiet 1993 11. maj 1993 11. maj 1993 Slovakiet 1993 4. februar 1993 4. februar 1993 Rumænien 1993 7. august 1991 7. august 1991 Andorra 1994 Ikke undertegnet Ikke undertegnet Letland 1995 31. juli 1997 31. juli 1997 Moldova 1995 Ikke undertegnet Ikke undertegnet Albanien 1995 18. august 1992 18. august 1992 Ukraine 1995 Ikke undertegnet Ikke undertegnet Makedonien 1995 18. januar 1994 18. januar 1994 Rusland 1996 2. februar 1993 2. februar 1993 Kroatien 1996 12. oktober 1992 12. oktober 1992 Georgien 1999 9. august 1999 9. august 1999 Armenien 2001 6. juli 1993 6. juli 1993 Aserbajdsjan 2001 12. februar 1993 12. februar 1993 Kilde til oplysninger om undertegnelse af  

 Flygtningekonventionen af 1951 og tillægsprotokollen fra 1967:  

 UNHCR, jf. liste af 8. december 2000.
