Nr BSF 39 Forslag til folketingsbeslutning om at give Tibet taleret i FN Fremsat af Bent Hindrup Andersen (EL) Kristen Touborg (SF) Otto Steenholdt  

 (V) den 7. november 1995 Folketinget opfordrer regeringen til at arbejde for, at Tibet kommer til orde i FN.
 Bemærkninger til forslaget  Beslutningsforslaget er en opfølgning  

 af nedenstående udtalelse, som forslagsstillerne udsendte under deres  

 deltagelse i FN-generalforsamlingen i New York i oktober 1995:
»Tibet skal have ordet i FN! - Siden åbningen af FN's 50. generalforsamling har vi hver dag på vores  

 vej til FN set tibetanere demonstrere for, at deres synspunkter og ønsker om  

 frihed skal blive hørt i FN, uden at FN har reageret.
De har derfor startet  

 en sultestrejke - i dag har den varet i 7 døgn - og har erklæret, at den  

 fortsætter, indtil deres krav indfries eller om nødvendigt med dødelig udgang  

 på deres aktion.
 - Undertegnede, som er medlemmer af det danske Folketing, er her i New  

 York som delegerede i den danske delegation til FN's generalforsamling.
- Efter vores opfattelse har Kina besat Tibet og undertrykt alle former  

 for fundamentale menneskerettigheder, siden de invaderede landet for 46 år  

 siden.
Tibet er derfor i sin fulde og legitime ret til national  

 selvbestemmelse.
 - Derfor mener vi, at FN bør opfylde følgende krav, som er sultestrejkens  

 mål:
 1) FN skal anerkende, at Tibet er et besat land, som ulovligt er blevet  

 koloniseret af Kina med magt i 1949, og Kina har dermed overtrådt  

 international lov.
 2) FN skal være mægler mellem på den ene side Tibets sande repræsentanter  

 - Dalai Lama og den tibetanske eksilregering, som er anerkendt af det  

 tibetanske folk - og på den anden side regeringen for Den Kinesiske  

 Folkerepublik med henblik på forhandlinger om den fremtidige status for Tibet  

 og/eller tage initiativ til en internationalt overvåget folkeafstemning, som  

 skal omfatte alle tibetanere både i og uden for Tibet, for at de skal afgøre  

 deres fremtid.
 3) FN skal desuden straks tildele Dalai Lama observatørstatus i FN's  

 generalforsamling som den retmæssige repræsentant for det tibetanske folk.
 4) FN skal invitere Dalai Lama til at tale i Generalforsamlingens  

 nuværende samling som Nobelpristager og som en leder af international  

 anseelse i forbindelse med globale problemer som fred og nedrusning,  

 religiøst venskab og for beskyttelse af miljøet og økologien.
 5) FN skal erindres om og virkeliggøre de tre resolutioner, som tidligere  

 er vedtaget i Generalforsamlingen om Tibet - resolution 1953 (XIV), 1959,  

 resolution 1723 (XVI), 1961, og resolution 2079 (XX), 1965.
- Som medlemmer af det danske Folketing vil vi rejse disse krav over for  

 den danske regering med det formål, at den danske regering skal føre dem frem  

 i FN.
Vi opfordrer andre kollegaer og delegerede til at gøre det samme i  

 deres respektive lande.
