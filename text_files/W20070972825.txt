Landsskatteretskendelse  

 vedr.
Konkursbo anset for skattepligt jf. konkursskatteloven § 14 Klagen skyldes, at  

 skattemyndigheden har anset konkursboet for skattepligtigt, jf.  

 konkursskattelovens  

 § 14.
Landsskatterettens afgørelse Skattemyndighedens afgørelse  

 stadfæstes.
Sagens oplysninger Klageren blev taget under  

 konkurs den 9. juni 1993 med fristdag den 28. juni 1993. Boet blev først  

 afsluttet den 28. december 2006. Skatteforvaltningen har tidligere på  

 baggrund  

 af kurators foreløbige redegørelse af 14. oktober 1993 taget stilling til, at  

 boet var skattefrit.
I redegørelsen er anført følgende om ejendommen X:
Det blev af fallenten på  

 skiftesamling den 5. august 1993 oplyst, at ejendommen er solgt, samt at  

 ejendomshandelen er endeligt afsluttet.
Købesum for ejendommen er udbetalt  

 til  

 ejendommens panthavere, herunder B A/S i henhold til tinglyst ejerpantebrev.  

 Der fremkommer således ikke provenu til boet i forbindelse med  

 ejendommen. Kurator har den 30. juni 2006  

 udarbejdet redegørelse og afsluttende regnskab i medfør af konkurslovens §  

 148,  

 stk. 2. Redegørelsen er underskrevet af kurator og klageren.
I redegørelsen  

 er  

 anført følgende om ejendommen X:
Kurator iværksatte  

 umiddelbart efter konkursdekretets afsigelse undersøgelser af fallentens egen  

 afhændelse af ejendommen.
Dette indebar blandt andet undersøgelser af B  

 A/S  

 engagement samt omfattende korrespondance med advokat C i forhold til  

 panteret  

 i henhold til ejerpantebreve i ejendommen.
Det lykkedes kurator at tilføre  

 konkursboet DKK 753.393,96 i den forbindelse. Skattecentret har modtaget  

 regnskabet den 31. oktober 2006. Ifølge regnskabet er der en renteindtægt i  

 boet på 500.552,08 kr. indtil 31. december 2005. Fra perioden 1. januar 2006  

 til afslutning af boet den 28. december 2006 tilskrives der yderligere renter  

 med 34.855,17 kr.
Skattecentret har i afgørelse af 13. november 2006 anset  

 boet  

 for skattepligtigt.
Skattecentrets afgørelse Skattecentret har gennemgået  

 den indsendte redegørelse og afsluttende regnskab i medfør af konkurslovens §  

 148, stk. 2. På grundlag af boregnskabet er konkursindkomsten anset for  

 skattepligtig efter konkursskattelovens §§ 14 og 15, stk. 1, idet der er  

 indgået aktiver i boet, som ikke var med i redegørelsen i medfør af  

 konkurslovens § 125, stk. 2. Der er samlede renteindtægter på 535.407 kr.,  

 som  

 er skattepligtige i boet.
Det påhviler klageren at  

 indgive selvangivelse for konkursindkomsten for det indkomstår, hvor  

 konkursdekretet afsiges og for hvert af de følgende indkomstår under  

 konkursen,  

 samt for perioden fra begyndelsen af det sidste indkomstår under konkursen og  

 indtil konkursens afslutning.
Selvangivelser skal indgives inden udløbet af  

 den  

 frist, der gælder for indgivelse af selvangivelse for det indkomstår, hvori  

 konkursen afsluttes.
Det fremgår af konkursskattelovens § 5. Ved beregning af  

 skatten gives et fradrag i konkursindkomsten på 100.000 kr.
Konkursindkomsten  

 opgøres efter skattelovgivningens almindelige regler om opgørelse af  

 skattepligtig indkomst, dog med de ændringer, der følger af konkursloven.
 Skattecentret har afgivet  

 følgende udtalelse til Landsskatteretten:
 Formalia anses for  

 overholdt, jf. sagsforløbet:
 31/10-06 advokat anmoder om  

 skattekvittance via mail.
 31/10-06 via mail oplyst, at  

 der ikke kan gives skattekvittance, men der er skattepligt for boet.
2/11-06 tlf. advokat som er  

 enig i, at der er skattepligt.
Vil gerne have at jeg mailer til ham om at  

 skatten udgør 45 % af (500.552 kr.  100.000) = 180.248 kr.
 2/11-06 kl. 13:55 modtages  

 selvangivelse via mail fra revisor med skattepligtige renteindtægter for  

 konkursboet på 535.407,25 kr., da der skal medregnes renteindtægter til  

 28/12-2006 med ydl. 34.855,17 kr., da konkursen først sluttes 28/12-2006.
 2/11-06  

 kl. 14:37 via mail har jeg bekræftet, at  

 skatten vil udgøre 195.933 kr.
 6/11-06 modtaget kopi af  

 udlodningsregnskabet dateret den 2/11-2006, hvoraf det fremgår, at skattekrav  

 til SKAT er medtaget i udlodningsregnskabet, hvilket er forkert, da det ikke  

 gælder for personer.
 6/11-06 tlf. med advokat og  

 sagt at kravet ikke skal anmeldes i boet, og  

 oplyst at selvangivelsen først skal indsendes inden den 1/7-2007, og at  

 skatten skal opkræves hos A.
 13/11-06 sendt meddelelse om  

 skattepligt af konkursindkomsten.
Da der således er indsendt en  

 selvangivelse med renteindtægter anført, er sagen afgjort som en kendelse med  

 fuldt medhold Klagerens påstand og argumenter Klagerens repræsentant har  

 fremsat påstand om, at boet skal forblive skattefritaget.
Til støtte herfor  

 har  

 repræsentanten anført, at den påklagede afgørelse er ugyldig, da de  

 processuelle sagsbehandlingsregler ikke til fulde ses at være opfyldte.
Der  

 er  

 således ikke udsendt forslag til afgørelse, forinden skattecentret har  

 truffet  

 endelig afgørelse i sagen.
Derved er reglerne om partshøring - dels i  

 forvaltningsloven og dels i skatteforvaltningsloven - blevet tilsidesat.  

 Reglerne om partshøring er garantiforskrifter, der netop skal sikre, at den  

 skattepligtige har haft mulighed for at bedømme og udtale sig om de  

 oplysninger, der er lagt til grund for afgørelsen.
Det må grundlæggende være  

 sådan,  

 at kurators opgave er at afvikle boets virksomhed med det bedst mulige  

 resultat  

 for boets interessenter/kreditorerne.
Dette følger af bestemmelsen i  

 konkurslovens § 110. Relationen mellem kurator og fallent må nødvendigvis  

 være  

 sådan, at kurator aldrig varetager fallentens interesser, da der ellers ville  

 kunne opstå unødig tvivl om, hvorvidt kurator samtidigt kunne varetage den  

 pligtmæssige opgave, at varetage kreditorernes interesser.
Det må derfor  

 fastholdes, at partshøring netop i denne slags sager bliver særlig vigtig.  

 Skattemyndigheden og kurator har i fællesskab truffet aftale om, at boet var  

 skattepligtigt, uden at der er blevet redegjort herfor overfor for klageren.  

 Klageren har væsentlige indsigelser mod de oplysninger, der har dannet  

 grundlag  

 for afgørelsen, og allerede af denne grund må afgørelsen vurderes at være  

 ugyldig.
Repræsentanten har fremhævet,  

 at klageren i perioden 1993  2006 ikke har fået nogen underretning  

 eller talt  

 med kurator, at han i 1993 ikke modtog nogen opgørelse af konkursboet, og at  

 hans daværende revisor meddelte, at intet i boet ville udløse nogen skat for  

 ham.
Klageren er ikke blevet kontaktet af skattemyndigheden eller advokat i  

 2006, hverken personligt eller pr. brev.
Det eneste klageren modtog, var en  

 afslutningsskrivelse, som han underskrev efter, at have talt med  

 landsretssagfører  

 C.
C undrede sig over, at der ikke medfulgte en økonomisk opgørelse - og en  

 sådan har klageren heller ikke senere set.
Han er således uvidende om alle  

 økonomiske forhold som bank og kurator, måtte have foretaget.
Repræsentanten har endvidere  

 anført, at såfremt afgørelsen findes gyldig, må betingelserne for anvendelse  

 af  

 konkursskattelovens § 15 ikke anses for opfyldte.
Der kan ikke siges at være  

 tale om sådanne nye oplysninger om boets aktiver, der kan begrunde  

 skattecentrets nye afgørelse om skattepligt for konkursboet.
Kun i den helt  

 særlige situation, hvor der er indgået nye aktiver i boet, eller hvor der har  

 været strid om boets aktiver, kan der træffes fornyet afgørelse om  

 skattepligt  

 for boet.
Dette følger af konkursskattelovens § 15, stk. 3. Skattecentret har  

 ikke været i besiddelse af den oprindelige statusoversigt efter konkurslovens  

 §  

 125. Det fremstår derfor som vanskeligt for skattecentret at vurdere,  

 hvorvidt  

 der i det hele taget er tale om nye eller bestridte aktiver, når  

 skattecentret  

 således ikke har overblik over, hvilke aktiver der hidtidigt har indgået i  

 boet.
Ejendommen X, der var ejet af  

 klageren og ægtefællen i lige sameje, blev solgt til uafhængig tredjemand  

 forud  

 for konkursen, hvilket fremgår af klagerens regnskab for 1993. Klageren kan  

 derfor ikke genkende det hændelsesforløb, og de oplysninger, der lægger til  

 grund for afgørelsen om skattepligt.
Han er således heller ikke vidende om,  

 at  

 der på noget tidspunkt skulle være tilført yderligere midler vedrørende  

 salget  

 af ejendommen.
De omhandlede renteindtægter på 535.403 kr. skulle angiveligt  

 primært hidrøre fra denne yderligere salgssum for ejendommen.
Der er derfor  

 ikke tale om nye aktiver, eller aktiver hvis tilhørsforhold har været  

 usikkert  

 eller omstridt.
Der er i stedet tale om et aktiv, der er afhændet til en  

 højere  

 værdi, end den værdi som aktivet oprindeligt var værdiansat til i  

 statusoversigten/redegørelsen.
Repræsentanten har henvist  

 til ligningsvejledningen, afsnit E.L.1.2.1, hvori det anføres, at  

 oplysningspligten  

 omfatter kun nye aktiver.
Det udløser ikke en fornyet indberetningspligt, at  

 et  

 aktiv under bobehandlingen afhændes til en højere værdi end den værdi, det  

 var  

 ansat til i de dokumenter, som ifølge konkursloven skal indgives ved 1.  

 skiftesamling til fordringernes prøvelse. Denne formulering netop tager  

 sigte  

 på situationer som den foreliggende, og der er derfor ikke grundlag for at  

 træffe ny afgørelse om skattepligt alene med henvisning til, at et aktiv  

 under  

 bobehandlingen sælges til en højere værdi end antaget.
Reglen må anses at  

 være  

 et værn mod, at en dygtig bobestyrer, der afsætter boets aktiver  

 på bedste  

 vis, ikke efterfølgende skal straffes ved at boet pludseligt  

 gøres  

 skattepligtigt.  

 De omhandlede  

 renteindtægter er hvert år blevet oplyst til skattemyndigheden af  

 bobestyreren.
Renterne har således hvert år  

 fremgået af klagerens R75, og har været fortrykt på hans selvangivelse.
Dette  

 er klart en indikation på, at der ikke er tale om nye eller omstridte  

 aktiver,  

 jf. formuleringen af konkursskattelovens § 15, stk. 3.  

 Klageren har hvert år på selvangivelsen  

 tilbageført de fortrykte renteindtægter ud fra en betragtning om, at  

 renteindtægterne rettelig skulle medregnes i boet.
Men det kan ikke føre til,  

 at renteindtægterne pludseligt anvendes som løftestang for at gøre boet  

 skattepligtigt.
Landsskatterettens bemærkninger og begrundelse Bestemmelse om skattepligt  

 træffes, hvis det skønnes, at konkursindkomsten opgjort efter fradrag af  

 tidligere års underskud overstiger 100.000 kr.
Told- og skatteforvaltningen  

 kan  

 undlade at træffe bestemmelse om skattepligt, hvis det må antages, at kun en  

 mindre del af skatten kan inddrives.
Det fremgår af konkursskattelovens § 14.  

 Der kan senere træffes bestemmelse om skattepligt, hvis der indgår et aktiv i  

 boet, som enten ikke var nævnt i bostyrets oplysninger efter stk. 1, eller  

 hvis  

 tilhør til boet måtte anses for usikker eller omstridt.
Det påhviler bostyret  

 at give told- og skatteforvaltningen særskilt meddelelse om sådanne  

 ændringer.  

 Afgørelse om, at konkursindkomsten er skattepligtig, skal træffes inden fire  

 uger fra meddelelsens modtagelse.
Det fremgår af konkursskattelovens § 15  

 stk.  

 3.
Afgørelsen om skattepligt  

 træffes bl.a. på grundlag af tidligere selvangivelser og andre dokumenter,  

 herunder statusoversigten samt af redegørelsen efter konkurslovens § 125,  

 stk.  

 2, der inden 3 uger efter konkursdekretets afsigelse skal indsendes til  

 skattemyndigheden.
Redegørelsen skal indeholde oplysning om de vigtigste  

 regnskabstal for den periode, der er forløbet siden det senest udarbejdede  

 regnskab, samt forklaring på væsentlige afvigelser mellem dette og boets  

 status.
Ved bedømmelsen må der lægges vægt på hvilke skatter, der vil blive  

 udløst fra indkomstårets begyndelse til konkursens afslutning.
Det kan dreje  

 sig om indkomst fra den konkursramte virksomhed f.eks. ved boets salg af  

 aktiver, der kan indebære beskatning i form af genvundne afskrivninger eller  

 renteindtægter mv.
Forinden told- og  

 skatteforvaltningen træffer en afgørelse, skal der normalt udarbejdes en  

 sagsfremstilling og foretages høring af sagens parter, jf.  

 skatteforvaltningslovens § 19. Kravet om sagsfremstilling og høring gælder  

 ikke  

 afgørelser, hvor en klage til Landsskatteretten skal afgøres uden deltagelse  

 af  

 læge retsmedlemmer efter landsskatteretspræsidentens bestemmelse, jf. lovens  

 §  

 13, stk. 3, 1. pkt.
Det er derfor ikke generelt krav om sagsfremstilling og  

 høring i sager vedrørende skattepligt for konkursboer.
Kan en part i en sag ikke  

 antages at være bekendt med, at myndigheden er i besiddelse af bestemte  

 oplysninger vedrørende sagens faktiske omstændigheder, må der imidlertid ikke  

 træffes afgørelse, før myndigheden har gjort parten bekendt med oplysningerne  

 og givet denne lejlighed til at fremkomme med en udtalelse.
Det gælder dog  

 kun,  

 hvis oplysningerne er til ugunst for den pågældende part og er af væsentlig  

 betydning for sagens afgørelse.
Høring kan undlades, hvis udsættelse vil  

 medføre overskridelse af en lovbestemt frist for sagens afgørelse, eller det  

 må  

 anses for ubetænkeligt at træffe afgørelse i sagen på det foreliggende  

 grundlag.
Det fremgår af forvaltningslovens § 19.
Kurator har den 30. juni 2006  

 udarbejdet redegørelse og afsluttende regnskab i medfør af konkurslovens §  

 148,  

 stk. 2. Redegørelsen indeholder blandt andet en oplysning om, at det er  

 lykkedes kurator at tilføre konkursboet 753.393,96 kr. vedrørende ejendommen  

 X.  

 Det var tidligere af klageren på skiftesamling den 5. august 1993 oplyst, at  

 ejendommen var solgt, og at ejendomshandelen var endeligt afsluttet.
I  

 kurators  

 foreløbige redegørelse af 14. oktober 1993 var det endvidere anført, at der  

 ikke fremkom noget provenu til boet i forbindelse med ejendommen.
Ansættelsen  

 kunne foretages uden forudgående høring af klageren, idet klageren har  

 underskrevet den redegørelse, der blev fremsendt til skattemyndighederne for  

 at  

 afklare skattepligtsspørgsmålet.
Klageren må således antages at være bekendt  

 med, at skattemyndigheden var i besiddelse af oplysningen om, at det var  

 lykkedes  

 kurator at tilføre konkursboet 753.393,96 kr.
Skattecentret, der har  

 modtaget regnskabet den 31. oktober 2006, havde kun 4 uger til at træffe  

 afgørelse  

 om skattepligt for boet, jf. konkursskattelovens § 15, stk. 3. Denne frist er  

 overholdt.
Der var samlede renteindtægter i boet på 535.377,25 kr., der efter  

 det oplyste hidrører det tilførte beløb på 753.393,96 kr.
Kurator havde ikke  

 tidligere gjort skattemyndighederne opmærksom på dette aktiv i boet.  

 Betingelserne i konkursskattelovens § 15, stk. 3 må derfor anses for opfyldt.  

 Skattecentret var derfor berettiget til at statuere skattepligt for boet,  

 idet  

 indkomsten overstiger 100.000 kr., jf. konkursskattelovens § 14.
 Den påklagede afgørelse  

 stadfæstes derfor.
