 Pressenævnet  

 fandt, at der var knyttet en almen interesse til omtalen af sagen og fandt  

 ikke  

 grundlag for at udtale kritik af, at bladet havde oplyst klagers navn i  

 forbindelse med omtalen af sagen.
 Pressenævnet  

 havde ikke mulighed for at efterprøve rigtigheden af oplysningerne om, at  

 klager skulle have foretaget private indkøb for midler, der tilhørte  

 børneinstitutioner, som hun havde været ansat i, og om at hun skulle have  

 chikaneret  

 personalet på institutionerne.
 Nævnet  

 fandt imidlertid, at oplysningerne var krænkende og skadelige for klager, og  

 at  

 bladet burde have efterprøvet oplysningerne ved at forelægge dem for hende.  

 Dette gjalt, uanset om en række kilder måtte have bekræftet oplysningerne.  

 Bladet havde derfor handlet i strid med god presseskik ved at undlade at  

 forelægge oplysningerne for klager, og nævnet udtalte sin kritik.
Kendelse  

 fra Pressenævnet i sag 2004-6-19 [K] har ved advokat Lars Thousig Jensen klaget til Pressenævnet  

 over to artikler bragt i Viborg Stifts Folkeblad den 19. december 2003, idet  

 hun finder, at god presseskik er tilsidesat.
 I en artikel, der havde overskriften   

  

 Børnehaveleder sigtet for svindel  

  

  og underrubrikken Tidligere  

 leder af Børnehuset Vestervang i Viborg blev fyret i august og sigtes nu for  

 årelang svindel med institutionens penge, hed det:
 Kriminalpolitiet i Viborg efterforsker for tiden op mod en snes  

 forhold af tyverier, underslæb og mandatsvig  tilsyneladende begået af  

 Børnehuset Vestervangs tidligere leder, [K], Viborg.
 Den 53-årige kvinde har været chef for Børnehuset Vestervang i  

 fire år, men blev den 26. august bedt om øjeblikkelig at forlade sin stol, da  

 revisorerne havde fundet uregelmæssigheder i institutionens  

 regnskab.
 Hendes overordnede, forvaltningschef, Frank Mikkelsen, børne- og  

 ungdomsforvaltningen, Viborg Kommune, bekræfter politianmeldelsen.
- Det er korrekt, at der er foretaget en politianmeldelse af  

 børne- havelederen på baggrund af nogle økonomiske dispositioner, hun har  

 foretaget.
Dispositioner, som efter vores vurdering ikke er i  

 overensstemmelse  

 med reglerne.
Det er beklageligt, at det har været nødvendigt, siger Frank  

 Mikkelsen,  

 der i øvrigt ikke vil kommentere sagen yderligere.
Sagen mod [K] forventes at blive behandlet i retten først i det  

 nye år. Samme dag bragte bladet en artikel med overskriften   

  

 Børne- haveleder meldt til politiet for  

 underslæb  

  

  og underrubrikken Viborg Kommune har politianmeldt Børnehuset  

 Vestervangs tidligere leder igennem fire år.
Lederen blev afskediget i august  

 og er nu sigtet for 15-20 forhold af tyveri, underslæb og mandatsvig.
 I artiklen hed det:
 Den tidligere leder af Børnehuset Vestervang i Viborg, 53-årige  

[K], måtte forlade sit job den 26. august i år, da en uanmeldt revision fandt  

 uregelmæssigheder i institutionens regnskaber.
 Vicepolitikommissær Poul Andersen, Viborg Politi, bekræfter, at  

 Viborg Kommune den 3. oktober meldte børnehavelederen til politiet, og at  

 efterforskningen har stået på siden.
- Jeg kan fortælle, at vi efterforsker mellem 15 og 20 forhold  

 på baggrund af Viborg Kommunes anmeldelse.
Og at arbejdet er så langt fremme,  

 at sagen vil overgå til politiets jurister i den nærmeste fremtid, så de kan  

 tage stilling til, hvad hun skal tiltales for, oplyser han.
Viborg Stifts Folkeblad har i flere år modtaget henvendelser om [K]s  

 omgang med skatteborgernes penge.
Dels mens hun var leder i Børnehuset  

 Vestervang  dels fra tidligere ansættelser i for eksempel Vejrumbro  

 Børnehave  

 og special- børnehaven Nørrehus i Viborg.
 I et utal af tilfælde i de sidste otte år skulle hun ifølge  

 Folke- bladets kilder have købt ind til sig selv for institutionernes penge  

 og  

 i kølvandet af det opført sig chikanerende over for ansatte, når de  

 lugtede  

 lunten.
- Det er helt utroligt, hun har kunnet køre det spil i så mange  

 år.
Når nettet er begyndt at stramme til et ene sted, har hun bare fået et  

 nyt  

 job et andet og er fortsat med sine ulovligheder og sin chikane over for det  

 nye personale, udtaler en kilde fra byens pædagogkredse.
Ingen af de personer, Folkebladet har modtaget henvendelser fra  

 i sagen, har turdet at stå frem med navn af frygt for repressalier fra den nu  

 fyrede børnehaveleder.
Men alle navne er redakti- onen bekendt.
- Ingen har turdet melde [K], fordi hun er en stærk og vanvittig  

 intelligent person.
Men hun er kendt og forhadt i hele vores kreds.
Vi var  

 nogle stykker, der holdt en privat fest, da vi hørte, hun endelig var blevet  

 opdaget, siger en af kilderne.
Kommunen beklager Chefen for børne- og ungdomsforvaltningen, Frank Mikkelsen,  

 bekræfter sagen [K] på følgende måde:
- Det er korrekt, at der er foretaget en politianmeldelse mod  

 bemeldte person.
Og det har vi gjort, fordi det er vores vurdering, at  

 lederen  

 har foretaget en række økonomiske dispositioner, som ikke respekterer de af  

 Viborg  

 Kommune udstukne retningslinjer for kasse- og regnskabsregulativer.
 Ud over denne meget officielle formulering har Frank Mikkelsen  

 ingen kommentarer bortset fra følgende på det mere personlige plan.
- Det er meget beklageligt, at politianmeldelsen har været  

 nødvendig.
Set på baggrund af, at hun som leder har formået at udvikle en  

 moderne pædagogik i samarbejde med sine medarbejdere.
 Sagen mod [K] ventes ifølge kriminalpolitiet i Viborg at komme  

 for retten først i det nye år.
Børnehuset Vestervang har ansat ny leder per 1. januar. [K] har oplyst, at oplysningerne om, at hun skulle have købt ind  

 til sig selv for institutionernes penge, og at hun skulle have chikaneret  

 ansatte, der lugtede lunten, er særdeles skadelige for hende.
Den  

 ene af  

 artiklerne er tendentiøs, idet det på forsiden er anført, at hun er sigtet  

 for  

 årelang svindel med institutionens penge, uagtet politiets  

 efterforskning  

 alene vedrører 2002 og 2003. Hun har endvidere henvist til udsagnet om, at  

 den  

 påståede svindel også har fundet sted under hendes tidligere ansættelse.  

 Viborg  

 Stifts Folkeblad overfortolker de kilder, som man har henvist til over for  

 Pressenævnet.
Oplysningerne er skadelige for hende, og bladet burde have  

 efterprøvet oplysningerne ved at forelægge dem for hende.
Punkt A.3 i de  

 vejledende regler for god presseskik er derfor overtrådt.
[K] har videre anført, at bladet uden saglig grund har krænket  

 privatlivets fred ved at nævne hendes navn i artiklerne.
Dette gælder  

 særligt,  

 da flere af oplysningerne udelukkende er baseret på rygter.
Punkt B.1 er  

 derfor  

 overtrådt.
Viborg Stifts Folkeblad har anført, at man har kildemæssig  

 dækning for det billede, som er tegnet af [K] i artiklerne.
Forud for  

 offentliggørelsen har bladet haft en grundig dialog med mellem 15 og 20  

 kilder  

  pædagoger, embedsmænd og politikere  , som alle har bekræftet  

 det billede af  

[K], som er gengivet i artiklerne.
Viborg Politi har oplyst, at sagerne fra  

 Viborg Kommune går tilbage til 2001 og ikke kun til 2002, som klager har  

 anført  

 over for nævnet.
Oplysningen om, at [K] også har begået svindel under  

 tidligere  

 ansættelse, er korrekt, og bladet har henvist til udsagn fra den tidligere og  

 nuværende borgmester i Tjele Kommune.
Det er bladets vurdering, at det ikke  

 ville  

 have ændret noget i forhold til artiklerne, hvis [K] havde haft lejlighed til  

 at udtale sig om sagen.
Bladet har endvidere anført, at der i sagen er samfundshensyn,  

 der taler for offentlig omtale af [K] ved navns nævnelse.
Bladet har henvist  

 dels til den adfærd, som hun har udvist  såvel med hensyn til økonomi  

 som til  

 personlig fremtræden  under sin ansættelse i institutioner på  

 Viborg-egnen,  

 dels til, at embedsmænd tilsyneladende har svigtet deres tilsynsforpligtelse.
 I sagens behandling har følgende nævnsmedlemmer deltaget:
Axel Kierkegaard, Bo Maltesen, Kaare R.
Skou og Ole Askvig.
 Pressenævnet udtaler:
Omtalen i Viborg Stifts Folkeblad vedrører en politianmeldelse  

 indgivet af Viborg Kommune mod en tidligere leder af en kommunal  

 børneinstitution  

 for uretmæssigt at have brugt midler, der tilhørte institutionen.
På baggrund  

 af anmeldelsen er den tidligere leder, [K], ifølge bladet sigtet for tyveri,  

 underslæb og mandatsvig.
 Pressenævnet finder, at der er knyttet en almen interesse til  

 omtalen af sagen og finder ikke grundlag for at udtale kritik af, at Viborg  

 Stifts Folkeblad har oplyst [K]s navn i forbindelse med omtalen af sagen.
 Pressenævnet har ikke mulighed for at efterprøve rigtigheden af  

 oplysningerne om, at [K] skulle have foretaget private indkøb for midler, der  

 tilhørte børneinstitutioner, som hun havde været ansat i, og om at hun skulle  

 have chikaneret personalet på institutionerne.
Nævnet finder imidlertid, at oplysningerne er krænkende og  

 skadelige for [K], og at Viborg Stifts Folkeblad burde have efterprøvet  

 oplysningerne ved at forelægge dem for hende.
Dette gælder, uanset om en  

 række  

 kilder måtte have bekræftet oplysningerne.
Viborg Stifts Folkeblad har derfor  

 handlet i strid med god presseskik ved at undlade at forelægge oplysningerne  

 for [K], og nævnet udtaler sin kritik.
 I medfør af medieansvarslovens § 49 pålægger Pressenævnet den  

 ansvarshavende redaktør af Viborg Stifts Folkeblad at offentliggøre følgende:
   

  

 Kendelse fra Pressenævnet:
Den 19. december 2003  

 bragte Viborg Stifts Folkeblad i to artikler en omtale af, at Viborg Kommune  

 har indgivet politianmeldelse mod tidligere børnehaveleder [K].
På baggrund  

 af  

 anmeld- elsen er [K] ifølge bladet sigtet for tyveri, underslæb og  

 mandatsvig.  

 I artiklerne blev det blandt andet oplyst, at [K] skulle have foretaget  

 private  

 indkøb for midler, der tilhørte de børneinstitutioner, som hun havde været  

 ansat i, og at hun skulle have chikaneret personalet på institutionerne.
 [K] har klaget til  

 Pressenævnet, idet hun finder, at god presseskik er tilsidesat.
 Pressenævnet udtaler  

 :
 Pressenævnet har ikke  

 mulighed for at efterprøve rigtigheden af oplysningerne om, at [K] skulle  

 have  

 foretaget private indkøb for midler, der tilhørte børneinstitutioner, som hun  

 havde været ansat i, og om at hun skulle have chikaneret personalet på  

 institutionerne.
 Nævnet finder imidlertid,  

 at oplysningerne er krænkende og skadelige for [K], og at Viborg Stifts  

 Folkeblad burde have efterprøvet oplysningerne ved at forelægge dem for  

 hende.  

 Dette gælder, uanset om en række kilder måtte have bekræftet oplysningerne.  

 Viborg Stifts Folkeblad har derfor  

 handlet i strid med god presseskik ved at  

 undlade at forelægge oplysningerne for [K], og nævnet udtaler sin kritik.
København den 21. juni 2004 Axel Kierkegaard, Bo Maltesen, Kaare R.
Skou og Ole Askvig. Afgjort den 21. juni 2004.
