I.
Orientering Arbejdstilsynets bekendtgørelse nr. 76 af 30. januar 1997 om arbejde med  

 træsorten Machaerium Scleroxylum (Pao Ferro/Santos Palisander) indeholder en  

 række særlige krav til arbejde med træsorten Pao Ferro.
 Pao Ferro bruges som erstatning for ægte palisander og bruges primært som  

 fineer ved møbelproduktion.
Baggrunden for den særlige regulering af arbejde med Pao Ferro er, at der  

 er konstateret en række alvorlige tilfælde af hudallergi med deraf følgende  

 eksem hos ansatte, der er blevet udsat for støv i forbindelse med arbejde med  

 Pao Ferro.
Bekendtgørelsen skal således sikre, at enhver sundhedsskadelig  

 påvirkning fra støv fra træsorten undgås.
Dette sker gennem fastsættelse af  

 foranstaltninger til forebyggelse af sundhedsskadelige påvirkninger fra  

 træstøv ved arbejde med træsorten.
 I bekendtgørelsen stilles der således en række krav om særlige  

 foranstaltninger ved arbejde med Pao Ferro, bl.a. om rengøring, lukkede  

 anlæg, særlig ventilation, personlige værnemidler og egnet emballage.
Bekendtgørelsen stiller endvidere krav om, at arbejde med træsorten Pao  

 Ferro anmeldes til det stedlige Arbejdstilsyn.
Bekendtgørelsen giver ingen  

 retningslinjer for kredsens handlemåde i forbindelse med anmeldelsen.
Der er  

 ikke tale om en godkendelsesordning, men derimod tale om en pligt for  

 arbejdsgiveren til via anmeldelse at orientere kredsen om det arbejde, der  

 udføres, og de foranstaltninger, der i den forbindelse er truffet/skal  

 træffes, således at kredsen kan vurdere, om der bør aflægges tilsynsbesøg  

 m.v.
Ifølge bekendtgørelsen skal arbejdsgiveren lade foretage kontrolmålinger  

 for indhold af træstøv i luften, jf. kapitel 5 i bekendtgørelse om arbejdets  

 udførelse, under produktionsforhold, der svarer til forhold, hvorunder  

 forarbejdningen af Pao Ferro skal foregå, og herefter een gang om året eller  

 ved ændringer i produktionen.
Målingerne skal udføres som  

 dokumentationsmålinger og skal ske med inddragelse af sagkyndig bistand.  

 Virksomhedens sikkerhedsorganisation skal inddrages i planlægningen og  

 gennemførelsen af målingerne.
II.
Instruktion 1. Kredsen skal inden 14 dage efter modtagelsen af en  

 anmeldelse afsende kvitteringsskrivelse.
Kvitteringsskrivelsen skal indeholde  

 oplysning om modtagelsesdato og om, at kredsen inden 6 uger vil fremkomme med  

 en tilbagemelding på anmeldelsen.
Det skal endvidere fremgå, om kredsen  

 ønsker yderligere oplysninger.
 2. Ud over kredsens eventuelle bemærkninger skal det  

 af tilbagemeldingen fremgå, at der dels ikke er tale om, at kredsen godkender  

 det pågældende arbejde, og dels, at kredsen ved tilsynsbesøg kan udøve sine  

 beføjelser efter arbejdsmiljøloven, herunder afgive påbud.
 3. Da der ved kontrolmålingerne ikke teknisk kan måles  

 specifikt for træstøv fra Pao Ferro, skal der måles for totaltræstøv i  

 luften.
 Målingerne skal ses som en indikator for effektiviteten af de udførte  

 foranstaltninger ved arbejdsprocesserne og skal således vurderes i forhold  

 til det generelle baggrundsstøvniveau på virksomheden.
Målingerne skal give et indtryk af eksponeringsniveauet hos de ansatte.  

 Målingerne skal udføres som personbårne eksponeringsmålinger hos ansatte  

 beskæftiget med produktion med Pao Ferro.
Der skal mindst måles på 2  

 personer.
Der bør måles for totaltræstøv i luften over en hel arbejdsdag.
For  

 kortvarige processer, fx sortering af fineer, måles over hele den periode,  

 arbejdet foregår.
 Ved vurdering af måleresultatet skal der tages hensyn til, at Pao  

 Ferro-støv er særlig risikabelt sammenlignet med andet træstøv.
 Måleresultaterne skal vurderes i forhold til det generelle baggrundsniveau  

 for træstøv i lokalet.
 Dokumentationsmålingerne og afrapporteringen skal ske efter de  

 retningslinjer, der beskrives i:
- At-anvisning nr. 4.3.0.1 om arbejdshygiejniske målinger - At-meddelelse nr. 4.30.1 om arbejdshygiejniske målinger - AMI vejledning nr. 5 1993 om vejledning i arbejdshygiejniske  

 undersøgelser - Luftforurening.
Dette betyder bl.a., at - målingerne skal foretages med sigte på »værste tilfælde« - målingerne skal foretages af et akkrediteret laboratorium eller BST - sikkerhedsorganisationen skal inddrages i planlægning og vurdering af  

 måleresultaterne - rapporten skal indeholde de oplysninger, der er relevante for, at der  

 kan ske en vurdering af arbejdsforholdene, jf. bilag 3 i At-anvisning nr.  

 4.3.0.1.
 4. Ses der overskridelser af grænseværdien for træstøv  

 (GV, træstøv, 1997: 2 mg), skal kredsen sikre, at der træffes  

 foranstaltninger til nedbringelse af støvniveauet.
Viser de personbårne målinger værdier under grænseværdien for træstøv,  

 skal disse relateres til de perioder, hvor belastningen af Pao Ferro vil være  

 størst.
Vurderingen skal ske i forhold til det generelle baggrundsniveau på  

 virksomheden.
På denne baggrund vurderer kredsen, om effektiviteten af  

 foranstaltningerne er tilstrækkelige til at leve op til bekendtgørelsens  

 bestemmelser.
 5. Hvis virksomheden 3 på hinanden følgende år  

 fremsender målerapporter, der viser, at virksomhedens foranstaltninger er  

 velfungerende og tilstrækkelige, kan kredsen acceptere, at virksomheden kun  

 indsender målerapporter fx hvert 3. år eller ved ændringer af processen.
 6. For at sikre ensartetheden i kredsenes  

 tilbagemeldinger til virksomhederne skal anmeldelsen samt kredsenes udkast  

 til tilbagemelding forelægges Branchekontoret indtil udgangen af 1998. Udkast  

 til tilbagemeldingen skal indsendes således, at Branchekontoret får 14 dage  

 til behandling af udkastet, jf. tidsfristen i pkt. 1.
 7. Findes der ved virksomhedsbesøget forhold, der  

 strider mod bekendtgørelsen eller øvrige arbejdsmiljøregler, afgives der  

 påbud efter retningslinjerne i At-cirkulæreskrivelse nr. 6/1988 om  

 Arbejdstilsynets kontrolfunktion.
III.
Ikrafttræden Straks.
