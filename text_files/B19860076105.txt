 I medfør af § 7, stk. 4-5, § 8, stk. 4, § 17, stk. 2, § 18, stk. 1, og §  

 28, stk. 5, i lov nr. 167 af 12. maj 1965 om kvalitetskontrol med fisk og  

 fiskevarer, jfr. lovbekendtgørelse nr. 383 af 17. juni 1986, fastsættes:
1. Almindelige regler OMRÅDE § 1.  Bekendtgørelsen omfatter fremstilling af hel- og  

 halvkonserves af fisk og fiskevarer med salg for øje.
 Stk. 2.  Ved helkonserves (hermetik) forstås fisk og  

 fiskevarer, der er nedlagt i lufttætte beholdere, og som derefter er gjort  

 holdbare ved varmebehandling eller anden bakteriedræbende behandling.
 Stk. 3.  Ved halvkonserves forstås fisk og fiskevarer,  

 der er gjort holdbare i begrænset tid ved tilsætning af salt, sukker, syre  

 og/eller konserveringsmidler, og som er pakket i detailemballage (dåser,  

 glas, krukker, spande, poser af transparentfolie o.l.).
 Stk. 4.  Røget fisk i detailemballage omfattes dog ikke  

 af bekendtgørelsen, med mindre den er underkastet en særlig tilvirkning  

 bortset fra rensning, filetering eller udskæring.
AUTORISATION § 2.  Fremstilling af hel- og halvkonserves af fisk må  

 kun finde sted i en af fiskeriministeriet dertil autoriseret virksomhed.
 Stk. 2.  Autorisation kræves dog ikke til fremstilling  

 af hel- og halvkonserves i en detailforretning med henblik på detailsalg i  

 forretningen.
 Stk. 3.  Ved autorisation tildeler fiskeriministeriet  

 virksomheden et eller flere autorisationsnumre, der skal anvendes ved  

 mærkning af færdigvarer.
 Stk. 4.  For autorisationen, der ikke må overdrages,  

 betales en af fiskeriministeriet fastsat årlig afgift.
ANSØGNING § 3.  Ansøgning om autorisation til fremstilling af  

 hel- og halvkonserves af fisk og fiskevarer indsendes til fiskeriministeriets  

 industritilsyn.
Ansøgningen skal være bilagt tegning og beskrivelse i 3  

 eksemplarer over virksomheden og skal indeholde oplysning om virksomhedens og  

 den ansvarlige indehavers navn og adresse.
Det skal tillige oplyses, om der  

 ønskes autorisation til fremstilling af helkonserves og/eller halvkonserves,  

 og om der i så fald er tale om halvkonserves i maskinlukket emballage.
BETINGELSER FOR OPNÅELSE AF AUTORISATION § 4.  Autorisation til fremstilling af hel- og  

 halvkonserves af fisk og fiskevarer udstedes kun til virksomheder, der er  

 indrettet og udstyret i overensstemmelse med §§ 5-7 og 9 samt med de  

 anvisninger, som fiskeriministeriet giver den enkelte virksomhed efter  

 forhandling med miljømyndighederne og arbejdstilsynet.
 Stk. 2.  Væsentlige ændringer i virksomhedernes lokaler,  

 indretning og udstyr må ikke foretages, forinden fiskeriministeriets  

 godkendelse er indhentet.
INDRETNING OG UDSTYR § 5.  Virksomhederne skal råde over et efter  

 produktionens art og størrelse passende antal arbejdslokaler samt egnede  

 lagerlokaler til opbevaring af råvarer og færdigvarer.
 Stk. 2.  Virksomheder, der oparbejder ferske råvarer,  

 skal til rensning og forbehandling af disse råde over tilstrækkelig plads  

 til, at arbejdet kan foregå uden ulempe for den øvrige produktion.
 Stk. 3.  Virksomheder, der foretager røgning af fisk,  

 skal råde over særskilt arbejdslokale hertil, med mindre der anvendes  

 røgeaggregater med direkte afsugning af røgen, således at spilderøg ikke i  

 væsentlig grad trænger ud i arbejdslokalet.
Stk. 4.  I virksomhederne skal der være etableret  

 forsvarlige toilet- og garderobeforhold samt være indrettet folkelokaler i  

 øvrigt i overensstemmelse med arbejdstilsynets forskrifter.
Der skal i eller  

 i umiddelbar forbindelse med toiletterne være installeret håndvask.
 Stk. 5.  Virksomhederne skal være sikret mod skadedyr.
ARBEJDSLOKALER § 6.  Arbejdslokalerne skal være forsvarligt  

 ventilerede, rummelige og lyse, dog så vidt muligt uden direkte sollys, og i  

 øvrigt hensigtsmæssigt indrettede med henblik på varernes holdbarhed og  

 lokalernes renholdelse.
Loftshøjden må ikke være under 2,5 m.
Arbejdslokaler  

 må ikke være beliggende i kældre, hvor gulvet ligger mere end 1 m under det  

 omliggende niveau, eller hvor vinduernes overkant er under 1,25 m over dette.
Stk. 2.  Der skal være installeret rindende ferskvand,  

 som opfylder kravene til drikkevand.
Væggene skal i en højde af mindst 2 m  

 være beklædt med fliser, klinker eller andet af fiskeriministeriet godkendt  

 materiale.
Gulvene skal være forsynet med fast, slidstærk og for vand  

 uigennemtrængelig belægning med mindst 10 0/00 fald til det under hensyn til  

 gulvarealets størrelse påkrævede antal afløb, der skal være forsynet med rist  

 og vandlås og føres med fornødent fald direkte til kloaknet.
Såfremt der ved  

 produktionen anvendes syre, skal gulvet være belagt med klinker eller andet  

 syremodstandsdygtigt materiale.
Overgange mellem gulv og vægge samt andre  

 lodrette flader skal være udført som hulkehl.
Lofter skal være behandlet på  

 en af fiskeriministeriet godkendt måde.
 Stk. 3.  I lokaler med røgeovne, kogeaggregater eller  

 stegeapparater skal spilderøg, em eller os kunne fjernes i fornødent omfang  

 ved hjælp af røg- eller emfang med aftræk eller udsugning eller på anden  

 effektiv møde.
 Stk. 4.  Der skal i eller i nærheden af arbejdslokalerne  

 være installeret et i forhold til antallet af de i lokalerne beskæftigede  

 personer passende antal vaskeindretninger, som altid skal være forsynet med  

 sæbe, neglebørste og håndklæder.
ARBEJDSBORDE OG ANDET INVENTAR § 7.  Alt inventar skal være udført således, at det er  

 let at renholde.
Bordplader af træ skal være løse, velafhøvlede og uden åbne  

 fuger eller beklædt med rustfrit stål eller andet af fiskeriministeriet  

 godkendt materiale.
Eventuelle sammenføjninger i materialet, hvormed bordene  

 er beklædt, skal være sammenloddede eller på anden måde udført således, at de  

 er uigennemtrængelige for vand.
Borde og andet løst inventar skal være  

 anbragt på mindst 20 cm høje ben.
Stk. 2.  Ved skæring, herunder filetering af fisk skal  

 der anvendes skæreunderlag af hårdt træ eller andet egnet materiale.
Er  

 skæreunderlagene nedfældede i bordene, skal de let kunne fjernes og rengøres.
REN- OG VEDLIGEHOLDELSE § 8.  Virksomheden skal holdes vel vedlige og under  

 brug dagligt rengøres.
Lokaler og rum, der anvendes til opbevaring,  

 tilvirkning, pakning eller anden behandling af fisk og fiskevarer, må ikke  

 benyttes til opbevaring, forhandling eller tilvirkning m.v. af varer, der ved  

 lugt eller på anden måde kan forringe fiskens eller fiskevarernes kvalitet,  

 smag eller udseende, eller i øvrigt til formål, som kan medføre eller  

 fremskynde, at varen forringes.
Stk. 2.  Borde, skabe, hylder, kar, vægte, maskiner og  

 andet inventar samt knive og andre redskaber, som forefindes i lokaler og  

 rum, hvori der opbevares og tilvirkes fisk og fiskevarer, skal være rene og  

 vel vedligeholdte.
Røgerammer skal være holdt i forsvarlig stand og med  

 passende mellemrum rengøres.
PLADSEN UDEN OM VIRKSOMHEDEN § 9.  Pladsen uden om virksomheden skal i en afstand  

 af mindst 3 m fra indgangene til fabrikationslokalerne til alle sider være  

 belagt med beton, asfalt eller lignende befæstning med passende afløb,  

 således at der føres mindst muligt snavs ind i virksomheden.
Endvidere skal  

 udvendige forbindelsesgange mellem virksomhedens forskellige indgange i en  

 afstand af mindst 5 m fra indgangene være befæstet på tilsvarende måde.
BRÆNDSEL § 10.  I røgelokaler må kun opbevares brændsel i  

 mindre omfang, og opbevaringen må ikke genere produktionen eller gøre lokalet  

 uryddeligt og vanskeligt at henholde.
OPBEVARING AF EMBALLAGE § 11.  Emballage til færdigvarer skal opbevares tørt  

 og sikret mod forurening.
I arbejdslokaler må kun opbevares emballage i et  

 omfang svarende til det løbende forbrug heraf.
RÅVARER § 12.  Til fremstilling af hel- og halvkonserves af  

 fisk og fiskevarer må kun benyttes råvarer af absolut god, frisk og sund  

 beskaffenhed.
 Stk. 2.  Ferske råvarer skal, såfremt de ikke straks  

 efter ankomsten indgår i fabrikationen, holdes forsvarligt nedkølet enten ved  

 isning eller ved opbevaring ved lav temperatur.
Stk. 3.  Frysning af råvarer og opbevaring af frosne  

 råvarer, indtil optøning finder sted, skal foregå i overensstemmelse med de  

 til enhver tid gældende bestemmelser om frysning af fisk.
Frosne råvarer skal  

 tages i anvendelse umiddelbart efter optøning.
FREMSTILLING § 13.  Hel- og halvkonserves af fisk og fiskevarer  

 skal fremstilles under absolut hygiejniske forhold og i overensstemmelse med  

 de i §§ 16-29 angivne særlige regler for forskellige varer.
 Stk. 2.  Råvarer, mellemprodukter og færdigvarer, der  

 ikke er absolut gode og velbehandlede, skal straks fjernes fra virksomheden,  

 med mindre de tilsynsførende myndigheder i det enkelte tilfælde giver  

 tilladelse til varens midlertidige opbevaring eller til dens anvendelse til  

 særligt formål.
FÆRDIGVARER § 14.  Færdigvarer skal opbevares på hensigtsmæssig  

 måde, således at kvaliteten ikke unødigt forringes, eller emballagen  

 forurenes.
AFFALD § 15.  Fiskeaffald skal i virksomheden opsamles i  

 særlige beholdere af galvaniseret jern eller andet materiale, der er let at  

 renholde.
Beholderne skal med fornøden hyppighed fjernes eller tømmes over i  

 lukkede affaldsbeholdere eller henstilles i lukkede rum, der er godkendt af  

 fiskeriministeriets industritilsyn.
Affaldsbeholderne skal dagligt tømmes og  

 renholdes.
II.
Særlige regler for forskellige varer SARDINKONSERVES § 16.  En helkonservesvare, der er fremstillet af  

 hovedskårne sild, brisling eller andre fiskearter af familien clupeidae, kan  

 betegnes »Sardin« med tilføjelse af »i olie«, » i  

 tomatsauce«, »naturel« m.v. i overensstemmelse med den  

 anvendte pakning, jfr. §§ 17-19.
 Stk. 2.  I stedet for betegnelsen »Sardin« kan  

 benyttes betegnelsen »Pilchard«, navnet på den anvendte fiskeart  

 eller betegnelser, der er afledt heraf, f.eks. »Sildsardin«,  

 »Brislingsardin« og »Fedsild«.
 Stk. 3.  Er de i stk. 1-2 nævnte varer fremstillet af  

 fiskestykker i stedet for af hele fisk, skal varen betegnes i  

 overensstemmelse hermed, f.eks. »Sardinstykker«.
SARDIN I OLIE § 17.  Ved »Sardin i olie« forstås  

 sardinkonserves, der er tilsat mindst 15 ml olie pr. 100 g fisk beregnet som  

 færdigvare.
 Stk. 2.  Såfremt vandudskillelsen ved steriliseringen er  

 10 ml og derover pr. 100 g fisk beregnet som færdigvare, skal varen betegnes  

 »Standard kvalitet«, jfr. § 31, stk. 1.
 Stk. 3.  En vare med en vandudskillelse på under 10 ml  

 pr. 100 g fisk kan betegnes »Kvalitet 1« eller »Prima«.  

 Er vandudskillelsen under 5 ml pr. 100 g fisk, kan der tillige benyttes  

 betegnelser som »fineste«, »fancy«, »ekstra«,  

 »selected« eller lignende.
 Stk. 4.  De i stk. 2-3 anførte kvalitetsbetegnelser må  

 dog kun anvendes, såfremt varen ikke af andre grunde skal klassificeres  

 lavere, jfr. §§ 21 og 31.
SARDIN I TOMATSAUCE § 18.  Ved »Sardin i tomatsauce« forstås  

 sardinkonserves, der er pakket i tomatpuree.
Er varen pakket i ren tomat uden  

 tilsætning af fortykkelsesmidler eller anden erstatning for tomattørstof, og  

 har tomatsaucen en homogen og passende halvflydende konsistens svarende til  

 et tørstofindhold målt med refraktometer på mindst 10 pct., kan varen i  

 stedet for »i tomatsauce« betegnes »i tomat«.
SARDIN NATUREL § 19.  Ved »Sardin naturel« forstås  

 sardinkonserves pakket i egen saft, eventuelt med tilsætning af olie i en  

 mængde af højst 15 ml pr. 100 g fisk beregnet som færdigvare.
Varen kan også  

 betegnes »Sardin i lage« eller »Sardin i egen saft«.
SPRATS § 20.  En helkonservesvare fremstillet af brisling  

 eller fede småsild og pakket i olie må betegnes »Sprats«, når varen  

 har været underkastet en så stærk røgning og tørring, at fiskene får en  

 gylden til gulbrun farve på skindet, og at vandudskillelsen under  

 steriliseringen højst bliver 5 ml pr. 100 g fisk beregnet som færdigvare.
Er  

 farven ikke korrekt, og er vandudskillelsen større end 5 ml pr. 100 g fisk,  

 må varen ikke betegnes »Sprats«.
Varen kan i dette tilfælde  

 betegnes »Sardin i olie«, jfr. § 17.
KVALITETSDEBØMMELSE AF SARDINKONSERVES OG »SPRATS« § 21.  Ved kvalitetsbedømmelse, jfr. § 31, af  

 sardinkonserves og »sprats« i flade dåser skal der især tages  

 hensyn til udseendet af spejlet i den åbnede dåse, til påfyldningen af olie,  

 tomatsauce m.v. samt til eventuel bismag i varen.
 Stk. 2.  Ved bedømmelse af spejlets udseende er følgende  

 faktorer især af betydning:
1. Antallet af itugåede fisk, dvs. fisk med  

 bugsprængning eller itugået skind samt brækkede fisk, 2. Råvarens tilskæring, 3. Forurening med fremmedlegemer, f.eks. røgpartikler,  

 tarmrester m.v., 4. Varens pakning.
Herunder tages hensyn til, om  

 fiskene i samme dåse er af ensartet størrelse, hvorledes fiskene er nedlagt i  

 forhold til hinanden, og om pakningen er for løs eller for stram, 5. Farven af tilsat olie eller tomatsauce.
 Stk. 3.  Ved bedømmelse af påfyldningen af olie,  

 tomatsauce m.v. er det afgørende, om de enkelte dåser er tilfredsstillende  

 fyldte.
 Stk. 4.  Ved bismag forstås metalsmag, bitter smag fra  

 tarmindhold, harsk smag hidrørende fra olie eller fisk, branket smag  

 hidrørende fra tomatsauce og lignende væsentlige smagsmangler.
Stk. 5.  Ved kvalitetsbedømmelse af sardinkonserves og  

 »sprats« i andre dåser end de flade typer tages ikke hensyn til  

 spejlets udseende.
I øvrigt gælder tilsvarende regler som anført i stk. 3-4.
 Stk. 6.  For så vidt angår olievarer henvises i øvrigt  

 til bestemmelserne i § 17 om vandudskillelse under steriliseringen.
 Stk. 7.  Nærmere regler for den praktiske gennemførelse  

 af kvalitetsbedømmelse af sardinkonserves og »sprats« fastsættes af  

 fiskeriministeriet.
NETTOVÆGT M.V.
FOR SARDINKONSERVES OG »SPRATS« § 22.  For følgende dåsetyper til sardinkonserves og  

 »sprats« fastsættes:
Minimumnettovægt 106 g Minimumindhold af fisk: olievarer 70 g tomatvarer 65 g naturelvarer 60 g  

 2) 1/4 30 mm club:
Minimumnettovægt 125 g Minimumindhold af fisk: olievarer 85 g tomatvarer 80 g naturelvarer 75 g Minimumindhold af fisk: 60 pct. af dåsernes samlede indhold.
Stk. 2. Ved  

 pakning af samme varer i andre dåser skal indholdet af fisk svare  

 forholdsmæssigt til det i stk. 1 under 1) og 2) foreskrevne.
Makrelfilet § 23.  Helkonserves af makrelfilet fremstilles af  

 makrel, der renses, fortrinsvis koges og efter fjernelse af ben og skind  

 pakkes i dåser med olie, tomatsauce, specielle saucer eller lage.
Fjernelse  

 af skind kan dog undlades, såfremt der foreligger et dokumenteret køberønske  

 herom.
 Stk. 2.  Hvis vandudskillelsen under steriliseringen af  

 en olievare overskrider 5 ml pr. 100 g fisk beregnet som færdigvare, skal  

 varen betegnes »Standard kvalitet«, jfr. § 31, stk. 1.
 Stk. 3.  En olievare med en vandudskillelse på under 5  

 eller under 2,5 ml pr. 100 g fisk kan betegnes henholdsvis »Kvalitet  

 1« og »Fineste« m.v.
 Stk. 4.  De i stk. 2-3 anførte kvalitetsbetegnelser må  

 dog kun anvendes, såfremt varen ikke af andre grunde skal klassificeres  

 lavere, jfr. §§ 24 og 31.
 Stk. 5.  For makrelfilet i tomatsauce gælder tilsvarende  

 regler som anført i § 18.
 Stk. 6.  Makrelfilet i lage kan betegnes »i  

 lage«, »i egen saft«, »naturel« eller lignende.
KVALITETSBEDØMMELSE AF MAKRELFILET § 24.  Ved kvalitetsbedømmelse, jfr. § 31, af  

 makrelfilet i flade dåser skal der især tages hensyn til udseendet af spejlet  

 i den åbnede dåse, råvarens rensning for ben og skind, påfyldning of olie,  

 tomatsauce m.v. samt til eventuel bismag.
Ved flade dåser med fals i både  

 bund og låg bedømmes spejlet i begge ender af dåsen.
 Stk. 2.  Ved bedømmelse af spejlets udseende er følgende  

 faktorer især af betydning:
1. Varens pakning.
Herunder tages hensyn til, om  

 spejlet består af pænt tilskårne, ikke itugåede filetstykker, der udfylder  

 dåsen i hele dens længde, om filetstykkerne er pakket med den lyse side opad,  

 og om pakningen er for løs eller for stram, 2. Misfarvning af fisken, f.eks. som følge af for lang  

 kogetid, 2. Forurening med fremmedlegemer, f.eks. løse  

 skindrester, 4. Farven af tilsat olie eller tomatsauce.
Stk. 3. Ved  

 bedømmelse af råvarens rensning for ben og skind tages ikke alene hensyn til  

 spejlet.
 Stk. 3.  Ved bedømmelse af råvarens rensning for ben og  

 skind tages ikke alene hensyn til spejlet.
 Stk. 4.  For påfyldning af olie, tomatsauce m.v. samt  

 bismag gælder de i § 21, stk. 3-4, fastsatte regler.
Stk. 5.  Ved kvalitetsbedømmelse af makrelfilet i andre  

 dåser end de flade typer tages ikke hensyn til spejlets udseende.
I øvrigt  

 gælder tilsvarende regler som anført i § 21, stk. 3-4.
 Stk. 6.  For olievarer gælder i øvrigt bestemmelserne i  

 § 23, stk. 2-4, om vandudskillelse under steriliseringen.
 Stk. 7.  Nærmere regler for den praktiske gennemførelse  

 af kvalitetsbedømmelse af makrelfilet fastsættes af fiskeriministeriet.
NETTOVÆGT M.V.
FOR MAKRELFILET § 25.  For følgende dåsetyper til makrelfilet  

 fastsættes:
Minimumnettovægt 106 g Minimumindhold af fisk: olievarer 75 g tomatvarer 70 g naturelvarer 65 g Minimumnettovægt 125 g Mimimumindhold af fisk: olievarer 90 g tomatvarer 80 g naturelvarer 75 g Minimumindhold af fisk: 60 pct. af dåsernes samlede indhold.
 Stk. 2.  Ved pakning af samme varer i andre dåser skal  

 indholdet af fisk svare forholdsmæssigt til det i stk. 1 under 1) og 2)  

 foreskrevne.
ANDEN MAKRELKONSERVES § 26.  For hel og overskåren makrel i høje dåser skal  

 mængden af fisk udgøre mindst 60 pct. af dåsens samlede indhold (fisk + lage,  

 saft eller lignende).
 Stk. 2.  Småmakrel i flade dåser skal fremstilles og  

 bedømmes i overensstemmelse med reglerne for sardinkonserves.
TUNFISK § 27.  Ved kvalitetsbedømmelse af tunfiskkonserves  

 tages især hensyn til, om stykkerne i dåsen er uden sener og mørkt kød samt  

 til eventuel bismag.
 Stk. 2.  Ved tunfisk pakket i olie eller tomatsauce  

 tages endvidere hensyn til olien eller tomatsaucens farve.
 Stk. 3.  For fiskemængden i dåsen gælder samme regler  

 som for makrelfilet, jfr. § 25.
KREBSDYR § 28.  Ved kvalitetsbedømmelse af krebsdyrkonserves  

 tages især hensyn til eventuel misfarvning og bismag.
Der bør til lagen  

 sættes citronsyre, vinsyre eller lignende til regulering af varens pH.
En  

 pH-værdi på 6,0-6,5 vil i reglen være passende.
 Stk. 2.  Rejekonserves pakket i 1/4 runde dåser, ca. 78  

 * 31 mm, skal ved salg her i landet have et indhold på mindst 72 g rejer.
 Stk. 3.  Ved salg af maskinpillede rejer må varen ikke  

 betegnes »fineste«, »fancy«, »extra«,  

 »selected« eller lignende, og emballagen må ikke være forsynet med  

 vildledende illustrationer.
OPBEVARING AF HALVKONSERVES § 29.  Opbevaring af halvkonserves på lagre og i  

 detailforretninger skal ske således, at varens temperatur ikke overstiger  

 10½ C.
III.
Emballage, mærkning m.v.
KONSERVESDÅSER § 30.  Dåser beregnet til hel- eller halvkonserves af  

 fisk og fiskevarer skal være fremstillet således, at konservesproduktet ved  

 lagring under normale forhold ikke misfarves eller antager smag af metal i  

 væsentligt omfang inden for den af producenten garanterede holdbarhedstid.
KVALITETSGRADER FOR FISKEKONSERVES § 31.  For fiskekonserves fastsættes følgende  

 kvalitetsgrader:
KVALITET 1. Hertil henregnes varer, som i det væsentligste er fejlfri,  

 jfr. herved bestemmelserne i §§ 21, 24 og 27-28. En sådan vare kan betegnes  

 »Kvalitet 1« eller »Prima«.
Varen kan endvidere i  

 almindelighed betegnes »fineste«, »fancy«,  

 »ekstra«, »selected« eller lignende.
For sardinkonserves  

 og makrelfilet må disse betegnelser dog kun anvendes, såfremt varen opfylder  

 de i medfør af § 21, stk. 7, og § 24, stk. 7, fastsatte vilkår, jfr. tillige  

 §§ 17 og 23.
STANDARD KVALITET.
Hertil henregnes varer, der lider af mindre mangler.  

 Sådanne varer skal ved salg på hjemmemarkedet mærkes med betegnelsen  

 »Standard kvalitet« eller dertil svarende betegnelse på engelsk,  

 fransk eller tysk.
Ved eksport skal varerne mærkes med betegnelsen  

 »Standard Quality« eller tilsvarende betegnelse på sproget i det  

 land, hvortil varen udføres.
KVALITET 2. Hertil henregnes varer, der lider af væsentlige mangler.  

 Sådanne varer skal ved salg på hjemmemarkedet mærkes med betegnelsen  

 »Kvalitet 2«.
Varerne skal ved udførsel være mærket med betegnelsen  

 »Quality 2« eller tilsvarende betegnelse på sproget i det land,  

 hvortil varen udføres.
Stk. 2.  Fiskekonserves, der lider af mangler i  

 sundhedsmæssig henseende, f.eks. som følge af anvendelse af dårlig råvare,  

 eller som af anden årsag, f.eks. stærk bismag, må betegnes som uanvendelig  

 til menneskeføde, skal destrueres.
Det samme gælder partier af  

 fiskekonserves, der indeholder dåser af nævnte beskaffenhed, uanset om  

 partierne tillige indeholder, eventuelt endog som væsentligste andel, dåser  

 af god beskaffenhed, såfremt der ikke er mulighed for at fraskille de dårlige  

 dåser med absolut sikkerhed.
Stk. 3.  Den i stk. 1 anførte mærkning med  

 »Standard kvalitet«, »Kvalitet 2« eller tilsvarende  

 betegnelser skal på tydelig og holdbar måde være påført detailemballagen  

 enten med bogtryk eller ved stempling med fugtighedsbestandig sort farve i  

 forbindelse med den øvrige mærkning og med en ensartet skriftstørrelse på  

 mindst 6 mm.
Emballagen må ikke bære andre kvalitetsbetegnelser.
Mærkningen  

 af detailemballagen skal, forinden varen bringes i handelen, herunder  

 eksporteres, godkendes af fiskeriministeriets industritilsyn.
 Stk. 4.  Afgørelsen af, om en vare, der ikke er af  

 absolut prima kvalitet, kan tillades solgt under betegnelsen »Standard  

 kvalitet«, »Kvalitet 2« eller de tilsvarende udenlandske  

 betegnelser, træffes af fiskeriministeriets industritilsyn.
 STATSKONTROL M.V.
 § 32.  Der kan ved forhandling af hel- og  

 halvkonserves, som er fremstillet her i landet, på detail- og engrosemballage  

 samt på skilte og lignende anvendes betegnelsen »Statskontrolleret«  

 eller tilsvarende betegnelse på et andet sprog.
IV.
Ud- og indførsel UDFØRSEL § 33.  Hel- og halvkonserves af fisk og fiskevarer må  

 kun eksporteres, når det vareparti, der agtes udført, er efterset og fundet i  

 orden af fiskeriministeriets tilsynsførende myndigheder.
Stk. 2.  Partiet skal i god tid, inden udførsel skal  

 finde sted, anmeldes hos fiskerikontrollen i det kontroldistrikt, hvor varen  

 befinder sig.
Fiskerikontrollen udtager snarest efter modtagelsen af sådan  

 anmeldelse prøver af partiet til godkendelse.
Stk. 3.  Et godkendt parti skal eksporteres senest 1  

 måned efter, at godkendelse af partiet har fundet sted.
For varer med stærkt  

 begrænset holdbarhed kan de tilsynsførende myndigheder fastsætte en  

 tilsvarende kortere frist.
Fristen på 1 måned kan af de tilsynsførende  

 myndigheder forlænges, for helkonserves indtil 1/2 år og for halvkonserves  

 indtil 2 måneder, uden at fornyet eftersyn af partiet finder sted, såfremt  

 partiet har været opbevaret således, at det efter myndighedernes skøn ikke  

 kan have taget skade.
KONTROLATTEST § 34.  Efter anmodning fra eksportøren kan der for  

 hel- og halvkonserves af fisk og fiskevarer, som skal udføres, af  

 fiskeriministeriets industritilsyn udstedes kontrolattest (Inspection  

 Certificate), såfremt de i stk. 2-6 angivne betingelser er opfyldt.
Stk. 2.  Anmodning om udstedelse af kontrolattest  

 fremsendes til fiskeriministeriets industritilsyn, eventuelt gennem den  

 stedlige fiskerikontrol, under benyttelse af dertil bestemte blanketter, der  

 udleveres ved henvendelse til industritilsynet.
Blanketterne udfyldes af  

 eksportøren, og der skal for hvert parti til industritilsynet fremsendes et  

 antal behørigt udfyldte blanketter svarende til det antal, eksportøren  

 ønsker, foruden et eksemplar til brug for industritilsynet.
 Stk. 3.  Der skal være overensstemmelse mellem  

 eksportørangivelser på kontrolattest og udførselsdokumenter.
 Stk. 4.  Samtidig med fremsendelse af anmodning om  

 udstedelse af kontrolattest skal eksportøren rette henvendelse til  

 fiskerikontrollen i det kontroldistrikt, hvor varen befinder sig, hvorefter  

 fiskerikontrollen udtager de til undersøgelse af varen fornødne prøver.
 Stk. 5.  Kontrolattest kan kun udstedes, såfremt  

 fiskeriministeriets industritilsyn efter undersøgelse af de af  

 fiskerikontrollen udtagne prøver af partiet har fundet dette  

 tilfredsstillende med hensyn til kvalitet og mærkning.
 Stk. 6.  Eksportøren skal holde et parti, hvoraf prøver  

 er udtaget, nøje adskilt fra andre partier, således at der ikke kan ske  

 forveksling.
Stk. 7.  Såfremt fiskekonserves ved prægning i låget til  

 dåser eller glas er mærket med dato for varens fremstilling, kan den for  

 udstedelse af kontrolattest fornødne undersøgelse foretages for hele  

 dagsproduktioner ad gangen og ikke som i øvrigt kun for enkelte  

 eksportpartier.
Kontrolattest for godkendte dagsproduktioner kan udstedes  

 inden for den i § 33, stk. 3, anførte frist.
IMPORTERET KONSERVES § 35.  De i bekendtgørelsen fastsatte bestemmelser om  

 sortering, pakning og kvalitet af fiskekonserves kommer også til anvendelse  

 på sådanne udenlandske varer, der importeres her til landet, med mindre varen  

 kun føres gennem landet som transitgods.
 Stk. 2.  For importeret fiskekonserves gælder de samme  

 bestemmelser om kvalitetsgrader som anført i § 31, og de af industritilsynet  

 trufne afgørelser kan på tilsvarende måde som nævnt i § 36, stk. 2,  

 indbringes for fiskeriministeriets ankenævn.
V.
Tilsyn, straffebestemmelser m.v.
TILSYN § 36.  Tilsynet med bekendtgørelsens overholdelse,  

 herunder med konservesvirksomhederne, føres af fiskeriministeriet i  

 overensstemmelse med bestemmelserne i § 23 i loven om kvalitetskontrol med  

 fisk og fiskevarer.
 Stk. 2.  De af fiskeriministeriets tilsynsførende  

 myndigheder trufne afgørelser om kvaliteten af fiskekonserves kan indbringes  

 for fiskeriministeriets ankenævn i overensstemmelse med reglerne i lovens §  

 4, stk. 1. Anken skal fremsendes til fiskeriministeriet senest 14 dage efter,  

 at afgørelsen er blevet meddelt den pågældende producent eller forhandler.  

 Det er endvidere en betingelse for, at anken vil kunne tages til følge, at  

 det pågældende parti er holdt adskilt fra andre partier, således at  

 forveksling ikke kan finde sted.
 Stk. 3.  I øvrigt er de tilsynsførende myndigheders  

 afgørelser endelige.
STRAFFEBESTEMMELSER § 37.  Overtrædelse af § 2, stk. 1 og 3-4, § 3, § 4,  

 stk. 2, §§ 5-15, § 16, stk. 3, § 17, stk. 2 og 4, § 20, 2. pkt., § 22, § 23,  

 stk. 2 og 4, §§ 25-26, § 28, stk. 2-3, §§ 29-30, § 31, stk. 1-3, § 33, stk.  

 1, stk. 2, 1. pkt., og stk. 3, 1. pkt., § 34, stk. 2, 2. pkt., stk. 3-4 og  

 stk. 6, samt § 35 straffes med bøde eller hæfte.
 IKRAFTTRÆDEN M.V.
 § 38.  Bekendtgørelsen træder i kraft dagen efter  

 offentliggørelsen i Lovtidende.
 Stk. 2.  Bekendtgørelse nr. 6 af 10. januar 1962 om  

 fremstilling af hel og halvkonserves af fisk ophæves.
