 Førstehjælp er den første og undertiden livreddende hjælp, der ydes efter  

 en ulykke, en forgiftning eller en pludselig opstået sygdom.
Denne At-meddelelse oplyser i kortfattet form om førstehjælp ved  

 arbejdsulykker, ætsninger og forgiftninger.
At-meddelelsen erstatter ikke en  

 førstehjælpsbog, som altid bør findes på arbejdspladsen.
At-meddelelsen  

 beskriver visse procedurer, som personer, der har gennemgået  

 førstehjælpskursus, vil kunne gøre brug af, fx udvendig hjertemassage.
Formålet med førstehjælp i livstruende situationer er at opretholde  

 normalt åndedræt og blodcirkulation for at beskytte organismen, specielt  

 hjernen, mod iltmangel.
Hjernen kan kun undvære ilt 4-5 minutter.
 En hurtig og rigtig hjælp i de første minutter kan derfor være afgørende.
 Det er desuden vigtigt, at der etableres foranstaltninger til at modvirke  

 psykiske reaktioner som følge af ulykker og forgiftninger (»psykisk  

 førstehjælp«).
 Hvad angår førstehjælpslokaler og ildsluknings-, rednings- og  

 førstehjælpsudstyr, så se At-meddelelse nr. 1.01.1 om faste arbejdssteders  

 indretning.
Plan for førstehjælp Førstehjælp gives mest effektivt, hvis sikkerhedsorganisationen i forvejen  

 har taget emnet op og udarbejdet en plan.
Medarbejderne skal være orienteret  

 om denne plan evt. ved skiltning.
 Af planen bør det fremgå:
- hvem der er ansvarlig for, at den nødvendige førstehjælp kan ydes - hvem der eventuelt har gennemgået eller bør gennemgå uddannelse i  

 førstehjælp - hvilket indsluknings-, rednings- og førstehjælpsudstyr, der skal være  

 til stede - hvor udstyret skal befinde sig - hvem der skal føre kontrol med opfyldning og vedligeholdelse af udstyret - hvor brugsanvisninger for kemiske stoffer med førstehjælpsinstruks  

 findes - hvordan hjælp og transport tilkaldes.
 Som led i det forebyggende sikkerheds- og sundhedsarbejde i virksomheden  

 kan det være hensigtsmæssigt, at der via sikkerhedsorganisationen føres  

 statistik over, hvor der ydes førstehjælp.
 Om ulykkesanalyse i virksomheden, se At-meddelelse nr. 6.02.1 om  

 anmeldelse af arbejdsulykker og forgiftningstilfælde.
Foranstaltninger Ved alvorlige ulykker, ætsninger og forgiftninger gælder:
1. Begræns omfanget af ulykken 2. Hvis det er muligt - giv førstehjælp på stedet 3. Tilkald hjælp 4. Sørg for at holde transportvejene frie.
 Den tilskadekomne må kun fjernes fra ulykkeszonen, hvis der ellers ville  

 være fare for yderligere skade, fx hvor:
- der udvikles giftige dampe - branden ikke er slukket - den tilskadekomne opholder sig et sted med iltmangel (brønde m.v.) - der er risiko for nedstyrtning - der kan være fare for, at hjælperen kommer til skade.
 Herefter kan førstehjælp ydes.
 Den tilskadekomne bør ved alvorlige skader normalt kun transporteres af  

 ambulancepersonale! Klargør vejen for ambulance ved at stille vagtpost og  

 rydde transportveje.
OBS: Ved alle ætsninger og forgiftninger skal hospitalet  

 underrettes om, hvilke stoffer den tilskadekomne har arbejdet med.
Det kan  

 for eksempel ske ved at medbringe brugsanvisning, emballage eller etiket.
Førstehjælp ved ulykker Den bevidstløse person:
- sørg for frie luftveje og kontroller, at personen trækker vejret - ved manglende vejrtrækning forsøg med kunstigt åndedræt  

 (mund-til-næse-metode) - ved normal vejrtrækning skal personen lægges i aflåst sideleje  

 (Natostilling) og overvåges.
 NB: Overvåg altid en bevidstløs person og gå kun fra vedkommende,  

 hvis der undtagelsesvis ikke er andre til stede, der kan tilkalde ambulance.
 - hvis der ikke er puls, giv udvendig hjertemassage.
Hjertemassage bør kun gives af en person, der er instrueret heri, på  

 førstehjælpskursus.
På enhver større arbejdsplads bør der være medarbejdere,  

 der har gennemgået førstehjælpskursus og lært hjertemassage, og disse kan da  

 efter en katastrofeplan tilkaldes til en medarbejder med hjertestop.
 - tilkald ambulance.
Chock Symptomerne er bleghed, koldsved, hurtig puls, omtågethed, overfladisk  

 vejrtrækning.
- læg personen med hovedet lavt - kontroller, at personen trækker vejret.
Hvis personen ophører med at  

 trække vejret, giv kunstigt åndedræt, se ovenfor.
 - tilkald ambulance.
Blødning OBS: Brug handsker, så blodkontakt kan undgås.
- ved sprøjtende blødning tryk straks en finger i såret (behovet for  

 øjeblikkelig hjælp kan umuliggøre anvendelse af handsker - læg i stedet stof  

 eller plast imellem) - læg den tilskadekomne ned - fasthold trykket, slip ikke, før hjælpen når  

 frem - tilkald ambulance - går den tilskadekomne i chock på grund af blødningen, lægges denne med  

 hovedet lavt - ved større ikke-sprøjtende blødninger anlægges forbinding.
Knoglebrug - et knoglebrud bør understøttes i den stilling, som det er brækket i,  

 forsøg aldrig at rette et vinklet brud ud.
 - tilkald ambulance.
Rygskader - undgå så vidt muligt at flytte den tilskadekomne - tilkald ambulance.
Brystkasseskader - hvis der er åbne læsioner, tildæk disse lufttæt, med et stykke plastik - læg den tilskadekomne i aflåst sideleje, på den syge side - tilkald ambulance.
Fremmedlegeme i øje - skyl med øjenskyllevæske.
Hvis fremmedlegemet ikke forsvinder, eller  

 hvis der fortsat er smerter, søg læge eller skadestue - søg altid læge eller skadestue ved glødeskader.
El-ulykker - rør aldrig direkte ved den tilskadekomne, før strømmen er afbrudt - hvis muligt, sluk for hovedafbryderen - ved manglende vejrtrækning, giv kunstigt åndedræt, se ovenfor - ved manglende puls, giv hjertemassage, se ovenfor - tilkald ambulance.
 NB: Alle, der har forbrændingsmærker eller har været bevidstløse  

 efter at have fået strøm igennem kroppen, skal lægeundersøges, selv om de  

 ikke føler sig utilpasse.
Forbrænding og skoldning - skyl omgående det forbrændte område med koldt eller helst kuldslået  

 (15-20 grader C) vand - fjern tøjet fra det forbrændte område - sænk, hvis det er muligt, det forbrændte område ned i en spand eller et  

 kar med vand, fx et badekar - der skylles, til smerterne er ophørt, dog mindst en halv time.
Sørg også  

 for skylning på vej til eventuel behandling.
Førstehjælp ved ætsninger Indvendig ætsning - hvis den tilskadekomne er vågen, gives rigeligt at drikke, mælk eller  

 vand - fremkald ikke opkastning - tilkald ambulance.
Ætsning af hud - skyl omgående den ætsede hud med rigeligt vand fra vandhane, slange  

 eller bruse.
Sørg også for skylning på vej til eventuel behandling - fjern tøjet fra det ætsede område og fortsæt skylningen, til smerterne  

 ophører - tilkald ambulance - ved større ætsninger søg altid læge eller skadestue - flussyreætsning kræver altid, ud over skylning, hurtig lægebehandling  

 eller behandling på skadestue.
Ætsning af øjne - ved alle former for øjenætsning skylles øjnene omgående med rindende  

 vand, rigeligt vand fra øjenskylleflaske, drikkefontæne m.v., mens øjenlågene  

 spærres fra hinanden. Øjenskylleflaske er at foretrække, hvor en sådan findes - alle øjenætsninger skal omgående lægebehandles, specielt flussyreætsning  

 kræver særlig hurtig indsats - alle skylninger fortsættes, indtil læge eller skadestue overtager  

 behandlingen - vandet må gerne være behageligt tempereret.
Førstehjælp ved forgiftninger Medbring altid etiket og førstehjælpsinstruks fra emballage e.l. til  

 skadestue eller læge.
Hjælp til vågen person - se førstehjælpsindsats i brugsanvisningen for det kemiske stof - tilkald ambulance - overvåg den tilskadekomnes bevidsthedstilstand.
Hjælp til bevidstløs person - kontroller vejrtrækningen og pulsen - ved normal vejrtrækning lægges personen i aflåst sideleje og overvåges - ved manglende vejrtrækning forsøg med kunstigt åndedræt - ved manglende puls, giv hjertemassage - tilkald ambulance.
 OBS: Ved forgiftning med cyanid (blåsyre) må kunstigt åndedræt  

 aldrig gives ved mund-til-næse-metode, men på anden vis ved fx maske med  

 ballon (på grund af risiko for forgiftning hos hjælperen). Se i øvrigt fx  

 seneste udgave af Kemikalier og sikkerhed, speciel del, for tiden 3. udgave  

 1989.
Førstehjælp ved varme Udmattelse Der henvises også til At-meddelelse nr. 1.01.7 om temperatur, og herunder  

 arbejde i varme omgivelser.
 Ved arbejde i varme og specielt ekstremt varme omgivelser kan der opstå:
Hedeslag eller solstik - ved synsforstyrrelser, kvalme, svimmelhed hovedpine: hjælp personen til  

 køligere omgivelser og giv vedkommende rigeligt at drikke (vand, saft e.l.) - foretag evt. afkøling ved at anbringe personens hænder/underarme og  

 fødder/lægge i kuldslået vand - ved BESVIMELSE: tilkald straks ambulance.
»Psykisk førstehjælp« Psykiske reaktioner:
Ved arbejdsulykker opstår der også ofte psykiske reaktioner.
Det gælder  

 både for de tilskadekomne og de personer, som har overværet ulykken eller har  

 været de første på ulykkesstedet.
Ved fx alvorlige ulykkestilfælde er der ofte behov for professionel  

 psykisk krisehjælp.
Denne skal ydes af en sagkyndig person, fx psykolog.
Både  

 tilskadekomne og tilskuere til ulykken kan have behov for dette.
Nogle af reaktionerne kan være - skyldfølelse og selvbebrejdelse for, om man kunne have handlet  

 anderledes - genoplevelse af ulykken og følelsen af, at »nu sker det igen« - søvnproblemer med hyppig opvågning og katastrofedrømme - frygt for at være på eller vende tilbage til arbejdspladsen.
 Disse reaktioner kommer ofte på forskellige tidspunkter i efterforløbet,  

 og kan opstå måneder efter ulykken.
Gode råd og eksempler på, hvordan der kan handles på arbejdspladsen for at  

 modvirke psykiske reaktioner - umiddelbart efter ulykken er der behov for både omsorg og beskyttelse,  

 fx en arm om skulderen - den ramte må ikke føle sig alene.
Vær opmærksom på dette ved eventuel  

 hjemsendelse fra arbejde - tal med den ramte person, undgå at isolere den pågældende pga.  

 usikkerhed om, hvad man skal sige til vedkommende - hjælp og støt den ramte til at få bearbejdet oplevelsen - sig aldrig »glem det« - det er vigtigt at lytte og opfange de  

 signaler, der kommer frem, selv om oplevelsen bliver fortalt både 5 og 10  

 gange - accepter, at de følelsesmæssige reaktioner kan være forskellige fra  

 person til person - undgå at bebrejde eller latterliggøre - vær forsigtig med at vise medlidenhed.
Det kan øge følelse af  

 utilstrækkelighed og forstærke frygt og angst - støt ved konfrontation med virkeligheden, fx når den ramte kommer  

 tilbage til arbejdspladsen.
 Enkle råd, der gives til den skadelidte:
- tal med andre - undgå isolering - gå tidligst muligt på arbejde igen - det er ofte nyttigt af være sammen  

 med andre, som har oplevet det samme - fortsæt med tidligere fritidsaktiviteter som fx sport - søg ved behov professionel hjælp, eventuelt læge, psykolog eller andre,  

 som kan hjælpe Anmeldelse af arbejdsulykker, ætsninger og forgiftningstilfælde Om anmeldelse af arbejdsulykker og forgiftningstilfælde, se At-meddelelse  

 nr. 6.02.1. H.
Elo Petersen --------------------------------------------------------------------- BAGGRUND:
 - Bekendtgørelse om byggepladsers og lignende arbejdssteders indretning.
 - Bekendtgørelse om faste arbejdssteders indretning.
 - Bekendtgørelse om skiftende arbejdssteders indretning.
--------------------------------------------------------------------- Nummer og dato på nævnte bekendtgørelser findes i At-meddelelse nr.  

 0.02.1, der indeholder en fuldstændig fortegnelse over gældende love,  

 bekendtgørelser og At-anvisninger om arbejdsmiljø.
--------------------------------------------------------------------- I At-meddelelse 0.01.1 findes en fortegnelse over gældende At-meddelelser.
