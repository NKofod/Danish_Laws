Elafgift  drift af belysningsanlæg mv.  

 i andelsboligforening Spørgsmål Svar Spørgsmål 1 og  

 2: Nej, se sagsfremstilling og begrundelse.
 Spørgsmål 3:  

 Nej, se sagsfremstilling og begrundelse.
Beskrivelse af de faktiske forhold Spørgeren aut.  

 elinstallatør X A/S arbejder bl.a. med:
 - Salg af  

 hårde hvidevarer, belysning og el-apparater.
 - Reparation  

 af hårde hvidevarer.
 - Installationsarbejde  

 hos private og virksomheder.
 - Salg og  

 installation af centralstøvsugere.
 - Varme og  

 ventilation.
 Spørgeren ønsker  

 at indgå en full-cost driftsaftale for eldrevne installationer og anlæg på  

 adressen Y gade, Y by med A Andelsboligforening.
A  

 Andelsboligforening er en almen boligorganisation, der er organiseret som en  

 boligforening.
Foreningen har til formål at opføre, udleje, administrere,  

 vedligeholde og modernisere boliger.
Foreningen råder over 1500 boliger.
Hvilke anlæg og  

 installationer, der nærmere er omfattet, fremgår af udkastet til aftalen.
Der  

 er tale om installationer og anlæg til udendørs belysning, trappebelysning,  

 belysning i pulterrum, garager, affaldsskakter, kældre, værksted og vaskeri  

 samt til ventilation og øvrige tekniske installationer såsom bl.a.  

 cirkulationspumper, elradiator og elevator.
Vedrørende  

 spørgsmål 1 og 2 X A/S har gennem  

 flere år haft en løbende aftale om at skulle udføre forefaldende elarbejde,  

 reparationer og vedligeholdelse hos A Andelsboligforening.
 Spørgeren  

 planlægger som et led i den eksisterende elinstallationsvirksomhed at udvide  

 dette samarbejde ved at indgå en full-cost driftsaftale med A  

 Andelsboligforening, Y by.
Indholdet af den  

 påtænkte disposition er, at spørgeren ifølge aftalen Det årlige  

 bidrag til drift af de i aftalen omhandlede eldrevne installationer og anlæg  

 er  

 aftalt til at udgøre kr. xxxx (dvs. et fast årligt beløb) excl. moms.
Det  

 årlige bidrag til drift reguleres en gang årligt på baggrund af det af  

 Danmarks  

 Statistik offentliggjorte Byggeomkostningsindekset for boliger - Elarbejdet i  

 alt.
Foretager  

 driftsmodtager, dvs.
A Andelsboligforening, udvidelse eller reduktion af de  

 eldrevne installationer og anlæg i aftalens løbetid, har begge parter ret til  

 at få dette reguleret i det årlige aftalte bidrag til driften.
 For så vidt  

 angår råderetten kan driftsyder X A/S ikke forringe de aftalte ydelser,  

 herunder  

 ændre funktionstiderne for de eldrevne installationer og anlæg, uden at  

 driftsmodtager  har accepteret dette.
 Driftsaftalen  

 løber i 3 år fra idriftsættelsestidspunktet uopsigelig for begge parter.
 Baggrunden for  

 dispositionen er, at X A/S ønsker at udvide sin virksomhed ved at drive og  

 vedligeholde elinstallationer og elektriske anlæg.
 Spørgeren ønsker  

 ved et bindende afgiftssvar at få bekræftet, at selskabet efter den påtænkte  

 disposition og nærværende driftsaftale kan få godtgjort elafgiften efter  

 elafgiftslovens § 11, stk. 1, nr. 1.
Vedrørende  

 spørgsmål 3 Det påtænkes  

 endvidere, at driften og vedligeholdelse af A Andelsboligforenings  

 fællesvaskerier  

 ligeledes skal omfattes af aftalen.
 I boligområdets  

 2 fællesvaskerier er der vaskemaskiner, tørretumblere samt strygerulle.
 I forbindelse  

 med indflytning og udlevering af nøglerne til beboernes lejligheder får  

 beboerne tilsendt et betalingskort til fællesvaskeriet, der fungerer ved, at  

 betaling for forbrug i vaskeriet vil blive opkrævet over huslejen.
Der er  

 adgangskontrol ved indgangsdøren til begge vaskerier, således at der kun er  

 adgang til vaskerierne for beboere med det udleverede kort.
I selve  

 vaskerierne  

 er der et betjeningspanel, hvor beboerne kan reservere vaskemaskine og  

 tørretumblere.
Spørgers eventuelle opfattelse ifølge anmodning og bemærkninger til  

 sagsfremstilling Spørger mener,  

 at de stillede spørgsmål bør besvares således:
 Spørgsmål 1: Ja.
Spørgsmål 2:  

 Hvis spørgsmål 1 besvares med et nej, ønskes svaret ja.
Endvidere ønskes  

 oplyst,  

 hvilke elementer der eventuelt skal fjernes fra aftalen.
 Spørgsmål 3: Ja.
 Vedrørende  

 spørgsmål 1 og 2.
 Elafgiftslovens  

 § 11, stk. 1, nr. 1, har følgende ordlyd:
"Virksomheder,  

 der er registreret efter merværdiafgiftsloven, kan bortset fra de i stk. 2  

 nævnte tilfælde, få tilbagebetalt afgiften efter nærværende lov med  

 undtagelse  

 af 1 øre pr. kWh, 1) af den af  

 virksomheden forbrugte afgiftspligtige elektricitet".
 Spørgeren kan få  

 godtgjort elafgiften, idet virksomheden er registreret efter momsloven, og  

 idet  

 den afgiftspligtige elektricitet, der bruges til driften af eldrevne  

 installationer og anlæg, er betalt og forbrugt af virksomheden.
 Det fremgår  

 endvidere af SKAT-meddelelse  


  

 SKM2006.137.SKAT  


  

 vedrørende Højesterets dom af 16. september 2005 (  


  

 SKM2005.394.HR  


  

 ),  

 at:
"Højesteret  

 fastslår, at i de tilfælde, hvor en momsregistreret virksomhed, der efter  

 aftale med en kommune mod betaling leverer vejbelysning på den  

 momsregistrerede  

 virksomheds eget vejbelysningsanlæg, kan den el, der er forbrugt til at  

 producere vejbelysning, betragtes som forbrugt af den momsregistrerede  

 virksomhed i produktionen.
Dette elforbrug er omfattet af elafgiftslovens §  

 11,  

 stk. 1, nr. 1, og virksomheden er dermed berettiget til afgiftsgodtgørelse af  

 elafgift i samme omfang, som virksomheden har fradrag for momsen af  

 elforbruget, jf. elafgiftslovens § 11, stk. 16.".
I meddelelsen  

 kommer SKAT ind på den videre rækkevidde af dommen.
Heraf fremgår det, at en  

 virksomhed kan få godtgjort elafgiften i de tilfælde, hvor følgende  

 betingelser  

 er opfyldt:
 1. Virksomheden,  

 der varetager driften af et vejbelysningsanlæg, skal have et selvstændigt  

 erhvervsmæssigt  

 indhold og dermed være forretningsmæssigt begrundet.
 2. Virksomheden  

 skal være driftsmæssig ansvarlig og have fuld råderet over  

 vejbelysningsanlægget,  

 og kunne foretage egne dispositioner.
3. Driften af  

 vejbelysningsanlægget skal ske for den pågældende virksomheds egen regning og  

 risiko med det formål at få et økonomisk udbytte.
Virksomheden skal løbe en  

 reel økonomisk risiko også i forhold til prisen på elektricitet, som  

 virksomheden køber til drift af vejbelysningsanlægget.
 4. Det er ikke  

 en betingelse, at der er sket en overdragelse af ejendomsretten til  

 anlæggene.
 5. En  

 serviceaftale vil ifølge SKAT ikke opfylde betingelserne.
Ad 1. X A/S er  

 en selvstændig autoriseret elinstallatørvirksomhed, og virksomheden har som  

 sådan et selvstændigt erhvervsmæssigt indhold.
Desuden er aftalen med A  

 Andelsboligforening forretningsmæssigt begrundet, idet X A/S' bevæggrund for  

 at  

 drive forretning og dermed indgå aftalen er at opnå en fortjeneste.
 Ad 2. Det  

 fremgår af den vedlagte full-cost driftsaftale, at:
 "Driftsyder  

 har i hele driftsaftalens periode fuld råderet over samtlige eldrevne  

 installationer og anlæg, og kan på den baggrund foretage egne  

 dispositioner".
 Betingelsen om  

 råderet er således efter repræsentantens opfattelse opfyldt.
 Ad 3. Ligeledes  

 fremgår det af aftalen, at:
"Driftsyder  

 afholder samtlige udgifter til abonnement, markeds-el, netbetaling, PSO samt  

 afgifter og moms vedrørende nedenstående installationsnumre.
Det står i  

 øvrigt  

 driftsyder frit selv at vælge den el-leverandør, der måtte ønskes." Det fremgår  

 vedrørende betalingen for full-cost driftsaftalen, at der er tale om et fast  

 årligt bidrag, der forfalder til betaling 3 gange årligt.
Prisen er ikke  

 afhængig af, hvilke udgifter driftsyder måtte have.
Eventuelle prisstigninger  

 på elektricitet og andre uforudsete udgifter er på Xs egen risiko og regning.
 X A/S har som  

 følge heraf den økonomiske risiko vedrørende sine dispositioner, også i  

 forhold  

 til prisen på elektricitet.
 Ad 5. Det skal  

 understreges, at full-cost driftsaftalen  

  

 ikke  

 er en service-aftale, idet  

 aftalen ud over vedligeholdelse og eftersyn indebærer yderligere  

 forpligtelser  

 såsom levering af belysning og varetagelse af driftsansvaret vedrørende de  

 eldrevne anlæg.
 Aftalen  

 indebærer, at X A/S skal varetage hele driften af belysningsanlægget og andre  

 eldrevne  installationer på adressen Y gade, Y by.
X A/S skal  

 levere belysning og funktionsdygtige eldrevne installationer på  

 fællesarealer.  

 Beboerne og A Andelsboligforening kan ikke selv fysisk tænde og slukke for  

 lyset på fællesarealerne, idet der er installeret tænd/sluk ure og  

 bevægelsessensorer, som kun X har adgang til.
Beboerne og A  

 Andelsboligforening  

 kan således ikke disponere over de eldrevne anlæg omfattet af aftalen.
 Anlæg i de  

 enkelte lejligheder er ikke omfattet af aftalen.
 Repræsentantens  

 konklusion er herefter, at X A/S ved full-cost driftsaftalen opfylder de  

 betingelser,  

 SKAT har opstillet, for at en virksomhed, der varetager driften af  

 belysningsanlæg, kan få godtgjort elafgiften, jf. elafgiftslovens § 11, stk.  

 1,  

 nr. 1.
 Endvidere vil  

 den el, der skal indkøbes til driften af de eldrevne installationer og anlæg,  

 blive forbrugt af virksomheden til at levere den aftalte ydelse, som er  

 belysning, således som § 11, stk. 1, nr. 1, foreskriver.
 Det er  

 repræsentantens vurdering, at full-cost driftsaftalen på ingen måde kan  

 karakteriseres som en serviceaftale.
 X A/S vil derfor  

 være berettiget til at få godtgjort elafgiften, og repræsentanten mener, at  

 svaret på baggrund af ovenstående bør være et ja til spørgsmål 1.
Vedrørende  

 spørgsmål 3 Det påtænkes at  

 få driften af fællesvaskerierne omfattet af full-cost driftsaftalen.
Driften af  

 fællesvaskerierne vil ske på helt tilsvarende betingelser som driften af de  

 eldrevne installationer, således at driften bl.a. vil ske for X A/S' regning  

 og  

 risiko.
Ligeledes vil X A/S få fuld råderet over anlægget.
Det er  

 repræsentantens vurdering, at elafgiften for elforbruget til driften af  

 vaskeriet tillige vil kunne godtgøres, idet driften overholder de  

 betingelser,  

 SKAT har opstillet.
Det vurderes derfor, at svaret på spørgsmål 3 bør være et  

 ja.
SKATs indstilling og begrundelse Ad spørgsmål 1  

 og 2 Ifølge  

 elafgiftslovens § 11, stk. 1, nr. 1, kan virksomheder få tilbagebetalt  

 elafgiften med undtagelse af 1 øre pr. kWh af den af virksomheden forbrugte  

 afgiftspligtige elektricitet.
 Ifølge lovens §  

 11, stk. 16, 1. pkt., er virksomheden berettiget til godtgørelse af  

 elafgiften  

 i samme omfang, som virksomheden har fradrag for momsen af det indkøbte  

 forbrug  

 af elektricitet.
For så vidt  

 angår fortolkningen af disse bestemmelser har Højesteret som nævnt ovenfor  

 afsagt  

 dom den 16. september 2005 (  


  

 SKM2005.394.HR  


  

 )  

 i en sag, hvor en kommune havde overdraget sit vejbelysningsanlæg til et af  

 kommunen ejet selskab, der havde videreoverdraget anlægget til et  

 datterselskab.  

 Sidstnævnte selskab skulle drive og vedligeholde vejbelysningen i kommunen  

 mod  

 betaling.
Efter aftalen skulle kommunen for levering af lys betale et samlet  

 årligt pristalsreguleret vederlag.
 Højesteret lagde  

 til grund, at selskabet efter aftale med kommunen leverede vejbelysning til  

 kommunen  

 under forbrug af elektricitet på virksomhedens eget anlæg, og under disse  

 omstændigheder måtte den elektricitet, som selskabet anvendte ved driften af  

 vejbelysningsanlægget,  

 anses for en af virksomheden forbrugt afgiftspligtig  

 elektricitet.
 Med hensyn til  

 dommens rækkevidde er det ifølge den af repræsentanten nævnte SKAT-meddelelse  

 (  


  

 SKM2006.137.SKAT  


  

 )  

 SKATs opfattelse, at det ikke nødvendigvis er en betingelse, at der er sket  

 en  

 overdragelse af ejendomsretten.
Det er SKATs  

 opfattelse, at et afgørende moment er, at virksomheden, der varetager driften  

 af et vejbelysningsanlæg, skal have et selvstændigt erhvervsmæssigt indhold  

 og  

 dermed være forretningsmæssigt begrundet.
Virksomheden skal samtidig være  

 driftsmæssig ansvarlig og have fuld råderet over vejbelysningsanlægget og  

 kunne  

 foretage egne dispositioner f.eks. i forhold til personale, driftsmidler m.v.
Driften af  

 vejbelysningsanlægget skal ske for den pågældende virksomheds egen regning og  

 risiko med det formål at få økonomisk udbytte.
Det gælder fx også i forhold  

 til  

 prisen på elektricitet, som virksomheden køber til drift af anlægget til  

 fremstilling af lys.
 Det er dermed  

 SKATs opfattelse, at fx et leasingforhold, der baserer sig på /opfylder  

 ovennævnte konditioner, kan sidestilles med det tilfælde, som Højesteret tog  

 stilling til ved dommen af  16. september 2005. Det beror dog på en  

 konkret vurdering/analyse af forholdene i det enkelte tilfælde.
 Disse momenter  

 fremgår tilsvarende af skatteministerens svar af 15. marts 2006 på spørgsmål  

 S  

 1042.
I det foreliggende  

 tilfælde er der, således som det fremgår af aftalen, hverken tale om  

 ejendomsrettens  

 overgang eller en leje- eller leasingaftale.
Der er alene tale om en rent  

 faktisk råderet over installationerne og anlægget af hensyn til driften.
Det fremgår i  

 den forbindelse af aftalen, at der er ret til regulering af det aftalte  

 bidrag,  

 hvis driftsmodtager, dvs. andelsboligforeningen, foretager udvidelse eller  

 reduktion af anlæggene.
Det er således driftsmodtager, der er ansvarlig for  

 sådanne ændringer.
 Spørger kan på  

 den baggrund ikke siges at være fuldt ud driftsmæssigt og økonomisk ansvarlig  

 for anlægget.
 Det er SKATs  

 opfattelse, at Højesterets dom ikke kan udstrækkes til at omfatte et sådant  

 tilfælde,  

 hvor der alene er tale om en faktisk råderet, idet SKAT finder, at den  

 foreliggende aftale ikke kan sidestilles med det tilfælde, som Højesteret tog  

 stilling til ved dommen af 16. september 2005, hvor virksomheden leverede  

 vejbelysning til kommunen under forbrug af elektricitet på virksomhedens eget  

 anlæg.
 SKAT finder på  

 baggrund heraf, at X A/S ikke vil være berettiget til at få godtgjort  

 elafgiften efter elafgiftslovens § 11, stk. 1, nr. 1, på el indkøbt til drift  

 af belysningsanlæg og elinstallationer på adressen Y gade, Y by som følge af  

 den indgåede full-cost driftsaftale med A Andelsboligforening.
 Det indstilles  

 derfor, at spørgsmål 1 og 2 besvares med et nej.
Ad spørgsmål 3 Den påtænkte  

 aftale om overtagelse af driften og vedligeholdelsen af  

 andelsboligforeningens  

 vaskerier vil ifølge det oplyste ske på tilsvarende betingelser som fastsat i  

 full-cost driftsaftalen.
 Da der således  

 også her alene vil være tale om en faktisk råderet, indstilles det, at også  

 spørgsmål 3 besvares med et nej.
Repræsentantens  

 bemærkninger til SKATs indstilling og begrundelse 1. SKAT  

 fremfører det argument, at spørger ikke indgår en leje- eller leasingaftale,  

 men alene får råderetten over installationerne og anlægget af hensyn til  

 driften.
Det er  

 repræsentantens opfattelse, at det netop er formålet med en leje- eller  

 leasingaftale til f.eks. vejbelysningsanlæg, at driftselskabet skal opnå den  

 fulde råderet over anlægget for at kunne drive anlægget for egen regning og  

 risiko med det formål at få økonomisk udbytte.
Når spørger opnår denne  

 råderet  

 uden at indgå en lejeaftale, bør en lejeaftale ikke stilles som betingelse  

 for,  

 at spørger opnår afgiftsgodtgørelse af elforbruget til drift af anlæggene.
 Hvis spørger  

 indgik en lejeaftale med andelsboligforeningen, ville denne lejeaftale i  

 realiteten kun medføre, at bidraget for den eksisterende full-cost  

 driftsaftale  

 ville blive hævet med lejebeløbet.
 Eksempel:
 300.000 kr.
Indtægt full-cost driftsaftale inkl. lejeaftale - 100.000 kr.
Betaling for leje, jf. lejeaftalen 200.000 kr.
Netto  

 indtægt (svarer til full-cost driftsaftalen) Nettoudgiften  

 for boligforeningen vil under alle omstændigheder være det samme, i eksemplet  

 200.000 kr.
 Lejeaftalen vil  

 ikke ændre på spørgers mulighed for at drive anlægget for egen regning og  

 risiko  

 med det formål at få økonomisk udbytte.
Det afgørende i  

 sagen må være de faktiske forhold og ikke, om der er indgået en lejeaftale,  

 som  

 ikke har nogen reel betydning for den faktiske pris på driftsaftalen.
Det kan  

 ikke være afgørende, om der er indgået en lejeaftale mellem ejer og den, der  

 driver anlægget, idet enhver omkostning i et frit marked vil påvirke prisen.  

 En  

 leje  (selvfølgelig markedsleje) vil bevirke, at der er en øget  

 omkostning  

 for den, der driver anlægget, og herved vil vedkommende være nødsaget til at  

 hæve prisen på driften med et beløb, der svarer til lejebeløbet.
 2.  SKAT  

 fremfører for det andet, at spørger ikke er fuldt ud driftsmæssigt og  

 økonomisk  

 ansvarlig for anlægget, når der er ret til regulering af det aftalte bidrag,  

 hvis driftsmodtager, dvs. andelsboligforeningen, foretager udvidelse eller  

 reduktion  

 af anlægget.
Repræsentanten  

 bemærker hertil, at  full-cost driftsaftalen bevirker, at spørger har  

 den  

 fulde råderet over anlægget, ligesom spørger har alle forpligtelser.
Det  

 eneste  

 spørger ikke kan disponere over vedrørende anlægget er ejerskabet og  

 forsikring  

 af anlægget.
 Efter  

 repræsentantens opfattelse er det kun andelsboligforeningen, der som ejer og  

 administrator af andelsboligerne kan beslutte, hvorvidt der er behov for en  

 udvidelse eller reduktion i antallet af de pågældende anlæg.
 Situationen  

 svarer til Højesterets dom af 16. september 2005, hvor aftalen mellem  

 kommunen  

 og vejbelysningsselskabet indeholdt en bestemmelse om, at udvidelser og  

 reduktion af anlæggene kun kunne ske efter aftale med kommunen.
 Det er  

 naturligt, at det er kommunen og her andelsboligforeningen, der planlægger og  

 bestemmer  

 over udvidelser og reduktioner i antallet af lyskilder m.v.
 Derfor ændrer  

 andelsboligforeningens kompetence til at udvide eller reducere anlægget ikke  

 ved, at spørger er fuldt ud driftsmæssigt og økonomisk ansvarlig for det  

 udvidede eller reducerede anlæg, når anlægget er omfattet af full-cost  

 driftsaftalen.
Efter  

 repræsentantens opfattelse kan en udvidelse eller reduktion af anlægget  

 sammenlignes med, at en kommune etablerer vejbelysning i et nyt boligkvarter  

 og  

 overdrager anlægget til et driftsselskab, der i forvejen driver kommunens  

 øvrige vejbelysningsanlæg.
I dette tilfælde ville en ændring af bidraget til  

 driftsselskabet ikke medføre, at driftsselskabet ikke blev anset som  

 driftsmæssigt og økonomisk ansvarlig.
 3. Afsluttende  

 er det repræsentantens overbevisning, at svaret på det bindende afgiftssvar  

 bør  

 være et ja som en følge af, at råderetten til anlægget rent faktisk er  

 overdraget til spørgeren ved full-cost aftalen, og spørgeren derved er fuldt  

 ud  

 driftsmæssigt og økonomisk ansvarlig for anlægget.
Der henvises  

 endvidere til  


  

 SKM2007.218.SR  


,  

 i hvilken Skatterådet bekræfter, at en virksomhed er berettiget til  

 godtgørelse  

 af elafgift ved levering af gadelys til en kommune i henhold til en kontrakt  

 herom indgået mellem virksomheden og kommunen.
Den elektricitet, der anvendes  

 til gadebelysningen, blev anset for forbrugt af virksomheden, uanset  

 forbruget  

 af elektricitet sker på et lejet anlæg, i denne sag må driftsudgiften også  

 være  

 hævet med lejebeløbet.
SKATS  

 bemærkninger til repræsentantens indlæg Det er fortsat  

 SKATs opfattelse, at Højesterets dom ikke kan udstrækkes til at omfatte  

 situationer,  

 hvor der alene er tale om en faktisk råderet, og at den foreliggende aftale  

 ikke kan sidestilles med det tilfælde, som Højesteret tog stilling til ved  

 dommen af 16. september 2005, hvor virksomheden leverede vejbelysning til  

 kommunen under forbrug af elektricitet på virksomhedens eget anlæg.
Det bemærkes i  

 den forbindelse, at ifølge den aftale om overdragelse af ejendomsret til samt  

 drift og vedligeholdelse af vejbelysningsanlæg i kommunen, som ligger til  

 grund  

 for Højesterets dom af 16. september 2005, skete etablering af nye  

 vejbelysningsanlæg med vejbelysningsselskabet som entreprenør efter nærmere  

 aftale mellem kommunen og selskabet.
Aftalen indeholdt imidlertid, så  

 vidt  

 det er SKAT bekendt, ikke bestemmelser om reduktioner af de anlæg, der blev  

 overdraget til selskabet.
Kommunen kan således ikke have haft adgang til at  

 bestemme over reduktioner i anlæggene.
 For så vidt  

 angår  


  

 SKM2007.218.SR  


  

 fremgår det ikke af den pågældende sag, hvorvidt driftsudgiften var blevet  

 hævet helt eller delvist med lejebeløbet.
Skatterådets afgørelse og begrundelse Skatterådet har  

 på sit møde den 19. juni 2007 tiltrådt SKATs indstilling.
