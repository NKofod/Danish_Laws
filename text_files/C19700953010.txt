(Til samtlige byråd m.v.) Ved lov nr. 351 af 18. juni 1969 om ændring af lov om folkepension er der  

 åbnet adgang også for personer, der modtager pension fra staten eller en  

 kommune til at oppebære fuld ikke-indtægtsreguleret folkepension, dog bortset  

 fra de tilfælde hvor pensioner ydes i henhold til før 1. juli 1969 gældende  

 lov eller vedtægt m.v.
For de statstjenestemandspensionister der oppebærer  

 pension i henhold til de før 1. juli 1969 gældende bestemmelser, er der ved  

 lov af 12. marts 1970 fastsat visse ændringer af pensionsreglerne, herunder  

 navnlig indførelse af et samordningsfradrag i lighed med det, der gælder for  

 personer, der pensioneres efter reglerne i den nye lov om  

 tjenestemandspension.
Herefter er også de før 1. juli 1969 pensionerede  

 statstjenestemænd berettiget til efter de almindelige regler at opnå fuld  

 ikke-indtægtsreguleret folkepension fra den 1. april 1970 at regne, ligesom  

 sådanne pensionister har adgang til indtægtsbestemte sociale pensionsydelser  

 efter de herom gældende almindelige regler.
 For at muliggøre, at også personer, der oppebærer pensioner i henhold til  

 bestemmelser i styrelsesvedtægtstillæg vedrørende borgmesterpension, kan opnå  

 tilsvarende berettigelse, skal man efter forhandling med bestyrelserne for  

 Den danske Købstadsforening og foreningen »Bymæssige Kommuner«  

 henstille, at kommunalbestyrelserne vedtager tilføjelser til bestemmelserne  

 om borgmesterpension som angivet nedenfor.
 Da det må anses for hensigtsmæssigt, at pensionerne fremtidig reguleres  

 efter samme retningslinier, som gælder for pensioner i henhold til  

 tjenestemandspensionsloven af 1969, foreslås det endvidere, at der optages  

 nedennævnte bestemmelser om pensionens fastsættelse til et særligt beregnet  

 grundbeløb, der derefter reguleres efter tjenestemandspensionsloven.
 TILFØJELSER TIL STYRELSESVEDTÆGTERNES BESTEMMELSER OM BORGMESTERPENSION.
 § 1.  Nedennævnte regler omfatter pensioner, der ydes  

 i henhold til bestemmelser svarende til de før 1. april 1970 udsendte  

 normalstyrelsesvedtægtstillæg vedrørende borgmesterpension.
 § 2.  Pensionerne ydes med grundbeløb, der for  

 personer, som har opnået pension før 1. april 1970, udgør det pr. 1. marts  

 1970 udbetalte pensionsbeløb multipliceret med 100/133. For personer, der  

 opnår pension efter 31. marts 1970, udgør grundbeløbet samme brøkdel af det  

 samlede pensionsbeløb efter de i § 1 omhandlede bestemmelser med tillæg efter  

 de pr. 1. marts 1970 gældende satser.
 § 3.  Grundbeløb efter § 2 reguleres efter  

 bestemmelserne om regulering af pensioner i § 27, stk. 1-2, i lov nr. 292 af  

 18. juni 1969 om tjenestemandspension.
 § 4.  Reglerne i kapitel 9 i lov om  

 tjenestemandspension angående samordning med pensioner efter den sociale  

 pensionslovgivning finder tilsvarende anvendelse for pensioner, der omfattes  

 af nærværende bestemmelser.
 § 5.  Fradrag efter § 29 i lov om tjenestemandspension  

 beregnes for de af nærværende bestemmelser omfattede pensioner på grundlag af  

 en omregnet pensionsalder.
Stk. 2.  Omregning efter stk. 1 af pensionsalder, der er  

 lagt til grund ved fastsættelse af pensioner, beregnet efter regler svarende  

 til det med indenrigsministeriets cirkulære af 15. juli 1959 udsendte  

 normalstyrelsesvedtægtstillæg, foretages således: EGENPENSION Stk. 3.  Omregning efter stk. 1 af pensionsalder, der er  

 lagt til grund ved fastsættelse af pensioner, beregnet efter regler svarende  

 til det med indenrigsministeriets cirkulære nr. 41 af 24. marts 1958 udsendte  

 normalstyrelsesvedtægtstillæg samt til det i 1946 udsendte normaltillæg,  

 foretages således:
 Stk. 4.  Kommunalbestyrelsen kan tillade, at  

 samordningsfradrag nedsættes eller bortfalder, såfremt den samordnede  

 efterlønsydelse er lavere end pensionen med tillæg af indtægtsbestemte social  

 pension efter de forud for 1. april 1970 gældende regler.
 Stk. 5.  Såfremt den pågældende tillige er  

 pensionsberettiget fra staten, folkeskolen, folkekirken m.v. foretages  

 fradrag efter nærværende bestemmelser dog kun i det omfang, fradrag i  

 overensstemmelse med kapitel 9 i loven om tjenestemandspension ikke allerede  

 er foretaget ved beregningen af den pension, der ydes samtidig med pension  

 efter styrelsesvedtægtstillægget.
 § 6.  Regler, svarende til dem, der indeholdes i §§  

 2-3 i lov nr. 81 af 21. marts 1959 om pensioner, der er fastsat i henhold til  

 de før 1. april 1958 gældende lønnings- og pensionslove, jfr.  

 normalvedtægtstillæget af 1959 § 14, finder ikke anvendelse for tiden efter  

 1. april 1970.
 Det tilføjes, at indenrigsministeriet vil være indforstået med, at  

 kommunalbestyrelserne anvender foranstående bestemmelser, uden at disse  

 forelægges indenrigsministeriet til egentlig stadfæstelse, idet man alene  

 udbeder sig underretning om kommunalbestyrelsernes beslutning om at anvende  

 bestemmelserne.
 P.M.V.
 E.B.
