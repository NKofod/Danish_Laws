Betænkning afgivet af Socialudvalget den 4. december 2003 Betænkning over Forslag til lov om  

 ændring af lov om individuel boligstøtte (Afrunding af indkomst, rente for boligstøttelån,  

 regulering af beløbsgrænser samt ændring af kompensationsordningen) [af socialministeren (Henriette Kjær)] 1. Udvalgsarbejdet Lovforslaget blev fremsat den 14. november 2003 og var til 1.  

 behandling den 21. november 2003. Lovforslaget blev efter 1. behandling  

 henvist  

 til behandling i Socialudvalget.
Møder Udvalget har behandlet lovforslaget i 2 møder.
Høring Et udkast til lovforslaget har inden fremsættelsen været sendt i  

 høring, og socialministeren sendte den 4. september 2003 dette udkast til  

 udvalget, jf. alm. del  bilag 1154 (2002-03). Den 18. november 2003  

 sendte  

 socialministeren de indkomne høringssvar til udvalget.
Den 14. november 2003  

 sendte socialministeren et høringsnotat herom til udvalget.
Spørgsmål Udvalget har stillet 1 spørgsmål til socialministeren til  

 skriftlig besvarelse, som denne har besvaret.
2. Indstillinger og politiske bemærkninger Et  

  

 flertal  

  

 i udvalget  

 (S, SF, RV, EL og KD) indstiller lovforslaget til  

  

 forkastelse  

  

 ved 3. behandling.
Socialdemokratiets  

 medlemmer af udvalget kan ikke støtte dette besparelsesforslag, som skærer  

 godt  

 30 mio. kr. af boligstøtten næste år og i de kommende år.
Forslaget er endnu  

 et  

 i rækken, der rammer de økonomisk svagest stillede lejere i Danmark.
Der er nogle i Danmark, der er fredet for  

 nedskæringer og besparelser på grund af løftet om skattestop: Det er  

 husejerne  

 og de besiddende.
Men den arbejdsløse, den studerende eller  

 førtidspensionisten,  

 der er lejer, bliver ramt igen og igen, og med dette forslag bliver de ramt  

 dobbelt.
Men  

 også de økonomisk svageste alderspensionister bliver ramt.
Det fremgår også  

 af  

 Ældre Sagens høringssvar til forslaget.
I deres høringssvar skriver de:  

 »Forslaget indebærer besparelser, der primært rammer økonomisk dårligt  

 stillede  

 pensionister.« Ældre Sagen skriver videre: »Forslaget indebærer besparelser  

 på  

 boligydelsen, der som udgangspunkt allerede er blevet beskåret kraftigt over  

 de  

 seneste tre år« og fortsætter: »Forslaget om reguleringen af boligstøtten  

 efter  

 forbrugerprisindekset indebærer, at boligstøtten gradvist udhules i forhold  

 til  

 huslejeprisudviklingen.« Det  

 her lovforslag er endnu et eksempel på, at det er de mindrebemidlede, der  

 betaler regningen for regeringens skattestop.
Når man ikke kan opregulere  

 skatterne, så henter man pengene hos de svageste i samfundet og forsøger at  

 camouflere dem som en fornuftig, velbegrundet og rimelig målretning.
Det er  

 simpelt hen uacceptabelt, og Socialdemokratiet kan derfor ikke støtte  

 forslaget.
Enhedslistens  

 medlem af udvalget kan ikke være med til at støtte et forslag, der igen  

 forringer boligstøtten til de grupper, der i forvejen har allermindst.
Det  

 vil  

 gå ud over de ældre, førtidspensionisterne, kontanthjælpsmodtagere og de  

 fattigste familier.
Regeringen og Dansk Folkeparti fortsætter bestræbelserne  

 på  

 at forringe levevilkårene for den del af befolkningen, som ofte er genstand  

 for  

 de samme partiers valgløfter, og det er beskæmmende at læse de forskellige  

 indlæg under førstebehandlingen.
At kalde en besparelse og nedskæring for en  

 støtte, der retter sig mod »de faktiske behov«, er en voldsomt kreativ brug  

 af  

 det danske sprog.
 Enhedslisten  

 vil stille ændringsforslag om en maksimumsats for boligstøttelånene på 4 pct.  

 til 2. behandlingen.
 Et  

  

 mindretal  

  

 i  

 udvalget (V, DF og KF) indstiller lovforslaget til  

  

 vedtagelse uændret.
Tjóðveldisflokkurin, Inuit Ataqatigiit og Siumut var på  

 tidspunktet for betænkningens afgivelse ikke repræsenteret med medlemmer i  

 udvalget og havde dermed ikke adgang til at komme med indstillinger eller  

 politiske udtalelser i betænkningen.
Der gøres opmærksom på, at et flertal  

 eller et mindretal i udvalget ikke altid vil afspejle et flertal/mindretal  

 ved  

 afstemning i Folketingssalen.
 En oversigt over Folketingets sammensætning er optrykt i  

 betænkningen.
Else Winther Andersen (V)  

    

  

 Eva Kjer Hansen (V)  

    

  

 Flemming Oppfeldt (V)  

    

  

 Troels Lund Poulsen (V)  

    

  

 Pia Kristensen (DF)  

    

  

 Jette Jespersen (DF)  

    

  

 Charlotte Dyremose (KF)  

  

  nfmd.  

  

    

  

 Helge Adam Møller (KF)  

    

  

 Tove Videbæk (KD)  

  

  fmd.  

  

    

  

 Jette Bergenholz Bautrup (S)  

    

  

 Grete Schødts (S)  

    

  

 Jørn Pedersen (S)  

    

  

 Sandy Brinck (S)  

    

  

 Lotte Bundsgaard (S)  

    

  

 Villy Søvndal (SF)  

    

  

 Margrethe Vestager (RV)  

    

  

 Line Barfod (EL) Tjóðveldisflokkurin, Inuit Ataqatigiit og Siumut havde  

 ikke medlemmer i udvalget.
Folketingets sammensætning Venstre, Danmarks Liberale Parti (V) 55 * Enhedslisten (EL) 4 Socialdemokratiet (S) 52 Kristendemokraterne (KD) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 Uden for folketingsgrupperne (UFG) 2 * Heraf  

 1 medlem valgt på Færøerne Bilag 1 Oversigt over bilag vedrørende L 77 Bilagsnr.
