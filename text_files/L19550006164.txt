 Ved en den 26. og 30. september 1955 i København stedfunden noteveksling  

 mellem stats- og udenrigsministeren og den britiske ambassadør i København er  

 den under 20. januar 1955 mellem Danmark og Det forenede kongerige  

 Storbritannien og Nordirland undertegnede overenskomst om militærtjeneste,  

 jfr. udenrigsministeriets bekendtgørelse nr. 22 af 21. maj 1955, i  

 overensstemmelse med artikel 11 blevet udvidet til at omfatte personer, som  

 er eller måtte blive forpligtet til at aftjene værnepligt såvel i henhold til  

 den på en af kanaløerne eller øen Man herom gældende lovgivning som i henhold  

 til den i Danmark herom gældende lovgivning.
 Udenrigsministeriet, den 2. december  

 1955.
 F.M.
 Nils Svenningsen.
