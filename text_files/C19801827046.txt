 Et amtsskatteinspektorat har gennemgået 3 års driftsregnskaber for en  

 depotejer og har udarbejdet en revisionsrapport, der er indsendt til  

 statsskattedirektoratet.
 Direktoratet finder det hensigtsmæssigt, at rapporten - efter fornøden  

 omredigering - udsendes som "Revisionsmeddelelse".
 I tilknytning hertil medtages omtale af en af toldvæsenet udført  

 kontrolaktion over for restaurationsbranchen (bilag).
Lagerregnskab Der foretages daglig afstemning af antallet af kasser for de enkelte  

 produkter - for såvel hovedlageret som de enkelte vogne - og denne afstemning  

 føres i en særlig bog.
Al lagerafgang bogføres som salg og opgøres på grundlag af daglige  

 rapporter fra chaufførerne.
Rapporterne indeholder desuden oplysning om,  

 hvorvidt salg er sket kontant eller på kredit, om kontante udlæg, om  

 emballageregnskab samt om antal kasser og flasker, der er gået i stykker.  

 Desuden oplyses om indgåede beløb for udestående fordringer, således at  

 rapporterne fra chaufførerne bruges som afregningsbilag for de kontante  

 bevægelser.
 Alle tab ved uheld, drikkeøl til personalet, repræsentation samt egne  

 varer bogføres særskilt i lagerregnskabet.
Der foretages ikke særskilt bogføring for emballage.
Lager af emballage er  

 i regnskabet benævnt "emballagedeposita", idet emballagen tilhører  

 bryggeriet, og der alene betales pant herfor ved udleveringen fra bryggeriet.  

 Der er derfor ikke foretaget nedskrivning på beholdninger af emballage - kun  

 på fyldte flasker.
 Varelageret på statustidspunktet var opgjort til salgspris.
Varesalg Registrering af varesalg sker på specielle salgsnotaer i to eksemplarer.  

 Kunden modtager første eksemplar, genparten findes i en kopibog.
Kopibogen  

 afstemmes dagligt med chaufførens salgsrapport, der danner grundlag for den  

 ovennævnte afstemning med depotet.
Ud over salg af produkter fra bryggeriet har depotet tilladelse til at  

 sælge et andet produkt.
Der omsættes af dette 800-900 kasser årligt, svarende  

 til 2.400-2.700 flasker.
Avancen pr. flaske er ca. 15 øre eller i alt under  

 500 kr. på årsbasis.
Salget registreres og bogføres på samme måde som øvrigt  

 salg.
Varekøb Bogføringen sker på grundlag af de fra bryggeriet modtagne fakturaer.
Der  

 findes ikke fortløbende kontoudtog med opgørelser over det samlede køb.  

 Kredittiden er på 7 dage, således at der reelt er tale om kontant køb.
Fakturaer udskrives på depotets udsalgspris med fradrag af forhandlerrabat  

 og regulering for modtaget og leveret emballage.
Depotet bogfører den anførte  

 pris på købet samt emballagepantet på varekøbskontoen, mens  

 forhandlerrabatten og returemballagen føres på særskilte konti.
Endvidere bogføres på særskilte konti under bruttoavancen kreditnotaer fra  

 bryggeriet.
Det gælder f.eks. tab og brækage, som bliver godtgjort af  

 bryggeriet efter reklamation, samt tilskud til smagsprøver og andre  

 refusioner.
 I forbindelse med afgiftsfrit salg til skibe sørger depotet for  

 udfærdigelse af toldpapirer og indsender disse til bryggeriet, der herefter  

 fremsender kreditnota på refusionen.
 Depotets egne omkostninger, såsom tab og brækage, der ikke refunderes af  

 bryggeriet, drikkeøl til personalet, gaveøl og øl til gæster indtægtsføres  

 under bruttoavancen og omposteres til fradrag som driftsomkostninger.  

 Omposteringen sker på grundlag af bogføringen i lagerregnskabet, jf.  

 ovenstående, hvilket også er tilfældet med udtagne egne varer.
 Køb af "fremmede" produkter bogføres til indkøbsprisen.
Bruttoavance Det ovenfor skitserede system indebærer, at bruttoavancen i princippet  

 skulle være 0. Når der alligevel er tab, skyldes det efter depotejerens  

 mening tyveri m.v. fra lageret, navnlig af tomme kasser og flasker.
Tyveriet  

 udgjorde for 1978 ca. 1/1000 af varesalget, hvilket depotejeren ikke finder  

 alarmerende.
Forhandleravance og -tilskud Det oplystes, at forhandleravancerne fastsættes individuelt for hvert  

 depot, idet der tages hensyn til omsætningen, distriktets størrelse,  

 egenkapital m.v. for derved at give depotejeren en rimelig indtjening.
Der  

 afleveres regnskaber til bryggeriet med henblik på regulering af avancerne.  

 Der stilles ikke særlige krav til revision m.v. af disse regnskaber.
Til den  

 depotejer, der vælger selv at afhente produkterne på bryggeriet, udbetaler  

 bryggeriet et beløb for fragten.
På fakturaerne er beløbet benævnt  

 kørselsgodtgørelse.
Ifølge depotejerens oplysning er "godtgørelsen"  

 fastsat til, hvad det ville koste bryggeriet at forsende produkterne fra  

 bryggeriet til depoterne med DSB.
Det bemærkes, at kørselsgodtgørelsen ikke  

 er medtaget i de opgivne kontroltal.
Ud over den egentlige forhandleravance får enkelte depotejere specielle  

 godtgørelser.
Den besøgte depotejer modtog f.eks. en særlig fragtgodtgørelse  

 for leverancer til en nærliggende ø (inklusive godtgørelse for udgifter til  

 færge) samt leje af et dispositionslager (reservelager) for flere omliggende  

 depoter.
Afstemning af kontroloplysninger Depotejeren har selvangivet følgende:
Amtsskatteinspektoratets konklusion Inspektoratet har ikke fundet anledning til at foretage yderligere i  

 sagen, da differencerne mellem de selvangivne beløb og kontroltallene er  

 beskedne, og da bogholderiet i øvrigt er tilrettelagt på en måde, der giver  

 en rimelig sikkerhed for, at alle salgsindtægter registreres.
Hans Westerberg J.
Sandgren BILAG Fra direktoratet for toldvæsenet har statsskattedirektoratet modtaget et  

 notat, der er udarbejdet på grundlag af en kontrolaktion over for  

 restaurationsbranchen, og som direktoratet - under henvisning til nærværende  

 revisionsmeddelelse - finder det hensigtsmæssigt at informere om.
Baggrund for kontrolaktionen Restaurationsbranchen (restauranter og cafeterier) omfatter ca. 6.000  

 virksomheder, heraf ca. 1.500 i Københavnsområdet.
Branchens omsætning var i  

 1977 ca. 4.7 mia. kr., heraf 1.5 mia. kr. i København.
 Der er tale om en branche med meget stor udskiftning i virksomhedskredsen.  

 Den årlige udskiftning er ca. 20%, mod normalt ca. 10%. Det påstås, at en  

 række mindre restauranter, f.eks. pub'er, i vid udstrækning anvendes af  

 såkaldte bagmænd som indtægtsskilde, idet der etableres forpagtningsforhold,  

 som på grund af deres indhold (ublu økonomiske betingelser) er dømt til  

 hurtig afvikling med bl.a. afgiftstab for statskassen til følge.
 Hertil kommer, at erfaringerne fra den tidligere restaurationsafgift har  

 vist, at der i denne branche kan være tale om krympning af regnskaberne,  

 "sort øl" osv.
 På denne baggrund har toldvæsenet i samarbejde med Københavns  

 bevillingspoliti i perioden juni 1979 - januar 1980 gennemført en  

 kontrolaktion over for et antal restaurationsvirksomheder i København.
Formål Kontrolaktionen har haft til formål at klarlægge, - om og i hvilket omfang der sker afgiftsundragelse bl.a. ved krympning af  

 regnskaber, - om og i hvilket omfang statskassen bringes i risiko for afgiftstab som  

 følge af etablering af uholdbare forpagtningsforhold m.v., og - om der sælges illegale varer i virksomhederne.
Aktionens forløb Aktionen, der er gennemført af en projektgruppe bestående af 10 særligt  

 udvalgte folk, blev opdelt i følgende to faser:
1. Indsamling og registrering I indsamlings- og  

 registreringsfasen blev der indledningsvis foretaget en gennemgang af  

 foreliggende kontroloplysninger med henblik på at få udsøgt de mest  

 risikobetonede virksomheder.
Der blev etableret samarbejde med politiets  

 bedrageriafdeling, bevillingspolitiet og skattevæsenet med henblik på  

 udveksling af oplysninger, der måtte skønnes at være af interesse for  

 undersøgelsen, herunder oplysninger om udstedte forpagterbevillinger.
Der  

 blev endvidere foretaget observationer ved virksomheder, der i stort omfang  

 og til lave "afhentningspriser" afsætter øl i hele kasser samt  

 populære spiritusmærker.
Observationerne blev i længere perioder koncentreret  

 om 4 - 5 "detailølhandlere". Der blev tillige foretaget  

 observationer ved lavprisvarehuse og lignende, når der ved annoncering eller  

 på anden måde var konstateret salg af øl og spiritus til lave priser.
Endelig  

 blev der i indsamlings- og registreringsfasen foretaget eftersyn i  

 indretningsvirksomheder med henblik på indhentning af leverandøroplysninger  

 samt oplysninger om, hvorvidt disse indretningsvirksomheder er kædet sammen  

 med restaurationsvirksomhederne.
2. Kontrol i virksomhederne På grundlag af de  

 indsamlede kontroloplysninger blev der udtaget ca. 75 virksomheder til  

 nærmere undersøgelse.
I 47 af disse virksomheder er der gennemført  

 regnskabskontrol, og i yderligere 7 er kontrol påbegyndt.
Kontrollen blev  

 gennemført som uanmeldte 2-mandseftersyn.
Der blev straks ved eftersynets  

 start foretaget kasseopgørelse samt fuldstændig optælling af beholdningen af  

 øl, vand, vin og spiritus.
Lokaler, som blev benyttet i forbindelse med  

 driften af den enkelte registrerede virksomhed, blev gennemgået, og alt  

 relevant regnskabsmateriale blev hjemtaget til gennemgang på toldkamret.
Aktionens resultater Resultatet af den gennemførte aktion er foreløbig opgjort til, at de  

 pågældende virksomheder har udeholdt i alt ca. 8.5 mio. kr. i omsætning.
Det  

 svarer til en momsunddragelse på ca. 1.7 mio. kr.
Det skønnes, at sagerne vil  

 give anledning til bødeforlæg til et samlet beløb på ca. 1 mio. kr., hvortil  

 kommer de regninger, som skattevæsenet kan udskrive på basis af  

 kontrolresultatet.
Unddragelserne er fortrinsvis gennemført ved det, som toldvæsenet benævner  

 regnskabskrympning.
Det vil sige, at virksomhederne holder en del af  

 omsætningen uden for regnskabet.
Det er i udstrakt grad ølleverancer, det har  

 drejet sig om.
Men også andre former for unddragelser er afsløret ved  

 toldvæsenet undersøgelser.
 Det erfaringsmateriale, som gruppen har indsamlet ved kontrolaktionen, er  

 blevet bearbejdet og stillet til rådighed for toldkamrene som støtte for den  

 løbende kontrol med restaurationsvirksomhederne.
