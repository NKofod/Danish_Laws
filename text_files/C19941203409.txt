 Hermed følger tillægsaftale af 8. juni 1994 om ferieregler for  

 folkefirkens tjenestemænd.
 Den 14. juni 1993 har Finansministeriet og tjenestemændenes  

 centralorganisationer indgået en ny aftale om ferie for statens tjenestemænd.  

 Den nye aftale indebærer, at tilgodehavende ferie, der ikke har kunnet  

 afvikles inden ferieårets udgang som følge af barsels-, adoptionsorlov eller  

 sygdom, i stedet kan godtgøres med et beløb, der svarer til den løn, der  

 skulle have været udbetalt under ferien.
 Det er denne ændring i de for statens tjenestemænd gældende ferieregler,  

 der er indarbejdet i tillægsaftalen til aftalen af 10. april 1989 om de for  

 folkekirkens tjenestemænd gældende ferieregler med tilhørende cirkulære af 2.  

 maj 1989.
 Til aftalens § 5a bemærkes, at ansættelsesmyndigheden ved afgørelse af om  

 den tilgodehavende ferie skal overføres til følgende ferieår eller godtgøres  

 kontant, så vidt muligt bør tage hensyn til den ansattes ønsker.
 Aftalen har virkning fra den 1. april 1993.
 Cirkulæret bedes omdelt til stiftets menighedsråd og provstiudvalg.
 Kirkeministeriet, den 12. juli 1994.
 P.M.V.
 E.B.
Steffen Brunes TILLÆGSAFTALE TIL AFTALE AF 10. APRIL 1989 OM DE FOR  

 FOLKEKIRKENS TJENESTEMÆND GÆLDENDE FERIEREGLER.
 I henhold til § 45, stk. 2, i lov om tjenestemænd i staten, folkeskolen og  

 folkekirken (tjenestemandsloven) aftales følgende:
 1. Efter afsnittet »FERIE I FORBINDELSE MED  

 BARSELSORLOV OG ADOPTIONSORLOV« indføjes efter § 5 et nyt afsnit og en  

 ny § 5 a:
 »AFVIKLING AF TILGODEHAVENDE FERIE I FORBINDELSE MED BARSELS- OG  

 ADOPTIONSORLOV SAMT SYGDOM.
§ 5 a.
Tilgodehavende ferie, der ikke har kunnet afvikles inden  

 ferieårets udgang på grund af barsel, adoption eller sygdom, overføres til  

 det følgende ferieår, jf. dog § 8, stk. 4.
 Stk. 2. Ansættelsesmyndigheden kan ved ferieårets udløb efter drøftelse  

 med tjenestemanden i stedet godtgøre den tilgodehavende ferie med et beløb,  

 der svarer til den løn, der skulle have været udbetalt under afholdelse af  

 ferien«.
 2. Denne aftale har virkning fra den 1. april 1993 og  

 kan opsiges med 3 måneders varsel.
København, den 8. juni 1994 Statsansattes Kartel Kirkeministeriet Organisationsdannelsen af CO II P.M.V.
 Tjenestemænd i Kirkeministeriet, E.B.
