Efter ordlyden af en bestemmelse i rørprislisten og voldgiftspraksis  

 må rørprislisten som udgangspunkt betragtes som en helhed, således at ingen  

 af de i listen prissatte ydelser kan udgå af akkorden uden skriftlig aftale  

 herom med svendene.
Arbejdsretten fandt, at dette udgangspunkt er fraveget  

 ved praksis eller kutyme, hvor udbyderen af en rørentreprise har begrænset  

 tilbudsgivningen til kun at omfatte en del af arbejdet.
Som sagen var oplyst, fandtes denne praksis eller kutyme også at måtte  

 omfatte en situation som den i sagen foreliggende, i hvilken hove-017g  

 underentreprenør efter forhandling forud for tilbudsgivning er enedes om at  

 lade hovedentreprenøren som jordentreprenør udføre visse dele af  

 rørentreprisen.
En virksomhed blev herefter for så vidt frifundet for  

 overenskomstbrud.
 Derimod blev virksomheden idømt bod for i strid med ovennævnte  

 bestemmelse i rørprislisten delvis at have afgivet den del af entreprisen,  

 der var blevet udbudt, uden aftale med svendene.
 Virksomheden frifandtes for en påstand om bod for vægring ved  

 deltagelse i fællesmøde.
 Under denne sag har Landsorganisationen i Danmark for Blik- og  

 Rørarbejderforbundet i Danmark indklaget virksomheden HK Rør Teknik ApS,  

 Nørremarksvej 55, 9270 Klarup, for Arbejdsretten med påstand om, at  

 virksomheden - hvis indehaver Hermann Kristensen har tiltrådt overenskomsten  

 mellem Dansk VVS-Installatør Forening, Blik- og Rørarbejderforbundet og Dansk  

 Metalarbejderforbund med gældende Rørprisliste m.v. - skal overholde denne  

 overenskomst og for begået brud herpå betale en bod fastsat efter  

 Arbejdsrettens skøn til Blik- og Rørarbejderforbundet i Danmark.
 Den indklagede virksomhed har taget bekræftende til genmæle over for  

 påstanden om, at virksomheden skal overholde gældende overenskomst, men har  

 påstået frifindelse over for den nedlagte bodspåstand, idet det bestrides, at  

 virksomheden har begået overenskomstbrud.
 2. Af sagen fremgår, at den indklagede virksomhed, der pr. 1. januar 1990  

 blev omdannet fra personligt firma til anpartsselskab, gennem ca. 10 år har  

 udført entrepriser i forbindelse med nedlægning af præisolerede fjernvarmerør  

 med et varierende antal medarbejdere, såvel smede som svejsere.
I foråret og sommeren 1990 udførte virksomheden som underentreprenør en  

 del af rørentreprisen i forbindelse med et af Aalborg Kommune udbudt  

 fjernvarmearbejde.
Arbejdet blev udført i henhold til virksomhedens tilbud af  

 23. marts 1990 til hovedentreprenøren AMU, der selv udførte jordarbejdet.  

 Efter aftale med hovedentreprenøren indeholdt tilbudet følgende forbehold:
 »Forbehold:
 Omhandlende tilbud er excl. nedenstående 3 punkter, som i henhold til  

 udbudsmaterialet er henhørende under rørentreprisen, og som efter aftale  

 udføres af AMU:
 - 1. Løbende udkørsel af rør fra st. 500-3336.
 - 2.Løbende nedlægning af ø609mm og ø323mm rør frem til st.4452.
- 3. Sandindfyldning i underboringer.« Den væsentligste del af svejsearbejdet blev udført af to svejsere - Bruno  

 Christoffersen og Tommy Petersen - som virksomheden efter aftale »fik  

 stillet til rådighed« af et i Luxembourg hjemmehørende firma ON  

 Constructions, der efter det oplyste ejes af to udlandsdanskere og  

 hovedsagelig er beskæftiget med arbejdsopgaver i Sverige.
I den på engelsk  

 affattede bekræftelse på aftalen herom, dateret Luxembourg den 14. marts  

 1990, hedder det i dansk oversættelse:
 »I henhold til aftale bekræfter vi hermed vor aftale vedrørende  

 fjernvarmekontrakten »Transmissionsledning NEFO - Vodskov«).
To svejsere stilles til Deres rådighed for udførelse af certificeret  

 svejsearbejde - »Klasse 4« Følgende priser er aftalt:
DKK 625,00 pr. ø609 mm svejsning DKK 400,00 pr. ø323 mm svejsning DKK 230,00 pr. ø273 mm svejsning Desuden er aftalen, at De stiller maskiner og værktøj til rådighed for de  

 to svejsere.
 Arbejdet udføres i perioden: 15.4-10.10 1990.
 Betalingsbetingelser: Netto kontant - 14 dage.
Vi glæder os til samarbejdet.' 3. Efter klagernes opfattelse er den beskrevne »opdeling« af  

 rørentreprisen stridende mod Rørprislistens almindelige bestemmelser, hvor  

 det i afsnit 01, punkt 05, hedder:
»Mellem organisationerne er der enighed om, at Rørprislisten er at  

 betragte som en helhed, men at der på større byggeforetagener, herunder  

 eksempelvis blokbebyggelse og seriehuse - enten forud for arbejdets  

 påbegyndelse eller under arbejdets gang - kan træffes skriftlige aftaler  

 mellem mester og svende om deling af arbejdet.« I skrivelse af 4. juli 1990 anmodede Landsorganisationen i Danmark derfor  

 virksomheden om at kontakte organisationen for at aftale tidspunktet for et  

 fællesmøde.
I skrivelsen hedder det bl.a.:
 »Landsorganisationen i Danmark har fra Blik- og Rørarbejderforbundet  

 i Danmark modtaget indberetning om, at De har omgået overenskomsten med  

 tilhørende prislister i forbindelse med udlicitering af arbejdsopgaver.......
I forbindelse med fjernvarmearbejde fra kraftvarmeværket  

 »Vendsysselværket« lader De...... jordentreprenøren nedlægge  

 rørene.
Endvidere lader De svejsearbejdet udføre af 2 svende, der i denne sag  

 optræder som selvstændige.
 Landsorganisationen i Danmark er derfor af den opfattelse, at De, for at  

 omgå overenskomsten med tilhørende prislister, udliciterer arbejdsopgaver,  

 der hører under den overenskomst, De...... har tiltrådt.
På denne baggrund skal vi anmode Dem om, senest 14 dage fra dato, at  

 kontakte Landsorganisationen i Danmark med henblik på at aftale det forud for  

 sagens indbringelse for Arbejdsretten nødvendige fællesmøde.' Virksomheden besvarede skrivelsen den 8. august 1990. I svaret hedder det  

 bl.a.:
»Omkring det nævnte fjernvarmearbejde fra  

 »Vendsysselværket« kan jeg informere Dem om, at jeg for det første  

 selv deltager i arbejdet som svejser.
Desuden har vi indgået en aftale med en  

 underleverandør, som har stillet 2 kvalificerede svejsere til rådighed, og  

 denne disposition skal bl.a. ses i lyset af, at ikke hvem som helst er i  

 stand at opfylde de stillede krav til »et skærpet 4-tal«.
Denne  

 underleverandør bliver honoreret efter faktura i henhold til aftalt pris.
 De omhandlende fjernvarmerør er af sådan en dimension, at håndtering med  

 maskinhjælp/kran er nødvendig, og vi har, efter at have indhendtet flere  

 tilbud, selvfølgelig indgået en aftale med en vognmand/entreprenør, hvoraf  

 den billigste ganske rigtigt er entreprisens jordentreprenør, som jo i  

 forvejen har både materiel og mandskab på stedet.
 Hermed håber jeg, at det helt klart fremgår, at jeg ikke på nogen måde har  

 omgået nogen overenskomst med tilhørende prislister.
For god ordens skyld skal jeg beklage, at vi på grund af ferieafvikling  

 ikke har været i stand til at svare på Deres skrivelse.' Landsorganisationen i Danmark fastholdt imidlertid i skrivelse af 5.  

 september 1990 ønsket om afholdelse af fællesmøde og anmodede derfor  

 virksomheden om »senest 8 dage fra dato« at kontakte organisationen  

 for at træffe aftale herom.
Der er mellem parterne enighed om at lægge til grund, at en af  

 virksomhedens ansatte herefter den 14. september 1990 rettede telefonisk  

 henvendelse til Landsorganisationen i Danmark for at aftale fællesmødets  

 afholdelse, men her fik oplyst, at sagen lå i juridisk afdeling, hvorfra man  

 ville høre nærmere.
Da dette ikke skete, rettede man den 24. oktober 1990 på  

 ny telefonisk henvendelse til Landsorganisationen, hvor en medarbejder nu  

 oplyste, at tidspunktet for et fællesmøde var forpasset, og at sagen ville  

 blive indbragt for Arbejdsretten.
4. Til belysning af rækkevidden af bestemmelsen i Rørprislistens afsnit  

 01, punkt 05, har klagerne fremlagt en opmandskendelse af 1. april 1976 i en  

 voldgiftssag mellem Dansk Metalarbejderforbund som klager og Rørudvalget for  

 virksomheden Bruun & Sørensen A/S, Århus, som indklaget vedrørende en  

 uoverensstemmelse om akkordbetalingen for udført fjernvarmearbejde i  

 Hillerød.
I kendelsen hedder det bl.a.:
 »I adskillige år har det indklagede firma udført fjernvarmearbejder  

 for Hillerød Kommune.
 Ved overdragelsen af et bestemt arbejde vedrørende lægning af J.C.M.-rør  

 aftaltes det med Kommunen, at firmaet skulle udføre nedlægning og  

 sammensvejsning af rørene, medens muffesamliger m.v. skulle udføres af  

 Kommunen med egne folk.
 Ved arbejdets påbegyndelse gjorde akkordindehaveren indsigelse overfor  

 firmaet, overfor den aftalte deling af arbejderne.
 Arbejdet er imidlertid blevet udført, hvorefter akkordholderen i  

 fremsendte regnskaber har krævet betaling for muffesamlinger m.v. i henhold  

 til bestemmelserne i Fjernvarmeprislisten....., uanset at akkorddeltagerne  

 ikke har udført det omstridte arbejde.
 Firmaet har afvist det rejste krav, og ved mæglingsmøde den 23.1.1976  

 opnåedes ikke enighed, idet forbundet fastholdt, at Rørprislisten er at  

 betragte som en helhed, medens arbejdsgiverne afslog at betale for ikke  

 udført arbejde.
 Den 29.1.76 skrev Rørudvalget til Metalarbejderforbundet og anmodede dette  

 om at rejse spørgsmålet om kommunens deling af akkordarbejderne overfor  

 Kommunernes Landsforening, idet Rørudvalget i skrivelsen påpegede, at de  

 organiserede mestre er bundet af Rørprislistens priser, og at der opstår en  

 uholdbar situation, når kommunen undtager visse, evt. mere givtige arbejder,  

 som man lader udføre med egne folk......
 Forbundet henviser i sin procedure til Rørprislistens  

 værnebestemmelser...... samt Rørprislisten......, hvori det anføres, at  

 Rørprislisten er at betragte som en helhed, idet der dog ved større  

 byggeforetagender forud for arbejdets påbegyndelse kan træffes aftale om en  

 deling af arbejdet.
 Endvidere henviser forbundet til de principielle betragtninger, der er  

 anført i kendelse af 23. marts 1932, som fremdeles har sin gyldighed.
 I denne kendelse anføres det, at de priser, som Rørprislisten indeholder  

 for de forskellige arbejdsydelser, er fastsat under forudsætning af, at alle  

 dele af et anlæg i almindelighed udføres af montøren, hvorfor en vilkårlig  

 deling af arbejdet ikke uden videre er berettiget.
 Forbundet nedlægger derfor påstand om betaling i henhold til  

 Rørprislistens bestemmelser af de arbejder, som normalt udføres i den  

 pågældende akkord, men som i denne sag er udført på kommunens foranstaltning  

 og udenfor akkorden.
 Arbejdsgiverne henviser til, at man er bragt i den uønskede situation,  

 fordi kommunen har ønsket selv at lade de omstridte arbejder  

 udføre,..........
 Endelig anfører arbejdsgiverne, at opdelingen af arbejdet i dette tilfælde  

 har været uundgåelig, samt at montørerne er blevet orienteret om denne deling  

 ved arbejdets påbegyndelse.
 Arbejdsgiverne nedlægger derfor påstand om frifindelse for det rejste krav  

 om betaling for et arbejde, der ikke er udført.
 Da der ikke mellem voldgiftsrettens medlemmer kunne opnås enighed om eller  

 flertal for en af parternes påstande, vil sagen være at afgøre af opmanden.
 Principielt er opmanden af den opfattelse, at Rørprislisten er at betragte  

 som en helhed........
 Opmanden er endvidere af den opfattelse, at de i kendelse af 23. marts  

 1932 anførte betragtninger om Rørprislistens helhed fremdeles er gældende.  

 Selv om der i Fjernvarmeprislisten er anført særpriser for de enkelte ydelser  

 ved lægning af J.C.M.-rør, mener opmanden, det er i strid med parternes  

 forudsætninger for anvendelsen af Rørprislisten ved et nyarbejde som det  

 omstridte at lade visse arbejder udføre af andre folk udenfor akkorden, uden  

 en forudgående organisationsmæssig forhandling og vedtagelse heraf, uanset om  

 en sådan forhandling måtte medføre økonomiske konsekvenser for nogen af  

 parterne.
 Selv om den foretagne unddragelse af visse arbejder fra akkorden er i  

 strid med prislistens bestemmelser, anser opmanden det ikke for rimeligt, som  

 krævet af forbundet, at yde fuld betaling for et arbejde, der ikke er  

 præsteret.
Uden præcedens mener opmanden herefter, at der til fuld afgørelse for alle  

 akkordarbejder, der er udført i henhold til den mellem firmaet og kommunen  

 indgåede aftale, for ikke at have udført de omstridte muffesamlinger bør ydes  

 montørerne en samlet betaling på kr. 1.000,00.....« Af Rørprislistens bestemmelser vedrørende udførelsen af  

 fjernvarmeledninger samt rør af enhver art i jord fremgår bl.a., at der  

 gælder forskellige priser for nedlægning af rør med og uden kranhjælp.
Under  

 »særlige bestemmelser« hedder det bl.a.:
 »Hvor arbejdsgiveren stiller kranhjælp til rådighed ved lægning af  

 præ-isolerede rør og stålrør, reduceres meterpriserne med 35%.
 Forudsætningen for en reduktion af meterpriserne på 35% er, at der stilles  

 bemandet kran til rådighed til nedlægning af rørene.
 Stilles der en ubemandet kran til rådighed, som er i henhold til gældende  

 regler, til nedlægning af rørene, reduceres meterpriserne med 25%.
Stilles der herudover kran til rådighed til andre arbejdsoperationer  

 aftales betalingen herfor lokalt.« 5. For Arbejdsretten er der afgivet forklaring af nedennævnte vidner.
Forbundsformand Jørn Oluf Olsen har forklaret bl.a., at Rørprislisten  

 adskiller sig væsentligt fra andre akkordprislister.
I Rørprislisten er hver  

 enkelt del af en bestemt arbejdsproces prissat.
Det gælder selv de mindste  

 dele af processen, som f.eks. boring af huller i fliser for opsætning af  

 håndvaske og isætning af skruer.
Den samlede pris for opsætningen består  

 således af en række enkeltpriser, der indgår heri.
Prislisten er med andre  

 ord en helhed.
En opdeling, hvorefter visse dele af en arbejdsproces tages ud  

 af akkorden, kan kun foretages efter aftale med svendene.
Bestemmelsen herom  

 skal således forhindre, at en arbejdsgiver efter forgodtbefindende udtager de  

 relativt bedst lønnede dele af en akkord.
Når det i de særlige bestemmelser  

 er anført, at meterpriserne reduceres med 35%, hvor arbejdsgiveren stiller  

 kranhjælp til rådighed, er meningen at sige, at en arbejdsgiver godt kan  

 entrere med en entreprenør om selve nedlægningen af rørene.
I øvrigt kan en  

 opdeling uden aftale herom med svendene kun ske i de tilfælde, hvor den, der  

 udbyder et arbejde i entreprise, selv har undtaget visse arbejder, som derfor  

 ikke omfattes af rørentreprisen.
Denne undtagelse gælder imidlertid ikke i en  

 situation som den, der forelå her, hvor det var den indklagede virksomhed,  

 der som tilbudsgiver undtog visse arbejder, som henhørte under  

 rørentreprisen, men som man ifølge tilbudet overlod til jordentreprenøren som  

 hovedentreprenør at udføre.
I den situation er der en formodning for, at  

 arbejdsgiveren opnår en økonomisk gevinst ved at undtage visse arbejder.
 Kredssekretær Erik Jensen har forklaret bl.a., at »et skærpet  

 4-tal« betyder, at svejsearbejdet skal have en bestemt kvalitet.  

 Afdelingen havde på det tidspunkt, arbejdet foregik, ledige medlemmer, som  

 kunne have udført svejsearbejdet i overensstemmelse med dette krav.
Entreprenør Hermann Kristensen har forklaret bl.a., at hans virksomhed har  

 beskæftiget sig med nedlægning af fjernvarmerør i ca. 10 år.
Antallet af  

 beskæftigede smede og svejsere varierer en del, afhængig af de entrepriser,  

 virksomheden opnår.
Inden han afgav tilbud til AMU, der som hovedentreprenør  

 selv udførte jordentreprisen, havde han tilkendegivet, at han ikke rådede  

 over grej, der kunne løfte de tunge rør, og at det ville være dyrt at leje  

 maskiner.
Aftalen blev derfor, at jordentreprenøren selv overtog den del af  

 rørentreprisen, som fremgår af forbeholdet i tilbudet af 23. marts 1990. Hvis  

 ikke denne aftale var kommet i stand, havde han slet ikke fået arbejdet, for  

 så ville hans tilbud have været alt for dyrt.
Arbejdet blev udført af vidnet  

 selv, to af virksomhedens medarbejdere samt de to svejsere, som ON  

 Constructions stillede til rådighed.
Han vidste, at disse kunne lave  

 svejsearbejdet, så det opfyldte kvalitetskravet.
Det blev langt dyrere, end  

 det ville have været at antage yderligere medarbejdere.
Han rettede ikke  

 henvendelse til afdelingen eller arbejdsformidlingen, fordi han ikke regnede  

 med, at man kunne anvise svejsere med de fornødne kvalifikationer.
Svejser Bruno Christoffersen har forklaret bl.a., at han og svejser Tommy  

 Petersen blev ansat i ON Constructions i januar 1990. ON Constructions, der  

 ejes af Ole og Steen Nielsen, er hjemmehørende i Luxembourg, men arbejder  

 hovedsagelig i Sverige, hvor vidnet var beskæftiget i marts 1990. Han var  

 aflønnet med fast månedsløn.
På et tidspunkt ringede Hermann Kristensen til  

 vidnet for at få ham og Tommy Petersen til Danmark, fordi Kristensen vidste,  

 at de kunne lave svejsearbejde, der opfyldte kvalitetskravet.
Vidnet henviste  

 Kristensen til at kontakte ON Constructions og få en aftale i stand med dette  

 firma, da de jo ikke uden videre kunne forlade arbejdet i Sverige.
Vidnet  

 arbejder nu som selvstændig.
 Svejser Tommy Petersen har forklaret bl.a., at han etablerede sig som  

 selvstændig allerede den 1. januar 1990. Han har da også sendt faktura til ON  

 Constructions for det arbejde, han udførte for dem i Sverige.
6. Til støtte for påstanden har klagerne anført, at den indklagede  

 virksomhed har gjort sig skyldig i overenskomstbrud ved at opdele  

 rørentreprisen som sket.
I almindelighed er det vel ikke i strid med nogen  

 arbejdsretlig regel at give en del af et arbejde, som er overenskomstdækket,  

 i entreprise til andre, forudsat der er tale om et reelt entrepriseforhold,  

 som ikke er etableret i omgåelseshensigt.
Men her er forholdet et andet på  

 grund af den udtrykkelige bestemmelse i Rørprislistens afsnit 01, punkt 05,  

 der indgår som bestanddel af parternes overenskomstforhold.
Efter denne  

 bestemmelse er arbejdsgiverne afskåret fra at benytte underentreprenører,  

 medmindre der før eller under arbejdets gang indgås aftale med svendene om  

 deling af arbejdet.
En væsentlig del af fortjenesten ved akkorden opnås på  

 den del af arbejdet, som består i nedlægning af rørene i jorden.
Det betyder  

 derfor en væsentlig forringelse af akkordfortjenesten, når dette arbejde som  

 her er udtaget af rørentreprisen efter ønske fra virksomheden og overladt til  

 udførelse af jordentreprenøren.
Uden aftale herom med svendene kan man kun  

 fravige Rørprislistens bestemmelse i den situation, hvor det er udbyderen -  

 det være sig bygherren eller hovedentreprenøren - som har begrænset omfanget  

 af det arbejde, som man ønsker tilbud på.
I alle andre situationer er  

 Rørprislisten en helhed, som ikke kan opdeles ved at give noget af arbejdet i  

 underentreprise til andre, således som det er sket her, dels ved aftalen med  

 jordentreprenøren, dels ved at overlade svejsearbejdet til ON Constructions  

 eller - hvis de pågældende svejsere betragtes som selvstændige - til disse  

 to.
Som et subsidiært anbringende har klagerne anført, at det efter alt  

 foreliggende må lægges til grund, at den indklagede virksomhed har tilsigtet  

 en omgåelse af overenskomsten ved at give dele af arbejdet i entreprise til  

 andre.
Også i så fald har virksomheden gjort sig skyldig i brud på  

 overenskomsten.
Klagerne har endelig anført, at den indklagede virksomhed først reagerede  

 på henvendelsen fra Landsorganisationen i Danmark om afholdelse af  

 fællesmøde, efter at den af Landsorganisationen fastsatte frist herfor var  

 udløbet.
Også dette indebærer et brud på overenskomsten.
7. Den indklagede virksomhed har anført, at Rørprislisten ikke kan være  

 til hinder for, at man af driftsmæssige grunde begrænsede sit tilbud til  

 hovedentreprenøren som sket, og at aftalen med ON Constructions om de to  

 svejseres deltagelse i arbejdet ikke var et forsøg på at omgå overenskomsten.  

 I Rørprislisten er der nok taget højde for den situation, at der er stillet  

 kranhjælp til rådighed for lægning af rørene.
Men dette udelukker ikke, at  

 virksomheden ud fra driftsmæssige hensyn beslutter, hvilke arbejder man vil  

 påtage sig, og hvilke arbejder man vil overlade til andre.
Det bestrides  

 ikke, at Rørprislisten som udgangspunkt er en helhed, men bestemmelsen herom  

 kan ikke afskære en arbejdsgiver fra at begrænse sit tilbud, således som det  

 er sket her, hvor hovedentreprenøren selv ville udføre en del af det arbejde,  

 som henhørte under rørentreprisen.
Som anført af Per Jacobsen: Kollektiv  

 Arbejdsret (4. udg.) s.150, er kollektive overenskomster ikke til hinder for  

 af driftsmæssige grunde at foretage en omlægning af arbejde eller produktion,  

 således at arbejde, som er overenskomstdækket, overføres i entreprise til en  

 anden virksomhed, som ikke er dækket af den pågældende eller anden  

 overenskomst.
Det kan Rørprislisten således heller ikke være til hinder for,  

 en forståelse, som ikke modsiges af den fremlagte opmandskendelse af 1. april  

 1976.
Indklagede har videre anført, at aftalen med ON Constructions om de to  

 svejseres deltagelse i arbejdet som allerede nævnt ikke tilsigtede nogen  

 omgåelse af overenskomsten.
Bevisbyrden herfor påhviler klagerne, som ikke  

 har sandsynliggjort - endsige godtgjort - nogen omgåelseshensigt.
Baggrunden  

 for aftalen var, at virksomheden ønskede kvalificerede svejsere til at udføre  

 arbejdet.
Det var derfor, Hermann Kristensen kontaktede den ene af disse, som  

 han kendte.
Aftalen forfulgte med andre ord ikke et kortsigtet økonomisk mål  

 - tværtimod.
Den havde alene til formål at sikre, at arbejdet blev udført som  

 kvalitetsarbejde.
Indklagede har endelig bestridt at have vægret sig ved at deltage i det  

 begærede fællesmøde.
Man henvendte sig ganske vist først til  

 Landsorganisationen i Danmark dagen efter, at den af organisationen fastsatte  

 8-dages frist var udløbet.
Men dette burde ikke have givet anledning til  

 senere at afvise henvendelsen som sket.
 8. Arbejdsretten skal udtale:
 Efter sin ordlyd og den forståelse heraf, som er lagt til grund i  

 opmandskendelsen af 1. april 1976 og den deri omtalte kendelse af 23. marts  

 1932, må bestemmelsen i Rørprislistens afsnit 01, punkt 05, som udgangspunkt  

 indebære, at de arbejdsydelser, som er prissat i listen, alle må betragtes  

 som bestanddele af den helhed, som Rørprislisten udgør, således at ingen af  

 disse ydelser kan udgå af akkorden uden skriftlig aftale herom med svendene.  

 Efter det af klagerne anførte fraviges dette udgangspunkt imidlertid i de  

 situationer, hvor udbyderen af en rørentreprise har begrænset  

 tilbudsgivningen til kun at omfatte en del af arbejdet, idet der i så fald  

 uden aftale med svendene kan afgives tilbud på det udbudte arbejde, uanset at  

 dette ikke omfatter samtlige arbejdsydelser efter prislisten.
 Denne fravigelse fra udgangspunktet fremgår ikke af bestemmelsen i  

 Rørprislisten og kan heller ikke udledes af opmandskendelsen af 1. april 1976  

 med den deri omtalte kendelse af 23. marts 1932. Fravigelsen må således  

 antages at bero på en af overenskomstparterne accepteret praksis eller  

 kutyme.
 Ud over det af forbundsformand Jørn Oluf Olsen forklarede er der  

 imidlertid ikke forelagt retten oplysninger, der kan belyse det nærmere  

 indhold og rækkevidden af en sådan praksis eller kutyme, ligesom der savnes  

 oplysning om de praktiske muligheder for at kontrollere - og dermed håndhæve  

 - bestemmelsens overholdelse, hvis det afgørende kriterium herfor skal være,  

 på hvis initiativ eller forlangende visse af Rørprislisten omfattede  

 arbejdsydelser er blevet undtaget ved entrepriseaftalens indgåelse.
 Under disse omstændigheder finder Arbejdsretten det overvejende  

 betænkeligt at lægge til grund ikke blot for afgørelsen af denne sag, men -  

 som en konsekvens heraf - også generelt for overenskomstforholdet, at den  

 omhandlede praksis eller kutyme ikke tillige kan omfatte en situation som den  

 foreliggende, i hvilken hoved- og underentreprenør efter forhandling forud  

 for tilbudsgivningen er enedes om at lade hovedentreprenøren som  

 jordentreprenør udføre visse dele af rørentreprisen under benyttelse af det  

 materiel, som findes på pladsen til brug for jordarbejdet.
 På det foreliggende grundlag kan det derfor ikke med fornøden sikkerhed  

 fastslås, at den indklagede virksomhed har gjort sig skyldig i  

 overenskomstbrud ved at undtage dele af rørentreprisen i tilbudet af 23.  

 marts 1990. Da der heller ikke er grundlag for at fastslå, at virksomheden  

 med det tagne forbehold har tilsigtet en omgåelse af overenskomsten, vil  

 virksomheden for så vidt være at frifinde.
Ved aftalen med ON Constructions fik virksomheden stillet to svejsere til  

 rådighed for udførelse af svejsearbejde i forbindelse med rørentreprisen.  

 Betalingen herfor skulle ske til ON Constructions, til hvem en del af  

 entreprisen således må anses for afgivet, uden at der var indgået aftale med  

 de svende, som i øvrigt skulle deltage i udførelsen af entreprisen, om en  

 deling af arbejdet.
Den indklagede virksomhed findes herved at have gjort sig  

 skyldig i brud på Rørprislistens afsnit 01, punkt 05.
Efter det hændelsesforløb, som parterne er enige om at lægge til grund for  

 afgørelsen af, om virksomheden har gjort sig skyldig i brud på overenskomsten  

 ved at vægre sig ved at deltage i det begærede fællesmøde, finder  

 Arbejdsretten, at virksomheden vel burde have overholdt den fastsatte frist  

 for at reagere på henvendelsen fra Landsorganisationen i Danmark, men at  

 fristoverskridelsen ikke kan tages som udtryk for, at man vægrede sig ved at  

 deltage i et fællesmøde.
Den indklagede virksomhed vil derfor være at  

 frifinde også for så vidt angår dette punkt.
 Den af virksomheden forskyldte bod for det begåede overenskomstbrud ved  

 den med ON Constructions indgåede aftale findes at kunne fastsættes til  

 15.000 kr.
 T h i k e n d e s f o r r e t :
 Den indklagede virksomhed, HK Rør Teknik ApS, skal overholde gældende  

 overenskomst.
 For brud på overenskomsten ved den med ON Constructions indgåede aftale  

 skal den indklagede virksomhed betale en bod på 15.000 kr. til Blik- og  

 Rørarbejderforbundet i Danmark.
 I øvrigt frifindes virksomheden.
 I sagsomkostninger til Arbejdsretten skal den indklagede virksomhed betale  

 2.000 kr.
 (* 1) Henvisninger: Per Jacobsen s.147, s.150, Rise Faglig Voldgift s.362,  

 K. 10.442 (A 1985, s.134).
