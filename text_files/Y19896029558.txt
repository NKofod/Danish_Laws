 Naturgasselskabs krav om depositum/bankgaranti ved gasleverencer burde  

 være konkret begrundet i hvert enkelt tilfælde, og kravet måtte være  

 relateret til en faktisk økonomisk risiko for selskabet.
 Endvidere burde tidspunkt for afgivelse af depositum/garanti fremgå af  

 gaskontrakten.
2.2.1.1. Depositum/bankgaranti for betaling for gasleverance En forbruger underskrev aftale med et naturgasselskab om indlæggelse af  

 naturgas.
Efter aftalens indgåelse, men før tilslutning, krævede naturgasselskabet en bankgaranti/depositum på 2.000 kr.
Dette  

 fremgik ikke af gaskontrakten.
Selskabet oplyste, at depositumet skulle tjene  

 som en sikkerhed for den efterfølgende gasleverance.
Depositum eller  

 bankgaranti blev krævet af de forbrugere, der var registreret i diverse  

 kreditoplysningsbureauer.
Det udtaltes, at det ville være bedre i overensstemmelse med god  

 markedsføringsskik, hvis det fremgik af gaskontrakten, hvornår man krævede  

 depositum eller bankgaranti, størrelsen heraf, samt hvor længe depositum  

 eller bankgaranti skulle indestå.
Med henblik på en afgørelse af, om  

 naturgasselskabet overhovedet var berettiget til at kræve et depositum eller  

 bankgaranti, oversendte Forbrugerstyrelsen sagen til Gasprisudvalget.
Gasprisudvalget har ved skrivelse af 26. januar 1990 oplyst, at udvalget  

 ikke umiddelbart finder, at et krav om depositum for efterfølgende  

 gasleverancer kan anses for rimeligt alene med henvisning til en registrering  

 i diverse kreditoplysningsbureauer.
Dette indicerer ikke klagerens manglende  

 vilje eller evne til at overholde sin økonomiske forpligtelse over for  

 selskabet.
Et krav om depositum må konkret afgøres i hvert enkelt tilfælde,  

 og kravet må være relateret til en faktisk økonomisk risiko for selskabet.  

 (J.nr.
FO 89-1642-28) (*1) Offentliggjort i Forbrugerstyrelsens juridiske årbog 1990, s. 19-20.
