Forsvarskommandobestemmelse nr.
M.604-1 autoriseres herved til brug i forsvaret.
Bestemmelsen indsættes i samlebind sammen med Forsvarets  

 Indkøbsbestemmelser og Forsvarets Salgsbestemmelser for Kasseret Materiel,  

 jf.
FKOBST Ø.604-2 og Ø.605-1.
EB T.K.SØRENSEN generalmajor Chef for Materielstaben Fordeling: Jf. fordelingsliste.
INDHOLDSFORTEGNELSE Autorisationsskrivelse FORDELINGSLISTE Myndighed 1. Fordeles og forvaltes af HRFV (450) 2. Fordeles og forvaltes af SMK PUBSEK (100) 3. Fordeles og forvaltes af FMK PUBSEK (100) 4. Fordeles og forvaltes af FKO PUBSAM (35) (intern fordeling) OVERORDNEDE GENERELLE PRINCIPPER FOR FORSVARETS ANSKAFFELSESVIRKSOMHED Ref.:
a.
FKOBST Ø.604-2 Forsvarets Indkøbsbestemmelser.
b.
FKOBST Ø.605-1 Forsvarets salgsbestemmelser for kasseret materiel.
c.
FKOBST M.607-3 Logistik.
d.
FKOBST M.231-1 Bestemmelser for materielkommandoerne og Forsvarets Materielintendantur.
FORMÅL 1. Formålet med nærværende FKOBST er at fastsætte  

 grundlaget for etablering af hensigtsmæssige forretningsgange i forbindelse  

 med forsvarets anskaffelser af materiel og tjenesteydelser.
Bestemmelserne  

 skal være vejledende ved definition af opgaver og fastlæggelse af  

 kommissorier for projektgrupper m.v. i forbindelse med forsvarets  

 anskaffelser.
ANSVAR 2. Enhver chef er indenfor sit ansvarsområde ansvarlig  

 overfor sin foresatte myndighed for en optimal udnyttelse af de ressourcer,  

 som er stillet til rådighed for anskaffelser.
Udnyttelsen af forsvarets  

 ressourcer skal være i overensstemmelse med ovennævnte referencer og  

 nærværende FKOBST.
PRINCIPIELLE RETNINGSLINIER 3. Følgende principielle retningslinier er gældende  

 for forsvarets anskaffelser, idet der i de enkelte faser er medtaget de  

 aktiviteter, som er omfattet af den anskaffende myndigheds ansvar i  

 forbindelse med anskaffelsers gennemførelse.
 Af praktiske grunde er bestemmelsen udformet med henblik på anskaffelsen  

 af materiel, men retningslinierne gælder analogt for anskaffelse af  

 tjenesteydelser (teknisk udviklingsarbejde og konsulentydelser, reparation,  

 håndværkerentrepriser, transport, rejsebureauydelser, rengøring, catering  

 m.v.).
 Bestemmelsen gælder således anskaffelser af såvel leverandørydelser som  

 entreprenørydelser, og beskrivelsen af faserne for materiel kan direkte  

 overføres til beskrivelsen af de tilsvarende faser for tjenesteydelser.
De nedenfor anførte faser beskriver principperne for en  

 materielanskaffelses forløb fra materielbehovet opstår til materiellet  

 afhændes.
Principielt skal alle de i fasebeskrivelserne nævnte forhold  

 overvejes i forbindelse med en anskaffelsesforretning.
BEHOVSANALYSEFASEN 4. a.
Formål.
Behovsanalysefasen er en i tid meget udstrakt periode, i hvilken såvel  

 materiel som evt. opgjorte materielmangler vurderes i forhold til opgaverne  

 for forsvaret med henblik på beslutning om anskaffelse, modifikation og/eller  

 kassation af materiel.
De nævnte beslutninger vil finde sted på baggrund af  

 ydre trusler eller på baggrund af udviklingen i forsvarets organisation,  

 personel og økonomi.
 Materielanskaffelser kan opdeles i områderne anskaffelse af materiel til  

 nye opgaver, erstatningsanskaffelse/modifikation og beholdningssupplering.
b.
Materiel eller modifikation heraf til nye opgaver.
 Behovet udspringer ofte af ændringer i trusselsbilledet og/eller af ønsket  

 om organisatoriske ændringer i forsvaret.
 Behovet analyseres indledningsvis i f.eks. studiegrupper, der efter  

 direktiv udvikler en delkoncept, der bl.a. skal indeholde tekniske  

 løsningsmuligheder inden for foreløbige økonomiske rammer.
 Hertil bidrager den anskaffende myndighed, der løbende holder sig  

 orienteret om markedet, de teknologiske muligheder og prisdannelser.
 Ved indpasning i Materielanskaffelsesplanen (MAP) sikres tidsmæssig  

 sammenhæng med eksisterende leveringsmuligheder, eksempelvis med  

 NATO-finansierede anlægsarbejder, eller med projekter med partnere i  

 multinationale projekter.
 Udarbejdelsen af Grundlæggende Militære Krav (GMK) forudsætter bl.a.  

 bidrag fra relevante myndigheder med hensyn til materiellets ydeevne, og fra  

 den anskaffende myndighed med hensyn til logistiske og tekniske krav,  

 dikteret af danske myndighedskrav og internationale aftaler, som f.eks.  

 ratificerede STANAGs (Standardization Agreements). Såfremt det ønskede  

 materiel ikke er færdigudviklet, kan udviklingsarbejde iværksættes som en  

 separat anskaffelsessag.
c.
Erstatningsanskaffelse.
 Manglende opfyldelse af krav, stigende fejlrate eller stigende  

 driftsomkostninger er normalt en impuls til den anskaffende myndighed om at  

 bringe erstatningsanskaffelse, modifikation eller levetidsforlængelse af  

 eksisterende materiel i forslag, enten over eget driftsbudget eller over  

 investeringsbudgettet.
Den anskaffende myndighed må hver gang undersøge, om brugerbehov og -krav  

 har ændret sig siden sidste anskaffelse.
I så fald gælder bemærkningerne om  

 generering af GMK.
d.
Supplering af beholdninger.
 Supplering af beholdninger er en rutinefunktion, der sker i takt med det  

 forventede forbrug til driftsformål, eller til erstatning for tabtgået  

 materiel.
 Forøget træk kan enten skyldes nedslidning eller være en funktion af  

 opnormering eller øget aktivitet.
 Under alle omstændigheder vurderes tilgængelighed, kvalitet og pris  

 løbende.
KRAVSPECIFIKATIONSFASEN 5. a.
Formål Gennem fastlæggelse af operationelle krav til materiellet (for betydende  

 anskaffelser i form af GMK) at danne grundlag for anskaffelse af materiel til  

 forsvaret.
b.
Beskrivelse.
 Summen af operationelle krav udarbejdes på baggrund af værnsvise  

 delkoncepter m.m. under medvirken af relevante skoler, myndigheder m.fl.,  

 herunder den anskaffende myndighed.
 Kravene omfatter brugs- og funktionsmæssige forhold, der af teknologiske  

 og/eller økonomiske årsager inddeles i ubetingede, betingede og ønskelige  

 krav.
 Kravene kan nedbrydes hierarkisk til mindre og mindre delfunktioner, der  

 herefter prioriteres indbyrdes for at angive den enkelte delfunktions  

 betydning i den samlede anskaffelse.
FKO anvender kravspecifikationer i forbindelse med materielplanlægningen  

 og iværksættelse af markedsundersøgelser.
Den anskaffende myndighed anvender  

 derimod specifikationer i forbindelse med udarbejdelse af krav.
c.
Indhold.
 De operative krav kan opdeles i hovedområder og disses væsentligste  

 delelementer således:
 Generelt.
 - Motivering for udskiftning. (Ændringer i ydre og indre forhold).
 - Almindelig karakteristik.
 Konceptmæssige forhold.
 - Taktiske forhold.
 - Organisation.
 - Logistik.
 - Personel.
 - Uddannelse.
 Funktionsmæssige forhold.
 - Anvendelse og ydeevne.
 - Logistik.
 - Personel.
 - Uddannelse.
Kravspecifikationer er udtryk for brugerkrav.
Supplerende tekniske  

 specifikationer, nødvendige for markedsundersøgelse, kan udarbejdes, men vil  

 normalt først blive opstillet ved udarbejdelse af udbudsmateriale.
 Operationelle krav skal redegøre for eksisterende bindinger/krav/aftaler,  

 herunder ratificerede STANAGs.
MARKEDSUNDERSØGELSEFASEN Forsvaret har tidligere benyttet betegnelserne »indledende« og  

 »egentlige« markedsundersøgelder.
I nærværende FKOBST omfatter  

 »Markedsundersøgelsesfasen« de aktiviteter, der tidligere  

 betegnedes som den »indledende« markedsundersøgelse.
Aktiviteterne  

 i den »egentlige« markedsundersøgelse er i nærværende bestemmelse  

 indeholdt i »Udbudsfasen« og i  

 »Tilbuds-/vurderingefasen«.
 I markedsundersøgelsesfasen vurderes systemløsninger og dertil hørende  

 leveringsmuligheder.
 Den omfatter undersøgelse af markedets muligheder for at opfylde de behov,  

 der er specificeret i kravspecifikationsfasen.
Formålet med markedsundersøgelsen er således at skaffe teknisk, økonomisk  

 og merkantilt kendskab til de forsyningskilder (potentielle leverandører),  

 der kan dække forsvarets behov.
Undersøgelsen bør afgrænses til et i forhold  

 til materiellets anskaffelsesværdi rimeligt antal alternative  

 leverandørmuligheder.
 De faktorer, der skal undersøges er bl.a.:
 - Konkurrerende teknologiers muligheder og begrænsninger.
 - Potentielle leverandører og disses tekniske og økonomiske kapacitet.
 - Kvalitetsvurderinger af materiellet.
 - Forventet leveringstid og prisniveau.
 - Opnåelige/ønskelige betalingsvilkår (samt sikkerhedsstillelse).
 - Mulighed for medproduktion/kompensation.
 - Standardiseringshensyn og -muligheder, herunder bl.a. materiellets  

 lighed med allerede eksisterende forsvarsmateriel.
 - Geografiske forhold, herunder bl.a. transportafstande, transporttider og  

 transportmuligheder til leverandørerne.
 - Erfaringer fra andre brugere af materiellet.
 - Særlige forhold ved køb i udlandet, herunder bl.a. sprogmæssige  

 kommunikationsproblemer, såvel mundtligt som skriftligt  

 (dokumentationsmaterialer, f.eks. vedligeholdelsesforskrifter). Andre  

 kommunikationsvanskeligheder på grund af forskellige handelssædvaner,  

 lovgivning og forskellig kultur.
Afhængig af materiellets kompleksitet og anskaffelsens økonomiske omfang  

 foretages markedsundersøgelsen som en skrivebordsanalyse, baseret på  

 statistikker, tidsskrifter, ambassadeoplysninger, tilbud og brochurer -  

 og/eller som en ekstern analyse, baseret på personlige henvendelser til firmaer, besøg på messer m.v.
 De data, der er fremskaffet under denne fase, danner for  

 investeringsanskaffelser sammen med oplysningerne fra behovsanalysen og  

 kravspecifikationerne grundlag for valg af systemløsning samt fastlæggelse af  

 den økonomiske ramme.
 Vurderingerne omfatter også levetidsomkostninger, herunder  

 personelomkostninger for udstyret.
UDBUDSSPECIFIKATIONSFASEN 7. Formålet med udbudsspecifikationsfasen er at  

 behandle indsamlede data fra de foregående faser og eventuelt fra drift af  

 tilsvarende udstyr og anvende disse data som grundlag for udarbejdelse af en  

 udbudsspecifikation.
 Med basis i kravspecifikationerne foretages en detaljeret beskrivelse af  

 krav til købsobjektets operative ydeevne.
Der udarbejdes en tilsvarende teknisk specifikation, der fastlægger  

 konstruktionsmæssige krav og tekniske parametre, som er nødvendig for at  

 definere materiellet og dets relationer til andre systemer.
Kravlisten  

 omfatter herefter - operativ ydeevne - teknisk specifikation - tekniske/operative afprøvninger - kvalitetskontrolsystem - installationsforskrifter - dokumentation - træning af personel - herunder leverandørens kursustilbud - vedligeholdelsesforskrifter - brugervejledninger - kodificering - træningsudstyr - værkstedsudstyr, værktøj - reservedele.
UDBUDSFASEN 8. Formålet med udbud er ved konkurrerende tilbud at  

 fremskaffe det bedst mulige grundlag for ordrens placering såvel i henseende  

 til ydeevne, teknik, økonomi, leveringstider som øvrige købsvilkår.
 Der skal spørges et i forhold til købets økonomiske omfang og  

 leveringsmuligheder passende antal leverandører.
 Leverandørkredsen må ikke ubegrundet begrænses.
 Ved udvælgelse af potentielle leverandører skal størst muligt hensyn tages  

 til dansk industri.
 Udbudsfasen indledes med tilvejebringelse af det for udbudet nødvendige  

 grundlag, der bl.a. omhandler følgende forhold:
 - Udbudsspecifikationer - generelt som beskrevet i pkt. 7 ovenfor.
- Merkantile krav - herunder - leveringspriser, omfattende bl.a. priserne for selve materiellet,  

 transportomkostninger, dokumentation, uddannelse,  

 vedligeholdelsesomkostninger og vedligeholdelsesmuligheder, tilstedeværelsen  

 af officielle statistikker m.v.
- leveringstider - ved større leverancer i form af milepæle, der angiver  

 leveringstidspunkt for delleverancer og for den endelige leverance.
Endvidere  

 leveringstiden for efterfølgende leverancer af reservedele og komponenter -  

 samt tidsforbruget ved senere hovedeftersyn.
 Udbudsmaterialet bør - i overensstemmelse med kravspecifikationen - angive  

 en prioritering af de operative krav, samt foreskrive en struktur for  

 tilbuddets opbygning, der gør det muligt i vurderingsfasen, dels at vurdere  

 det enkelte tilbuds målopfyldelse, dels at foretage sammenlignende  

 vurderinger mellem flere tilbud.
 Ved udbud af kendte købsobjekter (genforsyning) anvendes normalt tekniske  

 specifikationer.
 Udbud skal iværksættes i så god tid forud for købet, at der gives  

 leverandørerne rimelig tid til at afgive tilbud, samt at der gives fornøden  

 tid til at vurdere tilbuddene og formulere ordren.
 I udbudsperioden bør der gives leverandørkredsen mulighed for at få  

 besvaret spørgsmål med henblik på forståelsen af udbudets indhold.
 Det skal af udbuddet fremgå, om der er mulighed for afgivelse af  

 alternative tilbud, hvorved forstås tilbud, der afviger fra en med udbudet  

 given specifikation eller et eksempelvis angivet fabrikat.
 Udbudsfasen afsluttes med åbning af tilbuddene.
TILBUDS-/VURDERINGSFASEN 9. Formålet med denne fase er på basis af de indkomne  

 svar på udbuddet at finde frem til det/de bedste egnede konditionssvarende  

 tilbud eller alternative tilbud.
a.
Teknisk/operativt/økonomisk.
 Der foretages indledningsvis en sondring mellem  

 konditionssvarende/ikke-konditionssvarende tilbud.
 Foreskriver udbuddet en adgang til at fremkomme med alternative tilbud,  

 underkastes disse ligeledes en teknisk/operative/økonomiske vurdering med  

 henblik på at gøre alle indkomne tilbud sammenlignelige.
Er udbuddet foretaget efter »Design to Cost« princippet,  

 vurderes de indkomne tilbud teknisk med henblik på at sammenligne, afveje og  

 om muligt værdiansætte de hævdede fordele. (Ved udbud efter »Design to  

 Cost« forstås udbud ud fra en given beløbsramme, inden for hvilken køber  

 ønsker flest mulige krav imødekommet, vægtet efter betydning). Ved udbud af  

 komplekse systemer vil strukturen af tilbudet samt en indbyrdes prioritering  

 af de stillede krav normalt være beskrevet.
Vurderingen foretages efter en  

 fastlagt metode, der tager objektive hensyn i totalvurderingen.
Metoden vil  

 oftest være baseret på en hierarkisk struktur, efter hvilken et system kan  

 neddeles i undersystemer, der atter kan neddeles i underliggende niveauer af  

 undersystemer.
Vurdering af sådanne systemer gennemføres normalt under  

 medvirken af brugerrepræsentanter.
b.
Logistisk.
Tilbuddende underkastes en logistisk vurdering (vedligeholdelse, personel,  

 uddannelse m.v.) med henblik på driftsfaseforhold og levetidsomkostninger.  

 Herunder vurderes om eventuelle krav til levering, kodificering etc. er  

 tilgodeset.
Er der ikke fremsat specielle krav, afvejes tilbuddenes indbyrdes  

 logistiske fordele og ulemper.
c.
Merkantilt.
 Tilbuddene vurderes merkantilt på basis af ordrens økonomiske omfang samt  

 prismæssige, leveringstidsmæssige og handelsmæssige/erhvervsretlige aspekter.  

 Blandt disse kan være pristyper og reguleringsforhold, betalingsvilkår,  

 valutariske forhold, garantier, ansvarsafgrænsninger, leveringsvilkår og  

 sælgers forbehold.
d.
Forhandlinger.
De færreste tilbud belyser ovennævnte forhold tilstrækkeligt udførligt.  

 Blandt andet derfor indgår der i tilbudsvurderingsfasen forhandlinger med et  

 antal tilbudsgivere.
I forhandlingerne søges tilbuddene på enhver måde  

 forbedret, og man sigter mod en indkredsning af de potentielle  

 leverandørmuligheder gennem evaluering af de bedste egnede tilbud.
De  

 udvalgte leverandører indgår herefter i Kortlisten for det videre arbejde.
De  

 endelige forhandlinger gennemføres dog først under ordreafgivelsesfasen.  

 Forinden kandidat(er) vælges, skal den anskaffende myndighed have foretaget  

 en vurdering af dennes/disses egnethed for opgaven (kapacitet, kapabilitet,  

 organisations- og kvalitetsstyringsforhold).
 For investeringsanskaffelser leder denne fase frem til den anskaffende  

 myndigheds indstilling.
ORDREAFGIVELSESFASEN 10. Formålet med ordreafgivelsesfasen er ved  

 afgivelsen af ordren til valgt leverandør - at fastsætte ordrens omfang og specifikationer og - at klarlægge det juridiske grundlag for købers og sælgers rettigheder og  

 forpligtelser.
Ved anskaffelse af større komplekse systemer, udbudt ved  

 kravspecifikationer, vil det normalt være påkrævet at gennemføre en  

 »systemdefinition« forinden ordreafgivelse.
En sådan  

 »systemdefinition« gennemføres af konkurrencehensyn normalt med  

 flere firmaer.
 Mere specifikt omfatter ordrefasen bl.a. følgende forhold:
- I fornødent omfang optages forhandlinger med leverandøren om tekniske,  

 økonomiske, forsyningsmæssige og merkantile forhold ved tilbuddet med henblik  

 på endelig definition og identifikation af købsobjektet, herunder  

 fastlæggelse af købets omfang (købsmængder og disses specifikationer) og  

 følgeanskaffelser, såsom - uddannelse - dokumentation - vedligeholdelsesudstyr - reservedele.
 - Stillingtagen til en eventuel option.
 - Fastlæggelse af krav til efterfølgende service, herunder bl.a.  

 leverandørens pligt til senere levering af komponenter og reservedele,  

 vedligeholdelseseftersyn, opfølgende uddannelse og andre kurser.
- Prissætning af ovenstående.
Hvor prissætning ikke er mulig bør der  

 træffes bedst mulige aftaler om prisernes senere dokumentation.
 - Definition af projektstyringsværktøjer og -organisation.
 - Definition af eventuelt ansvar for materiellets rette funktion  

 (systemansvaret), herunder definition af krav til afprøvningsprocedurer.
 - Aftaler om eventuelle statusmøder, købers deltagelse samt fastlæggelse  

 af mødernes besluttende kompetence i forhold til ordren.
 - Specifikation af eventuelle køberleverancer, herunder fastlæggelse af  

 leveringsterminer herfor.
 - Endelig forhandling af anskaffelsesspecifikke betingelser udover  

 ovennævnte samt endelig ordreudformning.
 - Fastlæggelse af kvalitetssikringsniveauer og kriterier for  

 godkendelse/afvisning af købsobjekter (procedurer, AQL-værdier etc.).
 - Købsordre udarbejdes og verificeres teknisk, økonomisk,  

 forsyningsmæssigt og merkantilt før endelig accept afgives til leverandøren.
 - Sikring af tilstedeværelse af den nødvendige bevilling før  

 ordreindgåelse.
ORDREAFVIKLINGSFASEN 11. Ordreafviklingsfasen indeholder de aktiviteter,  

 der stiler mod dels en hensigtsmæssig udnyttelse af kontrakten dels den  

 optimale indfasning i forsvaret af det anskaffede materiel.
 Ordreafviklingsfasen indledes efter ordreunderskrivelse og løber indtil  

 alle aftalemæssige forhold er afsluttet.
 Aktiviteterne kan omfatte:
a.
Ordrerelaterede forhold:
 - Ordreopfølgningsmøder med leverandør/underleverandør.
 - Ordreændringer, herunder supplerende tekniske specifikationer  

 (reservedele, testudstyr o.s.v.).
 - Udførelse af teknisk modtagekontrol hos leverandør.
 - Udførelse af miljøprøver.
 - Udførelse af pålidelighedsprøver.
 - Accept/kassation af materiellet hos leverandør.
 - Opfølgning af aftaler med leverandør (kodificering, garanti, service,  

 kurser, optioner).
 - Kontrol af leveringstider og af overholdelse af den i kontrakten  

 fastlagte tidsplan.
 - Kontrol af modtaget mængde og identitet i forhold til kontrakt.
 - Undersøgelse for evt. transportskader, erstatningsansvarsplacering.
 - Kontrol af faktura mod ordre.
 - Godkendelse af faktura.
 - Betaling inden for den givne termin.
 - Systemkontrol (installeret ydeevne, tilpasning til andre systemer  

 o.s.v.).
 - Etablering af system for service i garantiperiode (reklamationer).
 - Overvågning/opfølgning af fejl i garantiperiode (evt. en operativ  

 pålideligshedsprøve med henblik på evt. modifikation).
 - Registrere reservedelsforbrug i garantiperiode af hensyn til eventuel  

 justering af beholdninger.
b.
Indfasningsaktiviteter:
 - Interne projektgruppemøder.
 - Projektstyregruppemøder.
 - Koordinationsmøder med andre myndigheder.
 - Godkendelse af operative/tekniske ændringer/interfacespecifikationer.
 - Planlægning af operative/tekniske kurser.
 - Fastlæggelse af installationsinformation.
 - Fastlæggelse af forsyningsinformation.
 - Fastlæggelse af vedligeholdelsespolitik.
 - Fastlæggelse af reservedelsbeholdning.
 - Fastlæggelse af testudstyr til brugere og værksteder.
 - Budgetjusteringer (beløbsændringer og fordelingsændringer over  

 finansår).
 - Eventuel revision af »acceptance test procedures«.
 - Introduktion af materiellet i MILLAG.
 - Fordeling af reservedele, testudstyr og dokumentation i henhold til  

 normering.
 - Planlægning af installation af materiellet til operativt brug, i skoler  

 og på værksteder.
 - Gennemførelse af installationerne i henhold til den givne prioritering.
 - Funktionskontrol og afprøvning af installationerne.
 - Aflevering til operativ drift.
 - Levering af installationsdokumentation.
 - Etablering af vedligeholdelsesforskrifter for brugere og værksteder.
 - Etablering/levering af brugerforskrifter (operation).
 - Uddannelse af teknisk vedligeholdelsespersonel ved enheder og  

 værksteder.
 - Overdragelse af materiellet til vedligeholdelsestjenesten.
DRIFTSFASEN 12. Driftsfasen indledes, når materiellet overgår til  

 operativ anvendelse.
 For at opnå optimal udnyttelse af de til rådighed stillede ressourcer må  

 materiellet i hele levetiden sikres funktionsduelighed gennem opretholdelse  

 af den nødvendige logistik, herunder bl.a. lagre, værksteder og  

 dokumentation.
 Driftsforstyrrelser eller stigende driftsudgifter skal udløse overvejelser  

 om forbedring (modifikation) eller udskiftning af materiellet  

 (behovsanalyse).
 Evt. automatiske genanskaffelsesprocedurer må indrettes til at markere  

 sådanne afvigelser fra normalbilledet.
Et modifikationsprogram kan have følgende formål - at øge materiellets pålidelighed, - at reducere materiellets driftsomkostninger, - at øge materiellets ydeevne, - at forlænge materiellets levetid.
Ved opfyldelse af et af disse mål imødekommes ofte flere på grund af nyere  

 teknologi.
Den optimale løsning kræver derfor en grundig analyse omfattende - revurdering af behov, - markedets muligheder, - evt. udvikling og forsøg.
 Uanset om valget bliver en modifikation eller nyt materiel, vil  

 anskaffelsen i princippet gennemløbe alle hidtil nævnte faser.
 Normalt kræves der indgået supplerende købsordre eller kontrakter med  

 samme eller nye leverandører.
I tilfælde, hvor samme type materiel er anskaffet af flere NATO-lande, bør  

 mulighederne for fælles reservedelsanskaffelse, eftersynsprogrammer og  

 eventuelle modifikationsprogrammer vurderes, idet fællesskabet ofte medfører  

 logistiske fordele.
Sådanne internationale aftaler adskiller sig  

 proceduremæssigt ikke fra nationale anskaffelser.
De enkelte faser kan  

 udføres af et NATO-agentur, der styres af medlemslandene.
De tekniske,  

 økonomiske og kontraktlige bindinger må fortsat afklares nationalt, før  

 sådanne internationale aftaler bekræftes.
KASSATIONSFASEN 13. a.
I kassationsfasen træffes beslutning om  

 kassation af materiellet.
- at materiellet er forældet og ikke længere opfylder operative behov, - at driftsudgifterne har nået en størrelse, hvor erstatningsanskaffelse  

 er lønsomt, - at organisatoriske eller operative ændringer gør materiellet  

 overflødigt.
- at materiellet er nedslidt/defekt, så reparation ikke er rentabel i  

 forhold til køb, - at beholdningerne er større end forventet forbrug, - at materielsystemet, hvori forsyningsgenstanden indgår, er kasseret.
b.
Når beslutning om udfasning af materiel foreligger, annulleres  

 automatiske anskaffelsesprocedurer for reservedele og andre driftsmidler.
c.
For materielsystemer etableres et særligt udfasningsprogram, der sikrer  

 den nødvendige funktion i restlevetiden med den mest fordelagtige  

 driftsøkonomi.
 Heri bør også indgå overvejelser om brug af materiellet til andet formål,  

 salg af det komplette system eller komponenter heraf til andet NATO-land.  

 Dokumentation for materiellets konfiguration og tilstand bør derfor  

 ajourføres i hele levetiden.
d.
For materiel modtaget under Military Assistance Programme (MAP) og NATO  

 ejet materiel følges særlige afhændelsesprocedurer.
SALGSFASEN 14. I salgsfasen søges opnået de bedst mulige priser  

 for det kasserede materiel, idet der tilstræbes den hurtigst mulige  

 afhændelse af materiellet.
 De dele af materiellet, der fortsat kan anvendes af forsvaret, skal  

 udskilles før salg.
 For større, kostbare materielgenstande opsøges eventuelle liebhavere ved  

 tilbud og annoncering.
 Øvrigt materiel afhændes normalt på offentlig auktion.
DEN PRAKTISKE GENNEMFØRELSE AF ANSKAFFELSESFASERNE 15. a.
For flere af fasernes vedkommende vil der være  

 en betydelig tidsmæssig overlapning.
Ved fastlæggelsen af tidsplanen for  

 anskaffelsesprojektet bør der derfor tages hensyn til, at der sjældent er  

 nogen skarp grænse mellem anskaffelsesfaserne.
b.
For at sikre en tidsmæssig tilfredsstillende afvikling af et  

 anskaffelsesprojekt må den anskaffende myndighed etablere en tidsplan og  

 sikre en passende opfølgning af denne.
Anskaffelsesfaserne kan for investeringsanskaffelser typisk opdeles i en  

 forberedelsesperiode, som omfatter - behovsanalysefasen, - kravsspecifikationsfasen, - markedsanalysefasen, - udbudsspecifikationsfasen, - tilbuds/evalueringsfasen og - udarbejdelse og fremsendelse af indstilling til Finansudvalget, og i en ordreafviklingsperiode, som igangsættes ved modtagelsen af  

 Finansudvalgets bevilling og omfatter - ordreafgivelsesfasen og - ordreafviklingsfasen.
c.
Den anskaffende myndighed skal betids inddrage sin disponible  

 ekspertise på såvel det teknisk/operative som på det merkantile område i  

 anskaffelsesforløbet, således at samordningen af ekspertiser afspejler en  

 logisk ansvarsfordeling.
Der skabes konsekvens og overensstemmelse mellem  

 ansvar og beføjelser indenfor såvel det teknisk/operative som det merkantile  

 område ved bl.a. at udarbejde funktions- og ansvarsbeskrivelser, således at  

 forretningsgangene demonstrerer en professionel og fagligt kompetent adfærd  

 overfor leverandører/tilbudsgivere.
d.
For at undgå uhensigtsmæssige og fejlbehæftede anskaffelser skal  

 udnyttelsen af den mangeartede ekspertviden indenfor forsvaret prioriteres  

 højt, og den eksisterende specialviden bør gives sin naturlige placering og  

 indflydelse på en anskaffelses forløb.
 Den organisatoriske samordning af ekspertiserne skal derfor være afklaret,  

 og ansvaret for ekspertisens afgørelser tilsvarende entydigt placeret, hvor  

 den hører hjemme i organisationen.
e.
De ovenfor anførte fasebeskrivelser viser de aktiviteter, der i  

 hovedsagen udgør den anskaffende myndigheds ansvarsområde i forbindelse med  

 anskaffelser.
I specielt »Behovsanalysefasen« og  

 »Kravspecifikationsfasen« indeholdes dog aktiviteter, der primært  

 er over- eller sideordnede myndigheders ansvarsområde.
En udstrakt grad af  

 koordination mellem flere myndigheder er derfor her påkrævet.
Ansvaret for  

 gennemførelsen af en anskaffelsesforretning pålægges een myndighed, der  

 herefter ved procedurebeskrivelser må medinddrage andre relevante myndigheder  

 (studiegrupper, skoler m.v.). F.eks. kan gennemførelsen af  

 »Behovsanalysefasen« kun føre frem til attraktive anskaffelser i  

 den udstrækning, der er taget hensyn til eksisterende data for teknik og  

 rimelig driftsøkonomi.
