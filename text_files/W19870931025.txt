Et ligningskommissionsmedlem, der er revisor, vedtog en bøde på 5.000  

 kr. for overtrædelse af skattekontrolloven ved at have afgivet urigtig  

 selvangivelse for MM og foretaget vildledende posteringer.
De unddragne  

 skatter udgjorde 13.217 kr.
Valgbarhedsnævnet fandt, at den pågældende var  

 valgbar.
I skrivelse af 21. oktober 1987 har byrådet i henhold til den kommunale  

 valglovs § 34 a, stk. 2, indberettet, at medlem af ligningskommissionen N.
N.  

 den 18. marts 1987 har vedtaget et af Statsskattedirektoratet meddelt  

 bødeforelæg på 5.000 kr. for overtrædelse af skattekontrollovens § 13, stk.  

 2.
Det fremgår af sagen af den pågældende, der er revisor, har udarbejdet en  

 urigtig selvangivelse for indkomståret 1981 for M.
M., idet den pågældende  

 har opgjort M.
M.s indkomst for lavt med i alt 29.644 kr.
Den pågældende har  

 overset en afregning, og der derefter for at få regnskabet til at stemme  

 foretaget vildledende posteringer vedrørende privatkonto, kapitalkonto og  

 gæld på kassekredit.
De herved unddragene skatter udgør 13.217 kr.
 Den pågældende har været medlem af ligningskommissionen siden 1970.
 I denne anledning skal man meddele, at Valgbarhedsnævnet har fundet, at  

 den begående forseelse - uanset de krav der må stilles til personer, der  

 beklæder hverv som medlem af kommunale råd - ikke i almindeligt omdømme kan  

 gøre den pågældende uværdig til at være medlem af kommunale råd, jf. den  

 kommunale valglovs § 2. Pågældende må derfor anses for valgbar.
 (*) I den tidligere lov var bestemmelserne i i § 2 og § 50 a, stk. 2.  

 Skrivelsen er optaget i Ministerialtidende.
