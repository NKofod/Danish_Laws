Kvinde fik fjernet skjoldbruskkirtelen på mistanke om kræft,  

 efterforløbet var kompliceret.
Patientklagenævnet beklagede, at den  

 mikroskopiske diagnose ikke blev overvejet før operationen, at kontrol af  

 patienten ikke blev fortsat på samme afdeling og at egen læge først sent fik  

 udskrivningsbrevet.
5.3.6. Mangelfuld efterbehandling 51-årig kvinde blev indlagt på hospital for en ensidig hård forstørrelse  

 af skjoldbruskirtelen, og skintigrafi viste såkaldt koldt område i lappen.
På  

 mistanke om kræft blev hele skjoldbruskkirtelen fjernet.
Efter operationen  

 blev det nødvendigt at give behandling for at opretholde normale værdier af  

 kalcium i blodet og af stofskiftet.
Mikroskopi viste kronisk betændelse af  

 skjoldbruskkirtelen, (som ikke berettiger til operation). Patienten blev  

 udskrevet til fortsat kontrol af denne behandling hos egen læge, der  

 imidlertid fandt så svingende blodværdier, at patienten blev indlagt på  

 (andet) sygehus, hvor der måtte flere indlæggelser til, før blodværdierne af  

 kalcium blev stabile.
 Patientklagenævnet tilsluttede sig Sundhedsstyrelsens udtalelse, idet  

 nævnet beklagede:
1) at den mikroskopiske diagnose ikke blev overvejet før operationen, 2) at kontrol af patienten ikke blev fortsat på afdelingen, hvor man  

 kendte det opståede problem, da tilstanden ikke var stabil samt 3) at egen læge først fik udskrivningsbrev med de nødvendige oplysninger  

 10 dage efter udskrivelsen (og ikke samtidig med denne).
 Samlet beklagede Patientklagenævnet desuden alvorligt hele  

 hændelsesforløbet, specielt under hensyn til Retslægerådets udtalelse om den  

 pågældende afdelings særlige kvalifikationer.
