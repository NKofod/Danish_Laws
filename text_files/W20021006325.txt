Landsskatteretskendelse af 3. april 2002 vedrørende  

 Grænsehandel As klage skyldes, at told- og skatteregionen har afkrævet ham  

 16.775 kr. i øl-, vin- og emballageafgift samt moms i forbindelse med  

 indførslen af i alt 284 kartoner dåseøl samt 20 kasser vin fra Tyskland, idet  

 den indførte mængde ikke er anset for værende til eget brug.
Det er oplyst, at klageren henholdsvis den 14. september 1999  

 samt den 30. marts 2000 via landegrænsen Tyskland/Danmark har indført et  

 kvantum dåseøl på i alt 284 kartoner øl á 30 stk. samt 20 kasser vin á 6  

 flasker, hvilket blev konstateret ved Told- og Skats kontrol af  

 grænsetrafikken  

 de pågældende dage.
Transporten blev foretaget i en varevogn af mærket Toyota  

 Hiace.
 I forbindelse med kontrollen, har klageren oplyst, at de  

 omhandlede varer var indkøbt af ham, dels til eget forbrug og dels for nogle  

 venner, idet de var 10 venner, der skiftedes til at hente øl m.v. til  

 hinanden.
 Ved den påklagede afgørelse har told- og skatteregionen afkrævet  

 klageren i alt 16.775 kr., der fordeler sig med  

    

  

 8.709 kr. i ølafgift,  

    

  

 592 kr. i  

 vinafgift, 4.119 kr. i emballageafgift samt moms 3.355 kr.
Told- og skatteregionen har som hjemmel for sin afgørelse  

 henvist til, at det af øl- og vinafgiftslovens § 4, stk. 1, fremgår, at der  

 skal betales afgift, når varerne overgår til forbrug her i landet.
Regionen  

 har  

 samtidig henvist til lovens § 6, stk. 1, der foreskriver, at privatpersoner,  

 der fra andre EU-lande får tilført eller erhverver afgiftspligtige varer,  

 skal  

 indgive en anmeldelse til de statslige told- og skattemyndigheder og stille  

 sikkerhed for de skyldige afgifter.
Herudover har regionen henvist til lovens  

 §  

 11, stk. 4, der giver afgiftsfritagelse for varer, som privatpersoner selv  

 indfører til eget brug fra et andet EU-land.
I denne forbindelse har regionen  

 yderligere henvist til EU-Rådets direktiv nr. 92/12 af 25. februar 1992,  

 artikel 8 og 9, der opstiller den vejledende mængde vedrørende øl til eget  

 brug  

 til 110 liter.
Endelig har regionen henvist til lovens § 16, stk. 3, hvoraf  

 fremgår, at den, der modtager varerne, hvoraf der skal betales afgift, skal  

 angive mængden heraf.
 For så vidt angår emballageafgiften har regionen henvist til  

 emballageafgiftslovens § 7a, stk. 2a, stk. 2, 2. pkt., som foreskriver, at  

 den  

 person, som modtager varer, hvoraf der skal betales afgift, straks skal  

 angive  

 mængden af de pågældende varer.
 Endelig har regionen som hjemmel for opkrævning af moms henvist  

 til momslovens § 27, stk. 2, nr. 1, hvoraf det fremgår, at der skal betales  

 moms af punktafgifter i forbindelse med indførslen af varer fra andre  

 EU-lande.
Regionen har som begrundelse for sin afgørelse anført, at  

 indførslen af den omhandlede mængde varer langt overstiger, hvad der kan  

 anses  

 som værende til eget brug.
Regionen har under hensyn til klagerens egen  

 forklaring og med henvisning til den vejledende mængde i EU-Rådets direktiv  

 nr.  

 92/12 af 25. februar 1992, artikel 8 og 9 alene godkendt 110 liter øl til  

 eget  

 brug.
Den resterende mængde øl og vin har regionen anset for at være en  

 erhvervsmæssig indførsel, hvorfor der skal betales afgift af varerne.  

 Regionen  

 har ligeledes henset til, at klageren selv har oplyst, at en del af varerne  

 var  

 til nogle venner og således til andres brug, hvorfor klageren ikke  

 afgiftsfrit  

 kan indføre disse varer, da det er en forudsætning, at varerne er indført til  

 eget brug.
 Klageren har over for Landsskatteretten nedlagt påstand om, at  

 der ikke skal opkræves afgifter af det omhandlede kvantum øl og vin.
Klageren har til støtte for sin påstand bl.a. anført, at den  

 pågældende afgørelse er ugyldig, idet man ikke har givet ham lejlighed til at  

 udtale sig ved et møde, forinden regionen har truffet sin afgørelse.
Klageren  

 har samtidig anført, at han har handlet i overensstemmelse med de  

 oplysninger,  

 som han har modtaget fra et Toldcenter forud for turene til Tyskland.
Her  

 skulle klageren have fået oplyst, at der var intet galt i at gøre, som han  

 gjorde.
Klageren har endvidere ikke kunnet finder oplysninger på internettet,  

 i  

 diverse pjecer fra Told- og Skat, eller på de plakater, der hænger hos  

 samtlige  

 købmænd på den tyske side af grænsen om, at man maks. måtte medtage 110 liter  

 øl mv.
Klageren har herudover anført, at han ikke, da han blev standset  

 ved grænsen, blev oplyst om, at indførslen af denne mængde øl og vin var  

 ulovlig, og at han ville blive pålagt en afgift.
Først senere hen, da man  

 havde  

 gennemført endnu en tur til Tyskland, blev han gjort opmærksom på, at der  

 skulle betales afgift af det omhandlede kvantum øl og vin.
Endelig har klageren til støtte for sin påstand gjort gældende,  

 at der ikke er tale om erhvervsmæssig indførsel med videresalg for øje.  

 Klageren har i denne forbindelse anført, at han har stået for indkøbet på  

 fælles vegne af i alt 10 deltagere, dog ikke med den hensigt at tjene på det,  

 men blot fordi, at man skiftedes til at indkøbe øl og vin for hinanden, alt  

 efter hvem, der nu havde tid til at hente varerne.
Klageren har herudover  

 bemærket, at den del af øllet mv., der tilhørte ham selv, alene var til eget  

 brug og gaver.
 Landsskatteretten skal  

 udtale:
 I henhold til øl- og vinafgiftslovens § 1, stk. 1, og § 3, stk.  

 1, skal der betales afgift af øl og vin her i landet efter de i loven nærmere  

 opregnet satser.
 Afgiftspligtens indtræden følger af lovens § 4, hvoraf bl.a.  

 fremgår, at der skal betales afgift her i landet ved overgang til forbrug,  

 dvs.  

 når varerne forlader en ordning under suspension af afgiften, eller ved  

 modtagelsen, når varer fra andre EU-lande erhverves af virksomheder og  

 personer, der ikke er berettiget til at oplægge varerne uden  

 afgiftsberigtigelse,  

 jf. §§ 5 og 6.
 Efter lovens § 11, stk. 4, ydes afgiftsfritagelse bl.a. af  

 varer, som privatpersoner selv medfører til eget brug fra et andet EU-land, i  

 hvilket de er erhvervet i beskattet stand.
Øl- og vinafgiftsloven (lov nr. 1015 af 19. december 1992 med  

 senere ændringer) gennemfører EU-Rådets direktiv nr. 92/12 af 25. februar  

 1992  

 (cirkulationsdirektivet) med senere ændringer.
Loven skal således  

 administreres  

 i overensstemmelse med cirkulationsdirektivets bestemmelser.
Af cirkulationsdirektivets præambel fremgår, at  

 punktafgiftspligtige varer, som privatpersoner anskaffer til eget brug, og  

 som  

 de selv transporterer, skal beskattes i den medlemsstat, hvor varerne er  

 anskaffet, hvilket er nærmere fastslået i direktivets art. 8. Det fremgår  

 videre  

 af præamblen, at for at kunne fastslå, at de punktafgiftspligtige varer ikke  

 er  

 beregnet til privat brug, men til erhvervsmæssige formål, skal  

 medlemsstaterne  

 tage hensyn til en række kriterier.
Disse kriterier er nærmere opregnet i  

 direktivets art. 9, 2. pkt., hvoraf det bl.a. fremgår, at medlemsstaterne kan  

 opstille vejledende mængder for indførslen af varer beregnet til  

 erhvervsmæssige formål, der for så vidt angår øl ikke må være mindre end 110  

 liter, og for så vidt angå vin ikke må være mindre end 90 liter.
 Landsskatteretten bemærker indledningsvis, at klageren ikke på  

 tilstrækkelig vis har kunne dokumentere, at han rent faktisk har anmodet om  

 et  

 møde med regionen, som beskrevet i regionens skrivelse af 16. oktober 2000,  

 forinden denne traf sin afgørelse i sagen, hvorfor den påklagede afgørelse  

 ikke  

 findes at være ugyldig.
 Landsskatteretten lægger efter det oplyste til grund, at det  

 omhandlede kvantum øl og vin er indkøbt i et andet EU-land, Tyskland og  

 herefter indført af klageren til Danmark via den dansk/tyske grænse.
 Efter de foreliggende oplysninger, finder Landsskatteretten, at  

 de omhandlede varer ikke kun har været indbragt her i landet til klageren  

 selv,  

 men også til 9 andre personer.
Landsskatteretten finder herefter, at indførslen af de i sagen  

 omhandlede mængder øl ikke kan anses for omfattet af  

 afgiftsfritagelsesbestemmelsen i øl- og vinafgiftslovens § 11, stk. 4. Der er  

 herved henset til, at bestemmelsen ikke kan anvendes i en situation som den  

 foreliggende, hvor klageren til dels på vegne af andre personer indfører  

 varer  

 til de andres selvstændige brug.
Endvidere kan det indførte kvantum øl ikke  

 antages at være bestemt til privat brug, idet mængden ligger væsentligt over,  

 hvad der med rimelighed kan forventes anvendt i en normal husholdning, jf.  

 cirkulationsdirektivets art. 9, 2. pkt., hvor den vejledende mængde for øl er  

 sat til 110 liter.
 Landsskatteretten finder således, at alene 333 stk. øldåser á 33  

 cl., svarende til 110 liter for indførslen i 1999 samt en tilsvarende mængde  

 for indførslen i 2000 må anses for at have været bestemt til klagerens eget  

 brug, mens de resterende i alt 7.854 dåser øl ikke kan henføres til  

 bestemmelsen i øl- og vinafgiftslovens § 11, stk. 4, men er afgiftspligtige  

 efter lovens § 1, stk. 1, og § 4.
 For så vidt angår den indførte mængde vin finder  

 Landsskatteretten, at der ikke skal opkræves vinafgift af disse varer, under  

 hensyn til de foreliggende oplysninger samt den omstændighed, at den indførte  

 mængde vin ligger under den vejledende mængde på 90 liter, jf.  

 cirkulationsdirektivets art. 9, 2. pkt.
 Landsskatteretten finder ligeledes under hensyn til, at den  

 opkrævede emballageafgift for 1999 og 2000 hver for sig ligger under  

 bagatelgrænsen på 2.500 kr., jf. emballageafgiftslovens § 7a, stk. 4, at  

 emballageafgiften ikke skal opkræves, idet der ikke foreligger nærmere  

 dokumentation for, at klageren skulle have modtaget flere afgiftspligtige  

 varer  

 i løbet af årene 1999 og 2000, hvoraf der er opkrævet emballageafgift.
For så vidt angår spørgsmålet om der for den omhandlede  

 punktafgiftspligtige mængde øl tillige er indtrådt momspligt, finder  

 Landsskatteretten, at klageren efter det foreliggende ikke kan anses som en  

 momspligtig person, der efter momslovens § 11, stk. 1, nr. 1, skal betale  

 moms  

 ved erhvervelse af varer fra andre EU-lande, idet det lægges til grund, at  

 klageren alene har indført øl til sig selv og på vegne af nogle andre  

 privatpersoner.
Der skal således ikke opkræves moms af den omhandlede mængde  

 øl.
Landsskatteretten bemærker i denne forbindelse, at momslovens § 27, stk.  

 2,  

 nr. 1, ikke indeholder et hjemmelsgrundlag for opkrævning af moms, men alene  

 fastslår, at såfremt der er en momspligt, skal told mv. medregnes i  

 afgiftsgrundlaget.
 I overensstemmelse med toldlovens § 39, stk. 1, nr. 4, hvoraf fremgår,  

 at føreren af et befordringsmiddel, hvori uberigtigede eller betinget told-  

 og  

 afgiftsfri varer transporteres, hæfter for de på varerne hvilende told- og  

 afgiftsbeløb, finder Landsskatteretten, at klageren hæfter for ølafgiften.
 Landsskatteretten finder endelig, at allerede fordi der ikke  

 foreligger nærmere dokumentation for de oplysninger, som klageren måtte have  

 fået fra toldcentret i forbindelse med turene til Tyskland, kan klageren ikke  

 anses at have opnået en retsbeskyttet berettiget forventning om, at kunne  

 indføre ubegrænsede mængder af øl til såvel klageren selv som til andre uden  

 afgiftsmæssige konsekvenser.
 Den påklagede afgørelse vil herefter af være at ændre i  

 overensstemmelse med ovennævnte.
