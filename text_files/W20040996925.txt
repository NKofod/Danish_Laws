Klage  

 over fejlmedicinering (fik hjertemedicin i stedet for smertestillende  

 medicin) Patientklagenævnet fandt grundlag for at kritisere  

 reservelægens behandling af patienten den 11. september 1998. Nævnet lagde  

 vægt  

 på, at reservelægen den 11. september 1998 ved udskrivelsen af kvinden,  

 herunder udarbejdelsen af epikrisen burde havde sikret sig, at hver enkelt  

 medicinsk ordination blev gennemgået, således at listen over den medicinske  

 behandling var udtømmende og korrekt ved udskrivelsen.
Nævnet fandt endvidere grundlag for at kritisere  

 reservelægens behandling af patienten den 5. oktober 1998. Nævnet lagde vægt  

 på, at patientens lave blodtryk, henvendelsen fra hjemmesygeplejersken om  

 eventuel medicinreduktion, og oplysningen om, at hun var sengeliggende, burde  

 have givet anledning til en gennemgang af, hvilken medicin patienten fik,  

 specielt medicin med potentiel blodtrykssænkende effekt, hvorved reservelægen  

 burde have konstateret fejlordinationen af 1. september 1998 med Plendil, Videre fandt nævnet grundlag for at kritisere den  

 praktiserende læges behandling af patienten den 28. oktober 1998. Nævnet  

 lagde  

 vægt på, at den praktiserende læge i forbindelse med hjemmesygeplejerskens  

 henvendelse burde have sikret sig, at der var faglig baggrund for fortsat  

 ordinationen  

 af blodtryksnedsættende medicin (Plendil), henset til oplysning om lavt  

 blodtryk og til, at patienten ikke på noget tidspunkt havde fået konstateret  

 forhøjet blodtryk, samt henset til, at der ikke af udskrivningsbrevet fra  

 hospitalet fremgik nogen begrundelse for ordinationen.
 Herudover fandt nævnet grundlag for at kritisere  

 reservelægens behandling af patienten den 21. juni 2001. Nævnet lagde vægt  

 på,  

 at selvom reservelægens undersøgelse af patienten var fokuseret på hendes  

 vejrtrækningsproblemer, burde han have undersøgt den usædvanlige  

 Plendil-behandling, idet man ved en akut indlagt medicinsk patient bør sikre  

 sig, at patienten under indlæggelsen vil få en korrekt medicinsk behandling,  

 og  

 hver enkelt ordination må forudsættes gennemgået inden plejepersonalet  

 instrueres i at give patienten behandlingen under indlæggelsen.
 Endvidere fandt nævnet grundlag for at kritisere  

 reservelægens behandling af patienten den 2. februar 2002.
 Nævnet lagde vægt på, at der ved en akut indlæggelse  

 bør tages stilling til patientens samlede situation og den samlede medicinske  

 behandling bør vurderes, inden plejepersonalet instrueres i at give  

 behandling.
 Nævnet fandt ikke grundlag for at kritisere lægen og  

 afdelingslægen for deres behandling af patienten den 1. september 1998.
Nævnet lagde vægt på, at det fremgik af reservelægens  

 udtalelse til sagen, at ændringen i journalen af Panodil 1 mg x 4 til Plendil  

 5  

 mg x 4 var en klar skrivefejl fra en sekretær, og at proceduren på afdelingen  

 på daværende tidspunkt ikke sikrede en korrekturaflæsning af journalen, eller  

 sikrede efterfølgende signering af ordinationer, hvormed hun kunne opdage  

 fejlen.
Nævnet lagde endvidere vægt på, at det ifølge afdelingslægens  

 udtalelse  

 fremgik, at han tilså patienten forinden den nye indlæggelsesjournal forelå,  

 og  

 han havde tilstrækkelige oplysninger fra den gamle journal fra den 31. august  

 1998 inklusiv medicinstatus til at udarbejde en behandlingsplan.
 Nævnet fandt videre ikke grundlag for at kritisere  

 afdelingslægens behandling af patienten den 19. juli 2001.
 Nævnet lagde vægt på, at det ikke var almindelig  

 praksis for en ortopædkirurgisk læge at intervenere eller ændre  

 medicinstatus,  

 medmindre der opstår en kritisk tilstand, der kræver akut behandling.
 Endelig fandt nævnet ikke grundlag for at kritisere  

 afdelingslægens behandling af patienten den 28. januar 2002.
 Nævnet lagde vægt på, at ved en kontrol i et  

 ambulatorium er problemstillingen som regel fokuseret på specifikke  

 lungemedicinske problemer, og det kunne ikke forventes, at der blev foretaget  

 en fuldstændig gennemgang og dermed godkendelse af medicinske behandlinger  

 iværksat af andre specialer.
