Fiskeres fradrag  

 efter rejsereglerne Told- og Skattestyrelsen blev af en kommune spurgt om forståelse  

 af begrebet "midlertidigt arbejdssted", samt hvornår en  

 "rejse" anses for afbrudt i relation til fiskeres anvendelse af  

 fradrag efter LL § 9A.
 I den anledning skal Told- og Skattestyrelsen meddele:
 For at kunne anvende reglerne i LL § 9A skal en fisker være på et  

 midlertidigt arbejdssted, der er så langt væk fra bopælen, at han ikke har  

 mulighed for at overnatte på den sædvanlige bopæl.
 Der må altså være tale om et "midlertidigt arbejdssted"  

 som er beliggende i en vis "afstand" fra den sædvanlige bopæl.
Styrelsen oplyste, at den havn, hvor fiskerbåden er hjemmehørende,  

 skal anses for at være det faste arbejdssted.
Det er således først, når denne  

 havn forlades, at der kan være tale om at en rejse begynder, og at der opstår  

 et midlertidigt arbejdssted.
 Rejsen afbrydes, når båden igen er i havneområdet.
Da en del af erhvervsfiskerne beskæftiger sig i kystnært fiskeri,  

 vil disse sjældent opfylde betingelserne for at være på rejse, f.eks.  

 betingelsen om at en rejse skal vare mindst 24 timer.
Det er i denne  

 forbindelse uden betydning, at arbejdsdagen varer mere end 24 timer, idet en  

 eventuel "rejse" vil blive afbrudt, når skibet anløber havnen, også  

 selvom personen fortsætter sit arbejde på den sædvanlige arbejdsplads  

 (havnen),  

 og af den grund ikke kan overnatte hjemme.
 Herefter må der ses på "afstanden" mellem det  

 midlertidige arbejdssted og den sædvanlige bopæl.
 Ved bedømmelsen af, om afstandsbetingelsen er opfyldt, må henses  

 til:
fiskerens ansættelses- og/eller arbejdsforhold, den faktiske afstand mellem fiskerens bopæl og det  

 midlertidige arbejdssted, f.eks. om fiskerbådens position har været i en  

 sådan  

 afstand fra den sædvanlige bopæl, at overnatning i hjemmet inden for de  

 sidste  

 24 timer ikke har været mulig, samt befordringsmulighederne på den omhandlede strækning  

 jf.
LV 2002 A.B.1.7.1.2.
