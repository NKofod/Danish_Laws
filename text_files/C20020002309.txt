Cirkulære om anmelde (til samtlige ministerier) I medfør af § 3, stk. 2 og § 5 i  

 bekendtgørelse nr. 554 af 31. maj 2001 om offentlige arkivalier og om  

 offentlige arkivers virksomhed fastsættes:
Område § 1. Bestemmelserne i dette cirkulære  

 gælder for statslige myndigheder og domstolene (herefter benævnt  

 myndigheder).
 § 2. Bestemmelserne i dette cirkulære  

 gælder for elektroniske systemer, som anvendes til opsamling og  

 arkivering af oplysninger, som fremkommer i forbindelse med myndighedernes  

 virksomhed (herefter benævnt registre).
 Stk. 2. Bestemmelserne omfatter ikke elektroniske journal-  

 eller EDH- og ESDH-systemer.
Anmeldelse § 3. Myndigheder skal anmelde nye registre som  

 nævnt i § 2 til Statens Arkiver.
 Stk. 2. Anmeldelse skal foretages senest 2 uger inden  

 registret tages i brug.
 Stk. 3. Registre, der skal anvendes af flere myndigheder,  

 skal anmeldes af den myndighed, som forestår indførelse,  

 udvikling og vedligeholdelse af registret.
 § 4. Anmeldelse skal foretages på Statens  

 Arkivers anmeldelsesskema.
Bevaring og kassation § 5. Statens Arkiver fastsætter bestemmelser  

 om bevaring eller kassation af registre samt om tidspunkt for aflevering af  

 registre, som skal bevares.
Ikrafttrædelse § 6. Cirkulæret træder i kraft den 15. marts  

 2002.
