 Denne datasammenskrivning omfatter lov nr 328 af 26. juni  

 1975 med de ændringer, der følger af lov nr. 120 af 23. marts 1977, af lov  

 nr. 566 af 16. november 1977, af lov nr. 542 af 1. november 1978, af lov nr.  

 432 af 14. september 1983, af lov nr. 211 af 16. maj 1984, af lov nr. 349 af  

 4. juni 1986 og af § 3 i lov nr. 948 af 23. december 1986.
§ 1.  Statshospitalerne til behandling af sindslidende  

 samt de dertil knyttede plejehjem m.v. overføres til de amtskommuner, hvori  

 de er beliggende.
Det samme glæder de faste ejendomme, der af staten er  

 erhvervet til senere brug for statens hospitalsvæsen for sindslidende.
 Stk. 2.  Overførelsen sker vederlagsfrit for  

 amtskommunerne.
 § 2.  De af § 1 omfattede institutioner drives i  

 overensstemmelse med reglerne i lov om sygehusvæsenet, jfr. dog stk.2.
 Stk. 2.  De til statshospitalerne knyttede plejehjem,  

 der er i funktion som psykiatriske plejehjem under sygehusvæsenet, og  

 tilsvarende institutioner, herunder Københavns kommunes psykiatriske  

 plejehjem m.v., drives i overensstemmelse med bestemmelse med bestemmelserne  

 i bistandslovens § 112, stk. 2.
 § 3.  Det påhviler amtskommunerne og Københavns og  

 Frederiksberg kommuner på disse psykiatriske sygehuse eller sygehusafdelinger  

 at modtage:
Stk. 2.  Det påhviler Vestsjællands amtskommune indtil  

 videre at drive den til statshospitalet i Nykøbing Sjælland knyttede  

 sikringsanstalt.
På anstalten skal modtages:
 Stk. 3.  Indenrigsministeren fastsætter regler om  

 kommunernes indbyrdes betalingsforpligtelser ved varetagelser af de i stk. 1  

 og 2 nævnte opgaver.
 Stk. 4.  Væsentlige ændringer i den i stk. 2 nævnte  

 sikringsanstalts forhold kræver godkendelse af indenrigsministeren.  

 Afgørelsen træffes efter forhandling med justitsministeren.
 TILSKUDSBESTEMMELSER.
§ 4.  Fra 1. april 1976 ydes der amtskommunerne og  

 Frederiksberg kommune et statstilskud til særlig udligning af de forskelle  

 mellem de nævnte kommuner, der skyldes de af § 1 omfattede institutioners  

 forskellige standard ved overførelsen eller spredningen i disse geografiske  

 beliggenhedsforhold.
Tilskudet ydes inden for en samlet beløbsramme på 700  

 mill. kr., der fordeles mellem amtskommunerne og Frederiksberg kommune  

 således:
 Frederiksberg kommune ...................................18 mill. kr.
 Københavns amtskommune...................................83 mill. kr.
 Frederiksborg amtskommune ...............................42 mill. kr.
 Roskilde amtskommune.....................................73 mill. kr.
 Vestsjællands amtskommune ...............................54 mill. kr.
 Storstrøms amtskommune...................................37 mill. kr.
 Bornholms amtskommune ....................................10 mill.kr.
 Fyns amtskommune.........................................78 mill. kr.
 Sønderjyllands amtskommune...............................59 mill. kr.
 Ribe amtskommune.........................................47 mill. kr.
 Vejle amtskommune .......................................80 mill. kr.
 Ringkøbing amtskommune...................................65 mill. kr.
 Århus amtskommune .......................................25 mill. kr.
 Viborg amtskommune..............................................0 kr.
 Nordjyllands amtskommune.................................29 mill. kr.
 Stk. 2.  Såfremt udviklingen i tiden indtil overførelsen  

 medfører væsentlig forskydning i de i stk. 1 forudsatte forskelle, kan  

 indenrigsministeren inden for den nævnte beløbsramme foretage de ændringer af  

 tilskudsbeløbene, som forskydningen måtte gøre rimelige.
 Stk. 3.  Tilskudsbeløbene udbetales over 10 år med 1/10  

 årligt, første gang i finansåret 1976-77, således at hvert års tilskudsbeløb  

 reguleres i overensstemmelse med ændringerne i bruttofaktorindkomsten i  

 forhold til bruttofaktorindkomsten for 1973. Fra 1. januar 1984 reguleres  

 tilskudsbeløbene efter bestemmelserne i § 17, stk. 3-5 samt stk. 7.
§ 5.  Der ydes Københavns kommune et statstilskud på  

 202,5 mill. kr., der udbetales med 13,5 mill. kr. årligt i perioden 1. april  

 1976- 31. marts 1991 Stk. 2.  Ud over det i stk. 1 nævnte tilskud ydes der i  

 perioden 1. april 1976 - 31. marts 1991 af statskassen et særligt tilskud til  

 Københavns kommune.
For regnskabråret 1976-77 beregnes tilskudet således, at  

 det sammen med den forøgelse af Københavns kommunes tilskud efter objektive  

 udgiftsbehovskriterier, der skyldes nærværende lov, er lig med det mindste af  

 følgende to beløb: enten 90 pct. af Københavns kommunes nettoudgifter til  

 drift af institutioner for sindslidende i regnskabsåret 1976-77 (inkl.  

 forrentning, men ekskl. afskrivning) eller antallet af sygedage ved kommunens  

 institutioner for sindslidende i 1975-76 multipliceret med den gennemsnitlige  

 sygedagsudgift i 1975-76 ved statshospitalerne i Glostrup og Viborg samt  

 plejehjemmet i Ballerup og plejehjemmet »Søndermarken«, reguleret  

 efter de forventede pris- og lønnstigninger fra 1975-76 til 1976-77. For  

 perioden 1. april 1977 - 31. marts 1991 svarer kommunens årlige tilskud til  

 tilskudet i 1976-77 reguleret i overensstemmelse med ændringer i  

 bruttofaktorindkomsten og aftrappet med 1/15 årligt.
Fra 1. januar 1984 reguleres tilskudsbeløbet dog efter bestemmelserne i §  

 17, stk. 3-5 samt stk. 7, i lov om kommunal udligning og generelle tilskud  

 til kommuner og amtskommuner.
Fra 1. januar 1988 reguleres tilskuddet een  

 gang årligt med en procent, der fastsættes på finansloven for det pågældende  

 år.
 § 6.  Undervisningsministeren kan indgå overenskomst  

 med Århus amtskommune om tilskud til dækning af udgifterne ved centraliseret  

 psykiatrisk grundforskning og registrering på statshospitalet ved Århus.  

 Herudover kan undervisningsministeren yde tilskud til dækning af udgifterne  

 ved psykiatrisk grundforskning af særlig samfundsmæssig betydning på  

 kommunale sygehus.
 § 7.  De amtskommuner, hvori de i § 1 omhandlede  

 institutioner er beliggende, tilbyder de pr. 31. marts 1976 ved  

 institutionerne tjenstgørende statstjenestemænd ansættelse som amtskommunale  

 tjenestemænd fra 1. april 1976 at regne med løn- og pensionsvilkår, der  

 svarer til de for de pågældende tjenestemænd under ansættelsen i staten  

 gældende.
 Stk. 2.  Såfremt en statstjenestemand ved de af § 1  

 omfattede institutioner ikke måtte ønske at overgå til amtskommunal  

 tjenestemandsansættelse, fortsætter han sin tjeneste ved den pågældende  

 institution,således at ansættelsesforholdet til staten opretholdes.
 Stk. 3.  De under stk. 2 nævnte statstjenestemænd, der  

 ikke måtte ønske at overgå til ansættelse som amtskommunale tjenestemænd, men  

 opretholder deres ansættelsesforhold til staten, har ikke krav på ventepenge,  

 rådighedsløn eller pension som følge af opgaveomlægningen.
 Stk. 4.  De under stk. 2 nævnte stattjenestemænd er  

 pligtige at underkaste sig de forandringer i deres tjenesteforretningers  

 omfang og beskaffenhed, som er en følge af opgaveomlægningen.
 Stk. 5.  De i stk. 2 omhandlede statstjenestemænd kan  

 indtil 1. april 1981 søge overgang til amtskommunal tjenestemandsansættelse  

 på vilkår som anført i stk. 1.
 Stk. 6.  Amtskommunerne overtager fra 1. april 1976  

 pensioneringen af de statstjenestemænd, som i henhold til stk. 1 fra nævnte  

 dato overgår til ansættelse som amtskommunale tjenestemænd, samt af de  

 statstjenestemænd, der i medfør af stk. 5 fra et senere tidspunkt overgår til  

 sådan ansættelse, fra det tidspunkt, hvor overgangen finder sted.
 Ved udbetaling af pension til de nævnte tjenestemænd fordeles udgifterne  

 hertil mellem staten og den respektive amtskommune i forhold til den del af  

 pensionsalderen, som er optjent henholdsvis indtil 1. april 1976 og i tiden  

 fra 1. april 1976.
Stk. 7.  Staten udbetaler lønning og pension m.v. til de  

 under stk. 2 nævnte statstjenestemænd.
Amtskommunerne refunderer fra 1. april  

 1976 staten lønning for de statstjenestemænd, der fra nævnte dato fortsætter  

 deres tjeneste ved de af § 1 omfattede institutioner.
 Ved udbetaling af pension til de nævnte statstjenestemænd fordeles  

 udgifterne hertil mellem staten of den respektive amtskommune i det i stk. 6,  

 afsnit, angivne forhold.
 Stk. 8.  Staten refunderer amtskommunerne de i stk. 6  

 omhandlede pensionsudgifter, der måtte påhvile staten.
 Amtskommunerne refunderer staten de i stk. 7 omhandlede pensionsudgifter,  

 der måtte påhvile amtskommunerne.
 IKRAFTTRÆDEN M.V.
 § 8.  Loven træder i kraft den 1. april 1976.
 § 9.  I lov nr.. 333 af 19. juni 1974 ophæves i § 115  

 ordene »samt sindslidende«; § 121, § 122.
 Stk. 2.  Til et tidspunkt, der fastsættes af  

 indenrigsministeren, ophæves:
 § 10.  Loven gælder ikke Færøerne og Grønland.
