Bekendtgørelse om udgiftsrammer til byfornyelsesformål, Pulje til Landsbyfornyelse og kommunernes brug af administrative edb-systemer på byfornyelsesområdet I medfør af § 100 og § 109, stk. 1, 4. pkt., i lov om byfornyelse og udvikling af byer, jf. lovbekendtgørelse nr. 863 af 3. juli 2014, som ændret ved lov nr. 1366 af 16. december 2014, fastsættes:
Kapitel 1 Udgiftsrammer til byfornyelsesformål Opgørelse af den samlede statslige udgiftsramme til bygningsfornyelse § 1. Ved begyndelsen af året opgør Ministeriet for By, Bolig og Landdistrikter størrelsen af den samlede statslige udgiftsramme til byfornyelsesformål til fordeling mellem kommunerne.
 Stk. 2. Den samlede statslige udgiftsramme omfatter den på finansloven fastsatte statslige udgiftsramme til byfornyelsesaktiviteter med tillæg af overført udgiftsramme fra det forudgående finansår fratrukket:
1) reserveret udgiftsramme til områdefornyelse, jf. lovens kap. 2, 2) udgiftsramme til bygningsfornyelse i områder jf. kap. 2, og 3) midler til afgrænsede byfornyelsesopgaver, herunder forsøg.
Kommunal ansøgning om ordinær udgiftsramme § 2. Kommunalbestyrelsen kan ansøge Ministeriet for By, Bolig og Landdistrikter om at få del i den samlede statslige udgiftsramme, jf. § 1, stk. 2, til de enkelte kommuner efter ansøgning i form af ordinær udgiftsramme.
Kommunalbestyrelsen skal ved anvendelsen af den ordinære udgiftsramme prioritere de boliger, der er beliggende i områder med områdefornyelse.
Stk. 2. Ansøgninger om ordinær udgiftsramme skal hvert finansår indsendes til Ministeriet for By, Bolig og Landdistrikter og være kommet frem hertil senest den 1. februar i det enkelte finansår.
Er den 1. februar en lørdag eller søndag, udskydes fristen til den førstkommende hverdag.
Fastsættelse af ordinær udgiftsramme til kommunerne § 3. Den enkelte kommune får andel i den samlede statslige udgiftsramme efter en fordelingsnøgle, udarbejdet af Ministeriet for By, Bolig og Landdistrikter på grundlag af objektive kriterier, der afspejler kommunens byfornyelsesbehov, jf. dog stk. 2 og 3.
 Stk. 2. Kommunens andel af den ordinære udgiftsramme opgøres i mio. kr. med en decimal.
 Stk. 3. Kommunen tildeles som minimum en andel af den ordinære udgiftsramme på 0,2 mio. kr.
 § 4. Ministeriet for By, Bolig og Landdistrikter fastsætter hvert år i forbindelse med udmelding af kommunernes andele af den ordinære udgiftsramme en frist, inden for hvilken kommunerne kan hjemtage udgiftsramme via de administrative edb-systemer BOSSINF-BYF, BFO&BFU samt BYF2012. Rammeåret løber fra udmeldingen af ordinær ramme og til udløbet af den i 1. pkt. nævnte frist.
 Stk. 2. Efter udløbet af den i stk. 1 nævnte frist bortfalder den del af kommunens ordinære udgiftsramme, som ikke er hjemtaget.
 Stk. 3. Kommunens andel af udgiftsrammen tilbageføres til kommunens ordinære udgiftsramme, hvis kommunen via de administrative edb-systemer BOSSINF-BYF, BFO&BFU samt BYF2012 lader udgiftsrammen bortfalde i samme rammeår, som den er hjemtaget og inden udløbet af den i stk. 1 nævnte frist.
Overdragelse af ordinær udgiftsramme mellem kommunerne § 5. Kommunalbestyrelserne i to eller flere kommuner kan indgå aftale om mellemkommunal overdragelse af kommunens andel af den ordinære udgiftsramme, jf. lovens § 94, stk. 3.
 Stk. 2. Den kommune, der afgiver sin andel af den ordinære udgiftsramme, skal anmode Ministeriet for By, Bolig og Landdistrikter om overdragelse af rammen med følgende oplysninger:
 1) Navn på den eller de modtagende kommuner.
 2) Størrelsen af det afgivne beløb fordelt på de under nr. 1 nævnte kommuner.
 Stk. 3. Beløbet i stk. 2, nr. 2, skal være opgjort i hele kroner.
 Stk. 4. Det er kommunalbestyrelsens ansvar, at oplysningerne i den i stk. 2 nævnte erklæring er tilstrækkelige og korrekte.
 Stk. 5. Den i stk. 2 nævnte erklæring kan alene vedrøre et enkelt rammeår, og skal være Ministeriet for By, Bolig og Landdistrikter i hænde inden udløbet af den i § 4, stk. 1, nævnte frist i det rammeår aftalen vedrører.
Kapitel 2 Særlig udgiftsramme til bygningsfornyelse m.v. i forbindelse med områdefornyelse § 6. Til bygningsfornyelse m.v. i områder, som er omfattet af en beslutning om områdefornyelse, kan Ministeriet for By, Bolig og Landdistrikter af den samlede statslige udgiftsramme, jf. § 1, stk. 2, i det enkelte tilsagnsår reservere maksimalt 40 mio. kr.
 Stk. 2. Ministeriet for By, Bolig og Landdistrikter kan reservere op til 20 mio. kr. til mindre byer med færre end 3.000 indbyggere og op til 20 mio. kr. til byer med 3.000 eller flere indbyggere, men med færre end 10.000 indbyggere af den i stk. 1 nævnte statslige udgiftsramme til bygningsfornyelse m.v. , jf. lovens § 3, stk. 1, nr. 1 og 2. I 2015 kan der dog reserveres op til 40 mio. kr. af den i stk. 1 nævnte statslige udgiftsramme til bygningsfornyelse m.v. i mindre byer med færre end 10.000 indbyggere.
 § 7. Kommunalbestyrelser, som har fået meddelt reservation af midler til områdefornyelse, jf. lovens § 4, stk. 2, kan ansøge om andel i den i § 6 nævnte udgiftsramme til bygningsfornyelse m.v. i området.
 Stk. 2. Ansøgningen skal indsendes til Ministeriet for By, Bolig og Landdistrikter senest i forbindelse med byfornyelsesprogram for området, jf. lovens § 5, stk. 1.
 § 8. Ministeriet for By, Bolig og Landdistrikter fordeler den reserverede udgiftsramme til de områder, der er omfattet af § 6. Ved fordelingen lægges der særlig vægt på boligernes alder, installationsmangler, vedligeholdelsesmangler, omfang af tomme boliger, omfang af tomme erhvervsbygninger i byer med færre end 10.000 indbyggere, boligsammensætning (ejerforhold og størrelse), bevaringsværdige og fredede boliger, friarealers beskaffenhed samt tilkendegivelse fra ejerne i området om gennemførelse af bygningsfornyelse m.v.
 Stk. 2. Udgiftsramme fordeles opgjort i hele kroner.
§ 9. Kommunal udgiftsramme til bygningsfornyelse m.v. i områder, jf. § 8, stk. 1, som ikke er hjemtaget af kommunen, bortfalder ved tredje årsskifte efter tildelingen fra Ministeriet for By, Bolig og Landdistrikter.
Ministeriet for By, Bolig og Landdistrikter kan dispensere fra kravet i 2. pkt., såfremt særlige forhold taler herfor.
Kapitel 3 Særlig udgiftsramme til afgrænsede opgaver Pulje til Landsbyfornyelse § 10. Af den samlede statslige udgiftsramme afsætter Ministeriet for By, Bolig og Landdistrikter i hvert af årene 2014 og 2015 200 mio. kr. (2014-pl) i en afgrænset Pulje til Landsbyfornyelse.
 § 11. Ministeriet for By, Bolig og Landdistrikter indkalder og fastsætter fristen for modtagelse af kommunalbestyrelsens ansøgning om andel i midler, jf. § 10.
§ 12. Ministeriet for By, Bolig og Landdistrikter fordeler midlerne, jf. § 10 til kommuner, der har behov for midler til landsbyfornyelse.
Midlerne fordeles efter en objektiv fordelingsnøgle, udarbejdet af Ministeriet for By, Bolig og Landdistrikter på grundlag af objektive kriterier, der afspejler den enkelte kommunes behov for landsbyfornyelse.
Fordelingen er angivet i bilag 3.
Stk. 2. Såfremt nogle af de i bilag 3 anførte kommuner ikke ansøger om at modtage puljemidler, jf. stk. 1, fordeles den del af puljen, som disse kommuner ellers ville have fået, til de øvrige i bilag 3 nævnte kommuner.
Fordelingen sker forholdsmæssigt efter den i stk. 1 nævnte fordelingsnøgle.
§ 13. Puljemidlerne skal anvendes af kommunalbestyrelsen senest 18 måneder fra finansårets begyndelse.
Midlerne anses for anvendt, når kommunalbestyrelsen har forpligtet sig til at yde støtte efter dette kapitel.
Ministeriet for By, Bolig og Landdistrikter kan dispensere fra kravet i 1. pkt., såfremt særlige forhold taler herfor.
 § 14. Kommunalbestyrelsen i to eller flere af de i bilag 3 nævnte kommuner kan indgå aftale om mellemkommunal overdragelse af midler fra puljen.
 Stk. 2. Den kommune, der afgiver midler, skal anmode Ministeriet for By, Bolig og Landdistrikter om overdragelse af ramme med følgende oplysninger:
 1) Navn på den eller de modtagende kommuner.
 2) Størrelsen af det afgivne beløb fordelt på de under nr. 1 nævnte kommuner.
 Stk. 3. Beløbet i stk. 2, nr. 2, skal være opgjort i hele kroner.
 Stk. 4. Det er kommunalbestyrelsens ansvar, at oplysningerne i den i stk. 2 nævnte erklæring er tilstrækkelige og korrekte.
 § 15. Midlerne, jf. § 10, kan anvendes på arbejder, der udføres på bygninger eller ejendomme, der er beliggende i byer med færre end 3.000 indbyggere eller i det åbne land, i henhold til lov om byfornyelse og udvikling af byer § 8, stk. 1, nr. 1 og 2, § 8, stk. 2, nr. 1-3, og nr. 5, § 8, stk. 4 og stk. 5, §§ 9  20, § 21, nr. 1 og 2, § 22, stk.1, stk. 3 og stk. 4, §§ 23 - 38 e, §§ 51-57, § 93, § 94, stk. 2, 2. pkt., og stk. 3, § 100, § 102  104, § 105, stk. 1, stk. 4 og stk. 5, § 107, stk. 1, nr. 1 og nr. 8 og § 107, stk. 5 og 6. Administrative forskrifter fastsat i medfør af lov om byfornyelse og udvikling af byer, der regulerer de i 1. pkt. nævnte bestemmelser, finder tilsvarende anvendelse.
 Stk. 2. Midlerne, jf. § 10, kan endvidere anvendes på arbejder, der udføres på bygninger eller ejendomme, der er beliggende i byer med færre end 3.000 indbyggere eller i det åbne land, i henhold til lov om byfornyelse og udvikling af byer § 82, stk. 2, 2. pkt. og § 105, stk. 2 vedrørende kondemnering og stk. 3.
Kapitel 4 Rammebelastende støtteudgifter § 16. Kommunens udgiftsrammer jf. §§ 3 og 6, belastes med den refusionsberettigede del af støtteudgiften i medfør af lovens § 19, stk. 2, § 34, stk. 2, § 37, stk. 2 og 3, § 38, stk. 2, § 38 b, stk. 2, § 38 c, stk. 2, § 38 d, § 38 e, stk. 2, § 48, stk. 2, § 57, stk. 2, § 73, § 82, stk. 2 og § 96, stk. 3-5, jf. dog stk. 2 og 3.
 Stk. 2. Indfasningsstøtte, jf. lovens § 15, stk. 1-4, og § 67 belaster kommunens udgiftsrammer med den i bilag 1 nævnte procent af den samlede udgift hertil i den fulde støtteperiode på 10 år.
 Stk. 3. Tilsagn og mertilsagn om støtte til beslutninger omfattet af lov om byfornyelse, jf. § 109, stk. 1, i lov om byfornyelse og udvikling af byer, belaster kommunens udgiftsrammer efter en omregningsfaktor, som fremgår af bilag 2.
 Stk. 4. De i stk. 2 og 3 nævnte bilag reguleres årligt i henhold til beregningsforudsætningerne på finansloven for det aktuelle tilsagnsår.
 Stk. 5. Træk på kommunens udgiftsrammer, jf. stk. 1-3, skal ske via de administrative edb-systemer BOSSINF- BYF, BFO&BFU eller BYF2012 i umiddelbar tilknytning til kommunalbestyrelsens beslutning om at yde støtte.
Kapitel 5 Kommunernes brug af administrative edb-systemer § 17. Beslutninger efter lov om byfornyelse og udvikling af byer skal løbende registreres i de administrative edb-systemer BYF2012 og BOSSINF-Område.
 § 18. Kommunalbestyrelsen er forpligtet til at indberette alle de oplysninger, som kræves af BYF2012 og BOSSINF-Område.
 Stk. 2. Det er kommunalbestyrelsens ansvar, at de oplysninger, som indberettes til BYF2012 og BOSSINF-Område, er tilstrækkelige og korrekte.
 § 19. Udgiften til driften af BYF2012 og BOSSINF-Område samt det tidligere administrative edb-system BFO&BFU kan fordeles på de kommuner, som opretter beslutninger i systemet.
 § 20. Foranlediger Ministeriet for By, Bolig og Landdistrikter efter anmodning fra kommunalbestyrelsen en indberetningsfejl til BYF2012, BOSSINF-Område eller BFO&BFU-systemet rettet, afholder kommunalbestyrelsen Ministeriet for By, Bolig og Landdistrikters udgifter til ekstern bistand.
Kapitel 6 Ikrafttrædelse § 21  Bekendtgørelsen træder i kraft den 27. februar 2015, jf. dog stk. 2.
 Stk. 2. Bekendtgørelsens § 15, stk. 2, træder i kraft den 1. januar 2016.
 Stk. 3. Bekendtgørelse nr. 1266 af 6. november 2013 om udgiftsrammer til byfornyelsesformål, Pulje til Landsbyfornyelse og kommunernes brug af administrative edb-systemer på byfornyelsesområdet ophæves samtidig.
 Stk. 4. Bilag 1 og 2 finder anvendelse på kommunal hjemtagelse af udgiftsramme i 2015.
Ministeriet for By, Bolig og Landdistrikter, den 28. januar 2015 Carsten Hansen / Christian Lützen Bilag 1 Træk på kommunens udgiftsramme til bygningsfornyelse som følge af bindende tilsagn til indfasningsstøtte i 2015 Nedenfor er angivet den andel af den samlede udgift til indfasningsstøtte i den fulde støtteperiode på 10 år, der belaster kommunens udgiftsramme til bygningsfornyelse som følge af bindende tilsagn i 2014, jf. bekendtgørelsens § 10, stk. 2.
Bilag 2 Træk på kommunens udgiftsramme til mertilsagn om støtte til beslutninger omfattet af lov om byfornyelse og boligforbedring og lov om byfornyelse Trækket på udgiftsrammen udgør en procentvis andel af den tilsagnsdækkede investering.
I forbindelse med kommunal hjemtagelse af udgiftsramme i 2015 vil der automatisk via edb-systemet blive beregnet og foretaget udgiftsrammetræk på kommunens udgiftsramme.
 1 Herunder mertilsagn i de sager, hvor tilsagnet til forbedringsarbejderne er givet som rentebidrag til forbedringsarbejder.
