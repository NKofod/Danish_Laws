Nr LSF 27 Forslag til Lov om ændring af lov om betalingskort m.v.
Fremsat af industriministeren (Nils Wilhjelm) den 25. februar 1988 Vedtaget ved tredjebehandling den 25. februar 1988 Lov nr. 162 af 30/03/1988 I § 37 i lov nr. 284 af 6. juni 1984 om betalingskort m.v. ændres »1987-88« til: »1990-91«.
Oprindeligt fremsat forslag I § 37 i lov nr. 284 af 6. juni 1984 om betalingskort m.v. ændres »1987-88« til: »1990-91«.
BEMÆRKNINGER TIL LOVFORSLAGET Ved betalingskortlovens ikrafttræden 1. januar 1985 blev administrationen af loven henlagt til Forbrugerombudsmanden.
Forbrugerombudsmanden finder efter en samlet vurdering, at det indsamlede erfaringsmateriale er for spinkelt som grundlag for den lovrevision, som ifølge § 37 skal finde sted i 1987-88.
Hertil kommer, at EF-Kommissionen har taget initiativ til et direktivforslag på betalingskortområdet.
Direktivforslaget, der vil berøre den danske betalingskortlov, forventes færdigbehandlet inden 1990-91.
På denne baggrund foreslås det, at revisionen af lov om betalingskort m.v. udskydes til folketingsåret 1990-91.
 Lovforslaget får ikke økonomiske eller administrative konsekvenser.
