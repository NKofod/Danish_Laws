Skriftlig fremsættelse (13. marts 2003) Beskæftigelsesministeren  

  

 (Claus Hjort Frederiksen):
 Herved tillader jeg mig for Folketinget at fremsætte:
 Forslag til lov om  

 ændring af lov om arbejdsløshedsforsikring m.v. og lov om Arbejdsmarkedets  

 Tillægspension (Aktiveringsydelse og ændringer som følge af fremsættelsen af  

 forslag til lov om en aktiv beskæftigelsesindsats)  

                                                                         .
(Lovforslag nr.
L 194).
Lovforslaget er en del af den samlede lovpakke, der skal  

 gennemføre aftalen om Flere i Arbejde.
Med forslaget  

 forenkles reglerne om ydelse under deltagelse i tilbud i  

 beskæftigelsesindsatsen for forsikrede ledige.
I forbindelse med ophævelsen af lov om en aktiv  

 arbejdsmarkedspolitik foreslås det at flytte reglerne om ydelse ved  

 deltagelse  

 i tilbud i beskæftigelsesindsatsen for forsikrede ledige til  

 arbejdsløsheds~forsikringsloven.  

 De gældende ydelser erstattes af én ydelse kaldet aktiveringsydelse.
Samtidig  

 flyttes også reglerne om refusion, forskud, tilsyn m.v. og ATP af denne  

 ydelse  

 til arbejdsløshedsforsikringsloven.
Der sker ingen ændringer af niveauet for  

 ydelserne.
 Lovforslaget indeholder herudover en række  

 konsekvensændringer som følge af fremsættelsen af forslag til lov om en aktiv  

 beskæftigelsesindsats og ophævelsen af lov om en aktiv arbejdsmarkedspolitik.
 Forslaget har ingen  

 økonomiske konsekvenser, men medfører administrative lettelser for både  

 borgerne, Arbejdsformidlingen og arbejdsløshedskasserne i forbindelse med  

 tildeling og udbetaling af ydelse under tilbud i beskæftigelsesindsatsen.
 Det foreslås, at loven træder i kraft den 1. juli 2003.
 Idet jeg i øvrigt henviser til lovforslaget og de ledsagende  

 bemærkninger, skal jeg på regeringens vegne anbefale lovforslaget til Tingets  

 velvillige behandling.
