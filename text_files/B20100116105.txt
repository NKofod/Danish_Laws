Bilag 1 Bekendtgørelse om betaling for jordprøvetagning m.v., på arealer, der skal anvendes til dyrkning af læggekartofler I medfør af § 1, stk. 1, jf. stk. 3, nr. 9, i lov om frø, kartofler og planter, jf. lovbekendtgørelse nr. 195 af 12. marts 2009, og efter bemyndigelse fastsættes:
 § 1. Til dækning af Plantedirektoratets omkostninger ved jordprøvetagning og analyse m.v. på arealer, der skal anvendes til dyrkning af læggekartofler, med henblik på kontrol for kartoffelcystenematoder i henhold til bekendtgørelse om avl m.v. af kartofler, betales gebyrer som fastsat i bilag 1.
 § 2. Gebyrer forfalder ved påkrav, og betaling skal ske senest 30 dage efter fakturaens dato.
 Stk. 2. Betales forfaldne gebyrer ikke rettidigt, skal der betales en årlig rente svarende til renten i henhold til rentelovens § 5. Den tillagte rente udgør dog mindst 50 kr.
 Stk. 3. For erindringsskrivelser betales et rykkergebyr på 100 kr.
 § 3. Bekendtgørelsen træder i kraft den 11. oktober 2010.
