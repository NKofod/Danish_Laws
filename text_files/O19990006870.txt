 Resumé  



  

 Klageren i denne sag havde fuldmagt til at rette henvendelse til relevante  

 myndigheder vedrørende partens sag om overgangsydelse.
Han bad Arbejdsmarkedets Ankenævn om en uddybende begrundelse for  

 ankenævnets afgørelse i sagen.
Ankenævnet var også stævnet af partens  

 advokat,  

 og tog derfor telefonisk kontakt til parten selv.
Under samtalen oplyste  

 partens ægtefælle at klageren havde fået en fuldmagt, men at advokaten  

 fortsat  

 førte sagen på vegne af parten.
Arbejdsmarkedets Ankenævn oplyste klageren om at fremtidige  

 henvendelser på vegne af parten kun ville blive besvaret hvis de var indsendt  

 af advokaten.
Kopi af brevet blev sendt til advokaten, og ankenævnet oplyste  

 advokaten om at nævnet ikke fandt det hensigtsmæssigt at parten under den  

 verserende sag var repræsenteret af mere end én partsrepræsentant.
 Ombudsmanden udtalte at parten som følge af fuldmagtsforholdets  

 natur er berettiget til én partsrepræsentant  en ret til flere  

 partsrepræsentanter må forudsætte særlige bestemmelser herom.
Da parten ifølge det oplyste var stærkt hørehæmmet, bemærkede  

 ombudsmanden om ankenævnets telefoniske henvendelse at det ikke fremgik af  

 sagen om partens ægtefælle havde fuldmagt hvilket burde have været afklaret  

 forud for telefonsamtalen.
Tvivlen om partsrepræsentationen blev heller ikke  

 afklaret ved telefonsamtalen.
Ombudsmanden mente dog ikke der var  

 tilstrækkeligt grundlag for at kritisere at ankenævnet ikke foretog sig  

 yderligere.  

 (J.nr. 1998-1630-009).
Retten til flere partsrepræsentanter i henhold til  

 forvaltningslovens § 8 Sagens nærmere omstændigheder  

 var følgende:
 Den 11. marts 1998 skrev A  

 følgende:
   

  

 FULDMAGT.
 Jeg bemyndiger herved:
(B) til på mine vegne at rette  

 henvendelse til implicerede, relevante myndigheder og andre i forbindelse med  

 den sag, der er en følge af (Arbejdsløshedskassen K)s skrivelse til mig  

 af 6.  

 februar 1997 med påstand om, at jeg har drevet selvstændig virksomhed ved  

 fiskeri.
... I et brev af 12. marts 1998  

 til B meddelte Direktoratet blandt andet at direktoratet ikke fandt det  

 rigtigt  

 at kommentere sagen om As overgangsydelse yderligere, da den var  

 endeligt  

 afgjort af Arbejdsmarkedets Ankenævn i forhold til A.
 Den 20. marts 1998 oplyste  

 Direktoratet for Arbejdsløshedsforsikringen til B bl.a. at direktoratet var  

 bekendt med at Arbejdsmarkedets Ankenævn var blevet stævnet i sagen af A, og  

 at Direktoratet var sikker på at As advokat varetog hans interesser  

 betryggende.
 B anmodede i brev af 26.  

 marts 1998 Arbejdsmarkedets Ankenævn om en uddybende begrundelse for  

 ankenævnets afgørelse af 18. december 1997 i As sag om tilbagebetaling  

 af overgangsydelse.
Den 27. marts 1998 havde  

 ankenævnet telefonisk kontakt med As ægtefælle.
Af kontorrapporten for  

 telefonsamtalen  

 fremgik følgende:
(A)s ægtefælle oplyste, at  

 (B) havde fået en fuldmagt, men at advokat (C) fortsat førte sagen på vegne  

 af  

 (A). Samme dag bekræftede en  

 medarbejder ved advokatfirmaet D telefonisk over for Arbejdsmarkedets  

 Ankenævn  

 at C fortsat førte sagen på vegne af A.
Ankenævnet skrev i brev af  

 31. marts 1998 til B og oplyste bl.a. at fremtidige henvendelser på vegne af  

 A  

 kun ville blive besvaret hvis disse blev fremsendt af advokat C.
Nævnet  

 anførte  

 følgende:
 ...
 Det er ankenævnets  

 opfattelse, at ankenævnets afgørelse af 18. december 1997 er truffet på et  

 såvel faktisk som retligt fyldestgørende grundlag.
 Ankenævnet skal således  

 henholde sig til sin afgørelse af 18. december 1997.
 Ankenævnet finder derfor ikke  

 anledning til at give en yderligere begrundelse, men skal iøvrigt henvise  

 til,  

 at (A) har anlagt retssag mod ankenævnet ved Vestre Landsret.
Ankenævnet har den 27. marts  

 1998 fået oplyst, at advokat (C) fortsat repræsenterer (A) i sagen.  

 Ankenævnet  

 skal derfor oplyse, at fremtidige henvendelser på vegne af (A) kun vil blive  

 besvaret, såfremt disse fremsendes af advokat (C). En kopi af brevet blev samme  

 dag sendt til advokat C.
Ankenævnet henledte i den forbindelse advokatens  

 opmærksomhed  

 på at nævnet havde anført over for B at nævnet for fremtiden alene ville  

 besvare henvendelser i sagen på vegne af A såfremt disse kom fra advokaten.
I brev af 7. april 1998  

 anmodede B på ny ankenævnet om dets stillingtagen til en række forhold i  

 As  

 sag.
B henviste i brevet til at B havde fuldmagt fra A.
Ankenævnet fastholdt  

 i  

 brev af 15. april 1998 at fremtidige henvendelser kun ville blive besvaret  

 hvis  

 de blev fremsendt af advokat C.
Ankenævnet bemærkede i den forbindelse at  

 nævnet den 27. marts 1998 havde fået oplyst at advokat C fortsat  

 repræsenterede  

 A.
C fik også kopi af dette brev.
B klagede i brev af 20. april  

 1998 hertil bl.a. over at ankenævnet ikke ville besvare fremtidige  

 henvendelser fra B i sagen.
Jeg oversendte den 10. maj 1998 Bs klage  

 til ankenævnet  

 som en anmodning fra B om at modtage en uddybende begrundelse for nævnets  

 beslutning  

 vedrørende partsrepræsentation.
Ankenævnet skrev i brev af 29. maj 1998 bl.a.  

 følgende til B:
 ...
 Ankenævnet finder, at de i  

 brev af 26. marts 1998 rejste spørgsmål vedrørende ankenævnets afgørelse,  

 herunder blandt andet det faktiske og juridiske grundlag for ankenævnets  

 afgørelse, har tæt tilknytning til den verserende retssag anlagt af (A) mod  

 ankenævnet.
Ankenævnet skal i den  

 forbindelse henlede opmærksomheden på det af Folketingets Ombudsmand i brev  

 af  

 7. maj 1998 anførte om, at en isoleret behandling af den forvaltningsretlige  

 del af sagen, herunder myndighedernes sagsbehandling, efter hans mening ikke  

 vil være hensigtsmæssig.
Folketingets Ombudsmand giver således udtryk for, at  

 mange forvaltningsretlige spørgsmål har tæt sammenhæng med sagens materielle  

 indhold, hvilket vil sige spørgsmålet om forståelsen og anvendelsen af  

 arbejdsløshedsforsikringsloven.
 Ankenævnet har fået oplyst,  

 at advokat (C) varetager (A)s interesser i retssagen mod ankenævnet og  

 dermed de i relation til denne knyttede spørgsmål.
 Ankenævnet finder det på den  

 baggrund ikke hensigtsmæssigt, at (A) under den verserende sag er  

 repræsenteret  

 af mere end 1 partsrepræsentant.
Ankenævnet finder, at dette  

 er i overensstemmelse med forvaltningslovens § 8. Ankenævnet skal således  

 bemærke, at ankenævnet ved den trufne afgørelse ikke har afskåret (A) fra  

 partsrepræsentation. Den 5. juni 1998 klagede B på  

 ny hertil over ankenævnets beslutning, og den 26. juni 1998 anmodede jeg  

 ankenævnet om en udtalelse til brug for sagen.
Nævnet udtalte følgende i brev  

 af 30. juni 1998:
 ...
 Ankenævnet skal oplyse, at  

 ankenævnet ved brev af 31. marts 1998 oplyste (A)s advokat (C) om, at  

 ankenævnet over for (B) havde anført, at ankenævnet for fremtiden alene ville  

 besvare henvendelser i sagen på vegne af (A) fra advokat (C).
 Ankenævnet medsendte kopi af  

 (B)s breve af 22. marts og 26. marts 1998 med bilag og ankenævnets  

 besvarelser  

 af 25. marts og 31. marts 1998 herpå.
 Ankenævnet har således gennem  

 (A)s partsrepræsentant advokat (C) informeret (A) om ankenævnets  

 afgørelse.
... Jeg sendte den 7. juli 1998  

 ankenævnets udtalelse til B med henblik på hans eventuelle bemærkninger.
Ombudsmandens udtalelse   

  

 Lovgrundlaget Af forvaltningslovens § 8 fremgår følgende:
§ 8.  

  

 Den, der er part i en sag, kan på ethvert tidspunkt af sagens behandling lade  

 sig repræsentere eller bistå af andre.
Myndigheden kan dog kræve, at parten  

 medvirker personligt, når det er af betydning for sagens afgørelse.
Stk. 2.  

  

 Bestemmelsen i stk. 1, 1. pkt., gælder ikke, hvis partens interesse i at  

 kunne lade sig repræsentere eller bistå findes at burde vige for væsentlige  

 hensyn til offentlige eller private interesser, eller hvor andet er fastsat  

 ved lov. I forarbejderne til forvaltningslovens § 8 (Folketingstidende 1985-86, tillæg  

 A, sp.  

 130f  

 ) fremgår blandt andet følgende:
  I  

  

 § 8, stk. 1  

  

 er det som et almindeligt princip fastsat, at en part i en sag, hvori der er  

 eller vil blive truffet afgørelse af en forvaltningsmyndighed, på ethvert  

 tidspunkt af sagens behandling kan vælge at lade sig repræsentere eller bistå  

 af andre.
Der er ikke i bestemmelsen fastsat regler om, hvem der kan repræsentere eller  

 bistå en part.
Parten kan således lade sig repræsentere eller bistå af såvel  

 sagkyndige - f.eks. en advokat eller en revisor - som af andre.
Da den, der  

 repræsenterer andre, i visse tilfælde kan pådrage sig straf- og  

 erstatningsansvar, vil det normalt kunne kræves, at den, der repræsenterer en  

 part, er myndig.
Derimod vil der som regel ikke være noget til hinder for, at  

 mindreårige, der har den fornødne modenhed, bistår en part, f.eks. at et barn  

 bistår sine forældre som tolk.
Parten vil i almindelighed også kunne lade sig  

 repræsentere af en interesseorganisation.
 Efter bestemmelsen kan parten  

 lade sig repræsentere i forbindelse med hele sagens behandling, men parten  

 kan  

 også vælge kun at lade sig repræsentere under en del af sagens behandling  

 eller  

 alene at lade sig bistå under møder med forvaltningsmyndighedens personale.
 ...
 Partens adgang til at lade  

 sig repræsentere eller bistå under sagens behandling gælder efter  

  

 stk. 2  

  

 ikke, hvis partens interesse i at  

 kunne lade sig repræsentere eller bistå findes at burde vige for væsentlige  

 hensyn til offentlige eller private interesser.
En part i en sag, der er  

 under behandling i den offentlige forvaltning, kan efter administrativ  

 praksis  

 i dag normalt altid vælge at lade sig repræsentere i forbindelse med  

 forvaltningens sagsbehandling.
I overensstemmelse hermed forudsætter  

 justitsministeriet, at der efter den foreslåede bestemmelse kun i ganske  

 særlige tilfælde nægtes en part adgang til at lade sig repræsentere eller  

 bistå under sagens behandling.
 Undtagelsesbestemmelsen  

 indebærer, at der i hvert enkelt tilfælde af den pågældende myndighed skal  

 foretages en konkret afvejning af på den ene side partens interesse i at få  

 den  

 pågældende bistand og på den anden side de hensyn, der taler for at afskære  

 partens adgang til at lade sig repræsentere eller bistå.
 Bestemmelsen vil f.eks. kunne  

 anvendes i tilfælde, hvor parten under et møde med myndigheden ønsker sig  

 bistået af flere personer og myndigheden, af hensyn til sagsbehandlingen, ro  

 og  

 orden eller af hensyn til andre parter, finder at burde begrænse antallet af  

 bisiddere eller helt at udelukke andre end parterne selv fra at deltage i  

 mødet.
Undtagelsesbestemmelsen vil  

 også kunne anvendes i de tilfælde, hvor parten ønsker at skifte repræsentant,  

 og en deraf følgende udsættelse af sagen vil medføre overskridelse af en  

 lovbestemt frist for sagens afgørelse.
Hvis udsættelsen i øvrigt findes at  

 burde  

 vige for væsentlige hensyn til offentlige eller private interesser, der taler  

 imod en sådan udsættelse, kan myndigheden ligeledes undlade at efterkomme  

 partens ønske om at lade sig repræsentere eller bistå under sagen.
Hvis den pågældende  

 repræsentant er ganske uegnet til at varetage partens interesser, kan  

 bestemmelsen i særlige tilfælde tænkes anvendt også af hensyn til parten  

 selv. I Forvaltningsret (1994), s.  

 351, af Jon Andersen mfl., fremgår blandt andet følgende:
 ...
Parten bestemmer selv, hvornår  

 og i hvilket omfang han ønsker at lade sig repræsentere.
Har parten eller  

 repræsentanten ikke præciseret omfanget, må forvaltningen gå ud fra, at  

 repræsentanten varetager alle partens interesser i sagen.
Er myndigheden i  

 tvivl med hensyn til repræsentationsomfanget, må myndigheden tage initiativ  

 til at få spørgsmålet afklaret.
... Retsplejelovens §§ 260, 730  

 og 738 indeholder blandt andet følgende bestemmelser:
 § 260.  

  

 Enhver kan både som sagsøger og som sagvolder lade møde i  

 retten for sig ved en efter nedenstående regler berettiget  

 rettergangsfuldmægtig.
 Stk. 2. Advokater er eneberettigede til at møde i retten som fuldmægtige  

 for parterne; dog kan der mødes af værger for umyndige og umyndiggjorte, af  

 lavværger for personer, der er sat under lavværgemål, ved ægtefælle,  

 beslægtede og besvogrede i anden grad af sidelinien eller nærmere, ved  

 personer, der hører til samme husstand som parten, samt ved personer, der  

 står  

 i fast tjenesteforhold til parten, således at de er antagne af ham for ikke  

 en  

 kortere tid end en måned og - når parten ikke selv er advokat - ikke med det  

 særlige hverv for øje at møde for retten.
 ...
 Stk. 5. Endvidere er det under skiftebehandlinger tilladt at lade  

 møde for sig også ved andre end de foran nævnte personer, og det samme gælder  

 under fogedforretninger, derunder auktionsforretninger, for dens vedkommende,  

 imod hvem retshandlingen er rettet, og under sidstnævnte forretninger for de  

 bydendes vedkommende, alt for så vidt ikke fremsatte påstande eller  

 indsigelser  

 foranlediger forhandling for vedkommende ret, jf. dog § 495, stk. 2.
 ...
§ 730.  

  

 Den, der sigtes for en forbrydelse, er berettiget til at  

 vælge en forsvarer til at stå ham bi i overensstemmelse med de nedenfor  

 nærmere  

 angivne regler.
Er han under 18 år, tilkommer valget hans værge, som derhos  

 altid er berettiget til at optræde på hans vegne.
 ...
§ 738.  

  

 Retten kan tillade, at flere valgte forsvarere optræder for  

 samme sigtede.
Retten kan endvidere undtagelsesvis beskikke flere offentlige  

 forsvarere for sigtede.
Sigtede er berettiget til selv tillige at tage ordet  

 til sit forsvar. Arbejdsmarkedets Ankenævns  

 beslutning af 31. marts 1998 som blev fastholdt den 15. april 1998 I brev af 29. maj 1998  

 uddybede ankenævnet begrundelsen for nævnets beslutning af 31. marts 1998.  

 Ankenævnet oplyste i den forbindelse at de i Deres brev af 26. marts 1998  

 rejste spørgsmål efter nævnets vurdering havde tæt tilknytning til den  

 verserende retssag anlagt af (A) mod nævnet.
Endvidere oplyste nævnet at  

 advokat (C) varetog (A)s interesser i retssagen og de dertil knyttede  

 spørgsmål.
Herefter fandt ankenævnet det  

 ikke hensigtsmæssigt at (A) under den verserende sag var repræsenteret af  

 mere end én partsrepræsentant.
Ankenævnet fandt at dette var i  

 overensstemmelse  

 med forvaltningslovens § 8 og bemærkede i den forbindelse at (A) ikke var  

 afskåret fra partsrepræsentation.
For så vidt angår de sager  

 der behandles af domstolene, fremgår det af retsplejelovens § 260 at alene  

 advokater og nært beslægtede er berettigede til at møde i retten som  

 fuldmægtige for parterne.
En sådan begrænsning findes ikke for behandling af  

 sager hvori der er eller vil blive truffet en afgørelse af en  

 forvaltningsmyndighed.
Af forvaltningslovens § 8  

 fremgår det således at en part kan lade sig repræsentere af  

 andre.
Dette må  

 på baggrund af bestemmelsens forarbejder forstås således at parten (også) kan  

 lade sig repræsentere af repræsentanter der ikke er advokater eller nært  

 beslægtede.
Bestemmelsen i  

 forvaltningsloven tager ikke stilling til om en part er berettiget til flere  

 end én partsrepræsentant.
Heller ikke lovens forarbejder tager stilling til  

 dette spørgsmål.
Det følger af  

 fuldmagtsforholdets natur at en part er berettiget til én partsrepræsentant  

 der  

 handler på vegne af parten over for myndighederne.
En ret til mere end én  

 partsrepræsentant må derfor forudsætte særlige bestemmelser herom.
Denne opfattelse støttes af  

 reglerne for straffesager der behandles ved domstolene.
I retsplejelovens §  

 738  

 er der således en (særlig) hjemmel til at en part har flere  

 partsrepræsentanter.
Det er på denne baggrund min  

 opfattelse at det kræver særlig hjemmel for at en part har ret til flere  

 partsrepræsentanter.
Der findes ikke i forvaltningsloven en sådan særlig  

 hjemmel til ret til flere partsrepræsentanter.
(A)s brev af 11. marts 1998  

 bemyndiger Dem til at rette henvendelse til relevante myndigheder i  

 forbindelse  

 med hans sag vedrørende selvstændig erhvervsvirksomhed.
Fuldmagten giver Dem  

 efter sin ordlyd ikke fuldmagt til som partsrepræsentant at varetage  

 (A)s  

 interesser over for myndighederne.
 På den baggrund har jeg ikke  

 fundet grundlag for at kritisere at Arbejdsmarkedets Ankenævn fandt det mest  

 hensigtsmæssigt at (A) kun var repræsenteret af én partsrepræsentant over for  

 myndighederne, og at denne repræsentant var advokat (C).
Arbejdsmarkedets Ankenævns  

 behandling af sagen Jeg må forstå sagen således  

 at advokat (C) repræsenterede (A) i en sag der var anlagt ved Vestre Landsret  

 på tidspunktet for ankenævnets beslutning af 31. marts 1998, og at (C)  

 således  

 på dette tidspunkt havde en rettergangsfuldmagt, mens De havde en skriftlig  

 fuldmagt, begge fra (A).
 Jeg må endvidere forstå  

 situationen således at ankenævnet forinden beslutningen af 31. marts 1998 var  

 i  

 tvivl om hvem der repræsenterede (A), og at nævnet ved den telefoniske  

 henvendelse til (A)s ægtefælle har søgt at afklare dette spørgsmål.
 Af ankenævnets telefonnotat  

 af 27. marts 1998 fremgår følgende:
(A)s ægtefælle oplyste, at  

 (B) havde fået en fuldmagt, men at advokat (C) fortsat førte sagen på vegne  

 af  

 (A). Idet jeg bemærker at (A)  

 ifølge det oplyste er stærkt hørehæmmet, rejser denne telefoniske henvendelse  

 til hans ægtefælle følgende to problemstillinger:
 1. Det fremgår ikke af notatet  

 af 27. marts 1998, eller i øvrigt af sagen, om (A)s ægtefælle havde  

 fuldmagt  

 til at repræsentere (A). Hvis det lægges til grund at formålet med  

 telefonsamtalen  

 var at afklare repræsentationsforholdet for (A), burde ankenævnet efter min  

 opfattelse have afklaret dette fuldmagtsforhold forud for telefonsamtalen.
2. Det næste problem samtalen  

 rejser, er om den tjente sit formål.
Spørgsmålet er således om tvivlen om  

 partsrepræsentationens rækkevidde blev afklaret ved samtalen.
Det fremgår  

 ikke  

 af ankenævnets telefonnotat hvem (A) ønskede som repræsentant i sagen.
Af  

 telefonnotatet  

 fremgår det heller ikke hvad der nærmere menes med sagen som  

 (A)s ægtefælle  

 omtaler.
Det kan således ikke ses om der henvises til retssagen, eller om der  

 er tale om (A)s sag ved myndighederne generelt.
Jeg finder herefter  

 ikke at  

 det kan lægges til grund at tvivlen om repræsentationsforholdet blev  

 tilstrækkeligt afklaret ved den telefoniske forespørgsel.
Jeg har overvejet om nævnet -  

 eventuelt skriftligt - burde have fået endeligt oplyst af (A) selv hvem han  

 ønskede som repræsentant over for myndighederne.
Jeg har dog ikke fundet  

 tilstrækkeligt grundlag for at kritisere at nævnet ikke foretog sig  

 yderligere  

 selvom det var en nærliggende mulighed.
