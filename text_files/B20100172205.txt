Kapitel 1    Område og definitioner Kapitel 2   Salmonellose hos svin Kapitel 3   Undersøgelse, opfølgning og kategorisering  besætninger Kapitel 4   Ferskkødsovervågning - svaberprøver, tunger og tungerodskød Kapitel 5   Undersøgelse for kritisk resistente salmonella Kapitel 6   Offentligt tilsyn Kapitel 7   Håndtering af prøver Kapitel 8   Afholdelse af udgifter Kapitel 9   Dispensation Kapitel 10   Straf og ikrafttræden Bilag 1 Bilag 2 Bilag 3 Bilag 4 Bilag 5 Bilag 6 Bilag 7 Bilag 8 Bilag 9 Bekendtgørelse om salmonella hos svin I medfør af § 4, § 5, stk. 1, § 36, stk. 1, § 37, stk. 3, § 39, stk. 1, § 40, stk. 1, § 45, stk. 1 og 2, § 49, § 50, § 51, § 54, stk. 5 og § 60, stk. 3-5 i lov nr. 526 af 24. juni 2005 om fødevarer, som ændret ved lov nr. 1549 af 20. december 2006, lov nr. 96 af 10. februar 2009 samt lov nr. 163 af 17. februar 2010 samt § 26, § 27, stk. 2, § 29, § 30, stk. 1, § 33, stk. 1, § 34, stk. 1, § 36, § 53, stk. 1 og 2, § 58, stk. 1 og 2 og § 70, stk. 3 i lov nr. 432 af 9. juni 2004 om hold af dyr, som ændret ved lov nr. 402 af 21. april 2010, fastsættes:
Kapitel 1 Område og definitioner § 1. Denne bekendtgørelse fastsætter bestemmelser om overvågning af salmonellose og salmonella i svin.
 Stk. 2. Bekendtgørelsen omfatter primærproduktion samt overvågning, slagtning og slagtemæssig behandling af kød af svin.
 Stk. 3. Bekendtgørelsen omhandler endvidere krav til laboratorieundersøgelse og indberetning af laboratoriefund.
 § 2. I denne bekendtgørelse forstås ved:
 1) Ejendom: En bestemt geografisk beliggenhed, der er identificeret ved et unikt nummer i det Centrale Husdyrbrugsregister (CHR).
 2) Besætning: Ethvert hold af svin.
 3) Epidemiologisk enhed: Alle dyr på en ejendom eller en gruppe af dyr på en ejendom, der ikke har smittemæssig kontakt til andre dyr på ejendommen.
 4) Salmonellose: En smitsom sygdom hos én eller flere af en besætnings dyr, hvor påvisning af salmonellabakterier i materiale udtaget i besætningen eller i dyr fra besætningen gør det overvejende sandsynligt, at bakterien er årsag til et sygdomsbillede præget af et eller flere af følgende symptomer: nedstemthed, feber, diarré, luftvejslidelse, abort eller dødsfald.
 5) Nyudbrud: Første gang der konstateres salmonellose i en besætning, eller når der efter at salmonellose er konstateret og efterfølgende ophørt, opstår symptomer hos samme eller andre dyr i besætningen, der gør det overvejende sandsynligt, at der er salmonellose i besætningen.
6) Salmonellaindeks: Det vægtede procentvise gennemsnit af salmonellareaktion i blodprøver udtaget i avls- og opformeringsbesætninger af svin indenfor de seneste 3 måneder.
Prøverne vægtes 1:3:6, hvor den seneste måneds resultater vejer tungest.
 7) Kødsaftprøve: Den væske, der fremkommer efter nedfrysning og efterfølgende optøning af en svinekødsprøve udtaget og håndteret efter Fødevarestyrelsens anvisninger, og som kan undersøges for antistoffer mod salmonella.
8) Slagtesvineindeks: Det vægtede procentvise antal positive prøveresultater i kødsaftprøver udtaget indenfor de seneste 3 måneder.
Prøverne vægtes 1:1:3, hvor den seneste måneds resultater vejer tungest.
Slagtesvineindekset nyberegnes den 7. hverdag i hver måned.
 9) Salmonellaværdi: En værdi der beregnes på baggrund af mængden af antistoffer i kødsaftsprøven.
 10) Stibundsprøve: En samlet prøve af 5 x 5 gram svinegødning udtaget repræsentativt i besætningen.
 11) Salmonellaniveau 2: Salmonellaniveauet for svinebesætninger, der på grundlag af mindst to positive kødsaftprøver har et slagtesvineindeks på 40 eller derover, op til slagtesvineindeks under 65.
 12) Salmonellaniveau 3: Salmonellaniveauet for svinebesætninger, der på grundlag af mindst to positive kødsaftprøver har et slagtesvineindeks på 65 eller derover samt besætninger, der er under offentligt tilsyn efter reglerne i denne bekendtgørelse.
 13) Kritisk resistente salmonella: Salmonellabakterier, der er resistente over for antibiotika af typen kinoloner eller cephalosporiner, som er kritisk vigtige for behandlingen af mennesker.
 14) Salmonella af en handelstype: Salmonella Typhimurium, Salmonella Derby og Salmonella Infantis.
 15) Salmonellakategori: En inddeling af sobesætninger, der kategoriseres som værende enten salmonellapositive eller salmonellanegative.
 16) Valideret metode: En metode valideret mod en referencemetode efter en internationalt anerkendt protokol som EN/ISO 16140. Valideringen skal foretages af et internationalt anerkendt valideringsorgan, og metoden skal findes ligeværdig med referencemetoden.
 17) Risikobaseret overvågning: Besætninger, der på baggrund af opfyldelse af inklusionskriterierne vurderes at have så lav risiko for salmonella, at de overvåges med 1 kødsaftsprøve månedligt, uanset leverancestørrelser.
Kapitel 2 Salmonellose hos svin § 3. Den, som i sin varetægt har dyr, som er eller kan mistænkes for at være angrebet af salmonellose, skal tilkalde en dyrlæge, jf. § 27, stk. 1 i lov om hold af dyr.
 Stk. 2. Hvis en dyrlæge tilkaldes i henhold til stk. 1, skal dyrlægen søge mistanken om sygdommen be- eller afkræftet samt søge sygdommens art konstateret, jf. § 28, stk. 1 i lov om hold af dyr.
 Stk. 3. Hvis en dyrlæge efter undersøgelse foretaget i henhold til stk. 2 eller i øvrigt i forbindelse med sit arbejde får mistanke om, at der foreligger sygdom, som omfattet af stk. 1, skal dyrlægen foretage indberetning til fødevareregionen, jf. § 28, stk. 3 i lov om hold af dyr.
 Stk. 4. Er der ikke konstateret salmonellose i besætningen indenfor de seneste 6 måneder eller er der tale om nyudbrud, skal dyrlægen udtage og indsende prøver af relevant materiale til undersøgelse.
 Stk. 5. Dyrlægen skal, efter at have modtaget resultatet af de laboratoriemæssige undersøgelser, underrette den besætningsansvarlige om resultatet.
 § 4. På Fødevarestyrelsens foranledning skal den besætningsansvarlige påse, at der udtages og indsendes materiale til undersøgelse for Salmonella, fra besætninger, der som følge af kliniske symptomer mistænkes for at være smittet med salmonellabakterier.
 Stk. 2. Fødevarestyrelsen kan lade udtage prøver fra besætninger til undersøgelse af udbredelsen af infektion med salmonellabakterier i dyrepopulationer samt fra besætninger i et nærmere afgrænset geografisk område, hvor en eller flere besætninger er sat under offentligt tilsyn efter reglerne i denne bekendtgørelse.
 Stk. 3. Fødevarestyrelsen kan lade blodprøver, der er udtaget som led i andre sygdomsbekæmpelses- eller overvågningsprogrammer, undersøge for salmonellaantistoffer.
 § 5. Såfremt der ved laboratoriemæssig undersøgelse påvises salmonellabakterier, og såfremt mistanken om salmonellose bekræftes efter reglerne i § 3, stk. 2 og 4, kan fødevareregionen sætte besætningen under offentligt tilsyn i overensstemmelse med kapitel 6 i denne bekendtgørelse, jf. dog §§ 21-22.
Kapitel 3 Undersøgelse, opfølgning og kategorisering  besætninger § 6. Virksomheder, der foretager slagtning eller slagtemæssig behandling af svin, skal føre leverandørlister efter reglerne i bilag 1, kapitel 1.
 § 7. Virksomheder, der foretager slagtning eller slagtemæssig behandling af slagtesvin, skal udtage og indsende kødsaftprøver fra slagtekroppe til undersøgelse for salmonellaantistoffer efter reglerne i bilag 1, kapitel 2.
 § 8. På baggrund af antal prøver udtaget efter reglerne i § 7 og antal positive prøver heraf, beregnes besætningens slagtesvineindeks, og Fødevarestyrelsen placerer besætningen i niveau fra 1 til 3, hvor niveau 3 er det mest belastede niveau, og giver den besætningsansvarlige meddelelse herom.
 Stk. 2. Uanset bestemmelsen i stk. 1, placere fødevareregionen besætninger, der er under offentligt tilsyn efter reglerne i § 5, altid i niveau 3.
§ 9. Slagtesvinebesætninger kan udpeges til risikobaseret overvågning, når de seneste 10 kødsaftprøver er negative og højst 6 måneder gamle, og slagtesvineindekset er 0,0. Risikobaseret overvågning bortfalder, hvis 1) den månedlige kødsaftprøve er positiv, 2) besætningen ikke har leveret slagtesvin i 130 kalenderdage, eller 3) der er udtaget to kødsaftprøver, uden analyseresultatet.
§ 10. Den ansvarlige for en besætning, der er placeret i niveau 2 eller 3, skal senest 14 dage efter meddelelse om niveautildeling foretage indberetning om, fra hvilke smågriseproducerende besætninger, der er modtaget smågrise.
Indberetningspligten gælder ligeledes for smågrise produceret på besætningens CHR-nummer indenfor de seneste 6 måneder, regnet fra datoen for niveautildeling, jf. dog stk. 2. Indberetningen kan foretages ved at anvende skemaet i bilag 2 eller en anden formular, men skal som minimum indeholde samme oplysninger som opstillet i bilag 2.
 Stk. 2. Undtaget fra bestemmelsen i stk. 1 er besætninger, der er eller har været i niveau 2 eller 3 indenfor de seneste 6 måneder, og hvorfra der er foretaget indberetning efter reglerne i stk. 1.
 Stk. 3. Såfremt smågrisene ikke modtages direkte fra en sobesætning, men via et mellemled, skal den besætningsansvarlige i mellemleddet foretage indberetning om, fra hvilke besætninger, der modtages smågrise.
 Stk. 4. I de i stk. 1 og 3 nævnte smågriseproducerende besætninger skal den besætningsansvarlige, senest 14 dage efter Fødevarestyrelsens meddelelse om at modtagerbesætningen er kommet i niveau 2 eller 3 påse, at der udtages og indsendes stibundsprøver fra den smågriseproducerende besætning til bakteriologisk undersøgelse for salmonella efter reglerne i bilag 3, jf. dog stk. 5.
 Stk. 5. Undtaget fra kravet om kortlægning i stk. 4 er følgende smågriseproducerende besætninger:
 1) Besætninger, hvor der på besætningens CHR-nummer er en slagtesvinebesætning i risikobaseret overvågning, og der herfra foreligger resultater af mindst 3 kødsaftprøver fra de foregående 3 kalendermåneder, og hvoraf mindst et resultat er fra seneste eller indeværende måned.
 2) Besætninger, hvor der på besætningens CHR-nummer, indenfor de seneste 3 måneder, regnet fra datoen for slagtesvinebesætningens tildeling af niveau 2 eller 3, er registreret minimum 5 negative kødsaftprøver og ingen positive kødsaftprøver.
 3) Besætninger, hvorfra der indenfor de seneste 6 måneder er udtaget og indsendt stibundsprøver efter reglerne i bilag 3 til undersøgelse for salmonella, og hvor der ikke er fundet salmonella af en handelstype.
 4) Besætninger, hvorfra der indenfor de seneste 60 måneder er udtaget og indsendt stibundsprøver efter reglerne i bilag 3, og hvor der er fundet salmonella af en handelstype.
5) Besætninger, der inden for de seneste 2 måneder er kortlagt efter reglerne i § 15, stk. 2, og hvor prøverne er analyseret så resultaterne med sikkerhed kan påføres den korrekte type af kortlægning, og indsendende dyrlæge, enten a) har anført besætningstyperne ved indsendelsen, eller b) kan godtgøre overfor laboratoriet, at kortlægningen har omfattet den smågriseproducerende besætning.
 § 11. Sobesætninger placeres i en salmonellakategori på baggrund af resultater af prøver udtaget fra besætningen og fra aftagerbesætninger, jf. bilag 4, tabel 1.
 Stk. 2. En sobesætning, der er kategoriseret som positiv, kan skifte kategori til negativ, hvis betingelserne i bilag 4, tabel 2 er opfyldt, eller hvis bakteriologiske undersøgelser af prøver udtaget i henhold til bilag 4 er negative for salmonella.
 Stk. 3. Kategoriseringen af sobesætninger offentliggøres på internettet af Landbrug og Fødevarer.
§ § 12. Den ansvarlige for en besætning i niveau 3 skal 1) påse at indtransport til slagteri i Danmark sker efter reglerne i bilag 5, kapitel 2, og 2) iværksætte smittebegrænsende tiltag ved gyllehåndtering og anvendelse af redskaber, der er fælles med andre besætninger, efter fødevareregionens anvisninger.
 § 13. Slagtesvin fra besætninger i niveau 3, skal underkastes særlig slagtemæssig behandling og disponeres efter reglerne i bilag 5 og 6.
 Stk. 2. Undtaget fra bestemmelsen i stk. 1 er, andre end de i kapitel 5 og 6 nævnte besætninger, hvor følgende betingelser er opfyldt:
1) der leveres mindst 100 slagtesvin til slagtning over en 6 ugers periode, 2) højst 5 ud af 45 blodprøver har en salmonellaværdi på 31 eller derover, og 3) blodprøverne udtages tidligst 4 uger og senest 3 uger inden forventet levering.
Stk. 3. En besætning tildelt niveau 3 efter § 8, stk.1, som ikke allerede var i niveau 3 før udpegningen, kan levere dyr til én slagtning uden særslagtning, hvis slagtningen er tilmeldt slagteriet inden 14. hverdag i måneden.
Yderligere slagtninger skal ske efter bilag 5.
 Stk. 4. Slagtekroppe, der har gennemgået en dekontaminerende behandling, som sikrer, at antallet af salmonellabakterier på slagtekroppene reduceres til et ikke-måleligt niveau, er undtaget fra reglerne i bilag 6. Den dekontaminerende behandling må ikke forringe kødets fødevaresikkerhedsmæssige kvalitet eller medføre, at kødet ikke længere besidder fersk køds karakteristika, og skal være godkendt af Fødevarestyrelsen.
 § 14. I avls- og opformeringsbesætninger af svin skal de respektive avlsorganisationer hver måned udtage 10 blodprøver fra svin i 4-7 måneders alderen i hver besætning til undersøgelse for salmonellaantistoffer.
 Stk. 2. Såfremt besætningen er opdelt i flere epidemiologiske enheder, udtages der 10 prøver fra hver enhed.
 § 15. På baggrund af de i § 14 nævnte blodprøver, beregnes besætningens salmonellaindeks.
 Stk. 2. Såfremt besætningens salmonellaindeks er på 5,0 eller derover, skal den besætningsansvarlige påse, at der senest 14 dage efter indeksering, udtages og indsendes stibundsprøver fra besætningen til bakteriologisk undersøgelse, efter reglerne i bilag 3, jf. dog stk. 3.
Stk. 3. Undtaget fra bestemmelsen i stk. 2 er besætninger, 1) der indenfor de seneste 6 måneder har haft et salmonellaindeks på 5,0 eller derover, og hvorfra der er udtaget og indsendt stibundsprøver til undersøgelse for salmonellabakterier efter reglerne i stk. 2, og 2) der inden for de seneste 6 måneder er kortlagt efter reglerne i § 10, stk. 4, og hvor prøverne er analyseret så resultaterne med sikkerhed kan påføres den korrekte type af kortlægning, og indsendende dyrlæge, a) har anført besætningstyperne ved indsendelsen, eller b) kan godtgøre overfor laboratoriet, at kortlægningen har omfattet avls- og opformeringbesætningen.
 Stk. 4. På baggrund af resultatet af de i stk. 1 nævnte blodprøver, kan Fødevarestyrelsen meddele stop for salg af avlsdyr, hvis koncentrationen af antistoffer overstiger et af Fødevarestyrelsen fastlagt niveau.
§ 16. Ved omsætning af dyr til levebrug, skal den besætningsansvarlige oplyse aftageren om fund af kritisk resistente salmonella og bakteriologisk påvist salmonella, herunder serotype, indenfor de sidste 60 måneder.. Alle fundne serotyper i perioden skal oplyses.
Desuden skal den besætningsansvarlige oplyse aftageren om:
 1) For slagtesvinebesætninger; besætningens salmonellaniveau indenfor de sidste tre måneder.
 2) For avls- og opformeringsbesætninger; besætningens salmonellaindeks.
 3) For sobesætninger; besætningens salmonellakategori.
 § 17. Den ansvarlige for en besætning, der eksporterer svin, skal på Fødevarestyrelsens foranledning påse, at der udtages og indsendes blodprøver eller stibundsprøver fra besætningen til undersøgelse for salmonellaantistoffer eller salmonellabakterier.
Kapitel 4 Ferskkødsovervågning - svaberprøver, tunger og tungerodskød § 18. Virksomheder, der foretager slagtning eller slagtemæssig behandling af svin, skal udtage svaberprøver fra slagtekroppe til undersøgelse for salmonella efter reglerne i bilag 7, kapitel 1, 2, og 8.
 Stk. 2. Fødevareregionen kan, efter ansøgning, fravige kravet om udtagelse af ferskkødsprøver, såfremt virksomheden i forbindelse med afholdelse af helligdage er lukket i et tidsrum der medfører, at undersøgte slagtekroppe skal tilbageholdes i en uacceptabelt lang periode.
 Stk. 3. Indsendelse og bakteriologisk undersøgelse af svaberprøver fra slagtekroppe skal ske efter reglerne i bilag 7, kapitel 3, 4, og 9.
 Stk. 4. Bedømmelse af resultatet af den i stk. 1 og 3 nævnte ferskkødsovervågning skal ske efter reglerne i bilag 7, kapitel 5 og 7.
 Stk. 5. Opfølgning i forbindelse med den i stk. 4 nævnte bedømmelse skal ske efter reglerne i bilag 7, kapitel 6.
Stk. 6. Den ansvarlige for virksomheden skal sikre, at resultatet af overvågningen for den pågældende måned indberettes senest 14 dage inde i den efterfølgende måned.
Indberetningen af serotypen kan dog ske, når den foreligger.
Indberetningen sker til fødevareregionen eller Fødevarestyrelsen efter Fødevarestyrelsens anvisninger.
 § 19. Håndtering og anvendelse af tunger og tungerodskød fra svin skal ske efter reglerne i bilag 8.
Kapitel 5 Undersøgelse for kritisk resistente salmonella § 20. Der skal udtages prøver til resistensbestemmelse efter de regler og i henhold til de prøvetyper, der er anført i bilag 9.
§ 21. Såfremt der ved laboratoriemæssig undersøgelse af materiale fra en besætning påvises kritisk resistente salmonella, skal den besætningsansvarlige sikre, at 1) der gennemføres en smitteopsporing, herunder kortlægning af medicinforbrug, 2) gylle fra besætningen ikke anvendes ved dyrkning af spiseklar frugt og grøntsager eller til græsningsarealer, og Stk. 2. Resultat af den i stk. 1, nr. 1 nævnte smitteopsporing, skal indberettes til fødevareregionen.
 Stk. 3. Den ansvarlige for en besætning omfattet af stk. 1 skal give meddelelse herom til alle, der aftager dyr fra besætningen, jf. § 16.
 Stk. 4. En besætning med kritisk resistente salmonella kan erklæres fri, når der er foretaget 2 undersøgelser med mindst 45 dages mellemrum af materiale fra besætningen med negativt resultat for kritisk resistente salmonella, eller besætningen er slagtet eller slået ned, og rensning samt desinfektion er godkendt af Fødevareregionen.
 § 22. Ved fund af kritisk resistente salmonella i kød eller produkter heraf, skal virksomheden foretage smitteopsporing med henblik på at identificere oprindelsesbesætningen.
 Stk. 2. Resultatet af den i stk. 1 nævnte smitteopsporing, skal indberettes til fødevareregionen.
Kapitel 6 Offentligt tilsyn § 23. Den ansvarlige for en besætning under offentligt tilsyn skal 1) påse at syge dyr fra besætningen holdes isoleret, 2) påse at indtransport af dyr til slagteri sker efter reglerne i bilag 5, kapitel 2, samt at dyr eller produkter heraf på anden vis kun flyttes fra ejendommen efter forudgående tilladelse fra og under vilkår fastsat af fødevareregionen, 3) påse at gødning fra besætningen behandles efter fødevareregionens anvisning, 4) iværksætte smittebegrænsende tiltag ved gyllehåndtering og anvendelse af redskaber, der er fælles med andre besætninger, 5) påse at fjernelse af gødning, redskaber, maskiner og lignende, der anvendes i besætningen kun sker efter tilladelse fra fødevareregionen og på nærmere fastsatte vilkår, 6) påse at dyrs opholdssteder, redskaber, maskiner og lignende rengøres og desinficeres efter fødevareregionens anvisning, 7) begrænse eksterne kontakter til besætningen, 8) iværksætte en effektiv skadedyrsbekæmpelse, og 9) straks give meddelelse om det offentlige tilsyn til alle, der kommer i kontakt med besætningen.
 Stk. 2. Et slagteri, der modtager dyr, fra de i stk. 1 nævnte besætninger, skal påse, at slagtemæssig behandling og disponering sker efter reglerne i bilag 5 samt bilag 6.
§ 24. I de i § 5 nævnte besætninger ophæver fødevareregionen det offentlige tilsyn, når 1) fødevareregionen vurderer, at der ikke længere er salmonellose i besætningen, eller 2) besætningen er slagtet eller slået ned, og rengøring samt desinfektion er godkendt af fødevareregionen.
 Stk. 2. Slagtesvinebesætninger forbliver i salmonellaniveau 3, indtil slagtesvineindekset for besætningen er under 65.
Kapitel 7 Håndtering af prøver § 25. De i § 4, stk. 1 og 2, § 10, stk. 4, § 11, stk. 2, § 15, stk. 2 og § 17, nævnte prøver skal udtages af en dyrlæge eller efter en dyrlæges anvisninger og under dennes ansvar.
 § 26. Prøver udtaget efter reglerne i § 13, stk. 1, § 18, stk. 1, samt § 20 skal indsendes til undersøgelse på et laboratorium, der er godkendt af Fødevarestyrelsen eller et laboratorium, der er akkrediteret af et akkrediteringsorgan, som er medunderskriver af Den Europæiske Akkrediteringsorganistation EAs multilaterale aftale om gensidig anerkendelse.
Stk. 2. Prøver udtaget efter reglerne i § 3, stk. 4, § 4, stk. 1-3, § 7, § 10, stk. 4, § 11, stk. 2, § 14, § 15, stk. 2, samt § 17 skal indsendes til undersøgelse på Danmarks Tekniske Universitet, eller et laboratorium, der er godkendt hertil af Fødevarestyrelsen, jf. dog stk. 3 Stk. 3. Prøver udtaget efter reglerne i § 10, stk. 4 eller § 15, stk. 2 kan undersøges som samleprøver efter Fødevarestyrelsens anvisninger.
 § 27. Alle salmonellasuspekte isolater skal undersøges med henblik på serotypning og resistensbestemmelse, jf. dog stk. 2.
 Stk. 2. Prøver udtaget efter reglerne i § 10, stk. 4 eller § 15, stk. 2 er undtaget fra bestemmelsen i stk. 1. Kun ét salmonellasuspekt isolat pr. indsendelse skal serotypes og resistensbestemmes.
 Stk. 3. De i stk. 1 nævnte undersøgelser skal foretages på Danmarks Tekniske Universitet, Fødevareinstituttet eller et laboratorium, der er godkendt hertil af Fødevarestyrelsen.
 § 28. Resultatet af de laboratoriemæssige undersøgelser af prøver udtaget efter reglerne i denne bekendtgørelse skal af laboratoriet meddeles vedkommende, der har indsendt prøven.
 Stk. 2. Resultatet af undersøgelser af prøver udtaget efter reglerne i § 3, stk. 4, § 4, § 7, § 10, stk. 4, §§ 14-15, og § 17 skal af laboratoriet overføres til Zoonoseregistret efter Fødevarestyrelsens anvisning.
 Stk. 3. Resultatet af undersøgelser af prøver udtaget efter reglerne i denne bekendtgørelse skal opbevares hos den besætningsansvarlige henholdsvis virksomheden i mindst 3 år.
 § 29. Enhver bakteriologisk eller serologisk påvisning af salmonellabakterier eller antistoffer mod Salmonella i prøver udtaget efter reglerne i § 3, stk. 2 og 4, § 4, § 10, stk. 4, § 15, eller § 17 skal af laboratoriet straks indberettes til fødevareregionen og Fødevarestyrelsen.
 § 30. Udtagning og indsendelse af prøver, gennemførelse af laboratorieundersøgelser samt registrering, indberetning og opbevaring af resultater i medfør af denne bekendtgørelse, udover det i § 7, § 13, stk. 1, § 18 samt §§ 25-29 nævnte, skal ske efter Fødevarestyrelsens anvisning.
Kapitel 8 Afholdelse af udgifter § 31. Udgifter til bakteriologisk undersøgelse af prøver udtaget efter reglerne i § 3, stk. 4, afholdes af fødevareregionen.
 Stk. 2. Alle øvrige udgifter, der afholdes i medfør af denne bekendtgørelse, er Fødevarestyrelsen uvedkommende.
Kapitel 9 Dispensation § 32. Fødevareregionen kan dispensere fra bestemmelserne i § 10, stk. 1 og 3-4 og § 15, stk. 2, hvis fødevareregionen vurderer, at hensynet med bestemmelserne ikke tilsidesættes, herunder at der derved ikke opstår en risiko for smitte til andre besætninger eller en risiko for forringelse af fødevaresikkerheden.
Kapitel 10 Straf og ikrafttræden § 33. Med bøde straffes den, der 1) overtræder § 3, § 6, § 7, § 10, stk. 1 og stk. 3-4, § 12, § 13, stk. 1, § 14, § 15, stk. 2, § 16, § 18, stk. 1 og 3-6, § 19, §§ 21-22, § 23, stk. 2, §§ 25-27, § 28, § 29 og § 30, eller 2) undlader at efterkomme påbud eller forbud efter §§ 4-5, § 8, stk. 1-2, § 15, stk. 4, § 17, og § 23, stk. 1.
 Stk. 2. Der kan pålægges selskaber m.v. (juridiske personer) strafansvar efter reglerne i straffelovens 5. kapitel.
 § 34. Denne bekendtgørelse træder i kraft den 5. januar 2011.
 Stk. 2. Samtidig ophæves bekendtgørelse nr. 112 af 24. februar 2005 om Salmonella hos kvæg og svin m.v.
Fødevarestyrelsen, den 22. december 2010 Esben Egede Rasmussen / Gülay Öcal Bilag 1 Leverandøroplysninger Kapitel 1 Leverandørlister og leverandørfortegnelser 1) Virksomheder, der foretager slagtning eller slagtemæssig behandling af svin skal føre en liste over samtlige leverancer af svin til slagteriet.
2) Svineslagterier, der foretager elektronisk udpegning, herunder svineslagterier, der anvender en webløsning til udpegning, af slagtesvin til udtagning af kødsaftprøver, skal indsende oplysninger om slagtetal og leverende besætningers CHR-nummer til systemleverandøren via Danish Meat Research Institute, Teknologisk Institut.
Disse slagterier kan undlade den manuelle udarbejdelse af leverandørlister og  fortegnelser samt indberetningen til fødevareregionen.
 3) Leverandørlisten skal opbevares på slagteriet i mindst 2 år.
4) Af leverandørlisten skal for hver leverance fremgå oplysning om a) dato for levering, b) CHR-nummer for leverandør- og oprindelsesbesætning, c) den besætningsansvarliges navn og adresse, d) leverandørbesætningens adresse, og e) antal leverede dyr.
 5) Besætninger, der ikke på tidspunktet for leverancen er tildelt et CHR-nummer, skal rekvirere et sådant nummer ved henvendelse til den stedlige CHR-afdeling eller Landbrugets Rådgivningscenter.
 6) På baggrund af leverandørlisterne udarbejder slagteriet en fortegnelse over alle de nye leverandører af slagtesvin, der i løbet af den seneste måned har leveret dyr til slagteriet.
 7) Af leverandørfortegnelsen skal for hver af de i nr. 6 nævnte leverandører, fremgå oplysning om følgende:
a) CHR-nummer, b) besætningsejerens eller den besætningsansvarliges navn og adresse, og c) besætningens adresse.
8) Undtaget fra bestemmelsen i nr. 6 og 7 er leverandører, der højest har leveret 5 slagtesvin pr. måned, såfremt svinene slagtes med henblik på tilbagelevering til besætningsejeren til brug i dennes private husholdning.
Undtagelsen gælder dog ikke, såfremt antallet af disse svin fra den samme leverandør på et år overstiger 25 slagtesvin.
 9) Svineslagterier kan anvende den liste, som udsendes af systemleverandøren efter reglerne i nr. 14 eller skemaet i bilag 1, kapitel 3 til udarbejdelsen af leverandørfortegnelsen.
10) Nystartede svineslagterier skal indberette deres CHR-nummer og oplysninger om deres kommende leverandører til fødevareregionen, inden slagtning påbegyndes.
Indberetning af oplysninger om de forventede leverandørbesætninger kan ske ved hjælp af skemaet i bilag 1, kapitel 3. Slagtning må først påbegyndes, når slagteriet har modtaget lister og stregkodeetiketter fra systemleverandøren.
 11) Leverandørfortegnelsen skal attesteres af slagteriets ejer eller dennes repræsentant og fremsendes til fødevareregionen inden 10 dage efter månedens udgang.
 12) Oplysningerne i leverandørfortegnelsen skal af fødevareregionen indføres i Zoonoseregisteret.
Kapitel 2 Serologisk overvågning på svineslagterierne - kødsaftprøver Udsendelse af lister og stregkodeetiketter (labels) 13) Systemleverandøren sender hver måned en liste over samtlige leverandørbesætninger, der er indberettet til fødevareregionen, til slagteriet.
Listen skal angive 13 ugers leverancen for samtlige besætninger, som leverer slagtesvin til slagteriet.
For de mindre slagterier gælder dog, at listen sendes hvert kvartal.
14) Sammen med listen sender systemleverandøren et antal stregkodeetiketter (labels) for hver af de leverende besætninger, med en gyldighedsperiode på 1 måned.
For de mindre slagterier er gyldighedsperioden dog 3 måneder.
For de mindre slagterier indeholder listen foruden antallet af udstedte labels i foregående periode oplysninger om antal genbestillinger af labels, slagteriet har foretaget.
 15) Listen fra systemleverandøren indeholder endvidere oplysning om, hvor mange prøver slagteriet har udtaget og sendt til undersøgelse på Veterinærinstituttet DTU eller et godkendt laboratorium, samt resultatet af undersøgelserne med angivelse af antal prøver, der har vist en reaktion.
 16) Svineslagterier, der anvender elektronisk udpegning eller webløsning, skal selv fremstille entydige labels til de udpegede slagtesvin.
Genbestilling af labels - svineslagterier uden elektronisk udpegning eller webløsning 17) Labels skal genbestilles, når besætningens leverance overstiger det forventede, når en ny leverandør forventes at påbegynde levering af slagtesvin til slagteriet, eller ved fejl i de leverede labels.
 18) Slagteriet skal give meddelelse til fødevareregionen, når der ønskes genbestilling af labels.
 19) Fødevareregionen foretager genbestilling af labels på slagteriets anmodning.
Prøveudtagning 20) Svineslagterier, der ikke foretager elektronisk udpegning af slagtesvin til udtagning af kødsaftprøver, skal udtage prøver af dyr fra besætninger svarende til det antal labels, der er leveret af systemleverandøren.
 21) De mindre slagterier skal udtage prøver af hvert 10. slagtesvin, dog således, at det totale antal prøver fra det enkelte CHR-nummer ikke overstiger 25 pr. kvartal.
 22) Svineslagterier, der foretager elektronisk udpegning af slagtesvin til udtagning af kødsaftprøver, skal udtage prøver i følgende omfang:
Indsendelse af prøver 23) Alle kødsaftprøver skal anbringes i et dertil fremstillet prøvebæger, som påføres den tilhørende label med læsbart autorisationsnummer og besætningens CHR-nummer, således at labelen med det laveste prøvenummer altid anvendes først.
Prøverne opbevares ved højest - 12º C og sendes efter omhyggelig emballering til undersøgelse senest 7 dage efter udtagning.
24) Prøverne sendes i dertil fremstillede kasser.
Der skal træffes foranstaltninger til at sikre, at kødsaften i bægrene ikke kan løbe ud under transporten til laboratoriet også ved anvendelse af andre forsendelsespakninger.
Kapitel 3 Skema til brug for indberetning af leverandøroplysninger i forbindelse med den serologiske overvågning af slagtesvin for salmonella Vedrørende:
 Autorisationsnr.:
 Slagteriets CHR-nr.:
 Slagteriets navn:
 Slagteriets ejer:
 Slagteriets adresse:
 Postnr. og by:
dato________________, underskrift_____________________________________ Bilag 2 Skema til indberetning af smågriseleverandører Indsendt af:________________ CHR-nr. ____________________________________________ CHR-navn ____________________________________________ Adresse:
Postnr.____________ , By _____________________________ Ejers/besætningsansvarliges underskrift _________________________________________ , den __________________ Skemaet indsendes til: Landbrug & Fødevarer, afdelingen for Fødevaresikkerhed og Veterinære Forhold, Axeltorv 3, 1609 København V,Fax nr. 33135325.
Bilag 3 Kortlægning Udtagning af prøver til kortlægning af salmonellaforekomst i smågriseproducerende besætninger og avls- og opformeringsbesætninger 1) Ved dyr forstås i dette bilag søer, polte, fravænningsgrise, slagtesvin m.v. undtagen pattegrise.
 2) Prøveudtagningsfrekvens:
 a) I besætninger med 400 eller flere dyr udtages og undersøges 20 stibundsprøver.
 b) I besætninger med færre end 400 dyr udtages og undersøges et faldende antal prøver i følgende omfang:
 3) Prøverne skal udtages jævnt fordelt blandt besætningens dyr, således at undersøgelsen giver et retvisende billede af den pågældende besætning.
 4) Stibundsprøverne skal indsamles i plastikbægre med tætsiddende låg, der maksimalt fyldes 2/3 op.
5) Prøverne skal vedlægges en indsendelsesseddel, der tydeligt angiver a) udtagelsesdato, b) CHR-nr., c) navn og adresse på besætningen, d) besætningsansvarliges bopælsadresse hvis forskellig fra besætningsadressen, e) besætningsstørrelse, f) antal indsendte prøver, g) hvilken slags påbud det drejer sig om, h) hvis prøverne ikke ønskes undersøgt som samleprøver, jf. § 26, stk. 3.
Bilag 4 Kategorisering af sobesætninger Kategorisering En sobesætning, der har fået påvist salmonella kategoriseres som positiv.
Hvis en tilhørende slagtesvinebesætning i løbet af vurderingsperioden har været i niveau 2 eller 3, kategoriseres sobesætningen ligeledes som positiv.
Kortlægningsfrekvensen afhænger af, hvilken serotype der er tale om, jf. § 10.
 Sobesætningerne vurderes også ud fra den serologiske status af en eventuel tilhørende slagtesvinebesætning, jf. tabel 1.
 Ved tilhørende slagtesvinebesætning forstås, samme CHR-nr. som sobesætningen.
Tabel 1. Kategorisering på baggrund af serologiske og/eller mikrobiologiske fund Fritestning Positive besætninger forbliver positive, indtil kødsaftovervågningen viser, at besætningen ikke længere er positiv, eller besætningsejeren selv foranlediger besætningen fritestet.
 Fritestning kan enten foregå ved hjælp af kødsaftprøver, ved rutinemæssige blodprøver, hvis besætningen er en avls- og opformeringsbesætning, eller ved udtagelse af stibundsprøver.
Tabel 2 viser kriterierne for fritestning.
Hvis en af de tre mulige kombinationer i tabel 2 er opfyldt, kan besætningen ændre kategori til negativ.
Tabel 2. Fritestning af positive sobesætninger Hvis en avls- og opformeringsbesætning lejlighedsvis har salg af smågrise direkte til slagtesvinebesætninger og dermed også tildeles status som smågriseproducent, kan de månedlige blodprøver, der udtages af 10 polte i alderen 4 - 7 måneder, også indgå i fritestningen, se tabel 3.
Tabel 3. Fritestning af positive avls- og opformeringsbesætninger med lejlighedsvis salg af smågrise Hvis en af de to mulige kombinationer i tabellen er opfyldt, kan besætningen ændre kategori til negativ.« Udtagelse af stibundsprøver 1) Afsnittet indeholder bestemmelser om fritestning af sobesætninger og integrerede besætninger, der er kategoriseret som positive efter § 11, og som af ejeren ønskes fritestet, 2) Følgende gælder for alle fritestninger omtalt i dette bilag:
 a) Stibundsprøverne skal udtages og indsendes samlet.
 b) De samme individer må ikke prøves gentagne gange.
 d) En prøveenhed defineres som en epidemiologisk enhed.
 e) Det i skemaerne anførte prøveantal skal udtages pr. prøveenhed.
 3) Prøveudtagningsfrekvens:
 a) I polteafsnit udtages én stibundsprøve pr. 5 polte, dog maksimalt 20 prøver.
 b) I besætninger med flere end 75 søer, udtages og undersøges 20 stibundsprøver pr. prøveenhed (smågrise og ungsvin).
 c) I besætninger med 75 eller færre søer, udtages og undersøges et faldende antal prøver i følgende omfang:
 4) Fritestning af besætningen sker ved en kombination af nr. 3, litra a og b eller nr. 3, litra a og c.
Bilag 5 Særslagtning Kapitel 1 Særslagtningsbesætninger 1) Dette bilag omhandler særslagtning af dyr fra følgende besætninger:
 a) Svinebesætninger, der er sat under offentligt tilsyn på grund af salmonellose.
 b) Svinebesætninger, der er placeret i niveau 3 efter reglerne i § 8.
Kapitel 2 Indtransport til slagteri 2) Dyrene skal under transporten være ledsaget af en slagteseddel/passerseddel udstedt af fødevareregionen.
Virksomheden skal sikre, at slagtesedlen afleveres til veterinærkontrollen inden aflæsning af dyrene påbegyndes.
 3) Dyr med lavere salmonellastatus må i forbindelse med transport ikke komme i smittefarlig kontakt med de i kapitel 1 nævnte besætninger.
 4) Virksomheden skal overfor vognmænd indskærpe ekstra omhyggelig rengøring og efterfølgende desinfektion med egnet desinfektionsmiddel, af transportmidler og anvendt fodtøj efter transport af dyr fra særslagtningsbesætninger.
Kapitel 3 Modtagelse af slagtedyr 5) Dyr fra særslagtningsbesætninger må kun slagtes på slagterier med permanent veterinærkontrol.
 6) Dyr fra den enkelte særslagtningsbesætning skal opstaldes særskilt, således at kontakt med dyr fra andre besætninger undgås.
 7) For at mindske smittespredningen under aflæsning og opstaldning, skal dyr fra særslagtningsbesætninger, indtransporteres og modtages til slagtning så tæt på slagtetidspunktet som muligt.
 8) Staldafsnit, der har været anvendt til opstaldning af dyr fra særslagtningsbesætninger, skal rengøres grundigt og desinficeres, inden de tages i brug igen.
Kapitel 4 Slagtning 9) Slagtning skal ske så sent på dagen som muligt og så vidt muligt sidst på ugen.
Ingen af de omhandlede dyr må stå over til næste dag.
 10) Dyr, der ønskes anvendt til fri omsætning efter reglerne i kapitel 5, nr. 17-18 skal slagtes førend andre særslagtningsbesætninger.
11) Virksomheden skal sikre, at slagteprocessen udføres under skærpet hygiejneovervågning således, at a) slagtehastigheden afpasses på en sådan måde at risici for hygiejnemæssig brist minimeres, b) virksomhedens opmærksomhed især er rettet mod specielt kritiske punkter på slagtelinien, eks. eksviceration, plucksudtagning, og c) dyrenes hoveder undlades flækket.
12) Slagtekroppene skal overvåges for forekomst af gødningsforurening.
Gødningsforurenede slagtekroppe skal registreres og udtages til efterkontrollen, hvor slagtekroppen renskæres omhyggeligt.
Såfremt det viser sig umuligt at renskære kroppen, skal den henvises direkte til kassation.
 13) Slagtekæde samt anvendt udstyr skal rengøres og desinficeres grundigt efter slagtningens afslutning.
Kapitel 5 Disponering af slagtekroppe 14) Slagtekroppe og kød skal underkastes en varmebehandling, der sikrer en centrumstemperatur på minimum 75º C eller en anden af Fødevarestyrelsen godkendt kombination af temperatur og tid.
 15) Varmebehandlingen skal foretages på en autoriseret kødproduktvirksomhed.
 16) Kød kan endvidere anvendes til saltning efter reglerne i kapitel 7.
Undtagelser fra krav om varmebehandling eller saltning 17) Kravet om varmebehandling eller saltning efter reglerne i kapitel 7 kan fraviges, såfremt a) slagtekroppene underkastes mikrobiologiske undersøgelser som beskrevet i bilag 6. Slagteriet vælger i den forbindelse, om en dagsleverance af svin til særslagtning skal i) kontrolleres samlet med henblik på disponering som fersk kød, ii) opdeles i delleverancer, der kontrolleres hver for sig med henblik på disponering som fersk kød, iii) opdeles i delleverancer, hvoraf en eller flere disponeres til varmebehandling eller saltning uden forudgående kontrol, og andre kontrolleres med henblik på disponering som fersk kød, eller iv) disponeres samlet til varmebehandling eller saltning uden forudgående kontrol, b) analyseresultaterne opfylder kravene i bilag 6, kapitel 6, c) slagtekroppe og kød fra særslagtningsbesætninger opbevares og håndteres, herunder køles, lagres, udbenes og opskæres, adskilt fra andre kroppe og andet kød, indtil laboratorieresultatet foreligger, og d) virksomheden giver embedsdyrlægen meddelelse om disponering af svin til særslagtning senest dagen før slagtning.
 18) Et slagteri, som over 5 på hinanden følgende undersøgelsesdage, har kunnet frigive slagtekroppe til fri omsætning efter reglerne i kapitel 5, nr. 17, litra b, kan af embedsdyrlægen meddeles skriftligt tilladelse til umiddelbar disponering af slagtekroppene til fri omsætning.
 19) Såfremt kriterierne for umiddelbar disponering til fri omsætning af slagtekroppe ikke længere er opfyldt, skal samtlige slagtekroppe varmebehandles eller saltes, og der skal iværksættes foranstaltninger til begrænsning af forureningen af slagtekroppe.
Kapitel 6 Disponering af slagteaffald m.v.
20) Organer og andet slagteaffald fra de slagtede dyr skal disponeres enten til kassation eller til dyrefoder.
Plucks, herunder tunger og tungerodskød samt mave-/tarmsæt, kan endvidere henvises til varmebehandling, til tørsaltning i mindst 3 uger eller leveres til teknisk brug efter reglerne i bekendtgørelse om godkendelse og registrering af virksomheder, anlæg og anvendelsesmetoder samt straffebestemmelser for overtrædelse af biproduktforordningen.
Kapitel 7 Håndtering af slagtekroppe og kød, der er henvist til varmebehandling eller saltning 21) Slagtekroppe og kød, der er henvist til varmebehandling eller saltning, skal under opbevaring og håndtering, herunder køling, lagring, udbening, opskæring, pakning, emballering og videre forarbejdning, holdes adskilt fra andre kroppe og andet kød, der ikke er henvist til varmebehandling eller saltning.
 22) Virksomheden skal sikre, at de anvendte lokaler rengøres og desinficeres umiddelbart efter produktionen er tilendebragt.
 23) Slagtekroppe og kød samt plucks, herunder tunger og tungerodskød samt mave-/tarmsæt, der er henvist til saltning må ikke anvendes til spiseklare produkter.
24) Undtaget fra bestemmelsen i kapitel 7, nr. 23 er produkter, der har undergået én eller flere processer, som sikrer, at produktet er frit for Salmonella.
Virksomheden skal dokumentere effekten af disse processer overfor Fødevarestyrelsen.
Kapitel 8 Transport og oplagring af slagtekroppe, der er henvist til varmebehandling 25) Under transport og oplagring skal slagtekroppe og kød der er henvist til varmebehandling eller saltning, være tydeligt mærket og holdes adskilt fra andre kroppe og kød, der ikke er henvist til varmebehandling eller saltning.
Endvidere skal kød, der er henvist til varmebehandling, være emballeret under transport og oplagring.
 26) Slagtekroppe og kød skal ledsages af handelsdokument med samme påtegning som på mærkesedlerne.
 27) Oplagring kan ske i et autoriseret frysehus efter aftale med de involverede embedsdyrlæger.
Bilag 6 Svaberprøver -særslagtningsbesætninger med svin Kapitel 1 Særslagtningsbesætninger 1) Dette bilag omhandler udtagning og undersøgelse m.m. af svaberprøver af slagtekroppe fra de i bilag 5 nævnte besætninger.
Kapitel 2 Udvælgelse af prøveenheder 2) Prøver til undersøgelse for salmonella skal udtages jævnt fordelt blandt slagtekroppe fra alle besætninger i dagsleverancen eller den enkelte delleverance, således at undersøgelsen giver et retvisende billede af den pågældende leverance.
 3) Virksomheden kan vælge enten at udtage alle prøverne før slagtekroppene nedkøles, eller at udtage prøverne efter køling.
Kapitel 3 Prøveudtagning 4) Ved udtagning af prøverne før køling, skal der udtages følgende antal svaberprøver afhængig af antallet af slagtekroppe i den pågældende leverance:
 5) Ved udtagning af prøverne efter køling, skal der udtages følgende antal svaberprøver afhængig af antallet af slagtekroppe i den pågældende leverance:
 6) Prøveudtagningssteder:
 a) Der skal svabres fra 2 udvalgte steder på slagtekroppen, således at det totale svabrede område er ca. 1400 cm².
 b) Delprøve skal udtages fra den mediale del af skinken, kød og ca. 5 cm sværbræmme samt bækkenindgangen, svarende til i alt 30 × 20-25 cm.
 c) Delprøve skal udtages fra hele bug- og brystsnitte, svarende til ca. 70-80 × 8-10 cm (heraf ca. 5 cm svær).
 7) Prøveudtagning  afsvabring af slagtekroppe:
 a) Til afsvabring skal der anvendes to 16-lags sterile gazetamponer af bomuld med dimensionerne 10 × 10 cm.
 b) Inden afsvabring påbegyndes skal gazetamponen fugtes med 10 ml buffret pepton vand (BPV).
c) Ved hjælp af en stor pean, der i forvejen er afsprittet og flamberet, afsvabres det ene område af slagtekroppen med den ene tampon.
Peanen afsprittes og flamberes, hvorefter det andet område af slagtekroppen afsvabres med den anden tampon.
Peanen skal afsprittes og flamberes mellem hver ny slagtekrop.
d) Den sterile peptonbuffer må ikke på noget tidspunkt forurenes mellem afsvabring af de enkelte svinekroppe.
Gazetamponer fra samme slagtekrop placeres i 100 ml steril peptonbuffer i en stomacherpose eller andet, som er egnet til opformering.
e) Alternativt kan to sterile gazetamponer overføres til en steril stomacherpose, der tilsættes 25 ml steril peptonbuffer.
Ved prøveudtagning krænges de fugtede gazetamponer ud af stomacherposen, og efter endt afsvabring af begge områder på svinekroppen krænges gazetamponerne tilbage i posen.
Efter prøveudtagning tilsættes 100 ml steril peptonbuffer inden opformeringen påbegyndes, jf. dog litra f.
 f) Såfremt prøverne skal forsendes, må de 100 ml steril peptonbuffer ikke tilsættes, førend prøverne modtages på det pågældende laboratorium.
Kapitel 4 Forsendelse af prøver 8) Prøver, der skal transporteres til eksterne laboratorier, skal indtil afsendelsen fra virksomheden opbevares ved en temperatur på højst 5º C.
Prøverne skal være mærket, så de entydigt kan identificeres.
 9) Yderemballagen, der anvendes ved forsendelse skal være hel og bør være fremstillet af isolerende materiale, så det sikres at prøverne ved ankomst til laboratoriet stadig er nedkølede (0-10º C).
Kapitel 5 Prøveundersøgelse m.v.
10) Prøverne skal analyseres så hurtigt som muligt, efter prøveudtagningen har fundet sted.
Uanset om prøverne analyseres på virksomhedens eget laboratorium eller sendes til et eksternt laboratorium, skal analyseringen af prøverne påbegyndes senest dagen efter, at prøveudtagningen har fundet sted.
Dog kan prøver udtaget fredag opbevares i køleskab til mandag.
Prøverne må ikke fryses.
11) Prøverne skal analyseres efter den seneste version af EN/ISO 6579 eller NMKL nr. 71. Der kan desuden anvendes validerede metoder.
Valideringen skal være foretaget på relevant prøvemateriale.
Kapitel 6 Bedømmelse af prøveresultater 12) Ved udtagning af prøverne før køl kan partiet godkendes til fri afsætning, hvis antallet af positive prøver ikke overskrider det i tabellen anførte maksimale antal, jf. kapitel 3, nr. 4.
 13) Ved udtagning af prøverne efter køl kan partiet godkendes til fri afsætning, hvis antallet af positive prøver ikke overskrider det i tabellen anførte maksimale antal, jf. kapitel 3, nr. 5.
Bilag 7 Ferskkødsovervågningen (svaberprøver) Kapitel 1 Udvælgelse af slagtekroppe 1) Prøver til undersøgelse for salmonella skal udtages i kølerummet efter minimum 12 timers nedkøling.
Udvælgelsen skal foregå tilfældigt over en dags slagtninger.
2) Såfremt der på virksomheden er flere slagtelinier, eller såfremt der slagtes i flerholdsskift, skal slagtekroppe fra alle slagtelinier have lige stor mulighed for at blive valgt.
Udvælgelsen skal foregå således, at begge sider af slagtekroppen har lige stor mulighed for at blive valgt.
Kapitel 2 Prøveudtagning 4) Prøveudtagningssteder:
 a) Der skal svabres fra 4 udvalgte steder på slagtekroppen, som illustreret i kapitel 8. For hvert prøveudtagningssted svabres i et område på 10 × 10 cm.
b) Prøverne skal udtages fra ryg, bryst, skinke, og kæbe.
Såfremt kæbesnitte mangler, udtages der i stedet prøve fra bovsnitte.
 c) Der må ikke foretages systematisk oprensning f.eks. ved brug af vacuumsug med damptilførsel på prøveudtagningsstederne.
 5) Prøveudtagningsfrekvens:
a) Slagterier, der i det seneste kalenderår, dagligt har slagtet flere end 200 svin, skal udtage prøver af 5 slagtekroppe pr. slagtedag.
Prøverne analyseres som 1 samleprøve.
b) Slagterier, der i det seneste kalenderår, dagligt har slagtet 200 eller færre svin, skal udtage prøver af 5 slagtekroppe for hver 200 svin der slagtes.
Prøverne analyseres som 1 samleprøve.
c) Slagterier, der i det seneste kalenderår, månedligt har slagtet flere end 50 men færre end 200 svind, skal udtage prøver af 5 slagtekroppe pr. kvartal.
Prøverne analyseres som 1 samleprøve.
d) Slagterier, der i det seneste kalenderår, månedligt har slagtet 50 eller færre svin, skaludtage prøver af 1 slagtekrop pr. kvartal.
Prøverne analyseres som enkeltprøver.
 6) Prøveudtagning - afsvabring af slagtekroppe:
 a) Under afsvabringen skal der anvendes en skabelon.
b) Afsvabringen af slagtekroppens 4 steder skal foretages med en og samme sterile gazetampon, og afsvabringen skal startes på det sted, som forventes at være mindst kontamineret.
Afsvabringen påbegyndes ved ryggen og afsluttes ved kæbesnitte.
 c) Til afsvabring skal der anvendes en 16-lags steril gazetampon af bomuld med dimensionerne 10 × 10 cm eller en gazetampon af lignende dimensioner og med samme egenskaber.
 d) Inden afsvabring påbegyndes skal gazetamponen fugtes med 10 ml buffret pepton vand (BPV).
 e) Hvert af de 4 områder skal afsvabres først 10 gange i vandret retning og derefter 10 gange i lodret retning.
 f) Efter endt afsvabring skal gazetamponen placeres i den sterile stomacherpose, hvori analyseringen skal udføres på laboratoriet.
g) Såfremt prøverne analyseres som samleprøver skal de 5 gazetamponer, umiddelbart efter endt afsvabring placeres i den samme stomacherpose.
Denne pose skal være tilstrækkelig stor til, at der på laboratoriet kan tilsættes 250 ml BPV.
 h) Efter afsvabring og indtil analyseringen påbegyndes, skal prøverne opbevares ved en temperatur på højst 5º C.
Kapitel 3 Forsendelse af prøver 7) Prøver, der skal transporteres til eksterne laboratorier, skal opbevares ved en temperatur på højst 5º C inden afsendelse fra virksomheden.
Prøverne skal være mærket så de entydigt kan identificeres.
 8) Yderemballagen, der anvendes ved forsendelse, skal være hel og være fremstillet af isolerende materiale, så det sikres at prøverne ved ankomst til laboratoriet stadig er nedkølede (0-10º C).
Kapitel 4 Prøveundersøgelse m.v.
9) Prøverne skal analyseres hurtigst muligt efter udtagning.
Uanset om prøverne analyseres på virksomhedens eget laboratorium eller sendes til et eksternt laboratorium, skal analysering af prøverne påbegyndes senest dagen efter at prøveudtagning har fundet sted.
Dog kan prøver udtaget fredag opbevares i køleskab til mandag.
Prøverne må ikke fryses.
10) Umiddelbart inden analyse af samleprøver påbegyndes, skal der tilsættes 250 ml 37º C varmt BPV til stomacherposen med de 5 gazetamponer.
Ved analyse af enkeltprøver tilsættes kun 50 ml 37º C varmt BPV til stomacherposen med gazetamponen.
11) Prøverne skal analyseres efter den seneste version af EN/ISO 6579 eller NMKL nr. 71. Der kan desuden anvendes validerede metoder.
Valideringen skal være foretaget på relevant prøvemateriale.
12) Indberetning af analyseresultater skal ske til fødevareregionen.
Ved indberetning kan skemaet i kapitel 9 anvendes.
Resultaterne kan dog også indberettes elektronisk efter aftale med fødevareregionen.
Kapitel 5 Bedømmelse af resultater 13) På slagterier, der i det seneste kalenderår, månedligt har slagtet flere end 200 svin, skal evaluering af analyseresultater foretages som et rullende vindue, således at der løbende evalueres på de seneste 11 prøvedages resultater, dvs. 11 samleprøver.
Slagteriet skal dagligt følge resultaterne og vurdere disse i henhold til reaktionsgrænserne i nr. 14.
14) På slagterier, der i det seneste kalenderår, månedligt har slagtet flere end 200 svin, må der i perioden på 11 på hinanden følgende prøvedage højst forekomme 1 positiv samleprøve.
Såfremt der findes 2 eller flere positive samleprøver, skal der reageres efter reglerne i kapitel 6.
 15) På slagterier, der i det seneste kalenderår, månedligt har slagtet færre end 200 svin, skal hvert analyseresultat evalueres for sig og ethvert positivt resultat, skal udløse en reaktion efter reglerne i kapitel 6.
Kapitel 6 Opfølgning på fund 16) Såfremt de i nr. 14 og 15 nævnte grænseværdier overskrides, skal der foretages en vurdering af forhold på virksomheden, som kan være medvirkende til overskridelsen.
Denne vurdering skal omfatte:
a) tilbagesporing og gennemgang af oprindelsesbesætningers salmonellastatus, b) gennemgang af virksomhedens egenkontrolresultater for slagtehygiejnen, herunder evt. resultater af andre mikrobiologiske undersøgelser, og c) gennemgang af virksomhedens kritiske kontrolpunkter.
 17) Resultatet af vurderingen skal registreres og meddeles embedsdyrlægen.
 18) Såfremt der ved vurderingen findes en sandsynlig årsag til overskridelsen, skal der iværksættes korrigerende handlinger for at sikre fjernelse af årsagen.
19) Såfremt årsagen til overskridelsen ikke kan identificeres eller såfremt det vurderes, at der kan være tale om en gentagen kontamination, kan der iværksættes udvidet prøvetagning for at afdække årsagen til problemet, således at a) det vurderes for hver enkelt situation, hvori en eventuel udvidet prøvetagning skal bestå, og b) procedure for udvidet prøveudtagning samt opfølgning ved overskridelse skal være beskrevet af virksomheden og godkendt af embedsdyrlægen.
 20) Den rutinemæssige overvågning fastholdes under den udvidede prøveudtagning.
Kapitel 7 Skærpet salmonellaindsats Udpegning 21) Slagterier skal iværksætte en skærpet salmonellaindsats i henhold til dette kapitel, hvis a) en ferskkødsprøve, der er udtaget på slagteriet indenfor den seneste måned findes positiv for salmonella, og b) forekomsten af Salmonella i ferskkødsprøver, der er udtaget på slagteriet i mindst 4 af de seneste 6 måneder, samtidig er i) 2,0 % eller derover på slagterier, der i det seneste kalenderår dagligt har slagtet flere end 200 svin, eller ii) 2,6 % eller derover på slagterier, der i det seneste kalenderår dagligt har slagtet 200 eller færre svin, men flere end 200 svin om måneden.
 22) De i nr. 21, litra b nævnte procentvise forekomster af salmonella, beregnes på baggrund af ferskkødsprøver udtaget på slagteriet indenfor de seneste 12 måneder.
 23) Slagterier skal, når en skærpet salmonellaindsats iværksættes, give meddelelse herom til embedsdyrlægen.
Kortlægning og handlingsplan 24) Ved en skærpet salmonellaindsats skal de mulige årsager til den høje salmonellaforekomst kortlægges.
Det kan f.eks. ske ved udvidet prøveudtagning, der kan kortlægge og dokumentere slagtehygiejnen.
25) Inden for 4 uger efter iværksættelsen af en skærpet salmonellaindsats skal slagteriet have udarbejdet og iværksat en handlingsplan.
Handlingsplanen skal beskrive hvilke kritiske punkter slagteriet har identificeret, og hvilke korrigerende tiltag slagteriet vil iværksætte.
Tiltagene skal kunne bevirke en målrettet og vedvarende hygiejneforbedring.
 26) Handlingsplanen skal godkendes af embedsdyrlægen.
Dokumentation 27) Slagteriet skal indenfor 6 måneder efter iværksættelsen af handlingsplanen kunne dokumentere et fald i salmonellaforekomsten til under de i nr. 21 fastsatte grænser, ellers kan embedsdyrlægen kræve, at der iværksættes yderligere tiltag.
 28) Slagteriet er under skærpet salmonellaindsats indtil salmonellaforekomsten er under de i nr. 21 fastsatte grænser.
29) Hvis slagteriet har 0 eller 1 positiv prøve i ferskskødsovervågningen i 4 ud af 6 måneder efter handlingsplanens iværksættelse, er slagteriet ikke længere underlagt skærpet salmonellaindsats, uanset om salmonellaforekomsten stadig er over de fastsatte grænser.
Hvis slagteriet i de efterfølgende 12 måneder har 0 eller 1 positiv ferskkødsprøve, kan det ikke udpeges igen i disse måneder.
Hvis slagteriet en måned har 2 positive ferskkødsprøver eller forekomsten kommer under de fastsatte grænser, indgår slagteriet på ny i udpegningen efter gældende regler.
Kapitel 8 Prøveudtagningssteder Kapitel 9 Prøveindsendelsesskema - salmonellaovervågning af slagtekroppe Slagteriets navn ____________________________________________________ Autorisationsnr. ___________________ Udtagningsdato ______________________ Bilag 8 Tunger og tungerodskød Kapitel 1 Udtagning og nedskæring 1) Udtagning og nedskæring skal ske på en sådan måde, at overførsel af sygdomsfremkaldende bakterier fra tunger og svælg til den øvrige del af slagtekroppen og slagteaffald, forebygges.
Kapitel 2 Opbevaring, håndtering og mærkning 2) Ferske tunger og tungerodskød skal under opbevaring og håndtering, herunder modtagelse, forarbejdning, køling, lagring, pakning og emballering, holdes adskilt fra andet kød og slagteaffald, der ikke er disponeret til varmebehandling/saltning.
 3) Der skal foretages en omhyggelig rengøring og desinfektion af de anvendte lokaler og faciliteter, før end disse kan anvendes til andet formål.
 4) Ferske tunger og tungerodskød skal opbevares og transporteres i forseglet emballage forsynet med mærkeseddel, der ud over varebetegnelsen skal mærkes »produktionskød«.
 5) Såfremt tunger og tungerodskød disponeres til eksport, skal mærkesedlen foruden varebetegnelsen være påskrevet »produktionskød« på modtagerlandets sprog.
Kapitel 3 Forsendelse 6) Forsendelse fra slagteriet af tunger og tungerodskød kan ske til køle-/fryselager eller til autoriseret eller godkendt kødproduktvirksomhed.
 7) Ved forsendelse til køle-/fryselager skal dette foregå i forseglet emballage beregnet til direkte indfrysning.
 8) Ved indenrigs forsendelse fra slagteri eller køle-/fryselager skal tunger og tungerodskød være ledsaget af ethandelsdokument med påskriften »produktionskød  til varmebehandling/saltning«.
 9) Tunger og tungerodskød, der disponeres til eksport, skal være ledsaget af et certifikat eller et handelsdokument, som foruden varebetegnelsen skal være påskrevet »produktionskød« på modtagerlandets sprog.
Kapitel 4 Disponering af tunger og tungerodskød 10) Tunger og tungerodskød skal underkastes en varmebehandling, som sikrer en centrumtemperatur på minimum 75° C.
Der kan dog anvendes en af fødevareregionen godkendt kombination af temperatur og tid, som giver samme virkning.
Alternativt kan tunger og tungerodskød anvendes til saltning, jf. nr. 17.
Kapitel 5 Håndtering af tunger og tungerodskød, henvist til varmebehandling eller saltning 11) Varmebehandlingen af tunger og tungerodskød skal foretages på en kødproduktvirksomhed.
 12) Virksomheden skal føre lister over:
a) hvilke virksomheder, der modtages tunger og tungerodskød fra og i hvilke mængder, b) hvor tunger og tungerodskød opbevares, samt c) hvilke mængder tunger og tungerodskød, der anvendes i de enkelte produktioner.
 13) Virksomheden skal sikre en nødvendig adskillelse mellem råvarer, halvfabrikata og færdigvarer, således at overførsel af sygdomsfremkaldende bakterier undgås.
14) Fødevareregionen kan endvidere tillade, at tunger og tungerodskød anvendes til fremstilling af saltede produkter, der er behandlet således, at de ikke skal opbevares på køl.
Tilladelsen forudsætter, at virksomheden sikrer, at produktet er fri for salmonella.
