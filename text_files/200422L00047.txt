Fremsat den 24. februar 2005 af økonomi- og  

 erhvervsministeren (Bendt Bendtsen) Forslag til Lov om erhvervsfremme Kapitel 1 Formål § 1.  

  

 Formålet med denne lov er at styrke udviklingen i dansk erhvervsliv gennem  

 fremme af konkurrenceevne og globalisering ved anvendelse af  

 foranstaltninger,  

 der sigter mod 1)  

 	  

 at forbedre og  

 udbygge rammerne for virksomhedernes vækst, internationale samarbejde og  

 samhandel, 2)  

 	  

 at fremme  

 tilpasningen i erhvervsstrukturen til konkurrenceforhold, miljøforhold og den  

 samfundsmæssige udvikling i øvrigt, 3)  

 	  

 at fremme den  

 regionale erhvervsudvikling, 4)  

 	  

 at styrke de  

 offentlige myndigheders samarbejde om erhvervsudvikling og 5)  

 	  

 at udvikle  

 samarbejdet mellem offentlige myndigheder og de private erhverv om  

 erhvervsudvikling.
Kapitel 2 Økonomi- og erhvervsministerens beføjelser § 2.  

  

 Inden for de bevillinger, der afsættes på de årlige finanslove, kan økonomi-  

 og  

 erhvervsministeren til opfyldelse af lovens formål iværksætte  

 erhvervsudviklingsaktiviteter, herunder bl.a.
1)  

 	  

 analyser og  

 evalueringer af erhvervspolitisk relevans, herunder vedrørende potentielle  

 indsatsområder og eksisterende initiativer, samt regionale, nationale og  

 internationale rammevilkår, 2)  

 	  

 rådgivning om  

 erhvervsudvikling, herunder om udvikling af såvel den nationale som den  

 regionale og lokale erhvervsstruktur, 3)  

 	  

 rådgivning om danske  

 erhvervspolitiske interesser i forbindelse med forhandlinger om og  

 implementering af internationale vilkår for erhvervslivet og om dansk  

 erhvervslivs udfordringer i forbindelse med globaliseringen, 4)  

 	  

 aktiviteter til  

 fremme af udviklingen af nye samarbejdsformer, herunder offentlig-privat  

 samarbejde og samarbejde mellem virksomheder, organisationsudvikling, samt  

 udnyttelse af ledelsesmæssig og markedsmæssig viden, 5)  

 	  

 aktiviteter til  

 fremme af etablering af nye virksomheder, 6)  

 	  

 aktiviteter til  

 fremme af virksomhedernes opbygning af kompetence til design, markedsføring  

 og  

 eksport, 7)  

 	  

 aktiviteter til  

 fremme af regional erhvervsudvikling og 8)  

 	  

 aktiviteter til  

 fremme af akkreditering og metrologi.
Stk. 2.  

  

 Økonomi- og  

 erhvervsministeren kan yde hel eller delvis finansiering og tilbyde andre  

 økonomiske incitamenter til aktiviteter, der iværksættes inden for lovens  

 formål.
Finansieringen kan udbetales forskudsvist med vilkår om, at  

 aktiviteternes endelige afregning efterfølgende kan godkendes.
 Stk. 3.  

  

 Økonomi- og  

 erhvervsministeren kan fastsætte regler for tilbagebetaling af den ydede  

 finansiering.
 § 3.  

  

 Økonomi- og erhvervsministeren udsteder nærmere regler om gennemførelse af de  

 af ministeren iværksatte erhvervsfremmeaktiviteter.
 Stk. 2.  

  

 For aktiviteter,  

 der iværksættes efter denne lov, kan økonomi- og erhvervsministeren fastsætte  

 nærmere regler om administration, herunder for behandling af ansøgninger om  

 medfinansiering til offentlige myndigheder, organisationer, institutter,  

 virksomheder, enkeltpersoner m.v., regler om godkendelse,  

 regnskabsaflæggelse,  

 revision, kontrol og tilsyn, samt regler om afgivelse af oplysninger og  

 regnskaber.
 Stk. 3.  

  

 Økonomi- og  

 erhvervsministeren kan fastsætte regler om gennemførelse af EU´s  

 informationsprocedure for tekniske standarder og forskrifter samt forskrifter  

 for informationssamfundets tjenester.
 § 4.  

  

 Økonomi- og erhvervsministeren kan henlægge sine beføjelser til Erhvervs- og  

 Byggestyrelsen, jfr. dog stk. 3. Ministeren kan fastsætte regler om  

 klageadgang, herunder at klager ikke kan indbringes for anden administrativ  

 myndighed.
 Stk. 2.  

  

 For  

 erhvervsfremmeaktiviteter, som er iværksat i henhold til denne lov, og som af  

 økonomi- og erhvervsministeren er henlagt til administration i Erhvervs- og  

 Byggestyrelsen, kan ministeren bestemme, at Erhvervs- og Byggestyrelsen i  

 nærmere bestemt omfang kan henlægge opgaver ved administrationen af konkrete  

 aktiviteter til anden offentlig myndighed eller privat institution.
 Stk. 3.  

  

 Sikkerhedsstyrelsen  

 administrerer initiativer iværksat efter § 2, stk. 1, nr. 8, herunder regler  

 udstedt i medfør af § 14, stk. 1, og § 15, stk. 1.
Stk. 4.  

  

 Det Tekniske  

 Sikkerhedsråd, som nedsættes i henhold til kapitel 2 i lov om elektriske  

 stærkstrømsanlæg og elektrisk materiel, rådgiver økonomi- og  

 erhvervsministeren  

 om fastsættelse af regler vedrørende metrologi og akkreditering.
Det Tekniske  

 Sikkerhedsråd rådgiver endvidere Sikkerhedsstyrelsens direktør i forbindelse  

 med styrelsens virksomhed på metrologi- og akkrediteringsområdet.
Kapitel 3 Danmarks Vækstråd § 5.  

  

 Til  

 fremme af lovens formål nedsætter økonomi- og erhvervsministeren Danmarks  

 Vækstråd.
 Stk. 2.  

  

 Til behandling  

 af ansøgninger om medfinansiering kan økonomi- og erhvervsministeren nedsætte  

 et bevillingsudvalg under Danmarks Vækstråd.
 Stk. 3.  

  

 Økonomi- og  

 erhvervsministeren kan fastsætte nærmere regler for Danmarks Vækstråd,  

 herunder  

 for kredsen af indstillingsberettigede aktører, samt inden for hvilke områder  

 rådet selv kan igangsætte aktiviteter eller henlægge opgaver til opfølgning  

 herpå til Erhvervs- og Byggestyrelsen, samt for bevillingsudvalget, herunder  

 om  

 udvalgets virke, sammensætning og forretningsorden.
 § 6.  

  

 Danmarks Vækstråd har til opgave at:
1)  

 	  

 rådgive økonomi- og  

 erhvervsministeren om udformningen af den nationale vækstpolitik, 2)  

 	  

 som høringspart  

 udtale sig om statslige initiativer, der vedrører den regionale  

 erhvervsudvikling, 3)  

 	  

 iværksætte  

 erhvervsudviklingsaktiviteter inden for de indsatsområder, som er prioriteret  

 i  

 den nationale vækstpolitik, herunder f.eks. medfinansiere  

 erhvervsudviklingsaktiviteter efter indstilling fra regionale vækstfora, samt 4)  

 	  

 rådgive økonomi- og  

 erhvervsministeren om udvikling af og opfølgning på nationale  

 strukturfondsfinansierede programmer, og herunder udtale sig om de regionale  

 erhvervsudviklingsstrategier.
§ 7.  

  

 Danmarks Vækstråd består af en formand og 19 medlemmer, som udpeges af  

 økonomi-  

 og erhvervsministeren.
Der udpeges tillige suppleanter.
 Stk.  

 2.  

  

 Formanden og medlemmerne til Danmarks Vækstråd udpeges således:
1)  

 	  

 formanden og tre  

 medlemmer udpeges personligt af økonomi- og erhvervsministeren, 2)  

 	  

 fem medlemmer, som  

 skal være formænd for regionale vækstfora, én fra hver region, udpeges efter  

 indstilling fra de regionale vækstfora, 3)  

 	  

 to medlemmer udpeges  

 efter indstilling fra de kommunale parter, 4)  

 	  

 syv medlemmer udpeges  

 efter indstilling fra arbejdsgiver- og erhvervsorganisationer, samt 5)  

 	  

 to medlemmer udpeges  

 efter indstilling fra lønmodtagerorganisationer.
 Stk. 3.  

  

 Formanden,  

 medlemmerne og suppleanterne udpeges for op til 4 år ad gangen.
Stk. 4.  

  

 Danmarks  

 Vækstråd fastlægger selv sin forretningsorden, som skal godkendes af økonomi-  

 og erhvervsministeren.
Afgørelser træffes ved simpelt flertal.
I tilfælde af  

 stemmelighed er formandens stemme afgørende.
 Stk. 5.  

  

 Danmarks  

 Vækstråds afgørelser, jf. § 6, nr. 3, kan ikke indbringes for anden  

 administrativ myndighed.
Kapitel 4 Regioner § 8.  

  

 Regionsrådet varetager den regionale erhvervsudvikling.
Hertil nedsætter  

 regionsrådet et eller to vækstfora.
Regionsrådet træffer beslutning om antal  

 vækstfora og deres geografiske afgrænsning efter høring af regionens kommuner  

 og erhvervsorganisationer.
Regionsrådet er forpligtet til at følge en  

 indstilling, som støttes af mindst 2/3 af kommunerne i regionen. Økonomi- og  

 erhvervsministeren bemyndiges til at give Bornholms Kommune tilladelse til at  

 nedsætte et selvstændigt vækstforum og stille sekretariatsbetjening til  

 rådighed herfor.
 Stk. 2.  

  

 Økonomi- og  

 erhvervsministeren bemyndiges til at give regionsråd tilladelse til, at der  

 oprettes flere end to vækstfora i regionen.
 Stk. 3.  

  

 Kommuner indgår  

 i et vækstforum nedsat af regionsrådet i den region, kommunen geografisk er  

 en  

 del af, jf. dog stk. 1, sidste pkt.
 Stk. 4.  

  

 Økonomi- og  

 erhvervsministeren bemyndiges til at give tilladelse til, at kommuner  

 herudover  

 kan være repræsenteret i et vækstforum, der er etableret i naboregionen.
Stk. 5.  

  

 Økonomi- og  

 erhvervsministeren bemyndiges til at give tilladelse til, at to regionsråd  

 kan  

 oprette et fælles vækstforum.
Forud for ansøgning herom skal regionsrådene  

 høre  

 kommunerne og øvrige relevante aktører i begge regioner.
 Stk. 6.  

  

 Regionsrådet  

 udpeger efter inddragelse af vækstforummets medlemmer vækstforummets formand  

 blandt vækstforummets medlemmer.
 Stk. 7.  

  

 Regionsrådet  

 stiller sekretariat til rådighed for vækstforummet.
 Stk. 8.  

  

 Økonomi- og  

 erhvervsministeren kan fastsætte regler om regioners samarbejde med  

 tilgrænsende landes myndigheder og organisationer, samt om nedsættelse af  

 organer til varetagelse heraf og om disse organers sammensætning.
 § 9.  

  

 Regionsrådet kan efter indstilling fra vækstfora medfinansiere aktiviteter  

 til  

 fremme af regional erhvervsudvikling inden for:
1)  

 	  

 innovation,  

 videndeling og videnopbygning, 2)  

 	  

 anvendelse af ny  

 teknologi, 3)  

 	  

 etablering og  

 udvikling af nye virksomheder, 4)  

 	  

 udvikling af  

 menneskelige ressourcer, herunder udvikling af regionale kompetencer, 5)  

 	  

 vækst og udvikling i  

 turismeerhvervet, og 6)  

 	  

 udviklingsaktiviteter  

 i yderområderne.
 Stk. 2.  

  

 Regionsrådet kan  

 acceptere eller afvise indstillinger fra vækstfora om udviklingsmidlernes  

 anvendelse.
Stk. 3.  

  

 Regionen kan  

 efter indstilling fra vækstfora deltage i regionale grænseoverskridende  

 erhvervsudviklingsmæssige samarbejder, som geografien naturligt begrunder.
De  

 relevante aktører inddrages i dette arbejde.
 Stk. 4.  

  

 De  

 erhvervsudviklingsaktiviteter, som iværksættes af regionen, jf. stk. 1, skal  

 være til gavn for en åben kreds af erhvervslivet i de pågældende regioner.
Stk. 5.  

  

 De i stk. 1  

 omhandlede erhvervsudviklingsaktiviteter skal iværksættes i regi af  

 selvstændige juridiske enheder.
Regionen administrerer anvendelsen af  

 regionens  

 egne erhvervsudviklings-midler.
 Stk. 6.  

  

 De i stk. 1  

 omhandlede erhvervsudviklingsaktiviteter må ikke virke konkurrenceforvridende  

 i  

 forhold til det private erhvervsliv, herunder må der ikke ydes direkte  

 finansiel støtte til enkelte erhvervsvirksomheder.
Kapitel 5 Regionale vækstfora § 10.  

  

 De  

 regionale vækstfora har til opgave:
1)  

 	  

 inden for de  

 nationale rammer at udarbejde en regional erhvervsudviklingsstrategi for  

 regionen  

 eller den del heraf, som det enkelte vækstforum dækker, med udgangspunkt i  

 områdets rammevilkår og erhvervsspecialisering og med fokus på yderområderne, 2)  

 	  

 at overvåge de  

 regionale og lokale vækstvilkår, 3)  

 	  

 inden for den  

 fastlagte erhvervsudviklingsstrategi at udvikle og afgive indstilling om  

 medfinansiering af regionale erhvervsudviklingsaktiviteter, jf. stk. 3.
 Stk. 2.  

  

 De i stk. 1, nr.  

 1, omhandlede erhvervsudviklingsstrategier udgør en del af grundlaget for  

 regionernes udviklingsplaner.
 Stk. 3.  

  

 Vækstfora  

 afgiver indstilling, inden for de organisatoriske rammer som anden lovgivning  

 og strukturfondsfinansierede programmer fastlægger, til staten om anvendelse  

 af  

 social- og regionalfondsmidler, samt til regionen om anvendelse af regionale  

 udviklingsmidler til erhvervsformål, jf. § 9.
 Stk. 4.  

  

 Myndighederne,  

 til hvem vækstfora afgiver indstilling om anvendelsen af midler, påser, at  

 indstillingerne er i overensstemmelse med gældende lovgivning.
§ 11.  

  

 De  

 regionale vækstfora består af 20 medlemmer, der udpeges af regionsrådet.
Et  

 vækstforum sammensættes således:
1)  

 	  

 tre medlemmer udpeges  

 på regionsrådets eget initiativ, 2)  

 	  

 seks medlemmer  

 udpeges efter indstilling af kommunalbestyrelserne i regionen, hvoraf mindst  

 et  

 medlem skal repræsentere yderområderne, 3)  

 	  

 seks medlemmer fra  

 erhvervslivet udpeges efter indstilling fra erhvervsorganisationer udvalgt af  

 regionsrådet, 4)  

 	  

 tre medlemmer fra  

 viden- og uddannelsesinstitutioner udpeges på regionsrådets initiativ, 5)  

 	  

 to medlemmer, som  

 repræsenterer henholdsvis arbejdsgivere og lønmodtagere, udpeges efter  

 indstilling fra henholdsvis arbejdsgiver- og lønmodtagerorganisationer.
Stk. 2.  

  

 Det enkelte  

 regionale vækstforum fastlægger selv sin forretningsorden.
Afgørelser træffes  

 ved simpelt flertal.
I tilfælde af stemmelighed er formandens stemme  

 afgørende.
 Stk. 3.  

  

 Økonomi- og  

 erhvervsministeren kan fastsætte bestemmelser om udpegning af yderligere  

 medlemmer til et vækstforum.
Kapitel 6 Kommunerne § 12.  

  

 Kommunerne kan gennemføre og finansiere erhvervsserviceaktiviteter over for  

 en  

 åben kreds af iværksættere og virksomheder.
Stk. 2.  

  

 Den kommunale  

 erhvervsservice kan bestå af information og vejledning om start, drift og  

 udvikling af virksomhed, samt virksomhedsoverdragelse.
Endvidere kan afholdes  

 netværksmøder, kurser og lignende kollektive arrangementer.
Ydelserne må ikke  

 virke konkurrenceforvridende i forhold til den rådgivning og de andre  

 aktiviteter, der tilbydes af private rådgivere og kursusudbydere.
 Stk. 3.  

  

 Kommunerne kan  

 drive erhvervsservice som en del af kommunens forvaltning eller i regi af  

 selvstændige juridiske enheder.
 § 13.  

  

 Kommunerne kan iværksætte erhvervsudviklingsaktiviteter, bl.a. inden for:
1)  

 	  

 innovation,  

 videndeling og videnopbygning, 2)  

 	  

 anvendelse af ny  

 teknologi, 3)  

 	  

 etablering og  

 udvikling af nye virksomheder, 4)  

 	  

 udvikling af  

 menneskelige ressourcer, herunder udvikling af regionale kompetencer, 5)  

 	  

 vækst og udvikling i  

 turismeerhvervet, og 6)  

 	  

 udviklingsaktiviteter  

 i yderområderne.
 Stk. 2.  

  

 Aktiviteterne  

 skal iværksættes i overensstemmelse med § 9, stk. 4 og 6. Aktiviteterne kan  

 gennemføres i regi af selvstændige juridiske enheder.
Kapitel 7 Akkreditering og metrologi § 14.  

  

 Økonomi- og erhvervsministeren eller den, ministeren bemyndiger hertil,  

 fastsætter inden for rammerne af § 2, stk. 1, nr. 8, regler om akkreditering  

 af  

 laboratorier til prøvning og kalibrering, samt af virksomheder til  

 certificering, inspektion, attestering og miljøverifikation.
Det kan herunder  

 bestemmes, at laboratorier og virksomheder i udlandet kan akkrediteres ved  

 særskilt kontrakt.
Endvidere kan det bestemmes, at akkrediteringsorganet, jf.  

 stk. 4, kan påtage sig godkendelsesopgaver m.v. for andre myndigheder,  

 institutioner og virksomheder.
Stk. 2.  

  

 Såfremt en  

 akkreditering tilbagekaldes, kan afgørelsen af den, den vedrører, forlanges  

 indbragt for domstolene.
Begæring herom skal fremsættes inden 4 uger efter,  

 at  

 afgørelsen er meddelt den pågældende.
Begæringen har ikke opsættende  

 virkning,  

 medmindre retten træffer anden afgørelse.
 Stk. 3.  

  

 Begæring efter  

 stk. 2 skal fremsættes over for Sikkerhedsstyrelsen eller den private  

 organisation, som efter bemyndigelse, jf. stk. 4, har truffet afgørelse i den  

 pågældende sag.
Stk. 4.  

  

 Sikkerhedsstyrelsen eller den, styrelsen bemyndiger hertil, kan henlægge  

 administrationen af de i stk. 1 og stk. 2 nævnte opgaver helt eller delvist  

 til  

 anden offentlig myndighed eller privat organisation.
Sikkerhedsstyrelsen  

 eller  

 den, styrelsen bemyndiger hertil, indgår i så tilfælde nødvendige aftaler  

 herom.
 Stk. 5.  

  

 Henlægger  

 Sikkerhedsstyrelsen eller den, styrelsen bemyndiger hertil, opgaver, som  

 nævnt  

 i stk. 4, til en privat organisation, finder forvaltningsloven anvendelse for  

 organisationens virksomhed.
 Stk. 6.  

  

 Henlæggelse  

 efter stk. 4 skal fremgå af de regler, økonomi- og erhvervsministeren eller  

 den, ministeren bemyndiger hertil, udsteder i medfør af stk. 1.
§ 15.  

  

 Økonomi- og erhvervsministeren eller den, ministeren bemyndiger hertil,  

 fastsætter inden for rammerne af § 2, stk. 1, nr. 8, regler om metrologi,  

 dvs.  

 hvilke måleenheder, der finder anvendelse, regler om etablering og  

 vedligeholdelse af primær- og referencenormaler, regler om måleteknik,  

 måleinstrumenter og deres anvendelse, samt om måleteknisk kontrol.
Der kan  

 herunder foreskrives anmeldelsespligt for ibrugværende måleinstrumenter.  

 Endvidere fastsætter økonomi- og erhvervsministeren regler om, hvilke varer  

 der  

 skal sælges i bestemte enheder i henseende til mål eller vægt, herunder  

 regler  

 om klassificering, sortering og lignende.
 Stk. 2.  

  

 Sikkerhedsstyrelsen eller den, styrelsen bemyndiger hertil, udpeger  

 primærlaboratorier og nationale referencelaboratorier til at etablere og  

 vedligeholde primær- og referencenormaler inden for afgrænsede metrologiske  

 felter.
 Stk. 3.  

  

 Sikkerhedsstyrelsen eller den, styrelsen bemyndiger hertil, har, hvis det  

 skønnes nødvendigt, til enhver tid mod behørig legitimation uden retskendelse  

 adgang til offentlige og private ejendomme og lokaliteter for at varetage  

 hvervet med måleteknisk kontrol.
Stk. 4.  

  

 Sikkerhedsstyrelsen eller den, styrelsen bemyndiger hertil, kan henlægge  

 administrationen  

 af de i stk. 1 og stk. 2 nævnte opgaver helt eller delvist til anden  

 offentlig  

 myndighed eller privat organisation.
Sikkerhedsstyrelsen eller den, styrelsen  

 bemyndiger hertil, indgår i så tilfælde nødvendige aftaler herom.
 Stk. 5.  

  

 Henlægger  

 Sikkerhedsstyrelsen eller den, styrelsen bemyndiger hertil, opgaver, som  

 nævnt  

 i stk. 4, til en privat organisation, finder forvaltningsloven og lov om  

 offentlighed i forvaltningen anvendelse for organisationens virksomhed.
 Stk. 6.  

  

 Henlæggelse  

 efter stk. 4 skal fremgå af de regler, økonomi- og erhvervsministeren eller  

 den, ministeren bemyndiger hertil, udsteder i medfør af stk. 1.
 § 16.  

  

 Økonomi- og erhvervsministeren kan fastsætte nærmere regler om gebyrer til  

 dækning af udgifterne ved administration af loven.
Stk. 2.  

  

 Henlægger  

 Sikkerhedsstyrelsen administrationen af de i § 14, stk. 1, 1. og 2. punktum  

 nævnte opgaver til en privat organisation, jf. § 14, stk. 4, kan denne for  

 driftsopgaverne i forbindelse med levering af akkrediteringsydelser beregne  

 sig  

 en kommercielt baseret betaling.
Rammerne for fastsættelsen af den  

 kommercielle  

 betaling skal dog aftales mellem styrelsen og den private organisation.
 Stk. 3.  

  

 Ved  

 driftsopgaver, som nævnt i stk. 2, forstås akkreditering af laboratorier til  

 prøvning og kalibrering samt akkreditering af virksomheder til certificering,  

 inspektion, attestering og miljøverifikation, både i Danmark og udlandet, jf.  

 §  

 14, stk.1, 1. og 2. punktum.
 § 17.  

  

 Sikkerhedsstyrelsens afgørelser truffet efter denne lov eller efter regler  

 udstedt i henhold til denne lov kan ikke indbringes for anden administrativ  

 myndighed. Økonomi- og erhvervsministeren kan dog beslutte, at styrelsens  

 afgørelser kan indbringes for Klagenævnet for Udbud, når der er tale om  

 afslag  

 på eller begrænsning af ansøgt akkreditering, suspendering eller begrænsning  

 af  

 givet akkreditering, samt afgørelser om sletning i register over  

 laboratorier,  

 der udfører laboratoriearbejde i henhold til principperne om god  

 laboratoriepraksis (GLP).
 Stk. 2.  

  

 Henlægger  

 Sikkerhedsstyrelsen sine beføjelser efter § 14,stk. 1, jf. § 14, stk. 4,  

 eller  

 efter § 15, stk. 1 og 2, jf. § 15, stk. 4, til en privat organisation, kan  

 afgørelser truffet af den private organisation indbringes for styrelsen.  

 Økonomi- og erhvervsministeren kan dog bestemme, at afgørelser om  

 akkreditering  

 efter § 14, stk. 1, truffet af en privat organisation kan indbringes for  

 Klagenævnet for Udbud, når der er tale om afslag på eller begrænsning af  

 ansøgt  

 akkreditering, suspendering eller begrænsning af givet akkreditering, samt  

 afgørelser om sletning i register over laboratorier, der udfører  

 laboratoriearbejde i henhold til principperne om god laboratoriepraksis  

 (GLP).
Kapitel 8 Industrisamarbejder § 18.  

  

 Økonomi- og erhvervsministeren kan fastsætte regler om industrisamarbejde  

 mellem udenlandske leverandører og danske virksomheder i forbindelse med  

 Danmarks indkøb af forsvarsmateriel.
 Stk. 2.  

  

 Økonomi- og  

 erhvervsministeren kan pålægge berørte danske virksomheder at afgive de  

 oplysninger om industrisamarbejdsaftalernes gennemførelse og opfyldelse, der  

 er  

 nødvendige for at føre kontrol med overholdelse af reglerne om  

 industrisamarbejde.
Kapitel 9 Regnskaber, sanktioner og straffebestemmelser § 19.  

  

 Økonomi- og erhvervsministeren kan fra personer og virksomheder, der ydes  

 midler til efter denne lov, kræve alle oplysninger og regnskaber, som skønnes  

 nødvendige for administrationen m.v.
Regnskaber omfatter årsregnskaber med  

 eventuelle koncernregnskaber og ledelsesberetninger, periode- og  

 delregnskaber,  

 samt relevant regnskabsmateriale, herunder bogføringsmateriale, ledelsens  

 protokoller og lignende materiale, revisors protokoller og beretninger m.v.,  

 samt andet materiale og oplysninger, som skønnes af betydning for udførelsen  

 af  

 kontrol og tilsyn.
 Stk. 2.  

  

 Økonomi- og  

 erhvervsministeren kan efter aftale med finansministeren bemyndige en  

 styrelse  

 til at træffe afgørelser efter nærmere fastsatte regler i forbindelse med  

 administrationen af midler, bevilget efter denne lov.
 Stk. 3.  

  

 Økonomi- og  

 erhvervsministeren kan mod behørig legitimation uden retskendelse til brug  

 for  

 den i stk. 1 nævnte administration m.v.:
1)  

 	  

 få adgang til en  

 virksomheds eller sammenslutnings lokaler og transportmidler, og 2)  

 	  

 på stedet gøre sig  

 bekendt med og tage kopi af enhver oplysning, herunder regnskaber,  

 regnskabsmateriale, bøger, andre forretningspapirer og elektronisk lagrede  

 data.
 § 20.  

  

 Restanceinddrivelsesmyndigheden kan med tillæg af renter og omkostninger  

 efter  

 reglerne for inddrivelse af personlige skatter i kildeskatteloven inddrive  

 tilgodehavender, herunder ved udpantning og lønindeholdelse, som staten i  

 forbindelse med finansiering af de i § 2 nævnte aktiviteter måtte få hos  

 individuelle personer her i landet.
 Stk. 2.  

  

 Reglerne i stk.  

 1 finder tilsvarende anvendelse for inddrivelse af statskassens  

 tilgodehavender, der hidrører fra indfriede statsgarantier samt misligholdte  

 statslån og tilskud i henhold til denne lov, i henhold til den tidligere lov  

 om  

 erhvervsfremme, jf. lovbekendtgørelse nr. 992 af 8. december 2003 med senere  

 ændringer, i henhold til lov nr. 221 af 13. april 1988 om egnsudvikling og  

 den  

 tidligere egnsudviklingslovgivning, samt i henhold til lov nr. 211 af 28. maj  

 1975 om lån til håndværk og mindre industri med senere ændringer.
 § 21.  

  

 Op  

 til 20 pct. af den finansiering, der er bevilget i henhold til § 2, § 6, nr.  

 3,  

 eller bevilget af et af økonomi- og erhvervsministeren i medfør af § 5, stk.  

 2,  

 nedsat bevillingsudvalg, kan tilbageholdes og anvendes til modregning med  

 bevillingsmodtagers eventuelle restancer til det offentlige.
 § 22.  

  

 Medmindre højere straf er forskyldt efter anden lovgivning, straffes med bøde  

 den, der i forbindelse med en ansøgning og bevilling heraf, herunder om  

 medfinansiering, tilskud m.v.
1)  

 	  

 afgiver urigtige  

 eller vildledende oplysninger eller 2)  

 	  

 fortier oplysninger  

 af betydning for en sags afgørelse.
 Stk. 2.  

  

 Den, der  

 undlader at efterkomme pålæg efter § 18, stk. 2, kan straffes med bøde.
 Stk. 3.  

  

 Der kan pålægges  

 selskaber m.v. (juridiske personer) strafansvar efter reglerne i  

 straffelovens  

 5. kapitel.
 Stk. 4.  

  

 I regler, der  

 udstedes i medfør af denne lov, kan der fastsættes straf af bøde for  

 overtrædelse af reglerne.
Kapitel 10 Ikrafttrædelsesbestemmelser § 23.  

  

 Økonomi- og erhvervsministeren fastsætter tidspunktet for lovens  

 ikrafttræden.  

 Ministeren kan herunder fastsætte, at forskellige dele af loven træder i  

 kraft  

 på forskellige tidspunkter.
Ministeren bemyndiges samtidig til at ophæve lov  

 om  

 erhvervsfremme, jf. lovbekendtgørelse nr. 992 af 8. december 2003 med senere  

 ændringer, samt lov om kommuners og amtskommuners deltagelse i  

 erhvervsudviklingsaktiviteter, jf. lovbekendtgørelse nr. 126 af 6. marts 1996  

 med senere ændringer.
 Stk. 2.  

  

 Økonomi- og  

 erhvervsministeren kan fastsætte bestemmelser om særlige overgangsordninger  

 for  

 berørte medarbejdere, institutioner og disses opgaver på erhvervsområdet,  

 herunder for erhvervsservicecentre samt selvstændige juridiske enheder med  

 erhvervsudviklingsformål, som frem til 2007 medfinansieres af amter.
 § 24.  

  

 Ansøgninger, der er indsendt i henhold til lov om erhvervsfremme inden denne  

 lovs ikrafttræden, behandles efter hidtil gældende bestemmelser.
Stk. 2.  

  

 De i henhold til  

 lov om erhvervsfremme udstedte bekendtgørelser og forskrifter samt meddelte  

 tilladelser, godkendelser, akkreditering, bemyndigelser m.v. har fortsat  

 gyldighed, indtil de ændres, tilbagekaldes, udløber eller ophæves i medfør af  

 bestemmelserne i denne lov.
Tilsvarende gælder for dispensationer i henhold  

 til  

 § 2, stk. 5 i lov om kommuners og amtskommuners deltagelse i  

 erhvervsudviklingsaktiviteter, jf. lovbekendtgørelse nr. 126 af 6. marts 1996  

 med senere ændringer.
 § 25.  

  

 Loven gælder ikke for Grønland og Færøerne, men kan ved kgl. anordning sættes  

 i  

 kraft herfor med de afvigelser, som de særlige grønlandske og færøske forhold  

 tilsiger.
Bemærkninger til lovforslaget Almindelige bemærkninger Lovforslaget er en del af den samlede lovgivningsmæssige  

 gennemførelse af en ny kommunalreform.
 Forslaget er således et led i udmøntningen af regeringens  

 aftale fra juni 2004 med Dansk Folkeparti om en strukturreform og den  

 efterfølgende  

 aftalte udmøntningsplan fra september 2004.
 Aftalen indebærer, at der gennemføres en kommunalreform,  

 som grundlæggende ændrer rammerne for varetagelsen af de offentlige opgaver  

 og  

 den offentlige service i Danmark.
Reformen tegner en ny offentlig sektor, hvor kommuner,  

 regioner og stat har hver sin opgavemæssige identitet.
Staten fastlægger de  

 overordnede rammer.
Kommunerne varetager de direkte borgerrettede opgaver og  

 bliver dermed for borgere og virksomheder hovedindgangen til den offentlige  

 sektor.
Fem nye regioner får ansvaret for sundhedsvæsenet samt regionale  

 udviklingsopgaver og får ansvaret for at løse visse driftsopgaver for  

 kommunerne.
 Reformen indebærer, at amtskommunerne, HS og Hovedstadens  

 Udviklingsråd nedlægges, at der sker en ny fordeling af de opgaver, der løses  

 i  

 den offentlige sektor, mellem kommuner, regioner og statslige myndigheder, og  

 at antallet af skatteudskrivende niveauer reduceres fra tre til to.
 Det foreliggende lovforslag udmønter den del af aftalen,  

 der vedrører erhvervsområdet.
Baggrund og indhold I en verden med stadigt mere åbne grænser for udveksling af  

 varer, serviceydelser, viden og arbejdskraft er det afgørende, at danske  

 virksomheder er i stand til at forny sig og omstille sig til ændringer i  

 teknologien og den økonomiske situation.
Det er virksomhederne, der skal  

 skabe  

 den vækst, der er afgørende for, at vi kan opretholde og videreudvikle det  

 danske velfærdssamfund.
Virksomhederne skal derfor have de bedst mulige vilkår for  

 konkurrence og vækst.
Desto bedre rammevilkår virksomhederne har, desto bedre  

 rustet er Danmark til at sikre vækst og velstand i fremtiden.  

 Kommunalreformen  

 er et vigtigt skridt til at skabe rammerne for en erhvervsindsats, der kan  

 tage  

 udfordringen fra den globale konkurrence op.
Kommunalreformen tegner en ny offentlig sektor, hvor  

 kommuner, regioner og stat har hver sin opgavemæssige identitet.
På  

 erhvervsområdet får kommunerne ansvaret for den lokale erhvervsservice, hvor  

 nærheden og den daglige kontakt til brugerne er i højsædet.
Med nye større  

 kommuner og en klar opgave- og ansvarsfordeling får virksomhederne desuden en  

 hurtig og effektiv sagsbehandling af de spørgsmål og problemer,  

 virksomhederne  

 støder på i hverdagen.
 Den regionale erhvervsindsats, herunder turisme, forankres  

 i de nye regioner ved brug af vækstfora med deltagelse af en række  

 interessenter.
 Staten varetager fortsat den overordnede vækstpolitik,  

 herunder den tværgående koordinering mellem erhvervs-, uddannelses-, trafik-  

 og  

 beskæftigelsespolitikken, blandt andet inden for rammerne af den nationale  

 vækststrategi.
En række rammevilkår for virksomhedernes vækst og udvikling  

 fastlægges nationalt, herunder skat og konkurrenceforhold, mens andre vilkår  

 kan påvirkes regionalt og lokalt.
Det gælder navnlig erhvervsudvikling inden  

 for områder som virksomhedernes innovation, mulighederne for at etablere og  

 udvikle nye virksomheder, kompetenceudvikling af den regionale arbejdskraft  

 samt udnyttelse af ny teknologi.
Hertil kommer udvikling af den regionale  

 turisme samt udvikling af yderområderne, som har særlig betydning for den  

 regionale balance i Danmark.
For at skabe de bedste regionale og lokale rammer for  

 virksomhedernes udvikling og omstilling til den globale konkurrence er der  

 behov for et tæt samarbejde mellem offentlige myndigheder, erhvervsliv og  

 videninstitutioner.  

 Et samarbejde mellem dem, der kender de lokale forhold og virksomhedernes  

 udfordringer på nærmeste hold.
Og et samarbejde, der kan skabe sammenhæng  

 mellem den kommunale og regionale indsats, så alle trækker i samme retning.
Dette samarbejde forankres fra 2007 i regionerne ved brug  

 af de nye regionale vækstfora.
Her samles repræsentanter fra regionsråd,  

 kommunalbestyrelser, erhvervslivet, videninstitutioner og arbejdsmarkedets  

 parter under ét tag.
Vækstforaene bliver således omdrejningspunkt for  

 regioners  

 og kommuners dialog om en fælles og koordineret erhvervsindsats, hvor  

 erhvervslivets og videninstitutionernes faglige ekspertise inddrages aktivt.
Vækstforaene sætter en helt ny dagsorden for, hvordan regional  

 erhvervsudvikling bliver til.
Med fokus på de regionale rammevilkår og den  

 erhvervsmæssige specialisering tegner vækstforaene de strategiske linjer for  

 den regionale erhvervsudvikling.
Og de udvikler og prioriterer konkrete  

 initiativer til at fremme den regionale vækst ved at indstille til beslutning  

 hos regionsråd og staten om anvendelsen af midler til  

 erhvervsudviklingsformål.
De regionale vækstfora får dermed en vigtig rolle i at  

 styrke samspillet mellem forskellige erhvervsudviklingsinitiativer.
Gennem en  

 samtidig indflydelse på anvendelsen af EU´s strukturfondsmidler og nationale  

 midler til erhvervsudvikling, herunder særligt regionale midler, sikres et  

 større udbytte af midlerne.
Forslaget om en ny regional struktur for erhvervsudvikling  

 og statslig administration af strukturfondsmidlerne afspejles også på  

 nationalt  

 niveau gennem oprettelsen af Danmarks Vækstråd, der erstatter Danmarks  

 Erhvervsråd.
Foruden de opgaver Danmarks Erhvervsråd varetager i dag, skal  

 Danmarks Vækstråd sikre en bedre sammenhæng mellem den EU-baserede, nationale  

 og regionale erhvervsudviklingsindsats.
På den baggrund indeholder lovforslaget samlet set en  

 nærmere beskrivelse af 1)  

 	  

 økonomi- og erhvervsministerens beføjelser, 2)  

 	  

 etablering af Danmarks Vækstråd, 3)  

 	  

 regionernes deltagelse i  

 erhvervsudviklingsaktiviteter, 4)  

 	  

 regionale vækstforas deltagelse i  

 erhvervsudviklingsaktiviteter, samt 5)  

 	  

 kommunernes deltagelse i  

 erhvervsudviklingsaktiviteter.
 Udover at styrke grundlaget for at fremme  

 erhvervsudviklingen, bl.a. gennem udmøntningen af Aftale om  

 strukturreform,  

 juni 2004 på erhvervsområdet i en ny lov om erhvervsfremme, videreføres  

 visse  

 bestemmelser fra den hidtidige lov om erhvervsfremme uændret:
6)  

 	  

 akkreditering og metrologi, samt 7)  

 	  

 industrisamarbejder.
Kommunalreformen på erhvervsområdet omfatter en ny  

 opgavefordeling mellem stat, regioner og kommuner.
Opgavefordelingen  

 afspejler  

 regeringens ønske om at skabe en mere sammenhængende og enkel struktur for  

 erhvervsindsatsen.
Da ændringerne er så omfattende, udmøntes aftalen om  

 kommunalreformen på erhvervsområdet derfor i en ny lov om erhvervsfremme, der  

 samler reguleringen af statens, regioners og kommuners deltagelse i  

 erhvervsudviklingsaktiviteter i en lov.
Derfor foreslås lov om kommuners og  

 amtskommuners deltagelse i erhvervsudviklingsaktiviteter ophævet.
Gældende ret og overvejelser Den gældende lov om erhvervsfremme skaber rammerne for  

 aktivt at kunne påvirke virksomhedernes vækstbetingelser.
Denne mulighed  

 opretholdes og udbygges med et forstærket fokus på den regionale  

 erhvervsudvikling, idet den nugældende lov om kommuners og amtskommuners  

 deltagelse i erhvervsudviklingsaktiviteter indarbejdes i den nye lov om  

 erhvervsfremme.
Spørgsmålet om systemeksport reguleres fremadrettet i en ny  

 samlelov om kommuners selskabsdannelser mv.
Staten vil med forslaget varetage den generelle  

 administration og udbetaling af EUs strukturfondsmidler.
Det  

 administrative  

 system for Social- og Regionalfonden er i dag forskelligt opbygget.  

 Tilsagnsgivning og dermed kontrol af, at alle regler er overholdt, er  

 placeret  

 to forskellige steder, henholdsvis hos amterne og Erhvervs- og  

 Byggestyrelsen.  

 Med lovforslaget skabes grundlaget for at ensarte administrationen af EU´s  

 strukturfonde (Socialfond og Regionalfond), der dog efterfølgende skal  

 udmøntes  

 i selvstændig lovgivning.
Med dette lovforslag får de regionale vækstfora  

 fremadrettet indstillingsret for både Social- og Regionalfonden, svarende til  

 den nuværende administrative praksis for Regionalfonden, hvor regionale  

 udvalg  

 under amterne har indstillingsret.
Erhvervs- og Byggestyrelsen vil som  

 bevilgende myndighed for både Socialfonden og Regionalfonden følge  

 indstillingerne fra de regionale vækstfora, forudsat at alle regler er  

 overholdt.
 Som led i omlægningen af administrationen af EUs  

 strukturfondsmidler etableres Danmarks Vækstråd, hvis opgaver ligeledes  

 afspejler den nye regionale struktur på erhvervsområdet.
Ansvaret for den regionale erhvervsudvikling er i dag ikke  

 entydigt placeret, men er en frivillig opgave, som både amter og kommuner har  

 påtaget sig.
Fremover skal regionsrådene nedsætte vækstfora, der bliver  

 omdrejningspunkt for den regionale erhvervsudvikling.
Vækstforaene overtager  

 således den rolle, som de brede erhvervssamarbejder i Jylland-Fyn,  

 Vestsjælland-Storstrøm og Hovedstaden har haft, tillige med det målrettede  

 arbejde for at skabe vækst i de danske yderområder, som er varetaget af de ni  

 regionale vækstsamarbejder.
Vækstforaene indstiller til regionsrådene om anvendelsen af  

 de udviklingsmidler, regionsrådene sætter af til erhvervsudviklingsformål på  

 det årlige budget.
Regionsrådene foretager en legalitetskontrol og kan  

 herudover acceptere eller afvise indstillingerne.
Erhvervsservice er i dag organiseret således, at der er  

 etableret 15 erhvervsservicecentre fordelt over hele landet.
Centrene  

 medfinansieres med 50 pct. af staten og 50 pct. fra amter og kommuner.  

 Erhvervsservicecentrene leverer ydelser til iværksættere og mindre  

 virksomheder.
I de tilfælde, hvor der er behov for egentlig rådgivning,  

 henvises iværksætteren eller virksomheden til en privat rådgiver.
Ydelserne i  

 den eksisterende, regionale erhvervsservice er gratis for brugerne.  

 Erhvervsservicecentrene må ikke yde rådgivning eller afholde kurser, der også  

 udbydes af private kursusudbydere.
De nuværende erhvervsservicecentre er organiseret enten som  

 selvstændige, juridiske enheder eller som en sektion i et erhvervscenter, der  

 udover erhvervsservice også varetager andre erhvervsudviklingsopgaver.
Med  

 lovforslaget samles erhvervsserviceaktiviteter over for iværksættere og  

 virksomheder i kommunerne.
Kommunerne overtager dermed ansvaret for  

 erhvervsservicen fra 1. januar 2007.
 Når kommuner og regioner anvender midler til regional  

 erhvervsudvikling, sker dette fremadrettet med hjemmel i lov om  

 erhvervsfremme.  

 De uskrevne kommunalfuldmagtsregler gælder fortsat for kommunerne i det  

 omfang,  

 de ikke berøres af lovforslaget, eller hvor der ikke gælder anden lovgivning.
 For at sikre en fornuftig overgang med respekt for de  

 involverede medarbejdere bemyndiges økonomi- og erhvervsministeren til at  

 fastsætte særlige overgangsordninger.
Lovgrundlaget for akkreditering og metrologi har hidtil  

 været lov om erhvervsfremme og vil blive overført uændret til den nye lov.  

 Tilsvarende gælder for industrisamarbejder.
Fra den gældende lov om  

 erhvervsfremme ophæves §§ 4  5 om Danmarks Erhvervsråd.
Økonomiske og administrative konsekvenser for det  

 offentlige Som det fremgår af aftalen om strukturreformen, vil  

 ændringerne i opgavefordelingen i forbindelse med reformen blive gennemført  

 ud  

 fra princippet om, at reformen er udgiftsneutral, og pengene følger  

 opgaverne.
Økonomi- og Erhvervsministeriet udsendte på den baggrund  

 forslag til lov om erhvervsfremme i DUT-høring den 1. december 2004.  

 Udgangspunktet for drøftelserne af de økonomiske konsekvenser har været  

 udgiftsniveauerne i regnskaberne for 2003, som er det seneste afsluttede  

 regnskabsår.
Formålet med drøftelserne har været at kvalificere skønnene over  

 de økonomiske konsekvenser, herunder især at nå en teknisk afklaring af de  

 enkelte lovforslags udgiftsopgørelser på de kommunale og amtskommunale  

 driftskonti, bortset fra administration (hovedkonto 6).
Det er Økonomi- og Erhvervsministeriets vurdering, at der i  

 forbindelse med lovforslaget overføres ca. 380 mio. kr. fra den amtskommunale  

 sektor.
Heraf overføres ca. 350 mio. kr. til regionerne og ca. 30 mio. kr.  

 til  

 staten.
Det bemærkes dog, at amtslige midler, der overføres til staten  

 vedrører  

 erhvervsservice som led i en overgangsperiode, jf. afsnit om erhvervsservice  

 nedenfor.
De anførte beløb er baseret på udgiftsopgørelserne på hovedkonto  

 0-5  

 samt konto 6.62 (erhvervsfremme og turisme) i regnskab 2003 opregnet til  

 2005-  

 pris- og lønniveau og 2007-opgaveniveau.
 Hertil kommer korrektioner som følge af fordeling af  

 væksten i den amtskommunale sektor fra regnskab 2003-2006, fordelingen af de  

 amtskommunale administrationsudgifter (hovedkonto 6) og anlægsudgifter på  

 sektorer.
Det er Økonomi- og Erhvervsministeriets vurdering, at  

 en væsentlig del af den amtskommunale administrationsudgift, der direkte  

 kan henføres til opgaveområdet, er konteret på hovedkonto 6. De direkte  

 henførbare udgifter på hovedkonto 6 vurderes at være i størrelsesordenen 105  

 mio. kr.  


  

 Administrationsudgifterne  

 er opgjort excl. udgifter/overhead til støttefunktioner, generel ledelse og  

 administration.
Administrationsudgifterne kan først endeligt opgøres og  

 fordeles, når der er taget stilling til den samlede fordeling af de  

 amtskommunale administrationsudgifter på hovedkonto 6.
Regeringen vil søge tilslutning til den endelige regulering  

 af amternes og kommunernes økonomi i forbindelse med den lovgivning, som  

 fastlægger ændringerne i den kommunale finansiering, herunder tilskuds- og  

 udligningssystemet.
Denne lovgivning fremsættes i folketingssamlingen  

 2005/06.
Erhvervsservice I forbindelse med overgangen af erhvervsservice til  

 kommunerne pr. 1. januar 2007 vil der blive etableret en overgangsordning,  

 der  

 sikrer, at de statsligt medfinansierede erhvervsserviceaktiviteter kan  

 fortsætte på fornuftige vilkår  både finansielt og organisatorisk  

  i en  

 overgangsperiode på fire år frem til udgangen af 2010. Staten vil i  

 overgangsperioden administrere de statslige og amtskommunale tilskudsmidler  

 til  

 erhvervsservice, i alt ca. 80 mio. kr.
Det er baggrunden for, at  

 amtskommunernes  

 udgifter til erhvervsservice på ca. 30 mio. kr. er opgjort som statslige  

 udgifter.
Med overgangsordningen vil regeringen sikre, at  

 iværksættere og virksomheder får adgang til en landsdækkende erhvervsservice  

 af  

 samme kvalitet og volumen som i dag.
Overgangsordningen vil sikre kommunerne  

 tid til at tilrettelægge organiseringen af den fremtidige erhvervsservice,  

 ligesom ordningen vil sikre, at der bliver draget omsorg for medarbejderne i  

 de  

 eksisterende erhvervsservicecentre.
Mange kommuner prioriterer allerede i dag erhvervsservice  

 højt, og det er forventningen, at de nye, større kommuner vil give opgaven  

 samme fokus.
Det skal i løbet af overgangsperioden tilstræbes at skabe en  

 organisering af erhvervsserviceindsatsen, som kommunerne ønsker at bygge  

 videre  

 på efter overgangsordningens ophør.
Overgangsordningen udmøntes derfor i  

 dialog  

 med KL, og regeringen har allerede indledt drøftelser med KL herom.
Strukturfondsadministration Af administrationsudgifterne på HK6 vurderes det, at ca. 20  

 mio. kr. vedrører administrationen af Socialfonden, hvor administrationen med  

 forslaget samles i staten.
Da vækstforaenes regionale sekretariater skal  

 varetage en forudgående vejledningsopgave og prioritering af ansøgninger på  

 socialfonden, fordeles amternes udgifter med 2/3 til staten og 1/3 til  

 regionerne.
Samlingen af strukturfondsadministrationen i staten, der i  

 forvejen  

 administrerer dele af social- og regionalfondsmidlerne, vurderes at kunne  

 indebære en vis synergieffekt.
Regional  

 erhvervsudvikling De resterende amtslige driftsudgifter til erhvervsudvikling  

 overføres til regionerne.
Økonomiske og administrative konsekvenser for  

 erhvervslivet Med forslaget sikres en aktiv inddragelse af erhvervslivet  

 i den regionale erhvervsudvikling gennem deres deltagelse i de regionale  

 vækstfora, og erhvervslivet får derigennem medindflydelse på anvendelsen af  

 midler til erhvervsformål.
Desuden sikres en bedre sammenhæng mellem den  

 nationale vækstpolitik, den strukturfondsfinansierede indsats, og den  

 regionale  

 og den lokale erhvervsfremmeindsats.
Forslaget vurderes derfor at få positive  

 erhvervsøkonomiske konsekvenser.
 Med kommunernes overtagelse af erhvervsservice skabes en  

 mere enkel og overskuelig indgang til erhvervsservicesystemet tæt på  

 brugerne.
Lovforslaget har været forelagt Erhvervs- og  

 Selskabsstyrelsens Center for Kvalitet i ErhvervsRegulering, som har  

 vurderet,  

 at forslaget ikke indeholder økonomiske eller administrative konsekvenser for  

 erhvervslivet.
Forslaget bør derfor ikke forelægges et af Økonomi- og  

 Erhvervsministeriets virksomhedspaneler med henblik på vurdering af  

 eventuelle  

 administrative konsekvenser.
Miljømæssige konsekvenser De regionale vækstfora skal som led i deres prioritering af  

 midlernes anvendelse også integrere miljøforhold.
Udarbejdelsen af  

 koordinerede  

 regionale udviklingsplaner og erhvervsudviklingsstrategier betyder desuden,  

 at  

 den regionale indsats på begge områder trækker i samme retning.
I det omfang  

 forslaget får miljømæssige konsekvenser, forventes disse at være positive.
Administrative konsekvenser for borgerne Med kommunernes overtagelse af erhvervsservice skabes en  

 mere enkel og overskuelig indgang til erhvervsservicesystemet tæt på  

 brugerne.  

 Forslaget vurderes ikke herudover at have administrative konsekvenser for  

 borgerne.
Ligestillingsmæssige konsekvenser Forslaget vurderes ikke at have ligestillingsmæssige  

 konsekvenser.
Forholdet til EU-retten Lovforslaget skal anmeldes til EU-Kommissionen efter  

 reglerne for statsstøtte.
Høring Lovforslaget er sendt i høring hos: Akademikernes  

 Centralorganisation (AC), Advokatrådet, Akademiet for de Tekniske Videnskaber  

 (ATV), Amtsrådsforeningen, Handel, Transport og Serviceerhvervene (HTS),  

 A-kassen for Selvstændige (ASE), Arbejderbevægelsens Erhvervsråd, Bornholms  

 Regionskommune,  

 PAR  F.R.I Rådet,  

 Certificerende Organers Forum (COF), Civiløkonomerne, CO-industri,  

 Erhvervsankenævnet, DANIAmet, Danmarks Eksportråd, Danmarks Erhvervsråd,  

 Danmarks Forskningsråd, Danmarks Rederiforening, VisitDenmark, Dansk  

 Arbejdsgiverforening (DA), Dansk Opfinderforening (DaFFO), Dansk  

 ErhvervsFremme  

 (DEF), Dansk Handel & Service, Dansk Industri (DI), Dansk Iværksætter  

 Forening, Dansk Management Råd (DMR), Dansk Byggeri, DS Håndværk &  

 Industri, Dansk Metal, Den Danske Akkrediterings- og Metrologifond/DANAK,  

 Danske  

 Havne, Dansk Landbrug, Eurolab Danmark, Finansrådet, Forbrugerrådet,  

 Foreningen  

 af danske turistchefer, Foreningen af erhvervsserviceleverandører, Foreningen  

 af Rådgivende Ingeniører (FRI), Forskerparkforeningen i Danmark, Foreningen  

 Registrerede Revisorer (FRR), Foreningen af Statsautoriserede Revisorer  

 (FSR),  

 Frederiksberg Kommune, Forsikring & Pension (F&P), Funktionærernes og  

 Tjenestemændenes Fællesråd (FTF), HK, HORESTA, Hovedstadens Udviklingsråd  

 (HUR), Håndværksrådet, Ingeniørforeningen, IT-Brancheforeningen,  

 Sammenslutningen af Danmarks Godkendte Serviceinstitutter (GTS), KL,  

 Københavns  

 Kommune, Landbrugsraadet, Landdistrikternes fællesråd, Landsforeningen af  

 landsbysamfund, LO, PAR  Praktiserende Arkitekters Råd,  

 Realkreditrådet,  

 Rektorkollegiet, Sammenslutningen af danske småøer, SID, Tekniq, VækstFonden,  

 Öresundskomiteen, Beskæftigelsesministeriet, Domstolsstyrelsen,  

 Finansministeriet, Ministeriet for Videnskab, Teknologi og Udvikling,  

 Indenrigs- og Sundhedsministeriet, Justitsministeriet, Kulturministeriet,  

 Ministeriet for Fødevarer, Landbrug og Fiskeri, Miljøministeriet,  

 Rigsrevisionen, Skatteministeriet, Udenrigsministeriet og  

 Undervisningsministeriet.
Vurdering af  

 konsekvenser af lovforslag Positive konsekvenser/mindre udgifter Negative konsekvenser/merudgifter Økonomiske konsekvenser for stat, kommuner og  

 amtskommuner Ingen Ingen Administrative konsekvenser for stat, kommuner og  

 amtskommuner Forventes synergieffekt i staten ved samling af  

 strukturfondsadministration Ingen Økonomiske konsekvenser for erhvervslivet Ingen Ingen Administrative konsekvenser for erhvervslivet Der opnås én indgang til erhvervsservice i kommunerne Ingen Miljømæssige konsekvenser Ingen Ingen Administrative konsekvenser for borgerne Ingen Ingen Forholdet til EU-retten Lovforslaget skal anmeldes til EU-Kommissionen efter  

 reglerne for statsstøtte.
Bemærkninger til lovforslagets enkelte bestemmelser Til kapitel 1 Formål Til § 1 Den foreslåede bestemmelse fastlægger lovens overordnede  

 formål, der er at fremme udviklingen i dansk erhvervsliv gennem fremme af  

 konkurrenceevnen og globaliseringen.
Formålet søges opnået gennem anvendelse  

 af  

 foranstaltninger, som forbedrer og udbygger rammerne for vækst og  

 internationalt samarbejde og samhandel, samt fremmer tilpasning af  

 erhvervsstrukturen og den regionale erhvervsudvikling.
Til nr. 1-3 Bestemmelsens nr. 1-3 er videreført uændret fra den  

 eksisterende § 1 i lov om erhvervsfremme, idet der fortsat ønskes en  

 omfattende  

 indsats for at fremme udviklingen af dansk erhvervsliv under hensyntagen til  

 miljø, samfundsforhold og den samfundsmæssige udvikling i øvrigt.
Til nr. 4-5 Nr. 4 og 5 er videreført fra § 1 i den nugældende lov om  

 kommuners og amtskommuners deltagelse i erhvervsudviklingsaktiviteter.
Og de  

 understøtter aftalen om kommunalreformen på erhvervsområdet.
Til kapitel 2 Økonomi- og erhvervsministerens beføjelser Til § 2 Til stk. 1 Den foreslåede bestemmelse opregner aktiviteter, der kan  

 gennemføres til opfyldelse af lovens formål, herunder efter forslag fra  

 Danmarks Vækstråd og de regionale vækstfora.
Listen over aktiviteter er ikke  

 udtømmende, men afspejler de aktiviteter og indsatsfelter, som sædvanligvis  

 anvendes med et erhvervsudviklingsformål.
Punkterne er en videreførelse fra §  

 2  

 i den nugældende lov om erhvervsfremme.
 Hvad angår de enkelte aktiviteter skal anføres:
Til nr. 1 Analyser og evalueringer danner grundlag for forståelsen af  

 erhvervspolitiske problemstillinger og dermed for tilpasningen af  

 erhvervspolitikken.
Til nr. 2 Regeringens erhvervspolitik søger gennem udvikling af gode  

 rammevilkår at påvirke erhvervsudviklingen med henblik på at styrke væksten,  

 den internationale konkurrenceevne og globaliseringen.
Den erhvervsmæssige  

 udvikling forløber imidlertid ofte uensartet i forskellige sektorer og i  

 forskellige dele af landet.
For at opfange aktuelle behov for tilpasninger i  

 regeringens erhvervspolitik, herunder for tilpasning af erhvervsstrukturen,  

 er  

 det hensigtsmæssigt med rådgivning herom fra alle involverede parter, både af  

 privat og offentlig karakter.
Til nr. 3 De overordnede rammebetingelser for dansk erhvervsliv  

 fastlægges i stigende omfang i internationale fora som  

 Verdenshandelsorganisationen (WTO) og EU.
Rådgivning fra erhvervslivets  

 parter  

 om danske interesser er afgørende for regeringsapparatets effektive  

 deltagelse  

 i udviklingen og implementeringen af nye internationale regler.
Til nr. 4, 5 og 6 Virksomheders forudsætning for at kunne konkurrere i en  

 liberaliseret og globaliseret økonomi er bl.a., at de besidder viden og  

 kompetence, at der er et velfungerende offentligt/privat samspil, og at der  

 er  

 en stadig tilgang af nye innovative  

 virksomheder.  

 Erhvervspolitikken skal derfor indeholde vækstvilkår, der fremmer etablering  

 af  

 nye virksomheder, organisationsudvikling, bedre udnyttelse af design-,  

 ledelses- og markedsmæssige kompetencer samt nye samarbejdsformer, herunder  

 offentligt/privat samspil og samarbejde mellem virksomheder.
 Fremme af etablering af nye virksomheder opretholdes som et  

 muligt indsatsfelt for ministeren, der vil kunne supplere den regionale  

 indsats, der varetages af kommunerne og de regionale vækstfora.
Til nr. 7 Med henblik på at fremme mulighederne, for at alle regioner i  

 Danmark kan omstille sig til kravene i den globale konkurrence og dermed  

 sikre  

 sig gode udviklingsbetingelser med udgangspunkt i egne særkender og styrker,  

 foreslås, at der i takt med behovet i de enkelte regioner bl.a. skal kunne  

 udvikles aktiviteter, der fx går på tværs af politikområder, eller som er  

 grænseoverskridende.
Til nr. 8 En forudsætning for at kunne eksportere og etablere sig  

 internationalt er, at danske virksomheder og deres produkter opfylder  

 internationalt anerkendte standarder og normer, at dette kan bevises, og at  

 beviserne anerkendes internationalt.
Tilsvarende er det væsentligt for danske  

 forbrugere, at importerede produkter er sikre og overholder gældende  

 forskrifter.
Dette forudsætter, at Danmark har et internationalt anerkendt  

 system vedrørende metrologi og akkreditering, både for så vidt angår  

 deltagelsen i det internationale samarbejde herom og til gennemførelse af de  

 fornødne myndighedsopgaver her i landet samt til betjening af dansk  

 erhvervslivs behov for på et stadig stigende antal områder at kunne få de  

 godkendelser, der sikrer en uhindret adgang til de internationale markeder.
Bestemmelsens brede ministerbemyndigelse er undergivet  

 lovgivers kontrol gennem den almindelige parlamentariske proces.
Hertil  

 kommer,  

 at aktiviteter typisk kun kan gennemføres inden for de bevillinger, som enten  

 afsættes ordinært på finansloven, eller som tillades finansieret gennem et  

 aktstykke, der er godkendt af Finansudvalget.
I det omfang nye initiativer er  

 udgiftskrævende og ikke i forvejen er afsat på ministeriets budget på  

 finansloven, kan den brede materielle bemyndigelse alene bringes i anvendelse  

 med Folketingets accept.
Lovforslaget giver mulighed for at iværksætte nye  

 erhvervsudviklingsaktiviteter, uden at dette kræver ændring af loven hver  

 gang.
Til stk. 2 I det foreslåede stk. 2 videreføres § 3, stk. 2, i den gældende  

 lov om erhvervsfremme om medfinansiering og andre økonomiske incitamenter til  

 aktiviteter, som omfattes af lovens formål.
Som oftest vil der være tale om  

 delvis finansiering, hvor økonomi- og erhvervsministeren stiller en økonomisk  

 ramme til rådighed for et bestemt formål, fx brobygning mellem yderområder og  

 vækstcentre.
Inden for denne ramme inviteres regionale og lokale aktører til  

 at  

 gennemføre konkrete projekter.
I lovteksten er der ikke foretaget en  

 opregning  

 af de midler, der kan tages i anvendelse.
Baggrunden herfor er, at der bør  

 åbnes mulighed for nye former for finansiering i takt med udviklingen i  

 erhvervspolitikken.
De finansieringsformer, der anvendes, vil være  

 specificeret  

 i tekstanmærkninger til finansloven.
De finansieringsydelser og andre  

 økonomiske incitamenter, der imidlertid generelt sigtes på, er bl.a. tilskud,  

 kapitalindskud, lån og projektgarantier.
Efter stk. 2 kan ministeren i konkrete tilfælde udbetale  

 finansiering forskudsvist med vilkår om, at aktiviteternes endelige afregning  

 efterfølgende kan godkendes.
Denne adgang åbner mulighed for at tilgodese  

 likviditetsmæssige hensyn hos støttemodtagerne.
I henhold til  

 Finansministeriets regler skal en sådan adgang være hjemlet ved lov.
Dette er  

 en præcisering i forhold til den nugældende lov om erhvervsfremme.
Til stk. 3 I stk. 3 bestemmes endvidere (som i § 3, stk. 3, i den gældende  

 lov om erhvervsfremme) at der efter ministerens regelfastsættelse kan  

 forlanges  

 tilbagebetaling af den statslige medfinansiering i tilfælde, fx hvor støttede  

 projekter ikke gennemføres som forudsat, eller hvor støttede projekter har  

 været profitgivende, hvorfor det kan være rimeligt, at staten får  

 tilbagebetalt  

 den ydede finansiering.
Til § 3 Der er tale om at videreføre ministerens mulighed for at  

 fastsætte gennemførelsesregler, jf. § 6, stk. 1-2, i den gældende lov om  

 erhvervsfremme.
Til stk. 1 Ministeren får efter stk. 1 adgang til at udstede regler om  

 gennemførelsen af de aktiviteter, som iværksættes efter loven, fx regler om  

 anvendelse af finansielle instrumenter og om den eventuelle modtagerkreds.
Til stk. 2 Efter den foreslåede formulering af stk. 2 gøres det muligt for  

 ministeren at udstede regler, der sikrer en forsvarlig forvaltningsmæssig  

 administration, tilsyn og regnskabsaflæggelse i forbindelse med de efter  

 loven  

 iværksatte erhvervsudviklingsaktiviteter, hvad enten de administreres af  

 ministeren, Danmarks Vækstråd, Erhvervs- og Byggestyrelsen eller andre  

 operatører.
Reglerne kan fx fastsætte frekvensen for tilsyn og/eller  

 regnskabsaflæggelse.
 Den konkrete administration vil blive tilrettelagt med sigte på  

 at sikre en effektiv og gennemsigtig udnyttelse af midlerne.
Til stk. 3 Stk. 3 er en videreførelse af gældende erhvervsfremmelovs § 13  

 d.
Til § 4 Til stk. 1 Efter den foreslåede formulering af stk. 1, som er en tilrettet  

 videreførelse af § 6, stk. 4, i den nugældende lov om erhvervsfremme, får  

 ministeren adgang til at henlægge administrationen af initiativer til  

 Erhvervs-  

 og Byggestyrelsen.
Dette gælder dog ikke akkreditering og metrologi, som  

 administreres af Sikkerhedsstyrelsen, jf. stk. 3.
 Ministeren har mulighed for at fastsætte regler, der betyder,  

 at klager ikke kan indbringes for en anden administrativ myndighed.
Til stk. 2 Efter det foreslåede stk. 2 videreføres reglerne i § 6, stk. 3,  

 i den gældende lov om erhvervsfremme, hvorefter Erhvervs- og Byggestyrelsen  

 gives mulighed for at henlægge opgaver ved administrationen af konkrete  

 aktiviteter til anden offentlig myndighed eller privat institution.  

 Baggrunden  

 herfor er, at det i nogle tilfælde kan være hensigtsmæssigt at overlade  

 administrationen af en aktivitet til en organisation, der i sig - ud over den  

 administrative kompetence - tillige rummer den særlige faglige indsigt, der  

 bedst sikrer en optimal gennemførelse af aktiviteten.
Som udgangspunkt er der  

   

 som i den gældende § 6, stk. 3 - tænkt på sagsforberedende aktiviteter, men  

 efter omstændighederne vil det også kunne omfatte praktiske foranstaltninger  

 som fx tilskudsudbetaling.
Egentlig afgørelsesvirksomhed kan ikke delegeres  

 efter bestemmelsen.
Til stk. 3 Stk. 3, der er en videreførelse af § 6, stk. 5, i den  

 nugældende lov om erhvervsfremme, fastslår, at Sikkerhedsstyrelsen  

 administrerer området vedrørende akkreditering og metrologi, jf. lovens  

 kapitel  

 7.
Til stk. 4 Stk. 4, der er en videreførelse af § 6, stk. 6, i den  

 nugældende lov om erhvervsfremme, tillægger Det Tekniske Sikkerhedsråd en  

 rådgivende funktion for så vidt angår området vedrørende akkreditering og  

 metrologi.
Til kapitel 3 Danmarks Vækstråd Til § 5 Til stk. 1 I stk. 1 fastlægges nedsættelsen af Danmarks Vækstråd.
Danmarks  

 Vækstråd varetager opgaver, som hidtil er varetaget af Danmarks Erhvervsråd.  

 Herudover varetager Danmarks Vækstråd en række opgaver knyttet til den  

 nationale administration af EUs strukturfondsmidler, jf. aftalen om  

 strukturreformen af juni 2004.
Danmarks Vækstråd nedsættes pr. 1. april 2006, det vil sige  

 inden kommunalreformens fulde iværksættelse.
Blandt Danmarks Vækstråds  

 opgaver  

 i den indledende fase hører rådgivning i forbindelse med forberedelsen af  

 strukturfondsperioden 2007-2013, der begynder den 1. januar 2007.
Til stk. 2 I henhold til stk. 2 kan økonomi- og erhvervsministeren vælge  

 at nedsætte et bevillingsudvalg under Danmarks Vækstråd til behandling af  

 ansøgninger.  

 Dette kan blive aktuelt,  

 fx hvis ansøgninger får et omfang, der hindrer Danmarks Vækstråds mulighed  

 for  

 at arbejde fremadrettet for udviklingen af vækstpolitikken.
Til stk. 3 I stk. 3 gives der mulighed for, at økonomi- og  

 erhvervsministeren kan fastsætte nærmere regler for Danmarks Vækstråd, bl.a.  

 en  

 nærmere afgrænsning af Rådets arbejdsområde, herunder inden for hvilke  

 områder  

 Rådet selv kan igangsætte aktiviteter eller henlægge opgaver til opfølgning  

 herpå til Erhvervs- og Byggestyrelsen.
Denne henlæggelse kan fx omfatte  

 administrationen af evt. statslig medfinansiering inden for de finansielle  

 rammer for prioriteterne i strukturfondsfinansierede programmer, som Danmarks  

 Vækstråd har udtalt sig om.
 Hvis der nedsættes et bevillingsudvalg, fastsætter ministeren  

 nærmere regler for udvalgets virke, herunder sammensætning, forretningsorden  

 mv.
Til § 6 Bestemmelsen opregner de opgaver, som Danmarks Vækstråd  

 varetager.
 Hvad angår de enkelte opgaver bemærkes:
Til nr. 1 Danmarks Vækstråd rådgiver økonomi- og erhvervsministeren om,  

 hvordan virksomhedernes vækstvilkår kan styrkes, herunder vedrørende  

 omstilling  

 til nye konkurrenceforhold, bl.a. set i lyset af globaliseringen og den  

 stigende betydning af viden.
Rådet rådgiver desuden økonomi- og  

 erhvervsministeren om fremme af den regionale erhvervsudvikling.
Danmarks  

 Vækstråd påtager sig dermed den rådgivende funktion, som Danmarks Erhvervsråd  

 varetager i dag.
Til nr. 2 For at kunne yde økonomi- og erhvervsministeren den bedste  

 rådgivning vedrørende den regionale erhvervsudvikling og medvirke til, at  

 staten yder en koordineret indsats i den regionale erhvervsudvikling, er  

 Danmarks Vækstråd høringspart på statslige initiativer, der vedrører den  

 regionale erhvervsudvikling.
Det vil sige for lovforslag, initiativer mv.,  

 der  

 i øvrigt sendes i høring eller i øvrigt drøftes med de regionale parter.
Til nr. 3 I lighed med det nuværende Danmarks Erhvervsråd kan Danmarks  

 Vækstråd igangsætte erhvervsudviklingsaktiviteter inden for de økonomiske  

 rammer, som økonomi- og erhvervsministeren fastlægger.
Danmarks Vækstråd kan  

 medfinansiere aktiviteter på eget initiativ og aktiviteter efter ansøgning  

 fra  

 vækstfora.
På eget initiativ kan medfinansieres aktiviteter, der ikke dækkes  

 af  

 den indsats, de regionale vækstfora varetager, fx hvis initiativerne går på  

 tværs af regionerne, eller der undtagelsesvist opstår behov for midlertidige  

 aktiviteter over for en pludselig opstået situation, bl.a. større  

 virksomhedslukninger.
Aktiviteterne kan være medfinansiering af enkeltstående  

 projekter eller tage form af rammeprogrammer.
Danmarks Vækstråd kan som led i  

 at sikre grundlaget herfor gennemføre tværgående analyser af de regionale og  

 nationale vækstvilkår med inddragelse af relevante internationale erfaringer.
For at kunne anvende EU's strukturfondsmidler i Danmark skal  

 der tilvejebringes et beløb af mindst samme størrelse i national  

 medfinansiering.
Denne medfinansiering vil typisk skulle tilvejebringes af  

 regionernes udviklingsmidler efter indstilling fra vækstfora samt af  

 kommunerne.
Statslig medfinansiering vil i givet fald som i dag skulle ske  

 inden for de økonomiske rammer, der er fastsat på de årlige finanslove eller  

 tillægsbevillingslove.
De samlede økonomiske rammer for EUs  

 strukturfondsmidler forventes fastlagt i 2006, hvor de nye rådsforordninger  

 for  

 strukturfondene forventes endeligt vedtaget.
Til nr. 4 Ved udmøntningen af EUs strukturfondsmidler (Socialfonden og  

 Regionalfonden) er det et krav ifølge EU-forordningerne, at der udarbejdes en  

 national ramme for midlernes anvendelse i Danmark.
Det er derfor ligeledes et  

 krav, at de regionale erhvervsudviklingsstrategier, som de regionale  

 vækstfora  

 udarbejder, skal ligge inden for rammerne af den nationale plan.
Danmarks  

 Vækstråd får i den forbindelse rollen som bindeled mellem den nationale, den  

 EU-finansierede indsats og den regionale indsats.
Tanken er at skabe  

 sammenhæng  

 mellem EUs strukturfondsmidler, den nationale vækst-/erhvervsstrategi  

 og de  

 regionale erhvervsudviklingsstrategier.
De regionale erhvervsudviklingsstrategier sendes i høring hos  

 Danmarks Vækstråd for at sikre, at de enkelte strategier ligger inden for den  

 nationale ramme for strukturfondsmidlerne.
Tilsvarende kan  

 erhvervsudviklingsstrategierne indgå som indspil til den nationale  

 vækststrategi.
 For at sikre optimalt udbytte af den strukturfondsfinansierede  

 indsats vil Danmarks Vækstråd blive hørt om indholdet af det overordnede  

 strategiske dokument, som udgør grundlaget for den strukturfondsfinansierede  

 indsats, samt om de konkrete nationale programmer og ændringer heri.  

 Inddragelsen skal ske inden for rammerne af gældende fællesskabslovgivning.  

 Da  

 de forordninger, der regulerer indsatsen efter 1. januar 2007, endnu ikke er  

 godkendte, kan den konkrete procedure ikke fastlægges.
Til § 7 Til stk. 1 Danmarks Vækstråd består af 20 medlemmer, jf. stk. 1. Der udpeges  

 tillige suppleanter.
For at understrege betydningen af udpegningen skal det i  

 forretningsordenen fastlægges, at suppleanter alene vil blive indkaldt ved  

 varigt forfald.
Til stk. 2 I stk. 2 fastlægges medlemskredsen af Danmarks Vækstråd.
Til nr. 1 De medlemmer, som udpeges på økonomi- og erhvervsministerens  

 initiativ, vil være fremtrædende erhvervsfolk og repræsentanter for  

 videninstitutioner.
Til nr. 2 Det har været væsentligt at sikre regional repræsentation og  

 derved koordinering med den regionale vækstpolitik, som varetages af  

 regionsrådene efter indstilling fra vækstfora.
Derfor deltager formændene for  

 regionale vækstfora i Danmarks Vækstråd.
For samtidig at sikre et  

 beslutningsdygtigt og derfor ikke for stort råd deltager alene én  

 vækstforumformand  

 fra hver region, jf. stk. 2. Denne bestemmelse er alene aktuel, hvis et  

 regionsråd nedsætter mere end ét vækstforum.
I så fald indstiller  

 vækstforaene  

 i fællesskab en af formændene som repræsentant.
Der udpeges en suppleant  

 blandt  

 den eller de eventuelt øvrige vækstforumformænd i regionen.
Hvis der ikke kan  

 opnås enighed mellem vækstforaene, træffer økonomi- og erhvervsministeren  

 beslutning om, hvilken formand der repræsenterer regionens vækstfora i  

 Danmarks  

 Vækstråd.
Til nr. 3 Samspillet med den lokale indsats sikres ved deltagelse af to  

 kommunale repræsentanter.
Disse pladser vil for tiden blive besat efter  

 indstilling fra KL.
Såfremt der er væsentlige udeladelser i den kommunale  

 organisering, kan økonomi- og erhvervsministeren fastsætte nærmere regler om  

 indstilling fra de kommunale parter, jf. § 5, stk. 3.
Til nr. 4 For at sikre, at Danmarks Vækstråd også har bred indsigt i  

 erhvervsforhold, udpeges syv repræsentanter efter indstilling fra  

 arbejdsgiver-/erhvervsorganisationer.
Det vil for tiden være fem  

 repræsentanter  

 efter indstilling fra DI, HTS, Dansk Handel og Service, Håndværksrådet,  

 Landbrugsrådet, en repræsentant efter fælles indstilling fra Dansk Byggeri,  

 Tekniq, Praktiserende Arkitekters Råd  PAR og Foreningen af Rådgivende  

 Ingeniører  FRI, samt en repræsentant efter fælles indstilling fra  

 Finansrådet, Forsikring & Pension samt Realkreditrådet.
Til nr. 5 Endvidere deltager repræsentanter for lønmodtagere, udpeget  

 efter fælles indstilling fra lønmodtagerorganisationer.
Det vil for tiden  

 være  

 efter fælles indstilling fra Arbejderbevægelsens Erhvervsråd, LO og  

 CO-Industri.
Til stk. 3 Valgperioden for de enkelte medlemmer er i stk. 3 fastlagt til  

 op til 4 år, svarende til valgperioden for regionsrådene.
Denne sammenhæng er  

 begrundet i, at regionsrådene nedsætter de vækstfora, hvis formænd er en  

 væsentlig del af rådet.
Til stk. 4 Af forretningsordenen, jf. stk. 4, vil det forventeligt fremgå,  

 at Danmarks Vækstråds medlemmer afgår på skift for at sikre kontinuitet i  

 Rådets arbejde.  

 Økonomi- og  

 erhvervsministeren skal godkende forretningsordenen bl.a. for at sikre, at  

 procedurer fastlægges således, at det er muligt at koordinere med øvrige  

 organer, der arbejder med vækstpolitiske initiativer.
Det fremgår endvidere af bestemmelsen at Danmarks Vækstråd  

 træffer afgørelser ved simpelt stemmeflertal.
Da Danmarks Vækstråd har 20  

 medlemmer, kan der opstå stemmelighed.
I så fald er formandens stemme  

 udslagsgivende for Danmarks Vækstråds beslutning.
Til stk. 5 Som kollegialt organ tillægges Danmarks Vækstråds afgørelser i  

 bevillingssager endelighed.
Bestemmelsen er videreført fra § 4, stk. 4, i den  

 nugældende lov om erhvervsfremme.
Til kapitel 4 Regioner Til § 8 Til stk. 1 Den regionale erhvervsudviklingsindsats, herunder turisme,  

 forankres i regionen ved brug af vækstfora.
Til at varetage den regionale  

 erhvervsudvikling nedsætter regionsrådet således et eller to vækstfora, jf.  

 stk. 1.
 Regionsrådets beslutning om antal og geografisk afgrænsning af  

 vækstfora træffes efter høring af regionens kommuner og  

 erhvervsorganisationer.  

 Som et led i høringen af kommunerne behandles spørgsmålet i kontaktudvalget.  

 Regionsrådet er forpligtet til at følge en indstilling om antal og geografisk  

 afgrænsning af vækstfora, som mindst 2/3 af kommunerne i regionen står bag.
Ved etablering af flere vækstfora skal regionsrådet ved  

 fastsættelse af sit årlige budget foretage en fordeling mellem vækstforaene  

 af  

 de regionale midler til erhvervsformål.
Denne fordeling skal være  

 afbalanceret  

 og tage hensyn til bl.a. indbyggertal og erhvervsindkomst.
Såfremt Bornholms Kommune fremsætter ønske herom, kan økonomi-  

 og erhvervsministeren give tilladelse til, at Bornholms Kommune nedsætter et  

 selvstændigt vækstforum.
Herunder at Bornholms Kommune udpeger medlemmer til  

 vækstforummet og stiller sekretariatsbetjening til rådighed.
Det følger af  

 forslag til lov om regionernes finansiering, § 7, stk. 4, at indenrigs- og  

 sundhedsministeren fastsætter, at en forholdsmæssig del af statens tilskud  

 til  

 Region Hovedstaden udbetales til Bornholms Kommune til finansiering af de  

 udviklingsopgaver, som er henlagt til Bornholms Kommune, og at Bornholms  

 Kommune tilsvarende fritages for betaling af en forholdsmæssig del af  

 udviklingsbidraget.
Til stk. 2 I henhold til stk. 2 bemyndiges økonomi- og erhvervsministeren  

 til at give tilladelse til, at der oprettes flere end to vækstfora i  

 regionen.  

 Ministeren skal lægge til grund for sin afgørelse, at der blandt regionens  

 kommuner og øvrige relevante aktører er bred opbakning til at oprette flere  

 vækstfora. Øvrige relevante aktører vil variere fra region til region, men  

 vil  

 bl.a. inkludere erhvervsorganisationer, viden- og uddannelsesinstitutioner og  

 arbejdsmarkedets parter.
Som vejledende hovedregel bør 2/3 af kommunerne stå  

 bag regionsrådenes ansøgning.
Til stk. 3 I henhold til stk. 3 indgår kommunerne i et vækstforum, der er  

 oprettet i den region, de geografisk er en del af, jfr. dog stk. 1 vedrørende  

 Bornholms Kommune.
Til stk. 4 Herudover bemyndiges økonomi- og erhvervsministeren til at give  

 kommunerne mulighed for også at være repræsenteret i et vækstforum etableret  

 i  

 naboregionen, jf. stk. 4. Da kommunernes samlede pladser i det pågældende  

 vækstforum ikke ændres, skal ministeren lægge til grund for sin afgørelse, at  

 der blandt den pågældende regions kommuner er bred opbakning til at udvide  

 kredsen af indstillingsberettigede kommuner til at omfatte kommuner fra  

 naboregionen.
Som vejledende hovedregel bør 2/3 af kommunerne stå bag  

 regionsrådenes ansøgning.
Kommuner kan deltage i vækstfora på to måder.
Dels gennem  

 repræsentation i et vækstforum, jf. stk. 3 og 4. Dels gennem samarbejde om  

 konkrete projekter og medfinansiering heraf.
Efter aftale med et vækstforum fra en anden region kan kommuner  

 frit medfinansiere  og få indflydelse på - konkrete aktiviteter.  

 Kommunerne  

 kan således medfinansiere aktiviteter i naboregionen med egne midler.
Desuden  

 kan regionsrådet i kommunens hjemregion beslutte  efter indstilling fra  

 eget  

 vækstforum  at medfinansiere aktiviteter med regionale  

 udviklingsmidler.
Det enkelte vækstforum kan frit vælge at nedsætte  

 arbejdsgrupper til at rådgive vækstforummet.
Det kan fx være fælles  

 arbejdsgrupper og tematiske udvalg, der udvikler konkrete forslag til  

 strategi  

 og initiativer.
Eventuelle arbejdsgrupper/udvalg vil efter behov kunne  

 inddrage  

 en bredere kreds af aktører, herunder bl.a. aktører fra andre regioner eller  

 vækstfora, erhvervsinstitutioner eller de regionale beskæftigelsesråd.
Til stk. 5 I henhold til stk. 5 bemyndiges økonomi- og erhvervsministeren  

 til at give to regioner tilladelse til at etablere et fælles vækstforum.  

 Forud  

 for ansøgning herom skal regionsrådene høre kommunerne og øvrige relevante  

 aktører i begge regioner.
Ministeren skal ved ansøgning om tilladelse til, at  

 to regioner etablerer et fælles vækstforum, lægge til grund for sin  

 afgørelse,  

 om der blandt de to regioners kommuner samt øvrige relevante aktører er bred  

 opbakning hertil. Øvrige relevante aktører vil bl.a. inkludere  

 erhvervsorganisationer, viden- og uddannelsesinstitutioner og  

 arbejdsmarkedets  

 parter.
Som vejledende hovedregel bør 2/3 af kommunerne stå bag  

 regionsrådenes  

 ansøgning.
 I det omfang erhvervsstrukturen og en optimal udnyttelse af de  

 regionale rammevilkår tilsiger det, anbefales det, at vækstforaene  

 samarbejder  

 på tværs af regionsgrænserne om konkrete emner og initiativer.
Til stk. 6 Regionsrådet udpeger efter inddragelse af vækstforummets  

 medlemmer formanden blandt vækstforummets medlemmer, jf. stk. 6. Det  

 indebærer,  

 at vækstforummet på sit konstituerende møde drøfter valg af formand, og på  

 baggrund af disse drøftelser træffer regionsrådet beslutning om valg af  

 formand.
Til stk. 7 Regionsrådet stiller sekretariat til rådighed for  

 vækstforummet, jf. stk. 7. Såfremt der nedsættes mere end et vækstforum i en  

 region, er regionen forpligtet til at sikre, at der stilles særskilte  

 sekretariatsressourcer til rådighed for hvert vækstforum.
Svarende til  

 sædvanlig praksis refererer sekretariatet direkte til formanden for  

 vækstforummet.
 Som led i betjeningen af et vækstforum kan sekretariatet indgå  

 dialog og samarbejde med aktører som uddannelsesinstitutioner,  

 konsulentvirksomheder, offentlige myndigheder m.v., der skønnes at kunne  

 bidrage til en kvalificeret sekretariatsbetjening.
Til stk. 8 Stk. 8 giver økonomi- og erhvervsministeren mulighed for at  

 fastsætte regler for grænseregioners tværnationale samarbejde og om  

 nedsættelse  

 af organer til varetagelse heraf.
Bestemmelsen vil blive anvendt til at  

 imødekomme regionernes ønsker om at deltage i tværnationale regionale  

 samarbejder.
Der tænkes på samarbejder af bredere karakter mellem regioner i  

 Danmark og andre lande.
Regionerne vil således kunne bemyndiges til at  

 planlægge og deltage i tværnationale regionale samarbejder, herunder fx i  

 forbindelse med et kommende Interreg-program fra 2007.
Allerede i dag pågår i Øresundsregionen og i samarbejder mellem  

 Danmark og Tyskland, Sverige m.fl. et betydeligt arbejde for at styrke  

 regionernes vækstvilkår og den kulturelle sammenhængskraft.
Med hjemlen i  

 stk.  

 8 vil der være mulighed for at imødekomme eventuelle ønsker fra regionsrådene  

 eller andre aktører i disse regioner om at forankre samarbejdet med hjemmel i  

 lov om erhvervsfremme.
I det omfang sådanne ønsker måtte forekomme fra regionsrådene  

 eller andre aktører, kan økonomi- og erhvervsministeren blandt andet  

 fastsætte  

 regler om, at der nedsættes et særligt organ til varetagelse af tværnationalt  

 samarbejde, og at særlige aktører deltager i dette samarbejde.
Dermed  

 bemyndiges økonomi- og erhvervsministeren til at imødekomme et eventuelt  

 ønske  

 fra fx det tyske mindretal i Danmark om, at der nedsættes et organ til  

 varetagelse af tværnationalt samarbejde i den dansk-tyske grænseregion  

 Sønderjylland-Schleswig, som det tyske mindretal skal være medlem af.
Til § 9 Til stk. 1 Bestemmelsen giver regionsrådet adgang til at medfinansiere  

 erhvervsudviklingsaktiviteter inden for en række områder efter indstilling  

 fra  

 vækstfora.
Dog skal eventuelle begrænsninger i regionernes opgavevaretagelse,  

 som følger af lovgivningen, respekteres.
 Erhvervsudvikling omfatter på regionalt niveau aktiviteter, der  

 har direkte betydning for udviklingen af det regionale erhvervslivs  

 vækstvilkår, og som fremmer tilpasningen af erhvervsstrukturen til  

 konkurrenceforhold mv., jf. § 1. Der gives med andre ord kun adgang til at  

 medfinansiere initiativer, som direkte fremmer lovens målsætning, jf. § 1.
Erhvervsudviklingsaktiviteterne skal rettes mod at understøtte  

 udviklingen af det private erhvervsliv.
Skulle der som en begrænset del af en  

 samlet erhvervsudviklingsaktivitet være accessoriske aspekter, der også  

 retter  

 sig mod fx offentlige aktører eller borgere, kan det samlede tiltag/projekt  

 dog  

 gennemføres med hjemmel i loven.
Hvor der som en begrænset del af en samlet  

 erhvervsudviklingsaktivitet måtte indgå accessorisk virksomhed som fx  

 restaurationsdrift, skal denne del af aktiviteterne bortforpagtes med henblik  

 på løsning af private aktører.
Regionsrådet kan efter indstilling fra vækstfora medfinansiere  

 udviklingen af de vækstvilkår, der har betydning for det regionale  

 erhvervslivs  

 udviklingsbetingelser og konkurrenceevne, jf. stk. 1. Disse påvirkes særligt  

 af  

 virksomhedernes innovationsevne, anvendelse af ny teknologi, vilkårene for  

 iværksættere og nye virksomheder, samt udvikling af kompetencer, der matcher  

 erhvervslivets behov.
Turismeerhvervet udgør en vigtig faktor for  

 indkomstdannelsen ikke mindst i yderområderne, hvor også muligheden for fx at  

 tiltrække og fastholde kvalificeret arbejdskraft har stor betydning for  

 udviklingen af områdets erhvervsliv.
Aftalen om kommunalreformen fastslår, at  

 yderområderne  

 skal have høj prioritet i indsatsen for at skabe erhvervsudvikling og er  

 derfor  

 fremhævet, selv om de enkelte indsatsområder også hver for sig har betydning  

 for yderområderne.
 Den statsligt finansierede del af dansk turismefremme udmøntes  

 gennem VisitDenmark, herunder den internationale markedsføring af Danmark.  

 For  

 at sikre en effektiv anvendelse af de offentlige midler er det hensigten at  

 sikre en tæt koordination mellem den nationale og den regionale  

 turismefremme.  

 Regionsrådet kan derfor ikke yde støtte til oprettelse af udenlandske  

 markedsføringskontorer, uden det sker efter aftale med VisitDenmark.
Regionsrådet kan ikke med hjemmel i denne lov via vækstfora  

 medfinansiere aktiviteter, der ikke har et erhvervsmæssigt sigte, herunder fx  

 trafikal infrastruktur.
Desuden kan regionsrådet ikke medfinansiere  

 aktiviteter, der ligger uden for de opregnede indsatsområder.
 De aktiviteter, regionsrådene kan medfinansiere med hjemmel i §  

 9 stk. 1, er de samme, der gælder for kommunerne, jf. § 13 og tilhørende  

 bemærkninger.
Til stk. 2 I stk. 2 fastsættes det, at regionsrådet frit kan disponere  

 over egne udviklingsmidler, herunder bloktilskud og udviklingsbidrag.  

 Vækstfora, nedsat af regionsrådet, indstiller til regionen om anvendelse af  

 de  

 midler, rådet har afsat på sit årlige budget til erhvervsudviklingsformål.  

 Som  

 anført under § 8, stk. 1, skal regionsrådet ved etablering af flere vækstfora  

 ved fastsættelse af sit årlige budget foretage en fordeling mellem  

 vækstforaene  

 af de regionale midler til erhvervsformål.
Regionen foretager en legalitetskontrol af vækstforummets  

 indstillinger og kan herudover acceptere eller afvise indstillinger fra  

 vækstforummet.
Regionen kan kun medfinansiere aktiviteter til fremme af den  

 regionale erhvervsudvikling efter indstilling fra vækstfora.
Med denne organisering formes den regionale erhvervsudvikling i  

 et tæt samspil mellem regionsråd, kommuner, erhvervsliv, viden- og  

 uddannelsesinstitutioner, samt arbejdsmarkedets parter.
Regionsrådet og  

 vækstforummet indgår i et ligeværdigt samarbejde, hvor medfinansiering af  

 konkrete aktiviteter fordrer begge parters tilslutning.
Den løbende dialog  

 mellem regionsrådet og vækstforummets øvrige medlemmer skal således sikre en  

 fælles forståelse af de regionale behov, så alle aktører arbejder efter samme  

 mål.
Til stk. 3 Stk. 3 fastslår, at regionsrådet gennem vækstfora kan  

 organisere den danske deltagelse i grænseoverskridende samarbejder samt  

 inddrage de relevante aktører i arbejdet.
Arbejdet supplerer og understøtter  

 dermed den danske deltagelse i de internationale samarbejder, der efter  

 regionalt ønske kan etableres i medfør af § 8, stk. 8. Det gælder bl.a.  

 Øresundssamarbejdet, som Region Hovedstaden på dansk side har ansvaret for  

 udviklingen af, efter indstilling fra vækstfora.
Relevante aktører på  

 Sjælland  

 og Bornholm skal inddrages i arbejdet.
Og det gælder det dansk-tyske  

 samarbejde, der på dansk side forankres i Region Sjælland og Region  

 Syddanmark,  

 efter indstilling fra vækstfora.
Her skal relevante aktører ligeledes  

 inddrages  

 i arbejdet, herunder fx det tyske mindretal i Danmark.
Til stk. 4 I stk. 4 understreges betydningen af, at de iværksatte  

 erhvervsudviklingsaktiviteter skal være kollektive, dvs. stilles til rådighed  

 for en åben kreds af virksomheder.
Erhvervsudviklingsaktiviteterne skal være  

 indrettet således, at de vil kunne benyttes af alle virksomheder i regionen,  

 som har en potentiel interesse heri.
Det betyder dog ikke, at alle tiltag  

 skal  

 udformes, så det kommer alle tænkelige brancher og erhverv til gavn.  

 Erhvervsudviklingsaktiviteterne kan fx rettes mod særlige grupper af  

 virksomheder,  

 såsom lokale eller regionale vækstsektorer, vigtige lokale eller regionale  

 enkeltbrancher  

 eller eksporterhverv.
Det afgørende er, at erhvervsudviklingsaktiviteten  

 stilles til rådighed for alle virksomheder inden for de pågældende brancher,  

 sektorer eller erhverv.
Og at ingen virksomhed eller virksomheder, der kan  

 henføres til en sådan gruppe, på forhånd er afskåret fra at kunne drage nytte  

 af den pågældende erhvervsudviklingsaktivitet, samt at aktiviteten ikke  

 eksklusivt retter sig mod en enkelt virksomhed.  

 Erhvervsudviklingsaktiviteterne kan evt. være tværregionale og/eller  

 tværnationale.
Til stk. 5 Stk. 5 fastslår, at erhvervsudviklingsaktiviteterne gennemføres  

 i regi af selvstændige juridiske enheder.
Som eksempler på selvstændige  

 juridiske enheder kan tænkes fonde og selvejende institutioner, men også  

 andre  

 selskabsformer kan tænkes i den praktiske verden, fx interessentskaber eller  

 anparts- og aktieselskaber.
Der kan ikke på forhånd opstilles en udtømmende  

 liste.
Det afgørende er, at aktiviteterne, som gennemføres i regi af den  

 pågældende juridiske enhed, er at betragte som offentlige, ikke-kommercielle  

 erhvervsudviklingsaktiviteter.
 Såfremt de juridiske enheder ønsker deltagelse i bestyrelsen  

 fra de regionale parter, vil det være naturligt, at vækstforummet udpeger  

 disse  

 medlemmer til bestyrelsen.
Støtten til de i stk. 1 omhandlede  

 erhvervsudviklingsaktiviteter kan tage forskellig form, fx tilskud, lån,  

 garantistillelse mv.
Eksemplerne er ikke udtømmende.
Regionsrådet administrerer anvendelsen af egne  

 erhvervsudviklingsmidler og indgår som led heri kontrakter med enhederne,  

 herunder resultatkontrakter og projektkontrakter.
Regionen kan ikke udøve  

 ejerbeføjelser i øvrigt, som fx at besidde aktieposter, besætte  

 bestyrelsesposter mv.
De regionale vækstfora kan indstille, at regionsrådet løbende  

 orienterer vækstforummet om gennemførelsen af  

 erhvervsudviklingsaktiviteterne,  

 herunder resultat- og projektkontrakter.
Det giver vækstforaene mulighed for  

 at  

 sikre sig, at gennemførelsen af deres indstillinger lever op til  

 målsætningerne.
Til stk. 6 Med stk. 6 understreges betydningen af, at  

 erhvervsudviklingsaktiviteterne ikke må virke konkurrenceforvridende i  

 forhold  

 til det private erhvervsliv.
Dels må man ikke fra offentlig side påføre private leverandører  

 konkurrence.
Det indebærer, at hvor der er et privat marked for løsning af  

 aktiviteterne, skal opgaveløsningen varetages af de private leverandører med  

 udgangspunkt i gældende udbudsregler, bortforpagtning mv.
Dels må man ikke fra offentlig side begunstige bestemte  

 virksomheder på de øvrige virksomheders bekostning.
Dette undgås for det  

 første  

 ved, at aktiviteterne skal være til gavn for en åben kreds af virksomheder.  

 For  

 det andet ved, at virksomhederne skal betale markedsprisen for de ydelser, de  

 måtte modtage fra offentlig side, fx markedsleje i udlejningssituationer.  

 Dermed sikres, at der ikke er noget subsidieelement i forhold til  

 virksomhederne.
Dette udelukker dog ikke, at visse  

 erhvervsudviklingsaktiviteter kan stilles gratis til rådighed for  

 virksomhederne, fx regionalt ansatte projektkoordinatorer på forskellige  

 fagområder.
Men det forudsætter, at erhvervsudviklingsaktiviteterne er  

 generelt  

 virkende og ikke indholdsmæssigt omfatter aktiviteter, som den enkelte  

 virksomhed alternativt selv skulle foretage eller betale for, fx almindelige  

 revisionsopgaver.
 Det fremhæves således særligt i stk. 6, at der ikke må ydes  

 direkte finansiel støtte til enkelte erhvervsvirksomheder.
Til kapitel 5 Regionale vækstfora Til § 10 Formålet med de regionale vækstfora er at styrke samarbejdet  

 omkring udviklingen af de regionale vækstvilkår og sikre en koordineret og  

 sammenhængende regional indsats.
Vækstforaene har ikke myndighedsstatus og  

 kan  

 fx ikke modtage tilskud eller udøve ejerbeføjelser.
Til stk. 1 Bestemmelsen opregner de opgaver, som de regionale vækstfora  

 skal varetage.
Hvad angår de enkelte opgaver bemærkes:
Til nr. 1 Udgangspunktet for vækstforaenes indsats er en  

 erhvervsudviklingsstrategi.
Strategien kan indeholde:
En beskrivelse af regionens erhvervsstruktur og  

 vækstvilkår med en vurdering af styrker og svagheder i forhold til de  

 udfordringer, regionen og erhvervslivet står overfor.
Til det formål kan  

 udarbejdes analyser, der kan indgå som bilag for strategien.
 Udpegning af indsatsområder, der skal sættes ind  

 på.
 Langsigtede mål, og delmål med kortere sigte,  

 for regionens erhvervsudvikling inden for disse indsatsområder.
 Indikatorer, som regionens performance kan måles  

 på i forhold til de opstillede mål.
Målene konkretiseres i forslag til initiativer i årlige  

 handlingsplaner, der sikrer fremdrift i overensstemmelse med strategien.
I  

 forhold til yderområderne fastlægges det, at vækstforaene  som led i  

 den  

 samlede erhvervsudviklingsstrategi - lægger en strategi for yderområderne, og  

 udvikler konkrete initiativer til udviklingen af områdernes vækstvilkår.  

 Vækstforaene overtager dermed de regionale vækstsamarbejders arbejde for  

 yderområderne.
 Strategierne tager udgangspunkt i områdets vækstvilkår og  

 erhvervsmæssige styrker og svagheder, således at der opstilles realistiske,  

 men  

 ambitiøse, målsætninger og indsatsområder.
Til nr. 2 Vækstforaene overvåger udviklingen i de regionale og lokale  

 vækstvilkår, og justerer i lyset heraf løbende den regionale  

 erhvervsudviklingsstrategi.
Det sikres dermed, at  

 erhvervsudviklingsstrategien  

 bliver et dynamisk værktøj for den regionale erhvervsindsats.
Desuden  

 foretager  

 vækstforaene løbende evalueringer af de konkrete aktiviteter, der igangsættes  

 som led i handlingsplanerne, for at sikre, at de giver det ønskede udbytte.  

 Overvågning og evaluering skaber tilsammen det nødvendige grundlag for  

 løbende  

 justeringer af erhvervsudviklingsstrategien.
Til nr. 3 For at sikre en strategisk anvendelse af de samlede midler til  

 regional erhvervsudvikling i overensstemmelse med  

 erhvervsudviklingsstrategien  

 vil vækstforaene kunne udforme forslag til konkrete  

 erhvervsudviklingsaktiviteter.
Det vil samtidig stå åbent for andre, fx  

 kommuner, at søge midlerne.
Alle ansøgninger skal godtgøre, hvorledes de  

 bidrager til at opfylde den regionale erhvervsudviklingsstrategi.
 Vækstforaene kan således indstille til medfinansiering af  

 forskellige typer initiativer, herunder:
 Konkrete institutioner, fx innovationsmiljøer,  

 forskerparker, turismeudviklingsselskaber, investeringsfremmeorganisationer,  

 videncentre, iværksætter- og udviklingsparker, faciliteter til fremme af  

 kulturerhverv fx film og musik, udstillings- og konferencefaciliteter mv.
Samarbejds- og udviklingsprojekter, fx netværk  

 mellem virksomheder inden for samme eller beslægtede brancher, samarbejde  

 mellem virksomheder og videninstitutioner, samarbejde mellem virksomheder og  

 uddannelsesinstitutioner om fx kompetenceudvikling eller praktikordninger,  

 initiativer vedrørende investerings- og eksportfremme mv.
Projekterne kan  

 både  

 være nationale og internationale.
 Kompetenceudvikling, fx kurser målrettet  

 virksomhedernes behov, ledelses- og organisationsudvikling mv.
 Digital infrastruktur, fx etablering af IT-huse  

 i yderområderne mv.
 Vækstfora kan udvikle og prioritere aktiviteter i henhold til  

 nr. 3. For at sikre gennemførelsen heraf er det naturligt, at vækstfora søger  

 at skaffe finansieringen hertil fra en bred vifte af kilder.
Til finansiering af opgaver vedrørende regionernes udvikling  

 råder regionsrådet over egne udviklingsmidler.
Vækstfora indstiller til  

 regionsrådene om anvendelsen heraf til erhvervsudviklingsformål.
En af målsætningerne med kommunalreformen på erhvervsområdet er  

 at sikre sammenhæng mellem den EU-finansierede og den nationale  

 erhvervsudviklingsindsats.
Grundlaget herfor skabes ved at tillægge  

 vækstforaene kompetencen til at indstille til staten om anvendelsen af EU's  

 strukturfondsmidler (social- og regionalfondsmidler) inden for de  

 organisatoriske rammer, som anden lovgivning og strukturfondsfinansierede  

 programmer fastlægger.
Interreg-midler under Regionalfonden skal dog  

 sandsynligvis prioriteres i tværnationale udvalg, og altså ikke efter  

 indstilling fra vækstfora.
Der lovgives særskilt om udmøntningen af social-  

 og  

 regionalfondsmidler i den kommende strukturfondsperiode (2007-2013) i 2006,  

 hvor de nye rådsforordninger for strukturfondene forventes endeligt vedtaget.
Erhvervs- og Byggestyrelsen varetager den generelle  

 administration af social- og regionalfondsmidlerne, og derfor indstilles  

 ansøgningerne hertil.
Erhvervs- og Byggestyrelsen vil som bevilgende  

 myndighed  

 fortsat følge de regionale indstillinger efter en legalitetskontrol.
I den  

 nuværende strukturfondsperiode frem til 31. december 2006 sker  

 administrationen  

 fortsat i henhold til lov om administration af Den Europæiske Regionalfond  

 samt  

 lov om administration af Den Europæiske Socialfond.
Hvis de nuværende  

 programmer for social- og regionalfondene ikke er afsluttet pr. 1. januar  

 2007,  

 overtager vækstforaene indstillingsretten, som i dag ligger i regionale  

 udvalg  

 i amterne, til anvendelsen af de resterende midler inden for disse  

 programmer.
 Fordelingen af social- og regionalfondsmidler til vækstforaene  

 besluttes af økonomi- og erhvervsministeren på baggrund af en objektiv  

 fordelingsnøgle.
Til stk. 2 I stk. 2 fastlægges det, at erhvervsudviklingsstrategien udgør  

 en del af grundlaget for den regionale udviklingsplan.
Udviklingen af de  

 regionale vækstvilkår er et centralt element i den bredere regionale  

 udvikling.  

 Derfor skal erhvervsudviklingsstrategien udgøre en del af grundlaget for  

 udviklingsplanen.
Regionsrådet skal således basere sin udviklingsplan på  

 vækstforaenes erhvervsudviklingsstrategier, der  


  

 indgår som bilag til udviklingsplanen.  

 Erhvervsudviklingsstrategien skal ligge inden for rammerne af den lovgivning,  

 der udgør det samlede grundlag for udviklingsplanen, og kan dermed ikke  

 stride mod beskrivelsen af den ønskelige fremtidige udvikling i den regionale  

 udviklingsplan.
De regionale beskæftigelsesråd har til opgave at overvåge  

 arbejdsmarkedet og udarbejde analyser.
Desuden skal de løse tværgående  

 beskæftigelsespolitiske problemstillinger, herunder i forbindelse med  

 flaskehalse.
Der vil således på visse områder være en tæt sammenhæng mellem  

 beskæftigelsesrådenes  

 indsats og den regionale erhvervsudvikling.
Derfor bør vækstforaene i forbindelse med udarbejdelsen af de  

 regionale erhvervsudviklingsstrategier inddrage de regionale  

 beskæftigelsesråds  

 analyser og tværgående beskæftigelsesindsats, herunder informationer fra  

 målesystemet Jobindsats.dk.
På tilsvarende vis bør de regionale  

 beskæftigelsesråd inddrage vækstforaenes erhvervsudviklingsstrategier i  

 tilrettelæggelsen af den regionale beskæftigelsesindsats.
Med henblik på yderligere at styrke sammenhængen og  

 koordineringen mellem vækstforaene og de regionale beskæftigelsesråd får  

 vækstforaene mulighed for at udpege en observatør til beskæftigelsesrådet,  

 ligesom beskæftigelsesrådet får mulighed for at udpege en observatør til  

 vækstforummet.
Udpegningen af en observatør kan ske i de regioner, hvor der  

 ikke på anden måde er opnået en gensidig repræsentation mellem vækstforum og  

 beskæftigelsesråd, og når både vækstforum og beskæftigelsesråd finder dette  

 hensigtsmæssigt.
Til stk. 3 Vækstforaene har kompetencen til, inden for de organisatoriske  

 rammer, som lovgivningen og de strukturfondsfinansierede programmer  

 fastlægger,  

 at indstille til Erhvervs- og Byggestyrelsen, hvilke projekter som skal  

 modtage  

 støtte herfra.
Til stk. 4 Vækstforaenes indstillinger vedrørende finansiering af  

 projekter skal følge gældende lovgivning, hvilket indgår som en naturlig del  

 af  

 sagsforberedelsen.
Gældende lovgivning, jf. stk. 4, omfatter både national  

 lovgivning og EU-retsregler.
Når vækstforummet eksempelvis indstiller om  

 anvendelsen af regionale udviklingsmidler, er det regionsrådets opgave at  

 udøve  

 legalitetskontrol i forhold til de pågældende projektansøgninger.
Tilsvarende  

 er det Erhvervs- og Byggestyrelsens opgave at udøve legalitetskontrol i  

 forhold  

 til projektansøgninger til social- og regionalfondsmidler.
Nærmere regler  

 herfor vil blive fastlagt i bekendtgørelse.
Til § 11 Til stk. 1 Bestemmelsen i stk. 1 fastlægger sammensætningen af de  

 regionale vækstfora.
Det vil være naturligt, om medlemmerne af de regionale  

 vækstfora har nær tilknytning til den pågældende region.
Til nr. 1 Det fastlægges, at regionsrådet selv kan råde over tre pladser  

 i et vækstforum.
Til nr. 2 Med nr. 2 sikres kommunernes repræsentation, idet det er  

 væsentligt, at den regionale erhvervsudvikling, som varetages af vækstfora,  

 koordineres med den lokale erhvervsudviklingsindsats, herunder  

 erhvervsservice  

 som alene varetages af kommunerne.
Kommunalbestyrelsernes indstilling skal sikre, at yderområderne  

 er repræsenteret.
Yderområderne defineres i den statsligt fastsatte  

 erhvervspolitik og i de dokumenter, der regulerer den  

 strukturfondsfinansierede  

 indsats i Danmark.
Desuden bør den kommunale repræsentation så vidt muligt  

 udgøre hovedparten af befolkningen i det område, som vækstforummet dækker.  

 Der  

 kan dog være regionale hensyn, som tilsiger en anden sammensætning, fx i  

 Region  

 Midtjylland, der er kendetegnet ved en række større kommuner.
Til nr. 3 Det regionale vækstforum skal sammensættes således, at der er  

 repræsenteret bred erhvervsmæssig indsigt vedrørende forbedring og udbygning  

 af  

 rammevilkårene for virksomhedernes vækst.
Repræsentanter fra erhvervslivet  

 sikres derfor en væsentlig repræsentation i vækstforaene.
Et vækstforum har seks erhvervsrepræsentanter.
For at sikre  

 sammenhæng til Danmarks Vækstråd skal regionsrådet i sin udpegning af  

 indstillingsberettigede erhvervsorganisationer finde fem af disse i kredsen  

 af  

 indstillingsberettigede erhvervsorganisationer til Danmarks Vækstråd, jf. §  

 7,  

 stk. 2, nr. 4. Disse organisationer repræsenterer i vidt omfang alle sektorer  

 i  

 dansk erhvervsliv af væsentlig regionalpolitisk betydning.
Samtidig skal den  

 erhvervsmæssige repræsentation afspejle den regionale erhvervsstruktur.
Inden  

 for kredsen af indstillingsberettigede organisationer kan regionsrådet derfor  

 selv prioritere vægtningen af indstillingsberettigede organisationer.
Desuden  

 kan regionsrådet vælge at gøre andre erhvervsorganisationer af særlig  

 regional  

 betydning indstillingsberettigede til et medlem af vækstforummet.
Til nr. 4 Regionsrådet udpeger efter eget initiativ tre personer fra  

 viden- og uddannelsesinstitutioner.
Til nr. 5 I henhold til nr. 5 deltager repræsentanter for arbejdsgivere  

 og lønmodtagere, udpeget af regionsrådet efter indstilling fra arbejdsgiver-  

 og  

 lønmodtagerorganisationer.
Til stk. 2 Vækstforum fastlægger selv sin forretningsorden.
Efter behov  

 kan vækstforum vælge at nedsætte arbejdsgrupper til at rådgive vækstforummet,  

 fx i form af tematiske arbejdsgrupper, der skal udvikle konkrete forslag til  

 initiativer.
Eventuelle arbejdsgrupper vil efter behov kunne inddrage en  

 bredere kreds af aktører, herunder aktører fra andre regioner eller  

 vækstfora,  

 såfremt erhvervsstrukturen eller de regionale rammevilkår tilsiger det.
Det fremgår endvidere, at vækstfora træffer afgørelser ved  

 simpelt stemmeflertal.
Et vækstforum har 20 medlemmer, hvorfor der kan opstå  

 stemmelighed.
I så fald er formandens stemme udslagsgivende for  

 vækstforummets  

 beslutning.
Til stk. 3 Bestemmelsen i stk. 3 forventes udelukkende udnyttet til at  

 fastsætte regler om det tyske mindretals repræsentation i vækstforaene.  

 Såfremt  

 der oprettes ét vækstforum i Region Syddanmark, skal det tyske mindretal i  

 Danmark have en observatørpost.
Såfremt der oprettes to eller flere vækstfora  

 i  

 Region Syddanmark, jf. § 8 stk. 1 og 2, skal det tyske mindretal i Danmark  

 repræsenteres med et medlem i det vækstforum, der ligger nærmest grænsen til  

 Tyskland.
I dette vækstforum udvides deltagerkredsen til i alt 22 medlemmer,  

 idet det tyske mindretal i Danmark får et medlem efter indstilling fra Bund  

 Deutscher Nordschleswiger, og erhvervslivet får et ekstra medlem efter  

 indstilling fra erhvervsorganisationerne.
Til kapitel 6 Kommuner Til § 12 Til stk. 1 Det fastslås i den foreslåede bestemmelse, at kommunerne kan  

 gennemføre og finansiere erhvervsserviceaktiviteter, hvor nærheden og den  

 daglige kontakt til brugerne er i højsædet.
 Målgruppen for erhvervsservice er iværksættere og virksomheder,  

 svarende til § 2 i den nugældende lov om kommuners og amtskommuners  

 deltagelse  

 i erhvervsudviklingsaktiviteter.
Til stk. 2 I stk. 2 foreslås det, at de ydelser, der leveres som led i den  

 kommunale erhvervsservice, kan være information og vejledning om start, drift  

 og udvikling af virksomhed samt virksomhedsoverdragelse.
Dette indebærer, at  

 der kan gennemføres informationskampagner, herunder fx kampagner, der kan  

 inspirere nye målgrupper til at starte egen virksomhed, samt  

 informationsmøder  

 om generelle eller specifikke temaer.
Endvidere vil der kunne ske individuel  

 eller kollektiv vejledning i bred forstand om virksomhedsrelevante emner.  

 Vejledningen kan have karakter af en afklaring af problemer og behov, men må  

 ikke virke konkurrenceforvridende i forhold til den rådgivning, der tilbydes  

 af  

 private rådgivere.
 Endelig kan der som led i den kommunale erhvervsservice  

 afholdes netværksmøder, kurser, og lignende kollektive arrangementer, i det  

 omfang tilsvarende netværk, kurser mv. ikke udbydes af private  

 kursusudbydere.
Til stk. 3 Med stk. 3 sikres kommunerne adgang til at drive  

 erhvervsservicen enten som en del af kommunens forvaltning eller udskilt i  

 regi  

 af selvstændige juridiske enheder.
Til § 13 Til stk. 1 Kommunerne kan iværksætte erhvervsudviklingsaktiviteter, bl.a.  

 inden for innovation, anvendelse af ny teknologi, etablering og udvikling af  

 nye virksomheder, udvikling af menneskelige ressourcer, herunder udvikling af  

 regionale kompetencer, vækst og udvikling i turismeerhvervet samt udvikling i  

 yderområderne.
Det svarer til en opdateret videreførelse af den nugældende  

 lov  

 om kommuners og amtskommuners deltagelse i erhvervsudviklingsaktiviteter samt  

 de uskrevne kommunalfuldmagtsregler.
 Det kunne eksempelvis være:
 Konkrete institutioner, fx innovationsmiljøer,  

 forskerparker, turismeudviklingsselskaber, investeringsfremmeorganisationer,  

 videncentre, iværksætter- og udviklingsparker, faciliteter til fremme af  

 kulturerhverv fx film og musik, udstillings- og konferencefaciliteter mv.
Samarbejds- og udviklingsprojekter, fx netværk  

 mellem virksomheder inden for samme eller beslægtede brancher, samarbejde  

 mellem virksomheder og videninstitutioner, samarbejde mellem virksomheder og  

 uddannelsesinstitutioner om fx kompetenceudvikling eller praktikordninger,  

 initiativer vedrørende investerings- og eksportfremme mv.
Projekterne kan  

 både  

 være nationale og internationale.
 Kompetenceudvikling, fx kurser målrettet  

 virksomhedernes behov, ledelses- og organisationsudvikling mv.
 Digital infrastruktur, fx etablering af IT-huse  

 i yderområderne mv.
Kommunerne har frihed til selv at prioritere de kommunale  

 midler til erhvervsudviklingsaktiviteter inden for de rammer, der er fastlagt  

 i  

 lovgivningen og kommunalfuldmagtsreglerne.
Det vil dog være naturligt for  

 kommunerne at orientere sig i forhold til vækstforaenes  

 erhvervsudviklingsstrategier i fastlæggelsen af egen erhvervspolitik.
Til stk. 2 Henvisningen i stk. 2 til § 9, stk. 4, medfører, at kommunernes  

 erhvervsudviklingsaktiviteter skal være til gavn for en åben kreds af  

 erhvervslivet i de pågældende kommuner.
Henvisningen til § 9, stk. 6,  

 fastslår  

 princippet om, at erhvervsudviklingsaktiviteter ikke må virke  

 konkurrenceforvridende i forhold til det private erhvervsliv, herunder at der  

 ikke må ydes direkte finansiel støtte til enkelte erhvervsvirksomheder.
Ifølge bestemmelsen i stk. 2, 2. pkt., får kommunerne mulighed  

 for at administrere tilskud og anden medfinansiering til selvstændige  

 juridiske  

 enheder, udøve ejerbeføjelser over for disse enheder, samt deltage i og på  

 egen  

 hånd iværksætte erhvervsudviklingsaktiviteter.
Aktiviteterne kan både  

 gennemføres lokalt, nationalt eller i samarbejde med myndigheder,  

 institutioner  

 eller virksomheder fra andre lande, fx gennem tværnationale projekter.
 Når de kommunale erhvervsudviklingsaktiviteter iværksættes i  

 regi af selvstændige juridiske enheder, indgår kommunerne som led heri  

 kontrakter  

 med enhederne.
Til kapitel 7 Akkreditering og metrologi Til § 14 Til stk. 1 Bestemmelserne er en videreførelse af § 10 i den nugældende lov  

 om erhvervsfremme.
Efter stk. 1 fastsætter økonomi- og erhvervsministeren eller  

 den, ministeren bemyndiger hertil, regler om akkreditering.
Reglerne  

 fastsættes  

 i dag i bekendtgørelser og tekniske forskrifter. Økonomi- og  

 erhvervsministeren  

 har den 1. januar 2004, da administrationen af akkreditering overgik fra  

 Erhvervs- og Boligstyrelsen (nu Erhvervs- og Byggestyrelsen) til  

 Sikkerhedsstyrelsen, bemyndiget regelfastsættelsen til Sikkerhedsstyrelsen.
Akkreditering anses for at være det højeste niveau for  

 godkendelse inden for tekniske områder, hvor præcision og kvalitet er  

 ufravigelige krav.
Standarderne for akkreditering fastsættes i internationale  

 fora som CEN/CENELEC for Europa og ISO/IEC på globalt plan.
Der er samtidig  

 etableret regionale og verdensomspændende fora for akkrediteringsorganer, som  

 bl.a. fastlægger fortolkninger af standarder inden for akkreditering for at  

 sikre en ensartet anvendelse af standarderne på globalt plan.
For  

 akkrediteringsorganer er medlemskab af disse fora nødvendig for at kunne  

 hævde  

 sig internationalt.
Til stk. 2 Stk. 2 fastslår, at afgørelse om tilbagekaldelse af  

 akkreditering kan forlanges indbragt for domstolene af den, afgørelsen  

 vedrører.
Til stk. 3 Det er under henvisning til udlægningen af  

 akkrediteringsordningen fundet hensigtsmæssigt i stk. 3 at præcisere, til  

 hvilken institution en begæring om domstolsprøvelse skal fremsættes.  

 Begæringen  

 medfører, at den, der har truffet afgørelsen, dvs. myndigheden eller den  

 private organisation, skal anlægge sag ved domstolene i den borgerlige rets  

 former mod den virksomhed, der har fremsat begæringen herom.
Til stk. 4 Akkrediteringsordningen bygger på det europæiske samarbejde i  

 EA (European co-operation for Accreditation) og en række CEN-standarder og  

 ISO-standarder.
Ud over medlemskab af EA er akkrediteringsordningen medlem af  

 International Laboratory Accreditation Cooperation (ILAC) og International  

 Accreditation Forum (IAF). Medlemskaberne er vigtige både for  

 akkrediteringsordningen og dens kunder.
Således forpligter medlemskab  

 medlemmerne til gensidigt at anerkende hinandens ydelser.
Derved er kunderne,  

 dvs. de akkrediterede laboratorier og andre akkrediterede virksomheder, i høj  

 grad sikret international anerkendelse af de prøvningsrapporter, certifikater  

 mv., som de har udstedt.
Dette øger værdien af den prøvningsrapport eller det  

 certifikat, som fx skal tilsikre bestemte egenskaber eller fravær af samme  

 for  

 produkter eller tjenesteydelser, der eksporteres, fordi en ny prøvning i  

 importlandet ikke kan kræves med henvisning til manglende kompetence hos det  

 akkrediterede laboratorium eller det akkrediterede  

 certificerings-/inspektionsorgan.  

 Akkreditering er dermed et væsentligt element til fjernelse af tekniske  

 handelshindringer.
EU-Kommissionen har anerkendt, at akkreditering har denne  

 vigtige funktion og har indgået en aftale med EA om, at EA bl.a. skal rådgive  

 medlemsstaterne og EU-Kommissionen i spørgsmål om anvendelse af akkreditering  

 ved bedømmelse af virksomheders faglige og tekniske kompetencer gennem  

 såkaldte  

 bemyndigede organer.
Det er et krav for at være medlem, at akkrediteringsorganerne  

 lever fuldt og helt op til de internationale standarder for akkreditering.
Et  

 af disse krav er, at akkrediteringsorganet er uafhængigt af interesser, der  

 kan  

 have indflydelse på de faglige afgørelser.
Dette sikres i dag bl.a. gennem  

 tilknytningen af særlige rådgivende udvalg, som er etableret på baggrund af  

 krav i internationale standarder.
Udvalgenes formål er bl.a. at rådgive DANAK  

 om fx de overordnede principper og politikker for akkrediteringsområdet,  

 herunder grundlaget for og udformningen af de procedurer, DANAK's afgørelser  

 skal træffes efter.
Hertil kommer, at akkreditering i stigende grad vil være et  

 alternativ til myndighedskontrol.
En betingelse herfor vil for mange  

 myndigheder være, at akkrediteringen ikke foregår i en anden myndighed, men i  

 en selvstændig, uafhængig organisation, hvis formål er at foretage faglig  

 bedømmelse af laboratoriers og andre virksomheders kvalitetsstyringssystemer  

 og  

 faglige kompetencer.
Bl.a. af disse grunde er det fundet hensigtsmæssigt, at der i  

 stk. 4 åbnes mulighed for, at akkrediteringsordningen kan udskilles fra  

 Sikkerhedsstyrelsen til en privat organisation, som samtidig skal være  

 uafhængig af økonomiske og kommercielle interesser, men som ikke desto mindre  

 skal etableres af akkrediteringsordningens interessenter, dvs. brugerne af  

 akkreditering, både de akkrediterede virksomheder og deres kunder.
Herved  

 sikres engagementet og interessen for ordningens fremtid af dem, som er  

 brugere  

 af ordningen.
Det vil som udgangspunkt være naturligt og mest  

 hensigtsmæssigt, at udskillelsen sker til en privat, selvejende institution,  

 hvis fundats skal sikre, at evt. overskud forbliver i institutionen og  

 geninvesteres.
Herved vil økonomiske interesser ikke støde sammen med den  

 faglige uafhængighed, som er et ufravigeligt krav for et akkrediteringsorgan.  

 Der bør imidlertid også være mulighed for, at akkreditering og metrologi kan  

 varetages i en organisation af anden virksomhedsstruktur, fx et A.M.B.A., jf.  

 lov om erhvervsdrivende virksomheder.
Bestemmelsen åbner mulighed herfor.
Der  

 vil i aftalen med organisationen blive stillet krav til denne, herunder krav  

 om  

 repræsentation i bestyrelsen.
Bestyrelsen forudsættes sammensat af repræsentanter for de  

 væsentlige interessenter både på akkrediterings- og metrologiområdet.
De  

 konkrete, faglige afgørelser træffes af direktionen uden mulighed for  

 påvirkning fra bestyrelsen.
Dennes opgaver vil således være sædvanlige  

 bestyrelsesopgaver såsom at fastsætte de overordnede principper for den  

 daglige  

 administration af akkrediterings- og metrologiområderne, men uden mulighed  

 for  

 indflydelse på de konkrete afgørelser om akkreditering og metrologi.
 Det vil i forbindelse med udlægningen være nødvendigt, at der  

 sondres mellem akkreditering og metrologi af nedennævnte grunde:
 Akkreditering er en frivillig ordning, som  

 laboratorier og andre virksomheder tilvælger mod betaling til  

 akkrediteringsorganet, mens metrologiordningen for så vidt angår den legale  

 metrologi er en ren myndighedsopgave, som ikke kan til- eller fravælges.
 Akkreditering anvender som arbejdsgrundlag  

 metrologiens måleenheder og målemetoder, hvor metrologien anvender  

 akkrediterede laboratorier til at foretage kontroller på det legale område  

 (markedsovervågning).
 Metrologi anvender akkreditering som delgrundlag  

 i forbindelse med udstedelse af bemyndigelser og godkendelser af  

 typeprøvningslaboratorier (varmefordelingsmålere, vandmålere, elmålere,  

 gasmålere, benzinmålere, vægte mv.).
 Af disse grunde vil det blive stillet som et krav i forbindelse  

 med bemyndigelserne, at akkrediteringsordningen holdes adskilt fra  

 metrologiordningen på samme måde som i dag med hver sin sektionsledelse.  

 Dette  

 vil bevare det frugtbare faglige miljø uden at kompromittere afgørelsernes  

 saglighed.
 Siden 2002 har administrationen af akkreditering været henlagt  

 til Den Danske Akkrediterings- og Metrologifond.
Til stk. 5 Når lov om offentlighed i forvaltningen ikke på samme måde som  

 forvaltningsloven skal gælde for den private organisations afgørelser om  

 akkreditering, skyldes det, at de internationale standarder ud over  

 uafhængighed også stiller krav om fortrolighed omkring de konkrete  

 akkrediteringsafgørelser.
Forvaltningsloven skal sikre, at sagsbehandlingen  

 følger god sagsbehandlingsskik, herunder aktindsigt for sagens parter, mens  

 lov  

 om offentlighed i forvaltningen skal sikre tredjeparts aktindsigt.
Dette  

 sidste  

 er, som nævnt, ikke foreneligt med de internationale standarder.
Til stk. 6 Efter stk. 6 skal henlæggelsen af opgaverne om akkreditering  

 m.v. fremgå af de regler, som økonomi- og erhvervsministeren eller den, der  

 bemyndiges hertil, udsteder.
Til § 15 Bestemmelserne er en videreførelse af § 11 i den nugældende lov  

 om erhvervsfremme.
Til stk. 1 Efter stk. 1 fastsætter økonomi- og erhvervsministeren eller  

 den, ministeren bemyndiger hertil, regler om metrologi.
Reglerne fastsættes i  

 dag i bekendtgørelser og måletekniske direktiver.
 Økonomi- og erhvervsministeren har den 1. januar 2004, da  

 administrationen af metrologi overgik fra Erhvervs- og Boligstyrelsen (nu  

 Erhvervs- og Byggestyrelsen) til Sikkerhedsstyrelsen, bemyndiget  

 regelfastsættelsen til Sikkerhedsstyrelsen.
 Metrologien i Danmark bygger i dag på internationale aftaler,  

 nemlig to globale konventioner (Meterkonventionen, CGPM, og Den  

 Internationale  

 Organisation for Legal Metrologi, OIML), to europæiske aftaler (EUROMET for  

 fundamental metrologi og WELMEC for legal metrologi), samt samarbejdet i EU.  

 Samarbejdet i EU er udmøntet i en række direktiver, der er gennemført i  

 Danmark  

 ved bekendtgørelser, udstedt af Sikkerhedsstyrelsen med hjemmel i lov om  

 erhvervsfremme.
Til stk. 2 I henhold til stk. 2 er det Sikkerhedsstyrelsen eller den  

 styrelsen bemyndiger hertil, som udpeger primærlaboratorier og nationale  

 referencelaboratorier.
Siden 2002 har udpegningen været bemyndiget til Den  

 Danske Akkrediterings- og Metrologifond, se også under bemærkninger til stk.  

 4.
Til stk. 3 Stk. 3 hjemler adgang uden retskendelse til lokaliteter m.v.  

 for at varetage hvervet med måleteknisk kontrol.
Til stk. 4 Stk. 4 giver den fornødne hjemmel til, at økonomi- og  

 erhvervsministeren kan udlægge administrationen og den tekniske del af den  

 danske metrologiordning til en privat organisation.
Da udlægningen indebærer  

 udlægning af afgørelseskompetence i konkrete sager, kræves der udtrykkelig  

 hjemmel i lov.
Siden 2002 har administrationen af metrologi været henlagt til  

 Den Danske Akkrediterings- og Metrologifond.
Metrologien indgår som et væsentligt element i akkreditering.  

 Bl.a. af denne grund er det fundet hensigtsmæssigt at udskille  

 administrationen  

 og den tekniske del af metrologien sammen med akkrediteringsordningen og  

 derved  

 bevare den hidtidige struktur.
Hertil hører også bemyndigelse til at udpege  

 primærlaboratorier og nationale referencelaboratorier til at etablere og  

 vedligeholde primær- og referencenormaler inden for afgrænsede metrologiske  

 felter.
Til stk. 5 Stk. 5 skal sikre, at såvel forvaltningslovens som lov om  

 offentlighed i forvaltningens regler finder anvendelse på den sagsbehandling,  

 der finder sted i organisationen.
Til stk. 6 I henhold til stk. 6 skal henlæggelsen af opgaverne om  

 metrologi fremgå af de regler, som økonomi- og erhvervsministeren eller den,  

 der bemyndiges hertil, udsteder.
Til § 16 Bestemmelserne er en videreførelse af § 13 i den nugældende lov  

 om erhvervsfremme.
Til stk. 1 Stk. 1 vedrører betaling for traditionelle offentlige ydelser  

 såsom metrologiydelser efter lovens § 15 i modsætning til  

 akkrediteringsydelserne efter lovens § 14, jf. nedenfor.
Til stk. 2-3 Stk. 2 og 3 blev indsat ved den seneste ændring af loven.  

 Bestemmelserne sikrer, at Den Danske Akkrediterings- og Metrologifond kan  

 tage  

 en markedsbaseret betaling for driftsopgaverne i forbindelse med levering af  

 akkrediteringsydelser, hvor prisfastsættelsen kan følge kommercielle  

 principper  

 i stedet for de statslige regler om gebyrfastsættelse, jf. stk. 1.
Til § 17 Bestemmelserne er en videreførelse af § 16, stk. 2-3, i den  

 nugældende lov om erhvervsfremme.
Til stk. 1 Stk. 1 fastslår, at Sikkerhedsstyrelsens afgørelser ikke kan  

 indbringes for anden administrativ myndighed.
Afskæring af administrativ  

 rekurs  

 af styrelsens afgørelser om akkreditering og metrologi er nødvendig, fordi  

 der  

 bl.a. er tale om meget teknisk betonede afgørelser. Økonomi- og  

 erhvervsministeren kan dog beslutte, at visse af styrelsens afgørelser kan  

 indbringes for Klagenævnet for Udbud.
Sådanne afgørelser er afslag på eller  

 begrænsning af ansøgt akkreditering, suspendering eller begrænsning af given  

 akkreditering eller sletning i registeret over laboratorier, der udfører  

 laboratoriearbejde i henhold til principperne om god laboratoriepraksis  

 (GLP).
Til stk. 2 Stk. 2 fastslår, at afgørelser truffet af en privat  

 organisation, hvortil Sikkerhedsstyrelsen har henlagt sine beføjelser, kan  

 indbringes for styrelsen. Økonomi- og erhvervsministeren kan dog bestemme, at  

 visse afgørelser kan indbringes for Klagenævnet for Udbud.
Sådanne afgørelser  

 er afslag på eller begrænsning af ansøgt akkreditering, suspendering eller  

 begrænsning af given akkreditering eller sletning i registeret over  

 laboratorier, der udfører laboratoriearbejde i henhold til principperne om  

 god  

 laboratoriepraksis (GLP).
Til kapitel 8 Industrisamarbejder Til § 18 Bestemmelsen om industrisamarbejde er en direkte videreførelse  

 af de bestemmelser, der blev vedtaget i december 2004, jf. lovforslag nr.
L  

 67  

 af 27. oktober 2004. Af lovbemærkningerne hertil om industrisamarbejde  

 fremgik:
I § 6 a (det foreliggende lovforslags § 18) bemyndiges  

 økonomi- og erhvervsministeren til at fastsætte regler om indgåelse og  

 indhold  

 i industrisamarbejdsaftaler, der skal indgås mellem en udenlandsk leverandør  

 af  

 forsvarsmateriel til forsvaret og den danske stat (Erhvervs- og  

 Byggestyrelsen)  

 i forbindelse med forsvarets indkøb af forsvarsmateriel.
Når en udenlandsk  

 leverandør af forsvarsmateriel har opnået en ordre hos forsvaret, skal den  

 udenlandske leverandør forinden have forpligtet sig til at placere ordrer hos  

 danske forsvarsrelaterede virksomheder for et beløb, der svarer til  

 ordresummen  

 på leverandørens kontrakt med forsvaret vedrørende forsvarsmateriel.
Bemyndigelsesbestemmelsen i § 6, stk. 1, giver tillige  

 ministeren hjemmel til at fastsætte regler, der vil blive udstedt i form af  

 et  

 cirkulære.
Cirkulæret angiver hvilke krav, der skal stilles til indholdet af  

 industrisamarbejdsaftalerne i forhold til danske myndigheder.
Reglerne vil  

 svare til indholdet i de nuværende administrativt fastsatte retningsliner,  

 hvor  

 der i visse sammenhænge stilles krav om bankgarantier fra de udenlandske  

 leverandører til sikkerhed for opfyldelse af deres forpligtelser efter  

 industrisamarbejdsaftalen.
Bestemmelsen i § 6 a, stk. 2, der bemyndiger ministeren til at  

 kræve oplysninger, skal sikre, at de indgåede industrisamarbejdsaftaler  

 overholdes.
En forudsætning for gennemførelsen af denne kontrol vil være, at  

 de  

 virksomheder, der kommer til at nyde godt af industrisamarbejdsaftalerne  

 gennem  

 modtagelse af ordrer fra de udenlandske leverandører af forsvarsmateriel,  

 pålægges pligt til at afgive oplysninger om modtagelse af ordrer og  

 afviklingen  

 heraf.
Disse regler vil blive udstedt i en bekendtgørelse. Til kapitel 9 Regnskaber, sanktioner og straffebestemmelser Til § 19 Bestemmelserne er en videreførelse af § 13 c i den nugældende  

 lov om erhvervsfremme.
Bestemmelserne giver ministeren muligheder for at  

 sikre  

 sig, at regler og forskrifter for modtagelse af tilskud er overholdt.
Til stk. 1 Den foreslåede formulering af stk. 1, giver ministeren adgang  

 til indkaldelse af de oplysninger, der skønnes fornødne for at kontrollere,  

 om  

 forudsætningerne for meddelte godkendelser mv. fortsat er til stede, og om  

 betingelserne for bevilgede tilskud mv. er overholdt.
Til stk. 2 Efter det foreslåede stk. 2  

,  

  

 får ministeren adgang til efter aftale med finansministeren at bemyndige en  

 styrelse til at træffe afgørelser efter nærmere fastsatte regler i  

 forbindelse  

 med administrationen af midler, bevilget i henhold til loven.
Til stk. 3 Det foreslåede stk. 3  

,  

  

 giver ministeren adgang til kontrol på stedet uden retskendelse.
Baggrunden  

 for  

 forslaget er, at Økonomi- og Erhvervsministeriet i stigende grad er underlagt  

 forventninger og krav fra offentligheden om en høj grad af sikkerhed for og  

 kontrol med overholdelsen af de vilkår, som er knyttet til godkendelser,  

 tilskudsbevillinger mv.
Adgangen for økonomi- og erhvervsministeren til at få adgang  

 uden retskendelse kan kun anvendes i tilsyns- og kontroløjemed.
Såfremt der  

 er  

 en begrundet mistanke om en strafbar overtrædelse af lovgivningen, finder  

 retsplejelovens regler om ransagning samt tvangsindgrebsloven anvendelse.
Der er som udgangspunkt ikke tale om adgang til private  

 boliger, men alene til forretningslokaler.
I ganske få tilfælde er en  

 virksomhed dog af så ringe størrelse, at dens forretningslokale befinder sig  

 i  

 et privat hjem.
Adgangen til forretningslokalet skal være nødvendig af hensyn  

 til kontrollen.
Til § 20 Bestemmelserne er i substansen en videreførelse af § 13 e i den  

 nugældende erhvervsfremmelov om den inddrivende myndigheds medvirken til  

 inddrivelse af fordringer, som staten måtte få på privatpersoner i  

 forbindelse  

 med tilskudsbevilling efter den foreslåede og forudgående  

 erhvervsfremmelovgivning.
Til § 21 Bestemmelsen hører sammen med bestemmelsen i den foreslåede §  

 20. Den viderefører substansen i § 13 f i den nugældende erhvervsfremmelovs  

 bestemmelse om modregning i op til 20 % af tilskud og lån til virksomheder,  

 privatpersoner mv., der har forfalden gæld til det offentlige.
Til § 22 Bestemmelserne er en videreførelse af § 14 fra den nugældende  

 lov om erhvervsfremme.
Alle ansøgere, herunder tilskudsansøgere, og  

 tilskudsmodtagere, dvs. enkeltpersoner, selskaber og andre juridiske  

 personer,  

 herunder regioner, kommuner og kommunale fællesskaber, jf. straffelovens 5.  

 kapitel, er omfattet.
Endvidere gives ministeren som hidtil mulighed for at  

 fastsætte straf af bøde for overtrædelse af bestemmelser i regler, udstedt i  

 henhold til loven.
Disse bestemmelser omfatter også alle ansøgere, herunder  

 tilskudsansøgere, og tilskudsmodtagere.
Bestemmelsen i stk. 2 er en videreførelse af den  

 straffebestemmelse, der blev indsat ved den i december 2004 gennemførte  

 lovændring vedrørende industrisamarbejde.
Af bemærkningerne til lovændringen  

 fra december 2004, jf. lovforslag nr. 67, fremgik, at den tidligere gældende  

 formulering af straffebestemmelsen efter sin ordlyd ikke omfattede de berørte  

 virksomheders undladelse af at efterleve pligten til at afgive de  

 oplysninger,  

 der er nødvendige for at gennemføre kontrollen med opfyldelse af  

 industrisamarbejderne mellem de udenlandske leverandører og Erhvervs- og  

 Byggestyrelsen.
Bestemmelsen i § 18, stk. 2 fastsætter, at undladelse af at  

 overholde oplysningspligten kan straffes med bøde.
Til kapitel 10 Ikrafttrædelsesbestemmelser Til § 23 Til stk. 1 Ministeren bemyndiges til at ikraftsætte loven ved en  

 administrativ bekendtgørelse.
For at kunne deltage i forberedelsen af den  

 kommende strukturfondsperiode, der begynder 1. januar 2007, foreslås Danmarks  

 Vækstråd nedsat 1. april 2006, ligesom de regionale vækstfora foreslås nedsat  

 1. april 2006 af de regionale forberedelsesudvalg.
Forskellige dele af loven  

 foreslås derfor sat i kraft på forskellige tidspunkter.
 Ministeren bemyndiges tillige til at ophæve den gældende lov om  

 erhvervsfremme samt lov om kommuners og amtskommuners deltagelse i  

 erhvervsudviklingsaktiviteter.
Da nogle af aktiviteterne, der er omfattet af forslaget, også  

 er omfattet af EF-traktatens bestemmelser om statsstøtte, skal loven anmeldes  

 til EU-Kommissionen.
Den nugældende lov er også notificeret over for  

 EU-Kommissionen.
Til stk. 2 Med stk. 2 bemyndiges ministeren til at fastlægge særlige  

 overgangsordninger for medarbejdere og institutioner på erhvervsområdet, der  

 berøres af kommunalreformen, og som ikke er omfattet af Lov om visse  

 proceduremæssige spørgsmål i forbindelse med kommunalreformen.
 Lov om visse proceduremæssige spørgsmål i forbindelse med  

 kommunalreformen regulerer spørgsmålet om overførslen af aktiver og passiver,  

 rettigheder og pligter samt ansatte ved de opgaveflytninger mellem  

 myndigheder,  

 der sker den 1. januar 2007. Dette gælder også for opgaveflytninger på  

 erhvervsområdet.
En række selvstændige juridiske enheder med  

 erhvervsudviklingsformål og deres medarbejdere, som medfinansieres af  

 amtskommuner og kommuner, berøres desuden af kommunalreformen, selv om der  

 ikke  

 er tale om opgaveflytninger.
En stor del af den regionale erhvervsudvikling  

 foregår i dag ved, at amtskommuner og kommuner yder tilskud til drift af  

 selvstændige juridiske enheder, der på vegne af myndighederne udfører  

 erhvervsudviklingsaktiviteter.
Det er fx regionale videncentre,  

 udviklingsparker, erhvervsservicecentre og turismeudviklingsselskaber.
For at sikre en fornuftig videreførelse af disse aktiviteter  

 bemyndiges økonomi- og erhvervsministeren til at fastsætte nærmere regler for  

 overgangsordninger for disse institutioner og deres medarbejdere.
Det kan  

 bl.a.  

 være bestemmelser, der sikrer, at kommunerne i en fireårig overgangsperiode  

 forpligter sig til at videreføre erhvervsservicecentrenes aktiviteter.  

 Desuden  

 kan det være bestemmelser, der sikrer, at kontrakter indgået af amtskommuner  

 med institutioner om varetagelse af erhvervsudviklingsaktiviteter inden for  

 en  

 vis ramme videreføres af de regionale vækstfora til kontraktens ophør.
Til § 24 Bestemmelsen er en opdateret videreførelse af § 16, stk. 1, i  

 den nugældende lov om erhvervsfremme.
Herunder er præciseret, at ansøgninger,  

 der er indsendt i henhold til lov om erhvervsfremme inden denne lovs  

 ikrafttræden, behandles efter hidtil gældende bestemmelser.
Med hjemmel i den tidligere lovgivning er der bl.a. på  

 metrologiområdet udstedt en lang række forskrifter.
Med denne bestemmelse  

 opretholdes hjemmelsgrundlaget for alle de forskrifter, der er udstedt med  

 hjemmel i den tidligere metrologi- og erhvervsfremmelovgivning.
Derudover  

 nævnes dispensationer i henhold til § 2, stk. 5 i lov om kommuners og  

 amtskommuners deltagelse i erhvervsudviklingsaktiviteter, der nu ophæves.
Til § 25 Bestemmelsen fastsætter lovens gyldighedsområde, der ikke  

 umiddelbart omfatter Grønland og Færøerne.
