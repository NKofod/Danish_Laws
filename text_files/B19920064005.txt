 I henhold til § 55, stk. 7, i lov om social bistand, jf.
lovbekendtgørelse nr. 817 af 6. december 1990, som ændret ved § 1 i lov nr. 500 af 24. juni 1992, fastsættes:
 § 1.  Betaling for varig hjemmehjælp beregnes på  

 grundlag af modtagerens indkomst- og formuegrundlag, jf. lovens § 55.
Stk. 2.  For gifte modtagere af varig hjemmehjælp  

 sammenlægges ægtefællernes henholdsvis indkomst- og formuegrundlag ved  

 beregning af betaling for hjælpen.
Dette gælder, uanset om begge ægtefæller  

 modtager varig hjemmehjælp.
 Stk. 3.  Gifte er fritaget for betaling, når den af  

 ægtefællerne, der modtager førtidspension, også er tildelt hjemmehjælp, jf.
 iøvrigt lovens § 55, stk. 1.
 Stk. 4.  Reglerne for gifte anvendes tilsvarende på  

 personer, der lever i et samlivsforhold, hvor parterne gennem kontante  

 bidrag, arbejde i hjemmet eller på anden måde bidrager til den fælles  

 husførelse, og hvor samlivet kan føre til ægteskab efter dansk ret.
 § 2.  Der fastsættes een betaling for henholdsvis  

 enlige og gifte.
Betalingen udgør summen af de beløb, som beregnes på grundlag af  

 henholdsvis indkomst og formue.
Betalingsbeløbet afrundes til nærmeste  

 kronebeløb, der kan deles med 12.
 Stk. 2.  Den maksimale betaling kan ikke overstige 1500  

 kr.
månedlig.
Beløb under 100 kr. månedlig opkræves ikke.
Beløbene i 1. og 2.  

 pkt. reguleres een gang årligt den 1. juli med satsreguleringsprocenten, jf.  

 lov om en satsreguleringsprocent.
De regulerede beløb afrundes til nærmeste  

 kronebeløb, der kan deles med 10. Reguleringen sker første gang pr. 1. juli  

 1993.
 § 3.  Modtageren har pligt til at underrette  

 kommunalbestyrelsen om varige ændringer i årets løb af indkomst- og  

 formueforhold eller andre forhold, der har betydning for betalingens  

 størrelse.
 Stk. 2.  Såfremt modtagerens indkomst og/eller formue på  

 betalingstidspunktet varigt er forøget med 20 pct. eller nedsat med mere end  

 5 pct. i forhold til det opgjorte indkomst- og/eller formuegrundlag, skal de  

 ændrede økonomiske forhold lægges til grund for betalingen.
 § 4.  Betaling for varig hjemmehjælp sker månedsvis  

 forud.
 Betalingen begynder at løbe fra den 1. i den måned, som følger efter det  

 tidspunkt, hvor tildelingen er sket. Ændringer af betalingens størrelse, jf.  

 § 3, får ligeledes virkning fra den 1.
 i den følgende måned.
 Stk. 2.  Betalingen ophører ved udgangen af den måned,  

 hvor hjemmehjælpen opsiges eller af andre grunde bortfalder.
 Stk. 3.  Kommunalbestyrelsen kan undtagelsesvis træffe  

 beslutning om, at betalingen i en kortere periode kan nedsættes eller  

 bortfalde, når ganske særlige forhold gør sig gældende.
 § 5.  Bekendtgørelsen træder i kraft den 1. august  

 1992 og har virkning fra den 1. juli 1992.
