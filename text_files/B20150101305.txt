Bekendtgørelse om ændring af bekendtgørelse om optjening af ret til ydelser efter lov om børnetilskud og forskudsvis udbetaling af børnebidrag § 1 I bekendtgørelse nr. 1435 af 23. december 2012 om optjening af ret til ydelser efter lov om børnetilskud og forskudsvis udbetaling af børnebidrag foretages følgende ændringer:
 1. Indledningen affattes således:
»I medfør af § 5 a, stk. 4, i lov om børnetilskud og forskudsvis udbetaling af børnebidrag, jf. lovbekendtgørelse nr. 1095 af 7. oktober 2014, fastsættes efter bemyndigelse:« 2. § 6, stk. 1, nr. 1, ophæves.
 Nr. 2-4 bliver herefter til nr. 1-3.
 3. I § 7 ændres »§ 13« til: »§ 14«.
 4. I § 8 ændres »§ 14« til: »§ 15«.
§ 2 Bekendtgørelsen træder i kraft den 1. september 2015.
