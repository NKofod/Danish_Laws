Pressenævnets kendelse i sag nr. 12-70-00271 Resumé Klager  en person  klagede over hans kommentarer skrevet på jp.dk slettes.
 Pressenævnets formand udtaler:
 Det er Pressenævnets opfattelse, at debatsider, hvor udefrakommende kan skrive uredigerede debatindlæg, som udgangspunkt ikke er omfattet af medieansvarsloven, idet der ikke er tale om en redigeret envejskommunikation.
 Pressenævnet kan  i forbindelse med en klage over redigeret nyhedsformidling  pålægge redaktøren af et massemedie at offentliggøre Pressenævnets kendelse i et af nævnet nærmere fastlagt omfang, jf. medieansvarslovens § 49. Da der ikke er klaget over redigeret nyhedsformidling (eksempelvis artikler) eller andre forhold, der falder ind under nævnets område, afvises klagen, jf. medieansvarslovens § 43, stk. 2, nr. 1.
 [Klager] har klaget til Pressenævnet over, at hans kommentarer skrevet på Jyllands-Postens hjemmeside jp.dk slettes.
[Klager] har til støtte for klagen bl.a. anført, at Facebook automatisk sletter hans kommentarer på jp.dk på andre computere.
Han har angiveligt for få venner tilknyttet sin Facebook-profil, og man antager derfor, at Facebook-profilen er falsk (på jp.dk skal man validere sig med sin Facebook-profil for at få adgang til at kommentere). Avisen har derfor anbefalet klager at skaffe hundredvis af venner og mere aktivitet på Facebook-profilen, hvis han ønsker at blogge.
Det er klager ikke interesseret i.
Han anser forholdet som en begrænsning af sin ytringsfrihed.
 Pressenævnets formand udtaler:
 Det er Pressenævnets opfattelse, at debatsider, hvor udefrakommende kan skrive uredigerede debatindlæg, som udgangspunkt ikke er omfattet af medieansvarsloven, idet der ikke er tale om en redigeret envejskommunikation.
 Pressenævnet kan  i forbindelse med en klage over redigeret nyhedsformidling  pålægge redaktøren af et massemedie at offentliggøre Pressenævnets kendelse i et af nævnet nærmere fastlagt omfang, jf. medieansvarslovens § 49. Da der ikke er klaget over redigeret nyhedsformidling (eksempelvis artikler) eller andre forhold, der falder ind under nævnets område, afvises klagen, jf. medieansvarslovens § 43, stk. 2, nr. 1.
