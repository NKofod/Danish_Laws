 Under 4de August 1916 er der mellem Danmark og de amerikanske Forenede  

 Stater afsluttet følgende Konvention:
 Da Hans Majestæt Kongen af Danmark og de amerikanske Forenede Stater  

 ønsker at befæste det gode Forhold, der bestaar imellem dem, har de i den  

 Anledning udnævnt til deres Befuldmægtigede:
 Hans Majestæt Kongen af Danmark:
Hr.
Constantin Brun, Hans Majestæts overordentlige Gesandt og  

 befuldmægtigede Minister i Washington.
 og Præsidenten for de Forenede Stater:
Hr.
Robert Lansing, de Forenede Staters Statssekretær, hvilke efter  

 gensidig at have fremvist deres Fuldmagt, der befandtes i behørig Form, er  

 kommet overens om følgende Artikler:
 Artikel 1.
Hans Majestæt Kongen af Danmark overdrager ved denne Konvention til de  

 Forenede Stater ethvert Territorium, Besiddelse og Højhedsret, som Danmark  

 besidder, opretholder eller gør Krav paa i Vestindien, bestaaende af Øerne  

 St.
Thomas, St.
Jan og St.
Croix tilligemed de tilliggende Øer og Klipper.
 Denne Overdragelse indbefatter Ejendomsretten til alle offentlige,  

 Regeringen eller Kronen tilhørende Landstrækninger, offentlige Bygninger,  

 Værfter, Havne, Rede, Fæstningsværker, Kaserner, offentlige Midler,  

 Rettigheder, Friheder, Privilegier, og enhver anden offentlig Ejendom af en  

 hvilken som helst Art eller Beskrivelse, som nu tilhører Danmark, tilligemed  

 alle dertil hørende Appertinentier.
I denne Overdragelse skal ogsaa være indbefattet alle offentlige Arkiver,  

 protokoller, Papirer eller Dokumenter, som vedrører Overdragelsen eller de  

 Rettigheder og den Ejendom, som tilhører de overdragne Øers Indbyggere, og  

 som nu maatte befinde sig enten paa de overdragne Øer eller i Danmark.
Disse  

 Arkiver og protokoller skal omhyggelig opbevares, og beskæftede genparter  

 deraf, som maatte blive forlangt, skal til enhver Tid gives til de Forenede  

 Staters Regering eller til den danske Regering, efter de Foreliggende  

 Omstændigheder, eller til saadanne behørig bemyndigede Personer, som maatte  

 begære samme.
 Artikel 2.
Danmark garanterer, at den Overdragelse, som finder Sted ved den  

 foregaaende Artikel, er fri og ubehæftet af hvilke som helst Forbehold,  

 Privilegier, Friheder, Indrømmelser eller Besiddelsesrettigheder, som maatte  

 tilhøre nogen Regering, Korporation, Syndikat eller privat Person, undtagen  

 for saa vidt det heri er omtalt.
Men man er enig om, at denne Overdragelse  

 ikke i nogen Henseende skal komme private Rettigheder til Skade, som ifølge  

 Loven er forbundet med den fredelige Besiddelse af Ejendom af enhver Art, som  

 tilkommer private Personer af hvilken som helst Nationalitet.
Kommuner,  

 offentlige eller private Etablissementer, kirkelige eller borgerlige  

 Korporationer eller nogen anden Sammenslutning, som ifølge Loven er beføjet  

 til at erhverve og besidde Ejendom paa de overdragne Øer.
 De Menigheder, som hører til den danske Folkekirke, skal vedblive at have  

 den uforstyrrede Brug af de Kirker, som nu benyttes af dem, tillige med de  

 dertil hørende Præsteboliger og andet tilhørende, herunder de til Kirkens  

 henlagte Kapitaler.
Artikel 3 Man er dog særlig kommet overens om, at:
a.
Finansministeriets Tilsagn i Skrivelse af 18. Januar 1913 og 16. April  

 1913 til Aktieselskabet »Det vestindiske Kompagni« angaaende  

 Tilladelse til at inddæmme, tørlægge, uddybe og udnytte visse Arealer i St.  

 Thomas Havn samt Fortrinsret med Hensyn til kommercielle, industrielle eller  

 Skibsfartsanlæg i St.
Thomas Havn; b.
Overenskomst af 10. og 14. August 1914 mellem Kommunen St.
Thomas og  

 St.
Jan og Aktieselskabet »Det vestindiske Kompagni« angaaende Byen  

 Charlotte Amalies Forsyning med elektrisk Belysning; c.
Koncession af 12. Marts 1897 for »The Floating Dock Compagny of  

 St.
Thomas Ltd.« senere overgaaet til »The St.
Thomas Engineering  

 and Coaling Company Ltd.« vedrørende en Flydedok i St.
Thomas Havn, ved  

 hvilken Koncession Opretholdelse, Udvidelse og Forandring af den da  

 eksisterende Ophalingsbedding er forbeholdt; d.
Kongelig Anordning No. 79 af30. November 1914 om Tilskud fra St.
Thomas  

 og St.
Croix Kolonialkasser til »The West India and Panama Telegraph  

 Company Ltd.«; Koncession af 3. November 1906 til cand. polyt.
K.B.
Hey paa Anlæg og  

 Drift af Telefoner paa St.
Thomas, hvilken Koncession senere er overgaaet til  

 Aktieselskabet »St.
Thomas Telefonselskab«; f.
Bevilling af 28. Februar 1913 til St.
Croix Kommune til Anlæg og Drift  

 af Telefoner paa St.
Croix; g.
Koncession af 16. Juli 1915 til Diplomingeniør Ejnar Svendsen paa  

 Oprettelse og Drift af et Elektricitetsværk i Byen Christianssted paa St.  

 Croix; h.
Koncession af 20. Juni 1904 paa Oprettelse af en dansk vestindisk  

 Seddelbank.
Banken har for et Tidsrum af 30 Aar Eneret paa de dansk  

 vestindiske Øer til at udstede Sedler mod af sit Aarsoverskud at betale 10  

 Procent i Afgift til den danske Statskasse; i.
Garanti i Henhold til den danske Lov om Tillægsbevilling for  

 Finansaaret 1908-09 vedrørende St.
Thomas Havneraads 4 Procent Laan af 1910.
 Artikel 4.
Den danske Regering skal saa snart som muligt udnævne en Befuldmægtiget  

 eller flere Befuldmægtigede i det Øjemed formelt at overlevere til en  

 lignende Befuldmægtiget eller Befuldmægtigede, som er undævnt paa de Forenede  

 Staters Vegne, Territorium, Højhedsret, Ejendomsret og Appertinentier, som  

 herved overdrages, og til at foretage enhver anden handling, som i denne  

 henseende maatte være nødvendig.
Formel Overlevering af det overdragne  

 Territorium og Ejendom skal finde Sted umiddelbart efter, at de Forenede  

 Stater har Betalt det i denne Konvention stipulerede Pengebeløb; men  

 Overdragelsen med Ret til umiddelbar Besiddelsestagelse skal ikke desmindre  

 anses at være fuldstændig ved Udvekslingen af Ratifikationerne til denne  

 Konvention uden saadan formel Overlevering.
Alle danske Land- eller  

 Sømilitære Styrker, som maatte befinde sig paa de overdragne Øer, skal  

 trækkes tilbage, saa snart dette lader sig gøre efter den formelle  

 Overlevering, idet man dog er enig om, at dersom de Personer, som udgør  

 saadanne Styrker, efter at have afsluttet deres danske Tjeneste, ikke ønsker  

 at forlade Øerne, skal det være dem tilladt at forblive der som  

 Civilpersoner.
 Artikel 5.
 Som fuldt Vederlag for den ved denne Konvention skete Overdragelse gaar de  

 Forenede Stater ind paa at betale, inden 90 Dage fra Datoen for Udvekslingen  

 af Ratifikationerne af denne Konvention, i Staden Washington til Hans  

 Majestæt Kongen af Danmarks diplomatiske Repræsentant eller anden  

 Befuldmægtiget, som er behørigt bemyndiget til at modtage Pengene, en Sum af  

 25 Millioner Dollars i de Forenede Staters Guldmønt.
 Artikel 6.
De danske Statsborgere, der beboer de nævnte Øer, kan efter eget Valg  

 blive boende eller flytte derfra, idet de i det ene som i det andet Tilfælde  

 bevarer alle deres Ejendomsrettigheder, deri indbefattet Retten til at sælge  

 eller raade over saadan Ejendom eller Udbytte deraf; i Tilfælde af, at de  

 forbliver paa Øerne, skal de, indtil anderledes bestemmes, vedblive at nyde  

 alle private Rettigheder, kommunal og religiøse Friheder, som er dem  

 tilstaaende ved de nu gældende Love.
Ifald de nuværende Love forandres, skal  

 de ikke derved bringes i en ugunstigere Stilling i henseende til de  

 ovenomtalte Rettigheder og Friheder, end de nu nyder.
Dem som forbliver paa  

 Øerne, har Ret til at bevare deres Statsborgerforhold til Danmark ved, inden  

 et Aar fra Dagen for Udvekslingen af denne Konventions Ratifikationer, til en  

 »Court of Record« at afgive en Erklæring om, at de ønsker at bevare  

 saadant Statsborgerforhold, i Mangel af hvilken Erklæring de skal anses for  

 at have givet Afkald derpaa og at have valgt at træde i underssatligt Forhold  

 til de Forenede Stater: for Børn under 18 Aar kan den nævnte Erklæring  

 afgives af Forældre eller Værge.
Saadant Valg af dansk Statsborgerforhold  

 skal dog ikke efter Udløbet af ovennævnte Frist af et Aar være til Hinder  

 for, at de giver Afkald paa deres bevarede Statsborgerforhold til Danmark og  

 vælger at træde i statsborgerligt Forhold til de Førende Stater og optages i  

 disses Nationalitet paa Betingelser, som overensstemmende med de Forenede  

 Staters Love maatte blive foreskrevne for andre beboere af Øerne.
 Øernes Indbyggeres borgerlige Rettigheder og politiske Vilkaar skal  

 bestemmes af Kongressen, i Overensstemmelse med de i nærværende Konvention  

 indeholdte Bestemmelser.
 Danske Statsborgere, der ikke er bosatte paa Øerne, men paa  

 Overdragelsestiden ejer Ejendom der, skal bevare deres Ejendomsrettigheder,  

 deri indbefattet Retten til at sælge eller raade over disse ejendomme, idet  

 de i saa Henseende er stillede paa samme Fod som de danske Statsborgere, der  

 bor paa Øerne og bliver der eller flytter derfra, om hvem denne Artikels  

 første Del handler.
 Artikel 7.
 Danske Undersaatter, som bor paa Øerne, skal saavel i civile som i  

 kriminelle Sager være undergivet Øernes Domstoles Jurisdiktion i  

 Overensstemmelse med de for samme gældende almindelige Love; og de skal have  

 Ret til at give Møde for disse Domstole og forfølge den samme Fremgangsmaade  

 for dem som Borgere af det Land, til hvilket Domstolene hører.
 Artikel 8.
 Retssager, som paa Tidspunktet for den formelle Overlevering verserer paa  

 de overdragne Øer, skal føres til Afslutning i Overensstemmelse med følgende  

 Regler:
 Dersom i en kriminel Sag en Strafart er idømt, som efter nye Bestemmelser  

 ikke mere anvendes paa de overdragne Øer efter Overleveringen, skal den  

 nærmest tilsvarende Straf bringes til Anvendelse.
 Artikel 9.
 Forfatter- og Patentrettigheder, som paa det Tidspunkt, da  

 Ratifikationerne af denne Konvention bliver udvekslet, er erhvervet af danske  

 Undersaatter paa de overdragne Øer, skal vedblivende respekteres.
 Artikel 10.
 Traktater, Konventioner samt alle andre internationale Aftaler af enhver  

 Art, som er i Kraft mellem Danmark og de Forenede Stater, udvides eo  

 ipso, i Mangel af anden Bestemmelse, til ogsaa at gælde de overdragne  

 Øer.
 Artikel 11.
 Saafrent der mellem de Høje kontraherende Parter maatte opstaa  

 Meningsforskelligheder om Fortolkningen eller Anvendelsen af nærværende  

 Konvention, og de ikke kan udjævnes gennem diplomatiske Forhandlinger, skal  

 de undergives Voldgift ved den staaende Voldgiftsdomstol i Haag.
 Artikel 12.
 Ratifikationsinstrumenterne af denne Konvention skal udveksles i  

 Washington saa snart som muigt, efter at den er blevet ratificeret af begge  

 de Høje Kontraherende Parter i Overensstemmelse med deres respektive  

 Fremgangsmaader.
 Til Bekræftelse derpaa har de respektive Befuldmægtigede undertegnet og  

 med deres Segl forsynet denne Konvention, som er affattet i det danske og i  

 det engelske Sprog.
 Sket i New York den fjerde Dag af August, Nitten Hundrede og  

 Seksten.
(undert.) C.
Brun.
(L.S.) (undert.) Robert Lansing.
 Hvilket herved bringes til almindelig Kundskab med Tilføjende, at  

 Ratifikationerne til Konventionen er blevet udvekslet i Washington den 17de  

 Januar 1917.
 Udenrigsministeriet, den 18de April  

 1917.
 Erik Scavenius.
