(Tekniske skoler) I henhold til § 7 i lov nr. 129 af 29. marts 1979 om forlængelse af  

 kollektive overenskomster og aftaler m.v. skulle der for bl.a. de  

 tjenestemænd, der ikke er omfattet af ferieloven, jfr. lovens § 2, stk. 1,  

 nr. 1, foretages ændringer af de gældende regler og aftaler svarende til de  

 pr. 1. september 1979 gennemførte ændringer i ferieloven om forlængelse af  

 ferien.
 I overensstemmelse hermed er der mellem finansministeriet og CO II indgået  

 aftale om ændring af tjenestetiden for lærere ved teknikeruddannelserne ved  

 de tekniske skoler og maskinmesterskolerne af 26. april 1982, jfr. bilag.
 I tilslutning til aftalen bemærkes i øvrigt følgende:
 I.
Ordningen omfatter forstandere, samtlige lærere, inspektører,  

 studieledere, fagledere og afdelingsledere, for hvem der er fastsat et  

 pligtigt ugentligt undervisningstimeantal, og som er ansat på  

 tjenestemandslignende vilkår eller i henhold til overenskomst.
Ordningen  

 omfatter endvidere deltidsansatte lærere samt kvotalønnede timelærere efter  

 undervisningsministeriets cirkulære af 2. april 1974. Timelærere, der  

 aflønnes pr. læst time, er derimod ikke omfattet af ordningen.
 For så vidt angår deltidsansatte lærere og kvotalønnede timelærere ydes  

 reduktionen dog kun forholdsmæssigt, dvs. med 0,022 x det aftalte henholdsvis  

 det faktiske løntimetal.
 II.
 Feriereduktionen gives kun i undervisningstimetallet (skematimer + diverse  

 reduktioner), og overtimer ud over fuldt eller nedsat timetal indgår ikke i  

 beregningen.
 Dette giver fastansatte lærere 1,92 overtimer og kvotalønnede timelærere  

 25,92 løntimer, der afregnes med 1/24 af lønnen i lønramme 18/26/28.
 3. For forstandere, inspektører og studieledere, der  

 er ansat i lønrammerne 31-37 eller i henhold til overenskomst, beregnes  

 feriereduktionen på grundlag af 24 timer eller 0,53 løntime pr. uge.
 For fagledere i lønramme 35, forstander og afdelingsledere ansat i henhold  

 til overenskomst ved de byggetekniske højskoler beregnes feriereduktionen på  

 grundlag af 22 timer eller 0,48 løntime pr. uge.
Reduktionen gives i undervisningstimetallet, jfr.
II.
 Det bemærkes, at der ved beregning af ferieforlængelsen ikke skal ske  

 afgrunding.
 IV.
Ferieforlængelsen medfører ingen ændring i beregningsgrundlaget af  

 aldersreduktion.
Denne beregnes derfor, som om der ikke blev ydet  

 timereduktion på grund af ferieforlængelsen.
 V.
 For en ordens skyld bemærkes, at feriereduktionen ikke medfører en ændring  

 af de gældende overtimebetalingssatser eller af beregning af timelønnen for  

 kvotalønnede timelærere.
 P.m.v.
 e.b.
A.
Jahnsen eksp.sekr.
