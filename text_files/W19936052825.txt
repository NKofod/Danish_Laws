 Ansøgningen om patent på en »baglysprojektionsskærm«  

 afslået, da opfindelsen ikke medførte andet end en additiv virkning af de  

 kendte skærmes egenskaber, da det er nærliggende for en fagmand at kombinere  

 de kendte skærme for at udnytte begge skærmes egenskaber, og da ansøgningen  

 ikke indeholdt noget ud over, hvad en fagmand på området ville kunne angive.
År 1993, den 12. november afsagde Patentankenævnet (Grønning-Nielsen, Grønbæk, Holm, Laubst) følgende Den 9. december 1988 indleverede Claus Clausen, Fårevejle, en ansøgning om  

 patent på en »baglysprojektionsskærm«.
Ansøgningen er under sagens  

 behandling ved Patentdirektoratet overdraget til klageren.
 Ansøgningens krav lød således:
 »1. Transparent baglysprojektionsskærm bestående af 3 skærmelementer  

 af den art, der som det bageste element består af en fresnellinse til  

 parallelisering af bagfra kommende lys, og der som mellemste element i  

 skærmens brugsstilling på begge sider af skærmen har lodret forløbende  

 retlinjede konvekse linser, hvis optiske akser i hovedsagen er  

 sammenfaldende, og hvor der mellem de forreste konvekse linser er  

 forhøjninger til afmaskning med sort farve, og som det forreste  

 billeddannende element på sin bagside har retlinjede parallelt forløbende  

 konvekse linser, hvis brændvidde er lig med skærmelementets tykkelse, og som  

 transmitterer bagfra kommende lys til skærmens forside, der kun undergår  

 afbøjning ved de konvekse linser (11) og på sin forside har retlinjet  

 forløbende kamme parallelt med bagsidens konvekse linser, på hvis toppe lyset  

 fra linse (11) kan udstråle, og hvori der mellem kammenes toppe er  

 fordybninger, som kan afdækkes eller opfyldes med lysuigennemtrængeligt  

 materiale, f.eks. sort farve til forøgelsen af kontrasten kendetegnet  

 ved at det mellemste skærmelement har lodret forløbende retliniede  

 konvekse linser, og hvor det forreste billeddannende element, der på bagsiden  

 har horisontalt retlinjet forløbende konvekse linser, hvis brændpunkt er  

 sammenfaldende med kammenes toppe, og som har V-formede fordybninger (D)  

 mellem kammenes toppe, og disse er minimum to gange bredde af kammenes  

 topbredde (B), samt at D er større end C/4.
 2. Skærm ifølge krav 1 kendetegnet ved at det mellemste  

 skærmelements linser og kamme ikke er symmetriske.
 3. Skærm ifølge krav 1 kendetegnet ved at der mellem det mellemste  

 skærmelements forsidelinser ikke er forhøjninger.
 4. Skærm ifølge krav 1 kendetegnet ved at det mellemste  

 skærmelements bagsidelinser har sit brændpunkt beliggende i hovedsagen på  

 overfladen af de modsvarende linsers overflade.
 5. Skærm ifølge krav 1 kendetegnet ved at fremspringene eller  

 kammene mellem det mellemste forsideelements linse er asymmetriske.
 6. Skærm ifølge krav 1-5 kendetegnet ved at kammens (12)  

 symmetriakse på forsideelementet ikke er parallelle med linsernes (11)  

 optiske akser.
 7. Skærm ifølge krav 1-6 kendetegnet ved at kammens (12) sider på  

 forsideelementet har forskellig vinkel i forhold til skærmens normal.
 8. Skærm ifølge krav 1-7 kendetegnet ved at overfladen (13) på  

 forsideelementets kamme ikke er parallel med skærmens plan.
 9. Skærm ifølge krav 1-8 kendetegnet ved at overfladen på linse  

 (10) top (13) kan være blank, mat eller halvmat.
 10. Skærm ifølge krav 1-9 kendetegnet ved flg. måleforhold i fig.  

 10: B = 0,3 mm, D = 1,6 mm, C = 3,4 mm, linsen (11), R = 1,2 mm, E = 1,2 mm,  

 53 = 24 grader.
Delingsafstand for det mellemste skærmelement (10): 1,2mm.« Patentdirektoratet udtalte i skrivelse af 10. november 1989:
»1. Vi har behandlet Deres ansøgning og kan meddele Dem, at vi ikke  

 mener at den indeholder noget patenterbart, idet den ikke adskiller sig  

 væsentligt fra den kendte teknik.
Vi begrunder vores vurdering i det  

 følgende:
2. Det er, som De også angiver i beskrivelsen, kendt fra US patentskrift  

 nr. 4 432 010 og US patentskrift nr. 4 509 823, at benytte et skærmelement  

 med lodret forløbende konvekse linser på for- og bagside, hvorimellem der er  

 anbragt kamme, påført en kontrastforøgende sort farve.
Formålet med denne  

 skærm er, i kombination med en fresnellinse, at parallellisere lyset fra  

 lysgiverne.
 3. Derudover er det kendt fra US patentskrift nr.
 3 832 032 og US patentskrift nr. 4 512 631, at kombinere en fresnellinse  

 med en forsideskærm hvis bagside er forsynet med retlinede konvekse linser,  

 hvis brændpunkt ligger i skærmens forside, skærmen er i hele sit plan, på nær  

 i bagsidelinsernes brændpunkter, forsynet med et lysabsorberende materiale.  

 Fra US patentskrift nr. 4 573 764 er det endvidere kendt at forsyne den  

 forreste skærm med retlinede kamme, hvorimellem der er placeret et  

 lysabsorberende materiale.
4. Vi mener på denne baggrund at det er nærliggende for en fagmand at  

 angive de tekniske foranstaltninger som er indeholdt i Deres krav 1-4. Udover  

 dette mener vi at De ikke opnår andet og mere ved Deres kombination af kendte  

 skærme, end den rent additive virkning af de enkelte skærme.
Derfor  

 indeholder kravene 1-4 intet patenterbart.
5. Kravene 5-10 omhandler efter vores mening ikke andet end en række af  

 konstruktive foranstaltninger, der ligger indenfor de muligheder en fagmand  

 naturligt kan benytte ved konstruktion af baglysprojektionsskærme.
Kravene  

 indeholder derfor ikke i sig selv noget patenterbart.« Klageren indleverede derefter ved skrivelse af 10. maj 1990 følgende krav:
 »1. Transparent baglysprojektionsskærm omfattende et bageste linselag  

 (15) for omdannelse af bagfra kommende lys til parallelle lysstråler, en  

 skærm (10a), der har parallelle rækker af lodrette, retlinede konvekse linser  

 på bagsiden, parallelle rækker af lodrette, retlinede konvekse linser (36) på  

 forsiden, og lodrette retlinede kamme (20), der er anbragt mellem  

 tilgrænsende konvekse linser (36) på forsiden, og hvor der er påført  

 lysuigennemtrængelige strim-ler (21) på toppen af kammene (20),  

kendetegnet ved , at der er anbragt en forreste skærm (10) på forsiden  

 af skærmen (10a), hvorved den forreste skærm (10) på sin bagside har  

 parallelle rækker af vandrette, retlinede bageste konvekse linser (11), hvis  

 brændvidde er lig med tykkelsen af den forreste skærm (10), og som  

 transmitterer bagfra kommende lys til forsiden af den forreste skærm, hvorved  

 forsiden af den forreste skærm (10) har parallelle rækker af med indbyrdes  

 afstand anbragte, retlinede kamme (13), der forløber parallelt med de bageste  

 konvekse linser (11), hvorved kammene (13) er adskilt ved dybe riller (14)  

 med triangulært tværsnit og anbragt mellem tilgrænsende kamme, så at  

 tykkelsen af hver kam aftager jævnt frem mod toppen, og at flankerne på hver  

 kam (13) er dækket med et lysuigennemtrængeligt materiale, medens toppen af  

 kammen ikke er dækket for at tillade lys at passere derigennem.
 2. Skærm ifølge krav 1, kendetegnet ved , at de V-formede  

 fordybninger (14) mellem kammenes toppe har en dybde (D), der er mindst to  

 gange bredden af kammenes topbredde (B), og at de V-formede fordybningers  

 dybde (D) er større end en fjerdedel af den forreste linses tykkelse (C).
 3. Skærm ifølge krav 1 eller 2 kendetegnet ved , at kammenes (12)  

 sider på den forreste linse har forskellig vinkel i forhold til skærmens  

 normal.
 4. Skærm ifølge et af kravene 1 til 3, kendetegnet ved , at  

 overfladen (13) på kammenes toppe danner en vinkel med skærmens plan.
 5. Skærm ifølge et af kravene 1 til 4, kendetegnet ved , at  

 overfladen af toppene (13) kan være blank, mat eller halvmat.
 6. Skærm ifølge et af kravene 1 til 5, kendetegnet ved , at bredden  

 af linsetoppene (13) er lig med 0,3 mm, dybden af de V-formede fordybninger  

 lig med 1,6 mm, tykkelsen af det forreste linseelement lig med 3,4 mm,  

 krumningsradius for de konvekse linser på det forreste linseelements bagside  

 lig med 1,2 mm, afstanden mellem bunden af de V-formede fordybninger lig med  

 1,2 mm, topvinklen mellem kammenes (12) sideflader (14) lig med 24 grader, og  

 delingsafstanden for det mellemste linseelement (10) lig med 1,2 mm.
 8. Skærm ifølge krav 1, kendetegnet ved , at det mellemste  

 skærmelements linser og kamme er asymmetriske.
 9. Skærm ifølge krav 8, kendetegnet ved , at det mellemste  

 skærmelements bagsidelinser har sit brændpunkt beliggende i hovedsagen på  

 overfladen af de modsvarende linsers overflade.
10. Skærm ifølge krav 1, kendetegnet ved , at fremspringene eller  

 kammene mellem det mellemste forsideelements linser er asymmetriske.« I skrivelsen anførte klageren følgende:
»Vedlagte krav 1-10 er tydeliggjort og præciseret under hensyntagen  

 til Direktoratets bemærkninger og de fremdragne modhold.
Specielt er krav  

 afgrænset i forhold til den fra USA patentskrifterne nr. 4.432.010 og  

 4.509.823 kendte teknik.
Opfindelsen er kendetegnet ved at der er  

 tilvejebragt en tredje eller forreste skærm (10) (se især fig. 7.), der er  

 anbragt på forsiden af den midterste skærm (10a). Den forreste skærm (10) har  

 parallelle rækker af vandrette, retlinede bageste konvekse linser (11) og  

 parallelle rækker af med indbyrdes afstand anbragte, retlinede forreste kamme  

 (13), der forløber parallelt med de bageste konvekse linser 11. Desuden er  

 kammene (13) adskilt ved dybe riller (14) med triangulært tværsnit og anbragt  

 mellem til hinanden grænsende kamme på en sådan måde, at tykkelsen af hver  

 kam gradvis aftager frem mod dens top, og flankerne på hver kam (13) er  

 dækket i lysuigennemtrængeligt materiale, medens toppen af kammen ikke er  

 dækket for derved at muliggøre lyspassage gennem denne top.
Disse træk ved  

 opfindelsen er ikke beskrevet i de af sagsbehandleren fremdragne  

 patentskrifter.
 Ved at kombinere den særegne forreste linse med den i og for sig kendte  

 mellemste linse (10a) opnås særligt gode egenskaber med hensyn til  

 absorbering af udefra kommende lys, uden at dette reducerer kvaliteten af det  

 billede, der dannes på toppen af kammene (13). Denne gunstige virkning  

 skyldes, at det lysabsorberende materiale på flankerne (14) af kammene (13) i  

 forening med det lysabsorberende materiale på strimlerne (21) på kammene (20)  

 ved det mellemste linseelement sørger for absorption af udefra kommende lys,  

 således som det feks. er illustreret i fig. 9 og fig. 4.
 De fra USA patentskrifterne nr. 4.432.010 og 4.509.823 kendte  

 skærmkonstruktioner svarer til den kendte teknik, der er illustreret i  

 ansøgningens fig. 5, og som nu er tydeligt defineret i det nye krav 1  

 indledning.
Den fra USA patentskrifterne nr. 3.832.032 og 4.512.631 kendte teknik ses  

 ikke at beskrive en forreste linse, der indeholder horisontalt forløbende  

 kamme med mellemliggende, V-formede fordybninger, hvis sideflanker er  

 forsynet med et for lys uigennemtrængeligt materiale.
Det samme er tilfældet  

 for så vidt angår USA patentskrift nr. 4.573.764.« Direktoratet afslog ved skrivelse af 16. april 1991 ansøgningen med  

 følgende begrundelse:
»1. Vi har tidligere meddelt Dem, at vi af nærmere angivne grunde  

 ikke kunne imødekomme ansøgningen.
Vi mener, at nogle af disse grunde  

 stadigvæk er til hinder for, at ansøgningen kan imødekommes, og vi har derfor  

 afslået den under henvisning til patentlovens § 16. Den nærmere begrundelse  

 følger nedenfor.
2. Vi er opmærksomme på, at Deres kombination af forreste og mellemste  

 skærmelement medfører en bedre lysabsorption end hver skærm kan præstere  

 alene.
Vi mener dog stadig ikke, at denne forbedring indeholder andet og mere  

 end den rent additive effekt af skærmenes egenskaber.
3. Af samme grund mener vi stadig, at det er naturligt for en fagmand at  

 kombinere disse skærme for at udnytte begge skærmes egenskaber.
Der er intet  

 i de nyligt indsendte krav med bemærkninger, som ændrer vores standpunkt  

 herom.
4. Derfor mener vi, som før forklaret, ikke, at ansøgningen indeholder  

 andet end, hvad en fagmand ville kunne angive, hvorved ansøgningen ikke  

 opfylder Patentlovens § 2.« Denne afgørelse har klageren ved skrivelse af 14. juni 1991 indbragt for  

 Patentankenævnet med påstand om, at den i ansøgningen omhandlede opfindelse  

 er ny og adskiller sig væsentligt fra den kendte teknik.
 I skrivelse af 25. oktober 1991 er som klagebegrundelse anført følgende:
»1. Af punkt 2-4 i Patentdirektoratets afslagsskrivelse af 16.april  

 1991 fremgår det, at afslaget er begrundet med, - at opfindelsen ikke medfører andet end en additiv virkning af de kendte  

 skærmes egenskaber, - at det er nærliggende for fagmanden at kombinere de kendte skærme for at  

 udnytte begge skærmes egenskaber, og - at ansøgningen ikke indeholder noget ud over hvad en fagmand på området  

 ville kunne angive.
 Vi kan imidlertid ikke på nogen måde tiltræde denne opfattelse.
2. Ifølge opfindelsen har den forreste skærm (10) V-formede eller i  

 tværsnit triangulære riller (14), hvis eneste formål er at absorbere uønsket  

 lys fra forsiden eller betragtersiden.
Flankerne eller sidefladerne på  

 kammene (13), der er dannet mellem naboriller (14), er belagt med lystætte og  

 lysabsorberende lag, således at lys fra betragtersiden absorberes som vist i  

 fig. 9. Nærmere angivet bliver det lys, der stråler ind i de V-formede  

 riller, absorberet af de lystætte lag, medens det lys, der trænger ind gennem  

 kammenes (13) toppe, også absorberes af de selvsamme lag.
Yderligere vil lys,  

 der rammer kammene (13) vinkelret på disses toppe, blive reflekteret af de  

 indvendige overflader på de bageste konvekse linser (11) som vist på vedlagte  

 skitse, og de således reflekterende lysstråler bringes til at ramme de  

 lystætte lag, som absorberer dem.
Derfor opnås en effektiv absorption af  

 udvendigt lys fra betragtersiden, hvad der forhøjer kontrasten i det billede,  

 der fremvises ved hjælp af skærmen ifølge opfindelsen.
 3. I skærmen ifølge opfindelsen sker desuden det, at det bagfra kommende  

 billeddannende lys af de bageste konvekse linser (11) konvergeres på kammenes  

 (13) toppe som vist i fig. 8, så at de lystætte lag på kammenes (13) flanker  

 ikke påvirker billeddannelsen.
4. I den skærm, der kendes fra US-patentskrift nr. 4.573.764, har  

 elementlinser (32) sidevægge (34 og 36) i en vinkel (på ca. 45-85 grader),  

 der overskrider den kritiske vinkel med hensyn til de bagfra kommende  

 billeddannende lystråler.
Sidevæggene (34 og 36) vil derfor bevirke  

 totalrefleksion af de billeddannende lysstråler som vist ved r1, r2 og r3 i  

 skriftets fig. 5, og bringer derved lyset til at stråle fremad gennem de øvre  

 top-overflader (38).
 5. For at sikre, at skærmen fungerer som angivet ovenfor, skal skærmens  

 (ikke viste) bagflade være plan eller udgøre en Fresnel-linseflade med  

 henblik på at parallelisere de bagfra kommende billeddannende lysstråler.  

 Selv om det fra US-patentskrifterne nr. 3.832.032 og 4.512.631 er kendt at  

 anvende konvekse element-linser, ville fagfolk på dette område ikke tænke på  

 at anvende konvekse element-linser til bagfladen i en skærm ifølge  

 US-patentskrift nr. 4.573.674, eftersom det i så fald ikke ville være muligt  

 at opnå den ovenfor omtalte virkning.
6. Dersom man tænkte sig, at skærmen ifølge opfindelsen blev anvendt uden  

 den midterste skærm (10a), dvs. med kun den forreste skærm (10) og den bagved  

 liggende Fresnel-linseskærm (15), ville de bagudvendende konvekse linser (11)  

 på den forreste skærm (10) bringe de billeddannende lysstråler fra  

 Fresnel-linseskærmen (15) til at sprede sig i lodret retning.
På den anden  

 side er det nødvendigt, for at opnå en vandret spredning af lysstrålerne fra  

 Fresnel-linseskærmen (15), at tilføje eller fordele lysspredende partikler  

 til henholdsvis i den forreste skærm (10). Ved at gøre dette er det muligt at  

 sprede lysstrålerne ca. 25 grader i forhold til normalen på den forreste  

 skærms bagside.
Imidlertid medfører tilføjelsen af lysspredende partikler, at  

 både de bagfra kommende billeddannende stråler og de udvendige lysstråler fra  

 forsiden spredes mere i forskellige retninger.
Dette forøger tabet af  

 billeddannende lysstråler (f.eks. på grund af absorptionen i de lystætte lag)  

 og forøger risikoen for, at det udvendige lys, der er trængt ind gennem den  

 forreste skærm, udstråles fra forsiden,med det resultat, at billedkontrasten  

 forringes, hvad der er det modsatte af, hvad der søges opnået med  

 opfindelsen.
 7. Anbringelsen ifølge opfindelsen af den midterste skærm (10a) mellem den  

 forreste skærm (10) og den bageste skærm (15) muliggør en væsentlig vandret  

 spredning af det billeddannende lys uden tilføjelse af lysspredende partikler  

 i den forreste skærm (10). Det vil således let kunne indses, at den midterste  

 skærm (10a) bidrager til opnåelse af høj kontrast i det billede, der dannes  

 på den forreste skærm (10).
 8. På baggrund af det, der er anført i ovenstående afsnit 2-7, må vi mene,  

 at opfindelsen ikke kan betragtes som en nærliggende kombination af kendte  

 træk, men adskiller sig væsentligt fra, hvad der var kendt på ansøgningens  

 indleveringsdag, jf. patentlovens paragraf 2, stk. 1, og vi vil derfor anmode  

 Nævnet om at tilbagesende ansøgningen til Patentdirektoratet for videre  

 behandling med henblik på fremlæggelse og eventuelt patent.
9. Til Nævnets (og Direktoratets) orientering kan vi meddele a) at den tilsvarende USA-patentansøgning har ført til patent nr.  

 4.923.280 og b) at der i den tilsvarende europæiske patentansøgning nr. 89312468.5 ikke  

 er fremdraget materiale i den »farlige« kategori X.' Patentankenævnet har behandlet sagen på sit møde den 30. september 1993.
For klageren mødte civilingeniør Knud Raffnsøe, der gennemgik  

 forskellighederne mellem de fremdragne modhold og det ansøgte.
Det blev  

 herved navnlig gjort gældende, at der ikke blot var tale om en sammenkobling  

 af skærmelementer fra de kendte patentskrifter, men om en selvstændig teknisk  

 indsats, der afveg væsentligt fra kendt teknik.
Der henvistes endvidere til,  

 at der var udstedt Europa-patent på grundlag af krav, der i alt væsentligt  

 svarede til det ansøgte.
 Ankenævnet skal udtale:
Selv om det lægges til grund, at den ansøgte projektionsskærm er en  

 forbedring i forhold til eksisterende skærme, tiltrædes det, at der er tale  

 om for en fagmand nærliggende videreudvikling af kendt teknik, hvorfor bestemmes:
 Den påklagede afgørelse stadfæstes.
