 I medfør af § 2, stk. 5, §§ 4-6, § 7, stk. 1, § 11, stk. 2, § 23 a og § 28  

 i lov om skibes sikkerhed m.v., jf. lovbekendtgørelse nr. 400 af 18. juni  

 1993 som er ændret ved lov nr. 287 af 27. april 1994, og efter bemyndigelse i  

 bekendtgørelse nr. 570 af 26. september 1988 og efter forhandling med miljø-  

 og energiministeren fastsættes:
 § 1.  Transport til søs af bestrålet nukleart  

 brændsel, plutonium og højradioaktivt affald skal udføres som foreskrevet i  

 bilaget til denne forskrift.
 Stk. 2.  Bilagets bestemmelser er udformet på baggrund  

 af »Code for the Safe Carriage of Irradiated Nuclear Fuel, Plutonium and  

 Highlevel Radioactive Wastes in Flasks on Board Ships, (INF-koden), IMO  

 Resolution A.748(18). De i bilaget anførte bestemmelser fra den  

 internationale konvention om sikkerhed for menneskeliv på søen (SOLAS) 1974  

 med ændringer er bekendtgjort som danske forskrifter i Søfartsstyrelsens  

 tekniske forskrift for skibes bygning og udstyr m.v., Meddelelser fra  

 Søfartsstyrelsen B.
 § 2.  Forskriften gælder for nye og eksisterende skibe  

 uanset størrelse.
 § 3.  Overtrædelse af denne forskrift straffes med  

 bøde, hæfte eller fængsel i indtil 1 år.
Stk. 2.  Straffen kan stige til hæfte eller fængsel i  

 indtil 2 år, hvis overtrædelsen er begået forsætligt eller ved grov  

 uagtsomhed, og hvis der ved overtrædelsen er Stk. 3.  Sker der ikke konfiskation af udbytte, som er  

 opnået ved overtrædelsen, skal der ved udmåling af bøde, herunder  

 tillægsbøde, tages særligt hensyn til størrelsen af en opnået eller tilsigtet  

 økonomisk fordel, jf. stk. 2, nr. 2.
 § 4.  Forskriften træder i kraft den 1. januar 1995.
Søfartsstyrelsen, den 2. december 1994 J.
Rasmussen /G.
Nolsøe BILAG Kode for sikker transport af bestrålet nukleart brændsel, plutonium og  

 højradioaktivt affald i beholdere om bord i skibe Generelt 1 Denne kode gælder for nye og eksisterende skibe uanset størrelse,  

 inklusive lastskibe med en bruttonnage mindre end 500, som transporterer  

 bestrålet nukleart brændsel, plutonium og højradioaktivt affald i beholdere  

 godkendt i overensstemmelse med »Regler for Sikker Transport af  

 Radioaktivt Materiale«, vedtaget af den Internationale  

 Atomenergiorganisation og transporteret i overensstemmelse med klasse 7 i  

 »Den Internationale Maritime Farligt Gods Kode« (IMDG-Koden),  

 forsendelsestypenummer 10, 11, 12 eller 13.
 2 I denne kode forstås ved:
 .1 »Bestrålet nukleart brændsel« Et materiale, som indeholder  

 uranium, thorium og/eller plutoniumisotoper, og som er blevet anvendt til at  

 opretholde en selvbærende nuklear kædereaktion.
 .2 »Plutonium« Slutblandingen af isotoper fra det materiale, som  

 er udvundet af bestrålet ved genoparbejdning.
 .3 »Højradioaktivt affald« Flydende affald, som er genereret i  

 et anlæg, der oparbejder bestrålet nukleart brændsel eller fast stof fra  

 efterfølgende trin i udvindingen.
 .4 »Administrationen« Søfartsstyrelsen.
 3 Hvad angår denne kode, er skibe, som i beholdere transporterer stoffer  

 omfattet af koden, blevet opdelt i tre klasser afhængig af den totale mængde  

 radioaktive stoffer, som må transporteres om bord:
Klasse INF 1 - Skibe, som transporterer stoffer med en samlet radioaktivitet på mindre  

 end 4.000 TB . q Klasse INF 2 - Skibe, som transporterer bestrålet nukleart brændsel eller højradioaktivt  

 affald med en samlet radioaktivitet på mindre end 2 x 106 TB , Samt skibe,  

 som transporterer plutonium med en samlet q radioaktivitet på mindre ned 2 x  

 105 TB . q Klasse INF 3 - Skibe, som transporterer bestrålet nukleart brændsel eller højradioaktivt  

 affald, samt skibe, som transporterer plutonium uden restriktioner med hensyn  

 til stoffernes samlede radioaktivitet.
 4 Alle skibe uanset størrelse, som transporterer stoffer, der er omfattet  

 af denne kode, skal opfylde bestemmelserne i SOLAS 1974 med ændringer.  

 Yderligere skal de opfylde bestemmelserne beskrevet i tabel 1 og punkterne 7  

 til 25 vedrørende lækstabilitet, brandsikring, temperaturkontrol i  

 lastrummene, konstruktionsmæssige hensyn, foranstaltninger til sikring af  

 lasten, elektrisk materiel, strålebeskyttelsesudstyr og styring, træning og  

 nødplan om bord.
 5 Udover kravene i denne kode, er også bestemmelserne i IMDG-koden  

 gældende.
 6 Administrationen skal forsyne skibet med et behørigt dokument som bevis  

 på, at konstruktion og udstyr opfylder bestemmelserne i denne kode.
TABEL 1 Kravene for skibe som transporterer bestrålet nukleart brændsel, plutonium  

 og højradioaktivt affald i beholdere Lækstabilitet 7 Til Administrationens tilfredshed, hvilket vil sige, at passagerskibe  

 og lastskibe skal opfylde bestemmelserne i henholdsvis punkt 8 og 9.
 8 Afsnit B, kapitel II-1, i 1974 SOLAS-Konventionen som ændret ved MSC  

 Resolution 12(56) og MSC Resolution 26(60) for ro-ro passagerskibe,  

 eller Resolution A.265(VIII).
 9 Afsnit B-1, kapitel II-1 i 1974 SOLAS-Konventionen (Resolution  

 MSC.19(58)), uanset skibets længde.
10 Type 1 skibe, som der refereres til i kapitel 2 i IBC-Koden, eller,  

 uanset skibets længde, reglerne i afsnit B-1, kapitel II-1 i 1974  

 SOLAS-Konventionen (Resolution MSC.19(58)) gældende, med Brandsikring 11 Til Administrationens tilfredshed, hvilket vil sige, at skibene skal  

 opfylde bestemmelserne i kapitel II-2 i Meddelelser fra Søfartsstyrelsen  

 B.
 12 Aptering, tjenesterum, kontrolstationer og maskinrum af kategori A, som  

 defineret i regel II-2/3.19 i SOLAS 74 med ændringer, skal være installeret  

 enten foran for eller agten for lastrummene under hensyntagen til skibets  

 generelle sikkerhed.
 13 Skibet skal være forsynet med følgende systemer og udstyr, uanset  

 skibets bruttotonnage, d.v.s. også lastskibe med en bruttotonnage mindre end  

 500:
.1 Et vandbrandslukningssystem, som er i overensstemmelse med kravene i  

 regel II-2/4 i SOLAS 74 med ændringer; .2 Et fastanbragt brandslukningssystem i maskinrummene (som defineret  

 ovenfor), og som er i overensstemmelse med kravene i regel II-2/7 i SOLAS 74  

 med ændringer; .3 Fastanbragte kølearrangementer i lastrummene, som er i overensstemmelse  

 med kravene i regel II-2/54.2.1.3 i SOLAS 74 med ændringer; og .4 Et fastanbragt branddetektor- og brandalarmsystem, som beskytter  

 maskinrummene, apteringen og tjenesterummene, og som er i overensstemmelse  

 med kravene i regel II-2/13 i SOLAS 74 med ændringer.
Temperaturkontrol af lastrummene 14 Der skal forefindes passende ventilation eller afkøling af lukkede  

 lastrum, således at den gennemsnitlige omgivelsestemperatur i sådanne rum  

 ikke på noget tidspunkt overskrider 55 grader C.
 15 Ventilations- eller afkølingssystemer, som betjener de lastrum, som er  

 bestemt for transport af stoffer, som er dækket af denne kode, skal være  

 uafhængige af de systemer, som betjener andre rum.
16 De dele, som er væsentlige for driften, såsom ventilatorer,  

 kompressorer, varmeudvekslere, vandkølingsforsyning etc., skal forefindes in  

 dublo for hvert lastrum.
Ligeledes skal reservedele være til rådighed til  

 Administrationens tilfredshed.
Konstruktionsmæssige hensyn 17 Den konstruktionsmæssige styrke af dæksarealer og  

 understøtningsarrangementer skal udformes med hensyntagen til den store  

 belastning, som konstruktionen skal kunne bære.
I eksisterende skibe skal den  

 konstruktionsmæssige styrke vurderes med henblik på at begrænse områderne,  

 hvor beholdere må stuves.
Arrangementer til sikring af lasten 18 Der forefindes egnede, permanente anordninger til at forebygge, at  

 beholderne bevæger sig i lastrummene.
Ved udformningen af permanente  

 anordninger bør der tages hensyn til beholdernes orientering (placering), og  

 der skal tages hensyn til nedenstående accelerationsniveauer for skibet:
 1.5 g langskibs:
 1.5 g tværskibs:
 1.0 g lodret opad:
 2.0 g lodret nedad:
alternativt hvor beholderne transporteres på åbent dæk eller vogndæk, skal de sikres i  

 overensstemmelse med de principper for sikker stuvning og sikring af tunge,  

 samlede og hjulbaserede (rolling) laster, som er indeholdt i:
.1 Assembly Resolution A.714(17) af 6. november 1991, »Code of Safe  

 Practice for Cargo Stowage and Securing«, der indeholder .2 Assembly Resolution A.581(14) af 20. november 1985, »Guidelines  

 for Securing Arrangements for the Transport of Road Vehicles on Ro-Ro  

 Ships«, og .3 MSC/Circ.385 af 8. januar 1985 vedrørende bestemmelserne, der skal  

 indføjes i »Cargo Securing Manual«, der alle skal være om bord på skibene.
 19 I de tilfælde hvor kollisionsabsorberende arrangementer anvendes, skal  

 de være således anbragt, at de ikke hæmmer eller hindrer nødvendig  

 luftafkøling (se punkt 14, 15, og 16).
Elektriske forsyninger 20 Til Administrationens tilfredshed, hvilket vil sige, at de  

 elektriske forsyningskrav skal opfylde regel 54, kapitel II-2, i Meddelelser  

 fra Søfartsstyrelsen B.
 21 En alternativ kilde til elektrisk kraft, som er i overensstemmelse med  

 kravene i »International Electrotechnical Commission (IEC)», skal  

 forefindes, således at skade, der involverer hovedforsyningen, ikke også får  

 indflydelse på den alternative kilde.
 22 Kraften, der er til rådighed fra den alternative kilde, skal være  

 tilstrækkelig til at forsyne følgende driftsområder i mindst 36 timer:
.1 Udstyr, der forefindes til vand- og andre kølearrangementer, som der  

 refereres til i punkt 13.3, 14, 15 og 16; og .2 alle nødhandlingsfunktioner, som er krævet i SOLAS 74 med ændringer.
 23 Den alternative kilde refereret til under punkt 21 skal anbringes uden  

 for rækkevidde af en hvilken som helst skade, der kan forudses (se punkt 7,  

 8, 9 og 10).
Strålebeskyttelsesudstyr 24 Afhængig af aktivitetsgraden af de stoffer, der transporteres, og som  

 er dækket af denne kode, er det muligt, at skibets udformning nødvendigør, at  

 der forefindes yderligere arrangementer eller udstyr til strålebeskyttelse,  

 som er til Administrationens tilfredshed.
Kravene fastlægges i hvert  

 enkelt tilfælde.
Ledelse, træning og nødplaner om bord 25 Med hensyn til ledelsen, træningen og de ombordværende nødplaner bør  

 der tages hensyn til udviklingen inden for Den internationale  

 Søfartsorganisation (IMO), så den er til Administrationens tilfredshed,  

hvilket vil sige, at for alle skibe omfattet af denne forskrift skal  

 rederier og skibe senest den 1. juli 1998 være certificeret i henhold til  

 ISM-koden.
I den mellemliggende periode skal der findes procedurer med hensyn  

 til ledelse, træning og nødplaner, som er godkendt af Søfartsstyrelsen.
