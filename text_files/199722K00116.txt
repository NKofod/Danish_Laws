Nr LSF 116 Forslag til Lov om ændring af lov om banker og sparekasser m.v. og  

 realkreditloven (Stemmeretsbegrænsninger og ledelsesbestemmelser) Fremsat af økonomiministeren (Marianne Jelved) den 10. juni 1998 Vedtaget ved tredjebehandling den 26. juni 1998 Lov nr. 491 af 02/07/1998 § 1 I lov om banker og sparekasser m.v., jf. lovbekendtgørelse nr. 730 af 6.  

 august 1996, som ændret ved § 2 i lov nr. 475 af 10. juni 1997, foretages  

 følgende ændringer:
 1. § 19 g affattes således:
»§ 19 g.
Bestyrelsen kan tillade, at en direktør i et  

 pengeinstitut kan være direktør i pengeinstituttets moderselskab, hvis  

 moderselskabets aktiviteter udelukkende eller hovedsagelig består i at være  

 moderselskab for pengeinstitutter og realkreditinstitutter.« 2. I § 52 f indsættes som stk. 2:
»Stk. 2 . Kravet i stk. 1 bortfalder 5 år efter omdannelsen  

 til aktieselskab.« § 2 I realkreditloven, jf. lovbekendtgørelse nr. 708 af 8. september 1997,  

 foretages følgende ændring:
 1. § 18 h affattes således:
»§ 18 h.
Bestyrelsen kan tillade, at en direktør i et  

 realkreditinstitut kan være direktør i en fond eller forening, hvis aktivitet  

 udelukkende eller hovedsagelig består i at besidde kapitalandele i  

 realkreditinstituttet.
 Stk. 2 . Bestyrelsen kan tillade, at en direktør i et  

 realkreditinstitut kan være direktør i realkreditinstituttets moderselskab,  

 hvis moderselskabets aktivitet udelukkende eller hovedsagelig består i at  

 være moderselskab for pengeinstitutter og realkreditinstitutter.
 Stk. 3. Bestyrelsen kan tillade, at en direktør i et  

 realkreditinstitut kan være direktør i en fond eller forening, hvis aktivitet  

 udelukkende eller hovedsagelig består i at besidde kapitalandele i  

 realkreditinstituttets holdingselskab.
Stk. 4. § 18 e, stk. 3 og 4, finder tilsvarende anvendelse.« § 3 Stk. 1. Loven træder i kraft den 15. juli 1998.
 Stk. 2. For sparekasser, der er omdannet til aktieselskaber før  

 lovens ikrafttræden, regnes 5-års-fristen i § 52 f, stk. 2, som affattet ved  

 denne lovs § 1, nr. 2, fra omdannelsestidspunktet.
§ 4 Lovens § 1 gælder ikke for Færøerne og Grønland, men kan ved kongelig  

 anordning sættes i kraft for disse landsdele med de afvigelser, som de  

 særlige færøske og grønlandske forhold tilsiger.
Oprindeligt fremsat forslag § 1 I lov om banker og sparekasser m.v., jf. lovbekendtgørelse nr. 730 af 6.  

 august 1996, som ændret ved § 2 i lov nr. 475 af 10. juni 1997, foretages  

 følgende ændringer:
 1. § 19 g affattes således:
»§ 19 g.
Bestyrelsen kan tillade, at en direktør i et  

 pengeinstitut kan være direktør i pengeinstituttets moderselskab, hvis  

 moderselskabets aktiviteter udelukkende eller hovedsagelig består i at være  

 moderselskab for pengeinstitutter og realkreditinstitutter.«.
 2. I § 52 f indsættes som stk. 2 :
 »Stk. 2 . Kravet i stk. 1 bortfalder 5 år efter omdannelsen  

 til aktieselskab.«.
§ 2 I realkreditloven, jf. lovbekendtgørelse nr. 708 af 8. september 1997,  

 foretages følgende ændring:
 1. § 18 h affattes således:
» § 18 h.
Bestyrelsen kan tillade, at en direktør i  

 et realkreditinstitut kan være direktør i en fond eller forening, hvis  

 aktivitet udelukkende eller hovedsagelig består i at besidde kapitalandele i  

 realkreditinstituttet.
 Stk. 2 . Bestyrelsen kan tillade, at en direktør i et  

 realkreditinstitut kan være direktør i realkreditinstituttets moderselskab,  

 hvis moderselskabets aktivitet udelukkende eller hovedsagelig består i at  

 være moderselskab for pengeinstitutter og realkreditinstitutter.
 Stk. 3. Bestyrelsen kan tillade, at en direktør i et  

 realkreditinstitut kan være direktør i en fond eller forening, hvis aktivitet  

 udelukkende eller hovedsagelig består i at besidde kapitalandele i  

 realkreditinstituttets holdingselskab.
 Stk. 4. § 18 e, stk. 3 og 4, finder tilsvarende anvendelse.«.
§ 3 Stk. 1. Loven træder i kraft den 1. juli 1998.
 Stk. 2. For sparekasser der er omdannet til aktieselskaber før  

 lovens ikrafttræden, regnes 5-årsfristen i § 52 f, stk. 2, som affattet ved  

 denne lovs § 1, nr. 2, fra omdannelsestidspunktet.
§ 4 Lovens § 1 gælder ikke for Færøerne og Grønland, men kan ved kongelig  

 anordning sættes i kraft for disse landsdele med de afvigelser, som de  

 særlige færøske og grønlandske forhold tilsiger.
Bemærkninger til forslaget Almindelige bemærkninger 1. Indledning Der er internationalt en tendens til, at der sker en koncentration af de  

 finansielle virksomheder med henblik på at skabe enheder, der er mere  

 konkurrencedygtige.
 Hensigten med lovforslaget er at fjerne de eksisterende barrierer, for at  

 de medlemsbaserede realkreditinstitutter og de sparekasser - som er fortsat  

 som aktionærdemokratier i sparekasseaktieselskaber - kan vælge at foretage  

 strukturtilpasninger for dermed at styrke konkurrenceevnen, samtidig med at  

 den fusionerede virksomhed vedbliver med at være  

 medlemsbaseret/aktionærdemokrati.
For realkreditinstitutternes vedkommende er der i loven et krav om, at de  

 bagvedliggende foreninger/fonde skal bevare stemmemajoriteten i de  

 realkreditinstitutter, der vælger at omdanne sig til et  

 realkreditaktieselskab.
Og for sparekassers vedkommende er der ligeledes i  

 loven et krav om, at sparekasseaktieselskabers vedtægter skal indeholde  

 regler om stemmeretsbegrænsninger for aktionærerne.
 Reglerne om stemmeretsbegrænsning blev indsat i bank- og sparekasseloven i  

 1988, og baggrunden herfor var, at det garant- og indskyderdemokrati, der er  

 gældende i sparekasser skulle fortsætte som et aktionærdemokrati i  

 sparekasseaktieselskabet.
Der er allerede i loven mulighed for, at der kan ske en fusion mellem  

 finansielle institutter, såfremt disse ikke er  

 medlemsbaseret/aktionærdemokratier.
Reglerne for en fusion mellem to  

 institutter, der er medlems- eller aktionærdemokratibaseret, hindrer  

 imidlertid en fusion mellem to holdingselskaber, der ejer henholdsvis et  

 sparekasseaktieselskab og et realkreditaktieselskab.
Dette skyldes, at der  

 efter bank- og sparekasseloven for sparekasseaktieselskaber - i modsætning  

 til for banker - gælder en stemmeretsbegrænsning.
Med forslaget ophæves  

 kravet om stemmeretsbegrænsning for sparekasseaktieselskaber 5 år efter  

 omdannelsen, og sparekasseaktieselskabet sidestilles med banker, hvor der  

 ikke er krav om stemmeretsbegrænsninger.
 Endvidere indeholder bank- og sparekasseloven og realkreditloven  

 bestemmelser om, at direktører i et pengeinstitut henholdsvis et  

 realkreditinstitut kun kan være direktører i et moderselskab, såfremt  

 moderselskabets aktiviteter hovedsageligt består i enten at drive det  

 pågældende pengeinstitut eller realkreditinstitut.
Ændringen indebærer ikke, at en direktør i et pengeinstitut kan være  

 direktør i et realkreditinstitut eller omvendt.
Der vil alene blive tale om  

 at give mulighed for at blive direktør i et moderselskab, selvom  

 moderselskabet har andre kreditinstitutter som datterselskaber.  

 Kreditinstitutter er en samlebetegnelse for pengeinstitutter og  

 realkreditinstitutter.
 På den baggrund vurderes de foreslåede ændringer af ledelsesregler og  

 stemmeretsregler at være tilsynsmæssig forsvarlige samt give bedre mulighed  

 for strukturelle tilpasninger.
2. Høring Samtidig med fremsættelsen er forslaget sendt i høring hos Advokatrådet,  

 Andelskasseforeningen, Boligministeriet, Danmarks Nationalbank, Dansk  

 Industri, Dansk Landbrugs Realkreditfond, Den danske Børsmæglerforening,  

 Erhvervsministeriet, Finansforbundet, Finansministeriet, Finansrådet,  

 Finanssektorens Arbejdsgiverforening, Fondsrådet, Forbrugerrådet, Foreningen  

 af J.A.K.
Andelskasser, Foreningen af Registrerede Revisorer, Foreningen af  

 Statsautoriserede Revisorer, Grønlands Hjemmestyre, Indskydergarantifonden,  

 InvesteringsForeningsRådet, Justitsministeriet, Københavns Fondsbørs A/S,  

 Lokale Pengeinstitutter, Realkreditrådet, Rigsombudsmanden på Færøerne, Rådet  

 for Dansk Forsikring og Pension, Sammenslutningen af Danske Andelskasser,  

 Skatteministeriet og Værdipapircentralen.
3. Administrative, statsfinansielle og miljømæssige konsekvenser Lovforslaget skønnes ikke at få administrative, statsfinansielle eller  

 miljømæssige konsekvenser.
4. Erhvervsmæssige konsekvenser Forslaget er fremsat for at skabe de nødvendige rammer for  

 strukturtilpasning og bidrager derved til øget konkurrence.
 Ændringerne forventes at kunne få positive virkninger for institutternes  

 konkurrenceevne.
 Forslaget vurderes ikke at have administrative konsekvenser for  

 institutterne.
5. Forholdet til EU-retten Forslaget indeholder ikke EU-retlige aspekter.
Bemærkninger til lovforslagets enkelte bestemmelser Til § 1 Lov om banker og sparekasser m.v.
Til nr. 1 Med forslaget gives der mulighed for, at en direktør i et pengeinstitut  

 også kan være direktør i pengeinstituttets moderselskab, hvis moderselskabets  

 aktivitet udelukkende eller hovedsagelig består i at være moderselskab for  

 pengeinstitutter og realkreditinstitutter.
Det er ikke en betingelse, at  

 moderselskabet ejer flere virksomhedsformer.
Ændringen indebærer ikke, at en direktør i et pengeinstitut kan være  

 direktør i et realkreditinstitut eller omvendt.
Der vil alene blive tale om  

 at give mulighed for at blive direktør i et moderselskab, selvom  

 moderselskabet har andre kreditinstitutter som datterselskaber.
Til nr. 2 Det følger af den eksisterende bestemmelse i § 52 f, at et  

 sparekasseaktieselskabs vedtægter skal indeholde regler om  

 stemmeretsbegrænsning for aktionærerne.
Såfremt sparekasseaktieselskabet ejes  

 af et holdingselskab, finder bestemmelsen i stedet for anvendelse på dette.  

 Der er intet bestemt om stemmeretsbegrænsningens omfang, men efter  

 bemærkningerne til det oprindelige lovforslag skulle der ske en sikring af en  

 demokratisk struktur.
I henhold til realkreditlovens § 70, stk. 2, skal vedtægterne for et  

 realkreditaktieselskab indeholde bestemmelse om stemmeretsbegrænsning for  

 andre aktionærer end fonden eller foreningen, der sikrer, at fonden eller  

 foreningen bevarer mere end halvdelen af stemmerettighederne i  

 realkreditaktieselskabet.
Såfremt realkreditaktieselskabet ejes af et  

 holdingselskab, finder bestemmelsen anvendelse for dette.
 Disse to regler hindrer i realiteten fusion mellem to holdingselskaber,  

 der ejer henholdsvis et sparekasseaktieselskab og et realkreditaktieselskab.
 Med forslaget ophæves kravet om stemmeretsbegrænsning for  

 sparekasseaktieselskaber 5 år efter omdannelsen, og sparekasseaktieselskabet  

 sidestilles med banker, hvor der ikke er krav om stemmeretsbegrænsninger.
 Efter den nugældende bestemmelse er kravet om stemmeretsbegrænsninger uden  

 tidsmæssig afgrænsning.
 Når der er gået 5 år fra omdannelsestidspunktet, kan forholdene for  

 sparekasseaktieselskabet og samfundet i øvrigt være ændret så radikalt, at de  

 ledende organer i sparekasseaktieselskabet frit bør kunne beslutte sig for at  

 blive datterselskab i en finansiel koncern.
 Beslutning om ophævelse af stemmeretsbegrænsningen skal vedtages af  

 sparekasseaktieselskabets kompetente organer med respekt af de hidtidige  

 stemmeretsbegrænsninger.
 Sparekasseaktieselskaberne vil således efter 5 år blive fuldt ud  

 sidestillet med bankerne.
Til § 2 Realkreditloven Til nr. 1 Med forslaget gives der mulighed for, at en direktør i et  

 realkreditinstitut også kan være direktør i realkreditinstituttets  

 moderselskab, hvis moderselskabets aktivitet udelukkende eller hovedsagelig  

 består i at være moderselskab for realkreditinstitutter og pengeinstitutter.  

 Det er ikke en betingelse, at moderselskabet ejer flere virksomhedsformer.
En tilsvarende adgang for direktøren i et realkreditinstitut til at være  

 direktør for en fond eller forening, hvis aktivitet hovedsagelig består i at  

 eje kapitalandele i det holdingselskab, der ejer realkreditinstituttet,  

 eksisterer allerede i det nuværende stk. 2. Der er efter denne bestemmelse  

 ikke noget krav om, at holdingselskabet udelukkende eller hovedsagelig ejer  

 kapitalandele i realkreditinstituttet.
En direktør i et realkreditinstitut  

 kan derfor være direktør for en fond eller forening, hvis aktivitet  

 udelukkende eller hovedsagelig består i at besidde kapitalandele i et  

 holdingselskab, der ejer realkreditinstituttet, selv om holdingselskabets  

 aktivitet også består i at eje kapitalandele i et pengeinstitut.
Ændringen indebærer ikke, at en direktør i et realkreditinstitut kan være  

 direktør i et pengeitinstitut eller omvendt.
Der vil alene blive tale om at  

 give mulighed for at blive direktør i et moderselskab, selvom moderselskabet  

 har andre kreditinstitutter som datterselskaber.
Til § 3 Det foreslås i stk. 1, at loven skal træde i kraft den 1. juli 1998.
 For at gøre det muligt for sparekasser, der allerede har omdannet sig til  

 aktieselskaber, at anvende reglen, foreslås det i stk. 2, at 5-årsfristen  

 skal regnes fra omdannelsestidspunktet.
Til § 4 Det foreslås, at ændringerne til bank- og sparekasseloven ikke skal gælde  

 for Færøerne og Grønland.
Disse kan dog sættes i kraft for disse landsdele  

 med de afvigelser, som landsdelenes særlige forhold tilsiger.
 Forslagets § 2 gælder dog for Færøerne og Grønland, idet realkreditloven  

 gælder for Færøerne og Grønland, jf. realkreditlovens § 105, stk. 1.
Skriftlig fremsættelse (10. juni 1998) Økonomiministeren (Marianne Jelved):
 Hermed har jeg den ære for det høje Ting at fremsætte:
 Forslag til Lov om ændring af lov om banker og sparekasser m.v. og  

 realkreditloven. (Stemmeretsbegrænsninger og ledelsesbestemmelser).
(Lovforslag nr.
L 116).
 Lovforslagets hovedformål er, at fjerne de eksisterende barrierer, der  

 umuliggør det for de medlemsbaserede realkreditinstitutter og de sparekasser  

 - som er fortsat som aktionærdemokratier i sparekasseaktieselskaber - at  

 fusionere.
 Forslaget giver disse virksomheder mulighed for at vælge at foretage  

 strukturtilpasninger med henblik på at styrke konkurrenceevnen, samtidig med  

 at den fusionerede virksomhed vedbliver med at være  

 medlemsbaseret/aktionærdemokrati.
 Med forslaget ophæves kravet om stemmeretsbegrænsning for  

 sparekasseaktieselskaber 5 år efter omdannelsen, og sparekasseaktieselskabet  

 sidestilles med banker, hvor der ikke er krav om stemmeretsbegrænsninger.
 Forslaget indeholder endvidere bestemmelser, der gør det muligt for  

 direktører i pengeinstitutter henholdsvis realkreditinstitutter, også at være  

 direktør i disse institutters moderselskab, hvis moderselskabets aktivitet  

 udelukkende eller hovedsagelig består i at være moderselskab for  

 pengeinstitutter og realkreditinstitutter.
Ændringen indebærer ikke, at en direktør i et pengeinstitut kan være  

 direktør i et realkreditinstitut eller omvendt.
Der vil alene blive tale om  

 at give mulighed for at blive direktør i et moderselskab, selvom  

 moderselskabet har andre kreditinstitutter som datterselskaber.
 De foreslåede ændringer af ledelsesregler og stemmeretsregler vurderes at  

 være tilsynsmæssige forsvarlige og skal ses som udtryk for det ønskelige i at  

 sikre den finansielle sektor i Danmark mulighed for at foretage  

 strukturtilpasninger, såfremt dette støttes af institutternes medlemmer og  

 aktionærer.
 Med disse bemærkninger og idet jeg henviser til bemærkningerne til  

 lovforslaget, skal jeg hermed anbefale lovforslaget til det høje Tings  

 velvillige behandling.
Efter 2. behandling den 24. juni 1998 § 1 I lov om banker og sparekasser m.v., jf. lovbekendtgørelse nr. 730 af 6.  

 august 1996, som ændret ved § 2 i lov nr. 475 af 10. juni 1997, foretages  

 følgende ændringer:
 1. § 19 g affattes således:
»§ 19 g.
Bestyrelsen kan tillade, at en direktør i et  

 pengeinstitut kan være direktør i pengeinstituttets moderselskab, hvis  

 moderselskabets aktiviteter udelukkende eller hovedsagelig består i at være  

 moderselskab for pengeinstitutter og realkreditinstitutter.« 2. I § 52 f indsættes som stk. 2:
»Stk. 2 . Kravet i stk. 1 bortfalder 5 år efter omdannelsen  

 til aktieselskab.« § 2 I realkreditloven, jf. lovbekendtgørelse nr. 708 af 8. september 1997,  

 foretages følgende ændring:
 1. § 18 h affattes således:
»§ 18 h.
Bestyrelsen kan tillade, at en direktør i et  

 realkreditinstitut kan være direktør i en fond eller forening, hvis aktivitet  

 udelukkende eller hovedsagelig består i at besidde kapitalandele i  

 realkreditinstituttet.
 Stk. 2 . Bestyrelsen kan tillade, at en direktør i et  

 realkreditinstitut kan være direktør i realkreditinstituttets moderselskab,  

 hvis moderselskabets aktivitet udelukkende eller hovedsagelig består i at  

 være moderselskab for pengeinstitutter og realkreditinstitutter.
 Stk. 3. Bestyrelsen kan tillade, at en direktør i et  

 realkreditinstitut kan være direktør i en fond eller forening, hvis aktivitet  

 udelukkende eller hovedsagelig består i at besidde kapitalandele i  

 realkreditinstituttets holdingselskab.
Stk. 4. § 18 e, stk. 3 og 4, finder tilsvarende anvendelse.« § 3 Stk. 1. Loven træder i kraft den 15. juli 1998.
 Stk. 2. For sparekasser, der er omdannet til aktieselskaber før  

 lovens ikrafttræden, regnes 5-års-fristen i § 52 f, stk. 2, som affattet ved  

 denne lovs § 1, nr. 2, fra omdannelsestidspunktet.
§ 4 Lovens § 1 gælder ikke for Færøerne og Grønland, men kan ved kongelig  

 anordning sættes i kraft for disse landsdele med de afvigelser, som de  

 særlige færøske og grønlandske forhold tilsiger.
