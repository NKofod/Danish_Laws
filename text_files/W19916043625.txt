Ankenævnet fandt, at en ansøgning om patent på et klaringsmiddel  

 indeholdende en cellulase til textilfarver på stoffer og fremgangsmåde til  

 behandling af stoffer kunne tilbagesendes til direktoratet til fortsat  

 realitetsbehandling af patentkravet, idet den farveklarende virkning på  

 kulørte textilmaterialer ifølge det foreliggende ikke tidligere var kendt.  

 Cellulasen var tidligere kendt i forbindelse med vaskeprocesser.
Ankenævnet  

 tog ikke ved tilbagesendelsen stilling til, hvorvidt patent burde meddeles.
År 1991, den 3. september afsagde Patentankenævnet (Grønning-Nielsen, Hans  

 Chr.
Thomsen, Franck, Terndrup Pedersen, Ansgar Sørensen) følgende K E N D E L S E i sagen j.nr.
P 41/88:
Klage fra Novo-Nordisk A/S, Bagsværd, over Patentdirektoratets afgørelse af 2. november 1988 af patentansøgning nr.  

 4571 1985.
 Den 8. oktober 1985 indleverede klageren en ansøgning om patent på et  

 »klaringsmiddel til textilfarver på stoffer og fremgangsmåde til  

 behandling af stoffer«.
 Ansøgningens krav fremsendt ved skrivelse af 28. november 1985 lød  

 således:
 »1.Klaringsmiddel til textilfarver på stoffer, kendetegnet  

 ved, at klaringsmidlet som aktiv bestanddel indeholder en cellulase.
 2.Klaringsmiddel ifølge krav 1, kendetegnet ved, at cellulasen er  

 Humicola insolens cellulase.
 3.Klaringsmiddel ifølge krav 1, kendetegnet ved, at cellulasen er  

 Sporotrichum pulverulentum cellulase.
 4.Klaringsmiddel ifølge krav 1, kendetegnet ved, at cellulasen er  

 Fusarium oxysporum cellulase.
 5.Klaringsmiddel ifølge krav 1, kendetegnet ved, at cellulasen er  

 Trichoderma reesei cellulase.
 6.Klaringsmiddel ifølge krav 1-5, kendetegnet ved, at midlet  

 indeholder en cellulaseaktivitet svarende til mindst 5 CMC  

 cellulaseaktivitetsenheder pr. gram middel.
 7.Klaringsmiddel ifølge krav 1-6, kendetegnet ved, at midlet er et  

 ikke-støvende granulat.
 8.Klaringsmiddel ifølge krav 1-6, kendetegnet ved, at midlet er  

 indeholdt i en tablet.
 9.Klaringsmiddel ifølge krav 1-6, kendetegnet ved, at midlet er en  

 vandig væske, fortrinsvis med et cellulasestabiliserende middel.
 10. Klaringsmiddel ifølge krav 1-9, kendetegnet ved, at midlet er  

 en del af et detergent.
 11. Klaringsmiddel ifølge krav 1-9, kendetegnet ved, at midlet  

 forefindes i en pose af et materiale, som disintegrerer ved en temperatur på  

 mindst 40 grader, eller som er opløselig i behandlingsvæsken.
 12. Fremgangsmåde til behandling af et stof til tilvejebringelse af  

 farveklaring, kendetegnet ved, at stoffet behandles i en vandig væske  

 sammen med klaringsmidlet ifølge krav 1-11.
 13. Fremgangsmåde ifølge krav 12, kendetegnet ved, at pH-værdien og  

 temperaturen af det vandige medium er favorabel for aktiviteten og  

 stabiliteten af cellulasen, og at behandlingstiden er tilstrækkelig til  

 frembringelse af i det mindste en rimelig grad af cellulolytisk virkning.
 14. Fremgangsmåde ifølge krav 12-13, kendetegnet ved, at pH-værdien  

 og temperaturen af det vandige medium og behandlingstiden udvælges med  

 henblik på opnåelse af en maksimal eller i det væsentlige maksimal  

 cellulolytisk virkning.
15. Fremgangsmåde ifølge krav 12-14, kendetegnet ved, at den  

 cellulolytiske aktivitet af det vandige medium er over 50 CMC  

 cellulaseaktivitetsenheder/ml vandigt medium«.
Patentdirektoratet  

 udtalte i skrivelse af 14. august 1986:
» 1. Der kendes midler, der er beregnet til behandling af vasketøj i  

 vandig væske, og som indeholder cellulase som aktiv forbindelse, se f.eks.
DK  

 patentansøgningerne nr. 1880/81 og 1209/84, DK fremlæggelsesskrift nr.  

 147.557, GB patentskrift nr. 1.368.599 og GB offentliggørelsesskrifterne  

 2.094.826, 2.095.275 og 2.124.244.
 De kendte midler indeholder cellulaser fra samme eller væsentlig samme  

 kilder som de, der er angivet i krav 2-5, se navnlig ovennævnte DK  

 patentansøgninger og GB patentskrift nr. 1.368.599 side 1, linie 54 - side 2,  

 linie 9 og GB offentliggørelsesskrift nr. 2.094.826 side 3, linie 36 -side 6,  

 linie 34. De kendte midler kan indeholde det cellulaseholdige præparat som  

 sådant i form af pulver eller i opløsning eller det kan indeholde cellulasen  

 sammen med detergenter.
 2. Det i krav 1-11 omhandlede middel er således kendt, uanset det i  

 kravene benævnes klaringsmiddel, idet der ikke ses at være nogen faktisk  

 forskel på midlet ifølge ansøgningen og de kendte midler.
 3. De handlinger, der angives i krav 12-15 og i beskrivelsens omtale af  

 fremgangsmåder, er også de samme, som beskrives i ovennævnte ansøgninger og  

 trykskrifter, nemlig behandling med vandige cellulaseholdige medier i seperat  

 operation som i GB patentskrift nr. 1.368.599 eller samtidig med en  

 vaskeproces som i de øvrige skrifter.
4. Den effekt, der tilsigtes opnået med midlet og fremgangsmåden ifølge  

 ansøgningen, opnås af sig selv ved blot at anvende de fra ovennævnte skrifter  

 kendte midler efter deres formål, nemlig ved at behandle brugte  

 beklædningsgenstande med dem i vandigt medium med eller uden samtidig  

 anvendelse af detergenter.
I øvrigt er cellulasens vaskemekanisme omtalt i GB  

 offentliggørelsesskrift nr. 2.094.826 side 1, linie 33-38.
5. Der er således ikke i ansøgningen beskrevet et nyt middel eller en ny  

 fremgangsmåde.
Der er heller ikke ved hjælp af midlet eller fremgangsmåden  

 ifølge ansøgningen opnået en ny eller overraskende virkning.
Der er alene  

 gjort opmærksom på en effekt, som opnås ved at anvende kendte midler i  

 overensstemmelse med deres formål, samt forklaret en teoretisk sammenhæng  

 mellem cellulasens kendte virkemåde og de dermed behandlede  

 beklædningsgenstandes udseende.
En sådan opdagelse og forklaring af  

 sammenhængen indebærer ikke noget patenterbart.
Ansøgningen skønnes derfor  

 ikke at omhandle en patenterbar opfindelse«.
 Klageren indleverede derefter ved skrivelse af 23. september 1986 en  

 revideret beskrivelse men med de samme krav.
 I skrivelsen anførte klageren bl.a.:
»Vi skal i forbindelse med betænkningens afsnit 1 henvise til, at vi  

 i den nye beskrivelse har indført et afsnit, hvori vi har anerkendt de af  

 direktoratet fremdragne modhold som kendt teknik.
Herudover skal vi anføre,  

 at vi ikke på nogen måde generelt søger eneret på at anvende cellulase til  

 textilbehandling, men at vi udelukkende søger eneret på det tekniske produkt,  

 der fremkommer, når man udvælger en cellulase, indfører den i en beholder og  

 forsyner beholderen med en etikette med påskriften »Klaringsmiddel til  

 farvede stoffer, som indeholder eller består af cellulosebaserede  

 fibre«.
Efter vor opfattelse er det derfor ikke korrekt, når direktoratet i  

 betænkningens afsnit 2 drager den konklusion, at det omhandlede middel er  

 kendt.
Den sagkyndige, der søger efter et farveklaringsmiddel, får ingen  

 vejledning til at vælge cellulase som et sådant i den tekniske litteratur,  

 der var offentliggjort før prioritetsdagen for den foreliggende ansøgning.
 Hvad angår betænkningens afsnit 3 og 4 skal vi anføre, at de tekniske  

 handlinger ikke er helt de samme, idet cellulasen ved fremgangsmåden ifølge  

 opfindelsen tilføres fra en beholder, som bærer etiketten  

 »Klaringsmiddel til farvede stoffer, som indeholder eller består af  

 cellulosebaserede fibre«, mens cellulasen ved de kendte fremgangsmåder  

 er tilført fra en beholder med etiketten »Blødgøringsmiddel«.
Direktoratet konkluderer i betænkningens afsnit 5, at der ikke i  

 ansøgningen er beskrevet noget nyt middel eller nogen ny fremgangsmåde, og at  

 der heller ikke ved midlet eller fremgangsmåden ifølge opfindelsen er opnået  

 nogen ny eller overraskende virkning.
Denne konklusion står i et eklatant  

 modsætningsforhold til den konklusion, som Dansk Beklædnings- og Textil  

 Institut, der må anses for at omfatte de mest kvalificerede nationale  

 eksperter, er kommet til, jf. vedlagte erklæring af 16. september 1986'.
 Direktoratet afslog ved skrivelse af 2. november 1988 ansøgningen med  

 følgende begrundelse:
 » 1. Vi har ingen mulighed for at imødekomme Deres ansøgning, selv om  

 vi erkender, at de stofprøver og det farvefoto, som De har fremsendt sammen  

 med Deres ovennævnte brev, viser, at der opnås en fordelagtig virkning ved at  

 behandle farvede tekstilstoffer med et cellulaseholdigt middel.
 2. Som vi tidligere har anført i vort brev af 14. august 1986 kendes der  

 vaskemidler og blødgøringsmidler, der indeholder cellulase som aktiv  

 forbindelse, se DK patentansøgningerne nr. 1880/81 og 1209/84, DK  

 fremlæggelsesskrift nr. 147557, GB patentskrift nr. 1368599 og GB  

 offentliggørelsesskrifterne nr. 2094826, 2095275 og 2124244.
3. Der er ikke nogen indholdsmæsig forskel på de kendte midler og det  

 middel, som De søger patent på.
Der er heller ikke nogen forskel i den måde,  

 hvorpå man behandler tekstilmaterialerne med Deres middel, og den måde hvorpå  

 man behandler med de kendte midler.
4. De angiver da også selv i Deres ovennævnte brev, at forskellen fra de  

 kendte midler består i påskriften på etiketten.
De angiver også, at  

 forskellen på Deres fremgangsmåde og de kendte fremgangsmåder består i, at  

 midlet tilføres fra en beholder, der bærer etiketten »Klaringsmiddel til  

 farvede stoffer, som indeholder eller består af cellulosebaserede  

 fibre«.
 5. Vi må derfor fastholde, at der ikke foreligger et nyt middel eller en  

 ny fremgangsmåde.
6. Vi må også fastholde, at den effekt, som er opnået med Deres middel,  

 også er opnået ved at anvende de kendte midler efter deres formål.
Effekten  

 er uafhængig af påskriften på etiketten.
 7. Det nye i Deres ansøgning består i erkendelsen af, at en effekt, der  

 opnås ved at anvende de kendte midler på den kendte måde, skyldes  

 cellulaseindholdet.
 En sådan opdagelse og forklaringen af cellulasens virkemåde kan ikke  

 patenteres'.
 Denne afgørelse har klageren ved skrivelse af 22. december 1988 indbragt  

 for Patentankenævnet med følgende nye krav:
 »Fremgangsmåde til behandling af et tekstilstof til tilvejebringelse  

 af farveklaring, kendetegnet ved, at man behandler rent, farvet, men  

 falmet tekstilstof på cellulosefiberbasis med en vandig opløsning af  

 cellulase i mindst 30 minutter, at cellulasekoncentrationen overskrider 250  

 CMC enheder/liter, og at pH værdien af den vandige cellulaseopløsning har en  

 værdi, ved hvilken cellulasen udviser en høj aktivitet«.
 Klageren har bl.a. anført:
 Dette hovedkrav svarer i øvrigt næsten fuldstændig til hovedkravet i det  

 USA-patent nr. 4.738.682, der blev udstedt på basis af den tilsvarende  

 patentansøgning i USA.
Der er efter vor opfattelse ingen tvivl om, at dette hovedkrav udviser  

 nyhed over for de af direktoratet fremdragne modhold.
Vi mener også, at det  

 udviser opfindelseshøjde over for de af direktoratet fremdragne modhold, og  

 vi anmoder høfligst om en frist til at fremsende nærmere begrundelse herfor'.
 I skrivelse af 15. marts 1989 har klageren nedlagt påstand om, at den  

 påklagede afgørelse omstødes, således at ansøgningen optages til fortsat  

 behandling principalt på grundlag af krav af 22. december 1988, subsidiært på  

 grundlag af følgende krav:
 »12. Fremgangsmåde til behandling af et stof til tilvejebringelse af  

 farveklaring, kendetegnet ved, at stoffet behandlet i en vandig væske  

 sammen med klaringsmidlet ifølge krav 1-11«.
 Klageren har som ankebegrundelse bl.a. anført:
 »1.Det nu fremsendte krav 1 adskiller sig fra krav 12 af 23.  

 september 1986 i følgende henseender:
 a)Stoffet er begrænset til, at det skal være rent, farvet og falmet.
 b) Behandlingstiden skal være mindst 30 minutter.
 c) Cellulasekoncentrationen skal overskride 250 CMC enheder/liter.
 d) pH og temperatur af den vandige cellulaseopløsning har en værdi, ved  

 hvilken cellulasen udviser en høj aktivitet.
 2.Det nu fremsendte krav 2 adskiller sig fra krav 12 af 23. september 1986  

 i følgende henseender:
 a)Det er begrænset med de ovenfor anførte begrænsninger 1a), 1b), 1c) og  

 1d).
 b) Cellulasen er begrænset til de cellulaser, der kan fremstilles ved  

 hjælp af de 4 angivne mikroorganismer.
 For overskuelighedens skyld skal vi referere til de af direktoratet  

 fremdragne modhold på følgende måde:
 Fremdragne modhold:
 1. DK ansøgning 1880/81, 2. DK ansøgning 1209/84, 3. DK fremlæggelse  

 147557, 4. GB patentskrift nr. 1368599, 5. GB offentliggørelsesskrift nr.  

 2094826, 6.GB offentliggørelsesskrift nr. 2095275 og 7. GB  

 offentliggørelsesskrift nr. 2124244.
For modholdene 1, 2, 3, 5, 6 og 7 gælder, at de alle klart omhandler  

 vaskemidler og dermed behandling af snavset tøj, i modsætning til  

 fremgangsmåden ifølge opfindelsen, som den er defineret ved det nu fremsendte  

 hovedkrav.
Behandlingen af falmet tøj fremgår heller ikke af nogle af disse  

 modhold.
Af modhold 4, side 3, linie 28-35 fremgår det, at enzymbehandlingen  

 er tiltænkt til snavset tøj: heller ikke modhold 4 beskriver behandlingen af  

 falmet tøj.
Det må retfærdigvis medgives, at det i eksempel 2 (modhold 4)  

 angivne tekstilmateriale er vasket flere gange, og derfor må antages at være  

 rent.
Hvad angår den tekniske virkning skal vi henvise til, at direktoratet i  

 betænkningen af 2. november 1988 uforbeholdent har medgivet, at der opnås en  

 fordelagtig virkning ved at behandle farvede tekstilstoffer med et  

 cellulaseholdigt middel.
Dette er helt i overensstemmelse med, at Dansk  

 Beklædnings- og Textil Institut i erklæringen af 16. september 1986 klart har  

 medgivet tilstedeværelsen af den overraskende farveklarende virkning.
Den  

 helt exceptionelle farveklarende virkning var tillige ikke mindst  

 overraskende for vore egne forskere, som stadig savner en fyldestgørende  

 forklaring herpå.
 Da opfindelsen, sådan som den er defineret ved det nu fremsendte kravsæt,  

 både er ny og udviser en overraskende farveklaring, mener vi, at opfindelsens  

 patenterbarhed ikke kan drages i tvivl«.
 Sagen har været behandlet på nævnets møde den 25. april 1991.
 For klageren mødte civilingeniør Niels Bach, Per Falholt og Peter Rosholm.
 Civilingeniør Niels Bach forelagde sagen, idet han i det væsentlige  

 henholdt sig til det skriftlige materiale, som nærmere blev uddybet.
Klageren påstod principalt sagen tilbagesendt til Direktoratet til fortsat behandling af  

 patentkravet af 22. december 1988, subsidiært til fortsat behandling af følgende krav af 19. april 1991:
»Anvendelse af en cellulase til behandling af et tekstilstof,  

kendetegnet ved at der tilvejebringes en farveklaring ved, at man  

 udfører en behandling omfattende samtidig omrøring eller anden dynamisk  

 påvirkning af et rent, farvet, men falmet tekstilstof på cellulosefiberbasis  

 med en vandig opløsning af Humicola insolens cellulase uden additiver i  

 mindst 30 minutter, at cellulasekoncentrationen overskrider 250 CMC  

 enheder/liter, og at pH og temperaturen af den vandige cellulaseopløsning har  

 en værdi, ved hvilken cellulasen udviser en høj aktivitet.« Klageren fremhævede bl.a., at opfindelsens tekniske virkning var særdeles  

 overraskende, og at anvendelseskrav var godkendt i det tilsvarende  

 Europapatent.
Der var udstedt patent i USA, og en række andre lande  

 forventedes snart at følge efter.
 Per Falholt gav en teknisk forklaring under henvisning til nogle fremlagte  

 testlapper.
 Ankenævnet skal udtale:
 Vedrørende den tekniske virkning:
 På grundlag af den foreliggende erklæring fra Dansk Beklædnings- og  

 Tekstil Institut samt på basis af prøver forelagt nævnet anses den  

 farveklarende virkning, der opnås ved farveklaringsprocessen, for  

 dokumenteret.
 Vedrørende opfindelsens nyhed:
Det har på ansøgningstidspunktet været kendt at anvende cellulaser i  

 forbindelse med vaskeprocesser bl.a. som blødgøringsmidler.
Det i sagen  

 fremdragne materiale giver imidlertid ingen indikation af, at der i  

 forbindelse med de hidtil kendte anvendelser af cellulase er konstateret  

 nogen form for farveklarende virkning.
Den farveklarende virkning på kulørte  

 tekstilmaterialer, der under hensigtsmæssige omstændigheder eksponeres for  

 visse cellulaser, er således ifølge det foreliggende ikke tidligere kendt.
 Vedrørende opfindelseshøjden:
 På baggrund af de på ansøgningstidspunktet kendte anvendelser af  

 cellulaser herunder processer til behandling af tekstilmaterialer, skønnes  

 det ikke at have været nærliggende for en fagmand på området at anvise en  

 fremgangsmåde til farveklaring af kulørte tekstiler baseret på anvendelsen af  

 cellulaser.
 På baggrund af det anførte findes sagen at burde tilbagesendes til  

 Direktoratet til fortsat realitetsbehandling af patentkravet af 19. april  

 1991, hvori beskrives en fremgangsmåde til opnåelse af den farveklarende  

 virkning under anvendelse af en specifik cellulase, Humicola insolens, som  

 synes at frembringe den tilsigtede virkning, når den anvendes under de  

 beskrevne procesbetingelser.
 Det bemærkes, at nævnet ikke herved har taget stilling til, hvorvidt  

 patent bør meddeles, eller om kravet bør omformuleres, eventuelt således, at  

 der som betingelse for udstedelse af patent anføres kvantitative pH- og  

 temperaturintervaller i kravets kendetegnende del.
Herefter bestemmes:
 Sagen tilbagesendes til Direktoratet til fortsat behandling i realiteten  

 af kravet af 19. april 1991.
 Grønning-Nielsen.
Hans Chr.
Thomsen.
E.
Franck.
P.
Terndrup Pedersen.
 Ansgar Sørensen.
