Cirkulæreskrivelse om meddelelse om  

 erstatningskrav vedrørende dækning af sagsomkostninger Kommentar m.v.:
 Der er ikke i arbejdsløshedsforsikringsloven eller  

 hertil knyttede grundsætninger hjemmel til at dække  

 sagsomkostninger.
 Meddelelse om afgørelsen:
 Arbejdsmarkedets Ankenævn ændrede delvist en  

 afgørelse, som direktoratet havde truffet vedrørende afslag  

 på dispensation fra kravet om tilmelding til Arbejdsformidlingen.
 Da det faldt uden for ankenævnets kompetence at tage  

 stilling til afslaget på dispensation for en periode før den 1.  

 januar 1994, blev direktoratet anmodet om at overveje, hvorvidt der for denne  

 periode eventuelt kunne gives dispensation på baggrund af  

 ankenævnets afgørelse.
 Direktoratet meddelte derefter dispensation for perioden  

 den 19. maj til den 31. december 1993.
 Medlemmets advokat fremsatte krav om, at direktoratet  

 skulle betale sagsomkostningerne, herunder advokatsalæret.
 Direktoratet afviste kravet under henvisning til, at der  

 ikke var hjemmel til at friholde medlemmer af en arbejdsløshedskasse  

 for sagsomkostninger, herunder advokatsalær.
Advokaten gjorde i sin klage til ankenævnet  

 gældende, at der ikke var tale om et krav efter  

 arbejdsløshedsforsikringsloven.
Direktoratet var derimod forpligtet  

 til at friholde medlemmet for ethvert afledet tab, som medlemmet måtte  

 bære for at sikre sin ret.
Der var således tale om et  

 erstatningskrav på grund af fejl, som direktoratet havde begået  

 under behandlingen af sagen.
 Arbejdsmarkedets Ankenævn tiltrådte  

 afgørelsen, hvorefter medlemmet ikke kunne friholdes for  

 sagsomkostninger, herunder advokatsalær, i forbindelse med hendes sag  

 om dispensation for manglende tilmelding til Arbejdsformidlingen.
 Ankenævnet lagde vægt på, at der ikke i  

 arbejdsløshedsforsikringsloven eller hertil knyttede  

 grundsætninger var hjemmel til dækning af sagsomkostninger.
 Det blev tilføjet, at ankenævnet fandt, at  

 der ikke var begået fejl i direktoratet, idet der var tale om et  

 ændret skøn, som gav anledning til dispensation.
