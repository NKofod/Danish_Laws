I anledning af at rigspolitichefen har anmodet om en ændring af  

 forskrifterne om forelæggelse af straffesager mod politiets personale,  

 fastsættes herved nedenstående retningslinier om straffesager mod personer  

 ansat i politiet.
Disse regler afløser bestemmelserne i RM 1 .4, 14 .2, 20 .6  

 og 25 .2 og 3 samt Rigsadvokatens Meddelelse 42/71(5) 12.5.1971.
 1. Sager, hvor personer, der er ansat i politiet, er  

 sigtet eller kan sigtes for strafbart forhold, forelægges vedkommende  

 statsadvokat til afgørelse af tiltalespørgsmålet.
 Forelæggelse undlades, når en sigtelse viser sig åbenbart urigtig, jfr.  

 anordning 199 13.7.1927 B II pkt. 1, samt når sigtelsen angår en ringe formel  

 forseelse, der ikke indebærer nogen krænkelse af private interesser,f.eks.  

 parkeringsforseelser, for sen fornyelse af kørekort, tilsidesættelse af  

 lignende ordensforskrifter og andre tilfælde, hvor det efter et rimeligt skøn  

 må være utivlsomt, at der ikke er nogen begrundelse for forelæggelse.
 Forelæggelsen sker fra politimesteren i den kreds, hvor efterforskningen  

 finder sted.
 Vedrører sagen en person, der gør tjeneste i anklagemyndigheden uden for  

 politiet, forelægges tiltalespørgsmålet for mig.
2. Sager, der efter statsadvokatens skøn ikke skal  

 medføre tiltalerejsning, forelægges for rigspolitichefen, inden der træffes  

 beslutning om at opgive eller undlade påtale.
Dette gælder dog ikke sager  

 vedrørende overtrædelse af færdselslovgivningen.
 Om politimesterens pligt til indberetning om straffesager mod personer  

 ansat i politiet henvises til rigspolitichefens kundgørelse I nr. 10 om  

 disciplinærsager.
 Om optagelse af rapport i færdselsuheldssager, hvori personer ansat ved  

 politiet er indblandet, henvises til JMC 232 12.12.1975.
 Per Lindegaard.
