Fremsat den 4. december 1998 af miljø-  

 og energiministeren (Svend Auken) Forslag til Lov om ændring af lov om vandforsyning  

 m.v.
(Gebyrer) § 1 I lov om vandforsyning m.v., jf. lovbekendtgørelse nr. 337 af 4.  

 juli 1985, som ændret ved § 2 i lov nr. 355 af 13. maj 1987,  

 § 20 i lov nr. 192 af 29. marts 1989, § 114, stk. 4 i lov nr. 358  

 af 6.juni 1991, § 2 i lov nr. 388 af 20. maj 1992, § 2 i lov nr.  

 402 af 14. juni 1995, lov nr. 430 af 10. juni 1997 og § 1 i lov nr. 479 af 1.  

 juli 1998 foretages følgende ændringer:
 1. I § 52 a, stk. 1, indsættes som 4. pkt.:
 »Der kan endvidere indregnes udgifter til dækning af  

 gebyrer, jf. § 52 c.«.
 2. Efter § 52 b indsættes:
»§ 52 c.
Amtsrådet kan fastsætte  

 gebyrer til dækning af afholdte udgifter til 1)	kortlægning i områder med særlige  

 drikkevandsinteresser og af indvindingsoplande til almene  

 vandforsyningsanlæg uden for disse, til afgrænsning af hvilke  

 typer forurening de er følsomme over for, 2)	udarbejdelse af indsatsplaner for områder, som amtsrådet  

 har udpeget som indsatsområder, 3)	varetagelse af opgaver ved at oprette og lede et koordinationsforum,  

 jf. § 12, og 4)	amtsrådets administration forbundet med opkrævning af  

 gebyrer.
 Stk. 2. Der kan opkræves et samlet gebyr til  

 dækning af de udgifter, der er omfattet af stk. 1.
Stk. 3. Gebyrer fastsættes forholdsmæssigt i  

 forhold til den tilladte indvindingsmængde meddelt efter § 20 for  

 tilladelser meddelt til indvinding af grundvand.
For tilladelser til  

 indvinding af vand til brug i jordbrugs- og dambrugserhvervet samt til  

 industriformål fastsættes gebyrer forholdsmæssigt i forhold  

 til en tredjedel af den tilladte indvindingsmængde.
 Stk. 4. For indvindinger af grundvand omfattet af § 20,  

 men som ikke kræver tilladelse, jf. § 86, fastsættes gebyrer  

 på baggrund af den beregnede gennemsnitlige indvinding.
 Stk. 5. Gebyrer som nævnt i stk. 1 og 2  

 påhviler den, der har indvindingsretten og tilfalder  

 amtsrådet.
Stk. 6. Miljø- og energiministeren kan fastsætte  

 nærmere regler om, at der skal betales rente ved manglende eller for  

 sen betaling af gebyrer opkrævet i henhold til denne lov.
Sker betaling  

 ikke rettidigt, skal der fra sidste rettidige indbetalingsdag for hver  

 påbegyndt måned betales 1,3% i rente, dog mindst 50 kr.«.
§ 2 Loven træder i kraft den 1. februar 1999.
Bemærkninger til lovforslaget Almindelige bemærkninger 1. Lovforslagets baggrund Den 26. juni 1998 vedtog Folketinget lov nr. 479 af 1.  

 juli 1998 om ændring af lov om vandforsyning m.v., lov om  

 miljøbeskyttelse og lov om planlægning (Beskyttelse af  

 drikkevandsressourcer og vandforsyning), herefter kaldet loven om beskyttelse  

 af drikkevandsressourcer og vandforsyning.
Loven gennemfører den  

 regionale del af Vandmiljøplan II om en forstærket regional  

 indsats og er endvidere en gennemførelse af en lang række af de  

 anbefalinger Drikkevandsudvalget afgav i deres betænkning den 17.  

 december 1997.
Loven om beskyttelse af drikkevandsressourcer og  

 vandforsyning indeholder regler til 1)	planlægning af beskyttelsesindsatsen, 2)	regulering af forurenende aktiviteter af hensyn til beskyttelsen af  

 drikkevandsressourcerne, 3)	regulering af vandforsyningsstrukturen.
 Det lovforslag, som hermed fremlægges, omhandler  

 finansiering af de amtskommunale initiativer, der er indeholdt under punkt 1)  

 i loven om beskyttelse af drikkevandsressourcer og vandforsyning.
 Loven om beskyttelse af drikkevandsressourcer og  

 vandforsyning indeholder nye planmæssige værktøjer, der  

 fastslår, at amterne som led i regionplanlægningen får  

 pligt til at udarbejde en samlet plan for tilrettelæggelse og  

 prioritering af den indsats mod grundvandsforurening, der er nødvendig  

 for at sikre den fremtidige drikkevandsforsyning.
 I forbindelse med vedtagelsen af loven om beskyttelse af  

 drikkevandsressourcer og vandforsyning, blev der fastsat krav om udbygning af  

 den eksisterende vandressourceplanlægning til at indeholde planer for  

 beskyttelsesindsatsen samt at gøre de dele af denne udbyggede  

 vandressourceplanlægning, der har relation til arealanvendelsen, til en  

 del af regionplanlægningen.
 Loven om beskyttelse af drikkevandsressourcer og  

 vandforsyning indeholder tillige krav om, at der udarbejdes mere detaljerede  

 indsatsplaner for hvert af de områder, hvor der er identificeret behov  

 for en særlig indsats ud over den generelle beskyttelse  

 (indsatsområder). For disse indsatsområder er der en pligt for  

 amterne til at udarbejde sådanne indsatsplaner og følge op  

 på dem.
 Endelig blev der fastsat bestemmelser om, at hvert amt som  

 supplement til den generelle offentlighedsproces, der følger af  

 planloven, får pligt til at etablere et forum for løbende  

 koordination og samarbejde mellem de interesserede parter i amtet  

 (koordinationsforum).
 I forbindelse med Folketingets behandling af loven om  

 beskyttelse af drikkevandsressourcer og vandforsyning blev det  

 fremhævet, at der for de yderligere opgaver, der følger af  

 loven, skal ske kompensation ifølge det udvidede totalbalanceprincip.  

 Samtidig blev det lagt til grund, at takten for planlægningen og den  

 heraf følgende kompensation bør fastsættes i forbindelse  

 med forhandlingen af de årlige finanslove.
 Det blev tilkendegivet, at regeringen er indstillet  

 på at undersøge mulighederne for at inddrage amterne mere  

 direkte ud fra ønsket om bedre overensstemmelse mellem kompetence og  

 finansiering, når det drejer sig om beskyttelsen af de regionale  

 grundvandsressourcer.
1.2 Nuværende vandindvinding I begyndelsen af 1980 erne lå indvindingen fra  

 almene vandforsyningsanlæg til drikkevandsforbrug og industri på  

 et niveau omkring 650 mio. m3 /år.
I slutningen af  

 årtiet begyndte forbruget at falde.
I 1995 var den samlede indvinding  

 på almene vandværker ca. 504 mio. m3.
Den seneste opgørelse af vandindvindingen fordelt  

 på de forskellige kategorier af vandværker stammer fra 1995 og  

 fremgår af nedenstående tabel.
Tabellen omfatter ikke indvinding  

 til markvanding i landbruget eller til dambrug.
 Tabel 1: Vandindvinding i 1995.
Vandforsynings-kategori Antal vandforsyningsanlæg Indvinding (mill.  

 m3/år) Almene anlæg:
>1 mill. m3  

 /år 110 221,9 100.000-1 mill. m3 /år 731 208,3 10.000-100.000 m3 /år 1.816 70,7 <10.000 m3/år 777 3,5 Almene anlæg i alt 3.434 504,4 Ikke almene anlæg:
3-9 husstande 700 2,5 Private brønde og boringer 91.000 14,5 Større enkeltanlæg 1.269 57,8 Vandforsyningsanlæg i alt 96.403 579,2 Ud over den indvinding, der fremgår af  

 tabellen, indvindes endvidere en betydelig vandmængde til især  

 markvanding og i mindre omfang til dambrug.
I 1995 udgjorde denne indvinding  

 ca. 350 mill. m 3. Indvindingen til disse formål varierer  

 betydeligt fra år til år afhængigt af de klimatiske  

 forhold.
Der er en betydelig regional variation i den samlede  

 indvundne vandmængde.
Vandforbruget pr. person er betydeligt mindre i  

 hovedstadsområdet end landets øvrige amter.
Størst  

 vandforbrug pr. person ses i Vestsjællands amt, hvor forbruget er 153,1  

 m3/pers./år mod kun 81,5 m3/pers./år i  

 Frederiksborg amt.
Vandforbrugets fordeling på de enkelte  

 forbrugskategorier fremgår af tabel 2.
Indvindingstilladelserne vil normalt være  

 større end den faktiske indvinding.
Der foreligger ikke oplysninger om  

 størrelsen af de indvindingstilladelser, der er knyttet til den  

 faktiske indvinding.
Beregningerne nedenfor er baseret på den faktisk  

 indvundne vandmængde, men det antages, at dette ikke medfører  

 nogen væsentlig forskydning af byrdefordelingen mellem de forskellige  

 grupper.
Lovforslaget vil for indvindingstilladelser til  

 drikkevandsformål give et incitament til, at indvindingstilladelserne  

 bringes i rimelig overensstemmelse med det faktiske forbrug ved en justering  

 af mængden fastsat i indvindingstilladelsen.
Specielt for  

 indvindingstilladelser til markvandingsformål gælder, at disse er  

 fastsat relativt højt, idet der ønskes dyrkningssikkerhed  

 også i meget tørre år.
Indvindingstilladelserne udnyttes  

 meget forskelligt fra år til år afhængigt af de klimatiske  

 forhold.
Der er således ikke noget incitament til at ændre disse  

 indvindingstilladelser.
 Tabel 2: Vandforbrugets fordeling i 1995.
Faktisk indvinding mill. m3 % Leveret fra almene vandværker mill. m3 Husholdning 319 34 302 Erhverv 163 17 105 Institutioner 39 4 39 Landbrug 350 38 Tab 43 5 Forbrug på vandværkerne 15 2 I alt 929 100 En betydelig del af industriens vandforbrug  

 leveres af de almene vandværker.
Kun meget vandforbrugende virksomheder  

 har normalt egen indvinding.
Industriens samlede vandforbrug kan  

 opgøres til ca. 163 mill. m3 årligt, hvoraf ca. 58  

 mill. m3, jf. tabel 1, indvindes af industrien selv.
2. Lovforslagets indhold Dette lovforslag indeholder hjemmel til, at amterne kan  

 opkræve gebyrer til dækning af de forpligtelser, der  

 følger af loven om beskyttelse af drikkevandsressourcer og  

 vandforsyning.
Gebyret foreslås opkrævet af de tilladelser til  

 indvinding af grundvand, som amtet har meddelt i henhold til  

 vandforsyningslovens § 20. Gebyret skal dække de udgifter, det  

 enkelte amt har, til kortlægningen af følsomme  

 indvindingsområder, idet disse ikke allerede er omfattet af amternes  

 almindelige kortlægningsforpligtelser i henhold til  

 vandforsyningslovens § 10. Gebyret skal endvidere dække amtets  

 udgifter til udarbejdelse af indsatsplaner samt de opgaver, der følger  

 af amtets forpligtelse til at oprette og varetage koordinationsforum.
 I øvrigt henvises til bemærkningerne til  

 § 1, nr. 2.
3. Lovforslagets økonomiske og administrative konsekvenser for  

 det offentlige 3.1 Omkostninger ved kortlægningen Lov om beskyttelse af drikkevandsressourcer og  

 vandforsyning indeholder krav om at amtskommunerne som en del af  

 vandressourceplanlægningen skal afgrænse områder, der er  

 særligt følsomme over for forurening.
Afgrænsningen af de  

 forureningsfølsomme områder skal ske inden for de udpegede  

 områder med særlige drikkevandsinteresser og inden for  

 indvindingsoplande til almene vandforsyninger beliggende uden for  

 områderne med særlige drikkevandsinteresser.
På baggrund heraf skal amtsrådet udpege de  

 områder, hvor amtsrådet finder, at en særlig indsats til  

 beskyttelse af vandressourcerne er nødvendig til sikring af  

 drikkevandsressourcerne - såkaldte indsatsområder.
For de  

 udpegede indsatsområder skal der udarbejdes en såkaldt  

 indsatsplan, der nærmere beskriver behovet for beskyttelse, samt  

 retningslinier og tidsplan for myndighedernes indsats til opnåelse af  

 denne beskyttelse.
Indsatsplanen skal udarbejdes på baggrund af en  

 nærmere kortlægning af arealanvendelse, forureningstrusler og  

 naturlig beskyttelse af de pågældende vandressourcer.
Det blev allerede ved regionplanrevisionen i 1997  

 forudsat, at de i denne regionplan udpegede områder med særlige  

 drikkevandsinteresser yderligere skulle kortlægges.
Endvidere  

 følger det af vandforsyningslovens § 13 at kortlægningen er  

 en forudsætning for, at der kan udarbejdes indsatsplaner for de  

 udpegede indsatsområder.
Med henblik på at fastlægge det  

 nødvendige og tilstrækkelige niveau for kortlægningen  

 udarbejder Miljøstyrelsen en vejledning om kortlægningen.
Det  

 forudsættes i vejledningen, at kortlægningen primært  

 foretages med nyere, egnede geofysiske metoder.
Disse metoder udmærker  

 sig ved at kunne give et relativt detaljeret billede af de geologiske forhold  

 samtidig med at metoderne er billige set i forhold til konventionelle  

 undersøgelsesmetoder (udførelse af boringer).
 I forbindelse med udarbejdelsen af vejledningen har et  

 konsulentfirma vurderet, at arealprisen for kortlægningen udgør  

 ca. 54.000 kr/km2, arealet ca. 15.289 km2 og den  

 samlede udgift dermed 825,6 mio. kr.
Miljøstyrelsen har i samarbejde med  

 Amtsrådsforeningen foretaget en yderligere vurdering af de samlede  

 udgifter ved kortlægningen.
Der er enighed om, at beregningerne er  

 behæftet med betydelig usikkerhed, men at flere forhold peger på,  

 at udgifterne til zoneringen kan være mindre end de anførte  

 825,6 mio. kr.
Dette skyldes for det første, at byområder  

 kun vanskeligt kan kortlægges og derfor kun vil blive kortlagt i  

 begrænset udstrækning.
For det andet skal skov- og  

 naturområder ikke kortlægges i fuldt omfang, da  

 forureningsbelastningen her er meget begrænset.
På denne baggrund  

 anslår Miljøstyrelsen, at udgifterne til selve  

 kortlægningen vil udgøre ca. 734 mio. kr.
Det forudsættes, at kortlægningen  

 gennemføres over en periode på 10 år, svarende til en  

 hurtig, men realistisk gennemførelsestakt af hensyn til Danmarks  

 implementering af Nitratdirektivets regionale foranstaltninger.
De  

 årlige udgifter vil således andrage ca. 73 mio. kr.
 Hertil kommer at gennemførelsen af  

 kortlægningen vil kræve administration i amterne.  

 Administrationsomkostningerne kan anslås til ca. 7 mio. kr. pr.  

 år.
Amterne har i forvejen en kortlægningsforpligtelse i  

 henhold til vandforsyningslovens § 10. Det kan anslås at amternes  

 nuværende kortlægningsforpligtelse er af størrelsesorden  

 10 mio. kr. om året.
Det forudsættes, at amterne fremover  

 målretter deres eksisterende kortlægning efter  

 vandforsyningslovens § 10, således at den kan indgå i den  

 kortlægning der forudsættes i henhold til lov om beskyttelse af  

 drikkevandsressourcer og vandforsyning.
Der skal endvidere udarbejdes og implementeres  

 indsatsplaner for alle indsatsområder, efterhånden som disse  

 detailkortlægges.
Implementeringen forventes at være relativt  

 ressourcekrævende, idet der skal forhandles med de berørte  

 grundejere, der skal foretages høringer samt gennemføres  

 sagsbehandling i forbindelse med eventuelle indsigelser m.v.
Udgiften kan  

 anslås til ca. 2 årsværk pr. amt eller ca. 16 mio. kr. om  

 året.
 Hovedindsatsen vedrørende indsatsplaner vil ligge i  

 de første 10 år, hvor kortlægningen forløber.  

 Herefter vil udgiften til udarbejdelse af indsatsplaner falde  

 væsentligt.
Amternes ressourceforbrug til at oprette og lede  

 koordinationsfora for indsatsen forventes at være ca. 1/4  

 årsværk pr. amt, inklusive Københavns og Frederiksberg  

 kommuner, i alt ca. 2 mio. kr. om året.
De amtslige koordinationsfora  

 er permanente.
Udgifterne reduceres således ikke efter de første  

 10 år.
3.2 Administrative omkostninger ved gebyropkrævningen For at opkræve gebyrer af indvindingstilladelser  

 skal amterne etablere et nyt administrativt system.
Det kan anslås, at  

 der til almene vandværker og større industrielle indvindinger er  

 meddelt ca. 10.000 indvindingstilladelser, hvortil kommer yderligere godt  

 10.000 indvindingstilladelser til markvandinger på basis af hvilke, der  

 skal opkræves gebyr.
Etableringen af det administrative system til  

 opkrævning af gebyrer på baggrund af indvindingstilladelser  

 forventes at være relativt ressourcekrævende i  

 størrelsesorden 2 årsværk pr. amt, hvorimod den egentlige  

 driftsfase kun vil kræve en forholdsvis beskeden indsats anslået  

 til højst ca. 0,5 årsværk pr. amt.
Beregningsmæssigt  

 anslås det samlede ressourceforbrug i amterne til opkrævning af  

 gebyrer til 0,5 årsværk pr. amt svarende til ca. 4 mio. kr. pr.  

 år.
Udgifterne forbundet med opkrævningen kan indregnes i  

 gebyret.
 Overslag over de samlede amtskommunale udgifter til  

 kortlægningen og behovet for yderligere finansiering fremgår af  

 tabel 3.
Tabel 3: Amtslige merudgifter til kortlægning og  

 administration af gebyropkrævning.
Alle beløb er i mio.  

 kr.
 mio. kr.
Udgifter til kortlægning 734 Udgift pr. år over 10 år 73 Administration af kortlægning pr. år 7 Indsatsplaner pr. år 16 Koordinationsforum pr. år 2 Administration af gebyropkrævning pr.  

 år 4 Samlede udgifter pr. år 102 Eks. kortlægningsforpligtelse pr. år -10 Amtslige merudgifter pr. år 92 4. Lovforslagets økonomiske konsekvenser for  

 borgerne 4.1 Nuværende vandpriser Den gennemsnitlige pris på vand til forbrugerne  

 udgjorde i 1996 23,20 kr/m3 inkl. moms.
Denne pris omfattede  

 levering fra vandværket (fast og variabelt bidrag),  

 vandafledningsafgift, og afgift på ledningsført vand.
Afgiften  

 på ledningsført vand er steget fra 3 kr./ m3 til 5  

 kr./ m3 (excl. moms) fra 1996 til 1998.
Vandværkernes del af prisen udgjorde i 1996 5,15  

 kr./ m3 (excl. moms) ved et gennemsnitligt årligt forbrug  

 på 170 m3 pr. husstand.
Heri er indregnet det faste bidrag  

 til vandværket.
Den gennemsnitlige variable pris i 1996 var 3,27  

 kr./m3.
Det gennemsnitlige forbrug af drikkevand til  

 husholdningsformål udgjorde (1996) 50,7 m3 /indbygger og  

 svarer til et dagligt forbrug på 139 liter pr. person.
Der er en  

 betydelig variation i forbruget.
4.2 Stigning i vandprisen Fordeles de samlede udgifter til kortlægningen på 92 mio. kr.  

 pr. år over det samlede forbrug på 912 mio. m3 vil  

 dette medføre en stigning i den gennemsnitlige pris pr. m3  

 på ca. 14 øre excl. moms.
Gebyrer for indvindingstilladelser til  

 brug i jordbrugs- og dambrugserhvervet fastsættes dog til en 1/3 af  

 satsen for øvrige indvindingstilladelser.
Hermed tages hensyn til den  

 ringere udnyttelsesgrad, der normalt er for disse tilladelser.  For industri  

 med egen indvinding fastsættes gebyret til en 1/3 af satsen for  

 øvrige indvindingstilladelser.
For en gennemsnitshusholdning vil dette  

 medføre en årlig merudgift på ca. 31 kr. incl. moms.
 Prisstigningen pr. m3 vil være højere for  

 indbyggere i amtskommuner med et samlet forbrug under gennemsnittet og lavere  

 for indbyggere i amtskommuner med et samlet forbrug over gennemsnittet.
Kortlægningen er en forudsætning for at  

 grundvandsbeskyttelsen kan gennemføres så målrettet og  

 præcist som muligt.
Det skal bemærkes, at den forbedrede viden om  

 de geologiske forhold, der følger af en detaljeret kortlægning,  

 normalt medfører at tiltag til beskyttelse af grundvandet kan  

 begrænses til mindre områder, end hvis kortlægningen ikke  

 havde været foretaget.
Kortlægningen vil således bidrage  

 til, at den nuværende simple, decentrale og dermed billige  

 vandforsyning kan bibeholdes.
5. Lovforslagets økonomiske og administrative konsekvenser for  

 erhvervslivet Den gennemsnitlige stigning i vandprisen for virksomheder  

 med egen indvinding kan vurderes til ca. 5 øre excl. moms jf. afsnit  

 4.2. Den samlede merudgift for erhvervslivet kan anslås til ca. 18 mio.  

 kr. pr. år.
Heroverfor står, jf. ovenfor, at kortlægningen  

 vil medvirke til at bibeholde den nuværende billige vandforsyning.
Særligt vandforbrugende brancher vil blive ramt  

 relativt hårdere af gebyrerne.
I nedenstående tabel angives de  

 anslåede konsekvenser for en række udvalgte virksomheder med  

 stort vandforbrug.
 Tabel 4: Anslåede økonomiske konsekvenser for  

 udvalgte virksomheder med stort forbrug af grundvand beregnet på  

 baggrund af en gennemsnitlig stigning i vandprisen på 5 øre  

 excl. moms, ved egen indvinding af grundvand og 14 øre excl. moms ved  

 forsyning fra grundvandsbaseret vandværk.
Virksomhed Vandforbrug mio. m3 /år kr./år Junkers Industrier A/S 0,34 17.000 Randers Slagteri, Danish Crown 0,13 6.000 Copenhagen Pectin A/S 1,11 53.000 Statoil, Kalundborg 0,03 4.000 BASF, Grenå A/S 0,51 67.000 MD Foods - Danmark Protein, Videbæk 0,31 15.000 Thyborøn Andelsfiskeindustri Amba 0,20 28.000 Esbjerg Fiskeindustri Amba1) 0,24 34.000 1) Som det fremgår af tabel 4 er de  

 øgede omkostninger for selv meget vandforbrugende virksomheder  

 relativt beskedne.
For landbrugs- og dambrugserhvervet som helhed kan den  

 samlede merudgift anslås til 17 mio. kr. pr. år Forslaget har ikke administrative konsekvenser for  

 erhvervslivet.
Forholdet til EU-retten Forslaget vurderes ikke at have EU-retlige aspekter.
Høring Forslaget er en del af finanslovsforliget for 1999 og har  

 ikke været udsendt i høring.
Vurdering af konsekvenser af lovforslag Positive konsekvenser/mindreudgifter (hvis ja, angiv omfang) Negative konsekvenser/merudgifter (hvis ja, angiv omfang) Økonomiske konsekvenser for stat, kommuner og   

 amtskommuner Lovforslaget fastsætter mulighed for at amterne kan  

 gebyrfinansiere amternes kortlægningsforpligtelse i henhold til lov nr.  

 479 af 1. juli 1998. Det årlige samlede beløb andrager ca. 92  

 mio. kr.
Administrative konsekvenser for stat, kommuner og  

 amtskommuner Der er fastsat et samlet beløb på 4 mio. kr.  

 årligt for amternes samlede administration Økonomiske konsekvenser for erhvervslivet Den samlede udgift for erhvervslivet anslås til ca. 35  

 mio. kr. om året.
Administrative konsekvenser for erhvervslivet Ingen.
Miljømæssige konsekvenser Lovforslaget fastsætter en finansieringsmodel til  

 opfølgning af lov nr. 479 af 1. juli 1998 Administrative konsekvenser for borgerne Ingen.
Forholdet til EU-retten Forslaget vurderes ikke at have EU-retlige  

 aspekter Bemærkninger til lovforslagets  

 enkelte bestemmelser Til § 1 Til nr. 1 Inden for vandforsyningsstrukturen gælder et  

 hvile-i-sig-selv-princip, og dette princip blev ved sidste lovændring  

 fastslået i vandforsyningslovens § 52 a.
Herefter kan den almene  

 vandforsyning i prisen til forbrugeren indregne den lange række af  

 udgifter, som er nævnt i reglen, herunder udgifter til  

 kortlægning, som ligger ud over den offentlige kortlægning.  

 Forslaget tilvejebringer hjemmel til, at udgifter til betaling af gebyr  

 på det almene vandværks vandindvindingstilladelse kan indregnes  

 ved fastsættelse af vandprisen til forbrugeren.
Til nr. 2 Forslaget om amtskommunernes ret til at kunne  

 opkræve gebyrer for udgifter til kortlægning mv. svarer til den  

 ordning, der gælder for betaling på affaldsområdet.  

 Herefter kan alle omkostninger opregnet i Miljøbeskyttelseslovens  

 § 48 gebyrfinansieres, hvilket vil sige en gebyrfinansiering af  

 totalomkostningerne for kommunernes udgifter til affaldsbortskaffelse.
Forslagets § 52 c svarer til denne ordning.
De  

 enkelte amter fastsætter - f.eks. årligt - på baggrund af  

 afholdte udgifter størrelsen af gebyret.
Dette skal ske på  

 baggrund af den fastsatte m 3-mængde i de enkelte  

 indvindingstilladelser.
Herved fordeles gebyrerne efter hvor stor en  

 tilladelse der er meddelt indehaveren af indvindingstilladelsen og dermed,  

 hvor stor en interesse denne har for beskyttelse og bevarelse af amtets  

 grundvandsressourcer.
Amtets udgifter til kortlægning, udarbejdelse af  

 indsatsplaner, oprettelse og ledelse af koordinationsforum, samt  

 administration af hele gebyrordningen vil således kunne  

 gebyrfinansieres, og vil skulle pålægges indehavere af samtlige  

 indvindingstilladelser meddelt af amtet.
Det betyder, at også  

 indehavere af indvindingsrettigheder, hvor der efter overgangsbestemmelserne  

 i lovens § 86 ikke er meddelt en tilladelse efter § 20 skal betale  

 gebyr af den beregnede gennemsnitlige indvinding.
Det er alene de udgifter, som er opregnet i forslagets  

 § 52 c stk. 1, der kan medtages.
Det er derfor en  

 forudsætning, at amtet i forbindelse med etableringen og driften af  

 ordningen tilvejebringer et regnskabsmæssigt grundlag til dokumentation  

 for afholdte udgifter og pålignede gebyrer.
Det foreslås, som det  

 er tilfældet på affaldsområdet, at det skal være  

 muligt at fastsætte et samlegebyr.
Det betyder, at amterne ikke skal  

 føre separate regnskaber for udgifter til kortlægning,  

 udarbejdelse af indsatsplaner og administration af gebyrordningen.
Gebyrer for indvindingstilladelser til brug i jordbrugs-  

 og dambrugserhvervet fastsættes til en tredjedel af satsen for  

 øvrige indvindingstilladelser.
Hermed tages hensyn til den ringere  

 udnyttelsesgrad, der normalt er for disse tilladelser, og som  

 skønsmæssigt er fastsat til en tredjedel.
For industri med egen  

 indvinding fastsættes gebyret til en 1/3 af satsen for øvrige  

 indvindingstilladelser.
Der er alene foreslået gebyrfinansiering af de  

 tilladelser, som meddeles af amtet.
Undtaget er således de tilladelser,  

 som kommunerne meddeler, og som kun omfatter indvindinger på under 6000  

 m3 om året.
Disse omfatter knap 2 % af det samlede  

 årlige forbrug.
 I lighed med, hvad der gælder inden for reglerne om  

 affaldsbortskaffelse, kan der fastsættes regler om renteberegning i  

 tilfælde af for sen betaling.
 I lighed med hvad der gælder inden for reglerne om  

 affaldsbortskaffelse kan amtsrådets fastsættelse af  

 gebyrstørrelsen ikke påklages til anden administrativ myndighed,  

 jf. lovens § 76 nr. 4.
Bilag Lovforslag sammenholdt med gældende lov Gældende formulering Lovforslaget § 1 I lov om vandforsyning m.v., jf. lovbekendtgørelse nr. 337 af 4.  

 juli 1985, som ændret ved § 2 i lov nr. 355 af 13. maj 1987,  

 § 20 i lov nr. 192 af 29. marts 1989, 114, stk. 4 i lov nr. 358 af  

 6.juni 1991, § 2 i lov nr. 388 af 20. maj 1992, § 2 i lov nr. 402  

 af 14. juni 1995, lov nr. 430 af 10. juni 1997 og § 1 i lov nr. 479 af 1.  

 juli 1998 foretages følgende ændringer:
§ 52 a.
Ved levering af vand fra et alment  

 vandforsyningsanlæg kan i prisen indregnes nødvendige udgifter  

 til indvinding og distribution af vand, lønninger og andre  

 driftsomkostninger, administration, driftsmæssige afskrivninger,  

 forrentning af fremmedkapital og underskud fra tidligere perioder  

 opstået i forbindelse med etablering og væsentlig udbygning af  

 forsyningssystemerne og henlæggelser til nyinvesteringer.
Desuden kan  

 et alment vandforsyningsanlæg afholde udgifter til rådgivning af  

 sine kunder om vandbesparelser, finansiering af vandbesparende  

 foranstaltninger samt deltagelse i vandværkssamarbejder og lignende.  

 Herudover kan indregnes udgifter til kortlægning, overvågning og  

 beskyttelse af de vandressourcer, som anlægget indvinder fra eller i  

 fremtiden kan forventes at indvinde fra, i det omfang en sådan  

 supplerende overvågning og beskyttelse ud over den offentlige  

 kortlægning, overvågning og beskyttelse er nødvendig eller  

 hensigtsmæssig for vandforsyningsanlægget.
 1. I.§ 52 a, stk. 1, indsættes som 4. pkt.:
 »Der kan endvidere indregnes udgifter til dækning af  

 gebyrer, jf. § 52 c.«.
 Stk. 2. Stk. 1 omfatter også prisfastsættelse  

 for salg af vand mellem almene vandforsyningsanlæg.
 Stk. 3. Miljø- og energiministeren kan fastsætte  

 nærmere regler om prisfastsættelsen efter stk. 1, herunder  

 regler om forrentning af indskudskapital.
 2. Efter § 52 b indsættes:
»§ 52 c.
Amtsrådet kan fastsætte  

 gebyrer til dækning af afholdte udgifter til 1)	kortlægning i områder med særlige  

 drikkevandsinteresser og af indvindingsoplande til almene  

 vandforsyningsanlæg uden for disse, til afgrænsning af hvilke  

 typer forurening de er følsomme over for, 2)	udarbejdelse af indsatsplaner for områder, som amtsrådet  

 har udpeget som indsatsområder, 3)	varetagelse af opgaver ved at oprette og lede et koordinationsforum,  

 jf. § 12, og 4)	amtsrådets administration forbundet med opkrævning af  

 gebyrer.
 Stk. 2. Der kan opkræves et samlet gebyr til  

 dækning af de udgifter, der er omfattet af stk. 1.
Stk. 3. Gebyrer fastsættes forholdsmæssigt i  

 forhold til den tilladte indvindingsmængde meddelt efter § 20 for  

 tilladelser meddelt til indvinding af grundvand.
For tilladelser til  

 indvinding af vand til brug i jordbrugs- og dambrugserhvervet  

 fastsættes gebyrer forholdsmæssigt i forhold til en tredjedel af  

 den tilladte indvindingsmængde.
 Stk. 4. For indvindinger omfattet af § 20, men som ikke  

 kræver tilladelse, jf. § 86, fastsættes gebyrer på  

 baggrund af den beregnede gennemsnitlige indvinding.
 Stk. 5. Gebyrer som nævnt i stk. 1 og 2  

 påhviler den, der har indvindingsretten og tilfalder  

 amtsrådet.
Stk. 6. Miljø- og energiministeren kan fastsætte  

 nærmere regler om, at der skal betales rente ved manglende eller for  

 sen betaling af gebyrer opkrævet i henhold til denne lov.
Forrentningen  

 sker fra forfaldsdagen for gebyret.
Sker betaling ikke rettidigt, skal der  

 fra sidste rettidige indbetalingsdag for hver påbegyndt måned  

 betales 1,3% i rente, dog minst 50 kr.
