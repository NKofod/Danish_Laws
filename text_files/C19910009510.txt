 Ved lov nr. 279 af 8. maj 1991 om ændring af færdselsloven er det  

 vedtaget, at justitsministeren kan indføre en ønskenummerpladeordning.
 Loven er gengivet på bagsiden, men i øvrigt er særtryk tidligere udsendt.
Den nærmere ordning, herunder etablering af et nyt edb-program, er under  

 udarbejdelse ved Rigspolitichefens foranstaltning.
Reglerne for ordningen,  

 der vil blive fastsat i en bekendtgørelse fra Justitsministeriet, er ved at  

 blive udarbejdet i samarbejde med Rigspolitichefen, Dataafdelingen.
Det kan ikke på nuværende tidspunkt oplyses, hvornår ordningen vil træde i  

 kraft, men der arbejdes mod, at dette kan ske snarest muligt.
Ved ordningens  

 ikrafttræden vil der ved Rigspolitichefens foranstaltning blive udsendt en  

 vejledning om ordningen, herunder de nærmere vilkår for at få tildelt et sæt  

 ønskenummerplader.
Ved forespørgsler fra publikum om tildeling af ønskenummerplader bedes det  

 derfor oplyst, at tidspunktet for ordnigens ikrafttræden vil blive  

 bekendtgjort ved annoncering i dagspressen.
Indtil dette tidspunkt vil der  

 ikke kunne reserveres kombinationer.
Der vil således ikke være anledning til  

 at rette henvendelse til motorkontorerne, Rigspolitichefen eller  

 Justitsministeriet, inden ikrafttrædelsestidspunktet er blevet bekendtgjort i  

 dagspressen.
 P.M.V.
Henrik Waaben Lov nr. 279 af 8. maj 1991 Lov om ændring af færdselsloven VI MARGRETHE DEN ANDEN, af Guds Nåde Danmarks Dronning, gør vitterligt:
 Folketinget har vedtaget og Vi ved ved Vort samtykke stadfæstet følgende  

 lov:
§ 1 I færdselsloven, jf. lovbekendtgørelse nr. 765 af 16. november 1990,  

 indsættes efter § 73:
 »§ 73 a.  Justitsministeren kan fastsætte regler  

 om køretøjsejeres adgang til mod betaling at vælge en bestemt kombination af  

 tal og bogstaver på køretøjets nummerplader (ønskenummerplader).
Stk. 2.  Justitsministeren kan afholde offentlig auktion  

 over retten til bestemte ønskenummerplader, uanset om der foreligger  

 anmodninger om disse.
De nærmere regler om tilrettelæggelsen af auktionen og  

 fremgangsmåden ved gennemførelsen af denne fastsættes af justitsministeren.
Stk. 3  Justitsministeren kan bestemme, at den endelige  

 administrative afgørelse vedrørende anmodninger om ønskenummerplader træffes  

 af Rigspolitichefen.« § 2 Loven træder i kraft den 1. juli 1991.
Givet på Christiansborg Slot, den 8. maj  

 1991 Under Vor Kongelige Hånd og Segl MARGRETHE R.
