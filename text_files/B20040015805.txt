Bekendtgørelse om årsregnskaber m.v. for Byggeskadefonden  

 vedrørende Bygningsfornyelse (BvB) I medfør af § 53, stk. 5, i lov nr. 1234 af 27. december  

 2003 om byfornyelse og udvikling af byer fastsættes:
 § 1.  

  

 BvBs regnskabsår går fra 1. januar til 31. december.
 Stk. 2.  

  

 Årsregnskabet  

 skal aflægges efter god regnskabsskik og revisionen foretages i  

 overensstemmelse med god offentlig revisionsskik.
 § 2.  

  

 BvBs årsregnskaber skal revideres af en statsautoriseret revisor, der udpeges  

 af Erhvervs- og Boligstyrelsen efter indstilling fra BvB.
 Stk. 2.  

  

 Revisor har  

 adgang til at efterse alt regnskabsmateriale og alle beholdninger og har krav  

 på at få de oplysninger og den bistand, som revisor finder af betydning for  

 udførelsen af sit hverv.
 Stk. 3.  

  

 Revisionen skal udføres  

 i nøje overensstemmelse med en af Erhvervs- og Boligstyrelsen godkendt  

 revisionsinstruks.
Stk. 4.  

  

 Til brug for  

 BvBs bestyrelse skal revisor føre en revisionsprotokol.
Heri anføres, hvilke  

 revisionsarbejder der er udført, og hvilke væsentlige forhold der har givet  

 anledning til bemærkninger, samt om der er fundet mangler ved BvBs interne  

 regnskabsmæssige kontrol og regnskabsmæssige registreringer i øvrigt.
Efter  

 enhver protokoltilførsel skal denne forelægges på næste bestyrelsesmøde og  

 underskrives af samtlige bestyrelsesmedlemmer.
 § 3.  

  

 Det  

 godkendte årsregnskab skal underskrives af bestyrelsen og direktionen samt  

 påtegnes af revisor.
 Stk. 2.  

  

 Det godkendte og  

 reviderede årsregnskab samt en genpart heraf skal sammen med udskrift af  

 revisionsprotokol, herunder revisors beretning, indsendes til Erhvervs- og  

 Boligstyrelsen senest 4 måneder efter regnskabsårets afslutning.
§ 4.  

  

 Som  

 led i erfaringsformidlingen udarbejder BvB en beretning om sin virksomhed og  

 indvundne erfaringer i det forløbne regnskabsår.
Beretningen indsendes  

 samtidig  

 med BvBs årsregnskab til Erhvervs- og Boligstyrelsen.
 § 5.  

  

 Årsregnskab og beretning fremlægges på BvBs kontor til offentligt gennemsyn.
 § 6.  

  

 Bekendtgørelsen træder i kraft den 1. april 2004.
