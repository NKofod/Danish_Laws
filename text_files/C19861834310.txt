Til samtlige vurderingsformænd og vurderingssekretariater I medfør af § 40 i lovbekendtgørelse nr. 437 af 14. august 1984 af lov om  

 vurdering af landets faste ejendomme skal man i tilslutning til  

 statsskattedirektoratets cirkulære af 7. oktonber 1985 (SD 1985-28) om  

 18.alm. vurdering give følgende anvisninger om udfærdigelse af  

 vurderingsfortegnelser, om offentlighedens adgang til at blive gjort bekendt  

 med resultatet af vurderingen samt om vurderingens afslutning i øvrigt.
 1. Kommunedatas regionale edb-centraler og Københavns  

 kommunes edb-central udfærdiger vurderingsfortegnelser.
2. Meddelelserne til ejerne om resultatet af  

 vurderingen udsendes i august 1986 og indeholder de samme oplysninger om  

 ejendommene som vurderingsfortegnelsen.
Ejermeddelelsen indeholder endvidere  

 oplysning om klagereglerne m.v.
3. Vurderingsfortegnelsen udsendes til  

 vurderingssekretariaterne i august måned 1986. Fortegnelserne, som ved 18.  

 alm. vurdering udskrives valgfrit i 1-6 eksemplarer, færdiggøres med  

 supplerende oplysninger, fornødne tilføjelser og rettelser ved  

 vurderingsforman- dens/vurderingssekretariatets foranstaltning.
Straks efter  

 færdiggørelsen leveres et eksemplar af fortegnelsen til vurderingsformanden.  

 Øvrige eksemplarer af fortegnelsen anvendes ved offentlighedens adgang til at  

 blive gjort bekendt med ansættelserne.
 Fortegnelserne indeholder i det væsentlige de samme oplysninger som ved  

 17. alm. vurdering og senere omvurderinger.
 4. Edb-centralerne udskriver et matrikelregister -  

 matrikelnøglen - efter anmodning herom.
5. Offentligheden skal ved de almindelige vurderinger  

 inden for en periode på mindst 14 dage have adgang til ved personlig  

 henvendelse at gøre sig bekendt med vurderingen af ejendomme i kommunen, jf.  

 § 40, stk. 3, i lovbekendtgørelse nr. 437 af 14. august 1984 af lov om  

 vurdering af landets faste ejendomme.
Om den praktiske fremgangsmåde i  

 forbindelse med offentlighedens adgang til at blive gjort bekendt med  

 resultatet af 18. alm. vurdering pr. 1. januar 1986 skal man meddele  

 følgende: Kommunen bekendtgør tid og sted for offentlighedens adgang til de  

 nævnte oplysninger ved annoncering i den lokale dagspresse.
Om  

 bekendtgørelsens nærmere indhold, herunder oplysning om fristen for  

 indgivelse af klage over ansættelser, fordelinger og afgørelser om benyttelse  

 i medfør af vurderingslovens § 33 og § 33 A, henvises til vedlagte udkast.  

 Oplysning om vurderingerne skal gives i et tidsrum af mindst 14 dage inden  

 for perioden 1. september - 15. oktober 1986 på et for kommunens beboere  

 bekvemt sted - i kommuner af større udstrækning eventuelt to steder.
Det  

 lokale, hvor oplysning om ansættelserne gives, bør så vidt muligt i et vist  

 omfang være tilgængeligt også uden for sædvanlig arbejdstid.
Der skal gives  

 de fremmødende lejlighed til at gennemse et eksemplar af fortegnelsen.  

 Vurderingssekretariatets personale må i fornødent omfang vejlede de  

 fremmødende i brugen af fortegnelsen.
 6. Ansættelsen ved 18. alm. vurdering anvendes ved  

 skødetegning og ved udfærdigelse af vurderingsattester fra det tidspunkt,  

 hvor ejeren har fået meddelelse om vurderingen, jf. ministeriet for skatter  

 og afgifters bekendtgørelse nr. 119 af 13. februar 1986 om vurderingsattester  

 og vurderingspåtegninger på skøder og visse andre dokumenter.
 7. Ifølge aftale med Kommunedata og Københavns  

 kommunes edb-central foretager disse en optælling af vurderingsresultatet med  

 henblik på endelig beregning af honoraret til vurderingsmændene i  

 overensstemmelse med skattedepartementets cirkulære af 13. januar 1986 om  

 vederlagene ved 18. alm. vurdering.
 8. Basiskortene med tilhørende bilag opbevares som  

 hidtil i kommunerne, hvorfra originalskemaet eller fotokopier kan rekvireres  

 af statsskattedirektoratet og skyldrådene til brug ved klage- og  

 revisionsbehandling m.v.
9. Når meddelelse til ejer om resultatet af 18. alm.  

 vurdering er udsendt, må vurderingsrådet ikke på egen hånd foretage ændringer  

 af ansættelserne begrundet i, at vurderingsskønnet anses for at være  

 urigtigt.
Der må i sådanne tilfælde gives indberetning til skyldrådet med  

 indstilling om fornøden ændring af den urigtige ansættelse.  Andre rettelser  

 af de ansættelser, der er anført på basiskortene, samt tilføjelser hertil kan  

 vurderingsrådene foretage på egen hånd indtil udgangen af 1986. Dette gælder  

 både de mangler og fejl, som kommunen henleder opmærksomheden på, og de fejl,  

 som vurderingsrådet på anden måde bliver bekendt med, herunder fejl der  

 konstateres efter henvendelse fra ejer ved klage til skyldrådet.
Som  

 eksempler på sådanne ,mangler og fejl kan nævnes: eks. 1) at en ejendom helt  

 er glemt medtaget, eller at der mangler en af de ansættelser eller  

 fordelinger, som det påhviler vurderingsrådet at foretage, eks. 2) at en  

 ansættelse er sket ud fra urigtige forudsætninger om ejendommens  

 matrikelbetegnelse, arealets størrelse, ejendommens zonemæssige beliggenhed  

 eller lignende. eks. 3) at der har foreligget urigtige oplysninger i  

 bygnings- og boligregistret om bebyggelsens størrelse m.v. eks. 4) at der er  

 sket regne- eller skrivefejl, og eks. 5. At der foreligger mangler eller fejl  

 med hensyn til andre angivelser på basiskortet, f.eks. vedrørende  

 grundværdispecifikationen, udstykning eller sammenlægning eller året for en  

 grundforbedrings fuldførelse.
Meddelelse til ejerne kan gives på den normale ejermeddelelsesblanket  

 eller ved brev.
Der må samtidig gives ejerne fornøden forklaring samt - hvor  

 det drejer sig om ansættelser, fordelinger eller benyttelseskode - oplysning  

 om adgangen til inden for 4 uger at klage til skyldrådet.
Ved berigtigelse af  

 sådan- ne fejl eller mangler efter udgangen af 1986 må vurderingsrådene  

 henholde sig til bestemmelserne i SD-cirkulærer nr. 1985-7 af 11. februar  

 1985.
VEDRØRENDE 18. ALM.
VURDERING PR. 1. JANUAR 1986 Vurderingsrådene har i maj og juni måned vurderet samtlige ejendomme i  

 kommunen.
 Vurderingen er foretaget pr. 1. januar 1986. Det vil sige, at det er  

 ejendommenes tilstand og prisforholdene på denne dato, der er lagt til grund  

 ved vurderingen.
 Vurderingsrådene har foretaget vurderingen i kontantværdier.
 Efter reglerne i vurderingsloven skal offentligheden have adgang til  

 vurderingsresultatet for ejendommene i kommunen.
