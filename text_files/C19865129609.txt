(Til samtlige amtsråd uden for  

 hovedstadsområdet) I.
Cirkulærets formål og indhold Miljøministeren fastsætter i dette cirkulære, at sendestationer med  

 masteanlæg for et TV-2 sendenet skal placeres inden for de områder, der er  

 angivet i bilag 1, jfr. bilag 2. Desuden skal der placeres en  

 radiokædestation på Samsø.
Cirkulæret omfatter TV-2 sendestationernes placering uden for  

 hovedstadsområdet.
Inden for hovedstadsområdet er TV-2 sendestationernes  

 placering fastlagt ved miljøministeriets cirkulære af 5. februar 1986 om  

 placering af en sendestation til FM/TV-1 i hovedstadsområdet.
 Baggrunden for cirkulæret er regeringens beslutning om, at der skal findes  

 egnede placeringer for et TV-2 sendenet i Danmark, således at etableringen af  

 sendenettet kan igangsættes hurtigst muligt efter en eventuel  

 folketingsbeslutning herom.
TV-2 sendenettet er fastlagt med baggrund i internationale aftaler om  

 frekvensbenyttelse.
Lokaliseringen af sendestationerne har til formål at  

 muliggøre såvel et landsdækkende som et regionalt opdelt sendenet.
 Cirkulæret udsendes i henhold til § 4, § 9, stk. 2, og § 17, i lov om  

 lands- og regionplanlægning, jfr. miljøministeriets lovbekendtgørelse nr. 735  

 af 21. december 1982, samt § 9, stk. 6, i lov om by- og landzoner, jfr.  

 miljøministeriets lovbekendtgørelse nr. 446 af 3. oktober 1985.
 Cirkulæret har været forhandlet med de berørte ministerier og med  

 amtsrådene uden for hovedstadsområdet samt de kommunale organisationer.
Cirkulærets punkt II indeholder forudsætninger for regionplanlægningen  

 samt pålæg om udarbejdelse af regionplantillæg.
I punkt III omtales  

 administrationen i henhold til by- og landzoneloven og kommuneplanloven.
 I bilag 2 er nævnt de amter og kommuner, som er berørt af cirkulæret.
II.
Forudsætninger for regionplanlægningen og pålæg om udarbejdelse af  

 regionplantillæg I henhold til lands- og regionplanlovens § 4 og § 9, stk. 2, fastsættes  

 det, at der inden for hver af de på bilag 1 og bilag 2 viste cirkler med en  

 radius på 5 km, og med nedenstående begrænsninger for de enkelte cirkler,  

 skal placeres en TV-2 sendestation med et 300 m højt masteanlæg.
Desuden skal  

 der placeres en radiokædestation på Samsø med et 100 m højt masteanlæg.
 Generaldirektoratet for Post- og Telegrafvæsenets kriterier for valg af  

 lokalisering for sendestationerne fremgår af bilag 3.
I medfør af § 17, stk. 1, i lands- og regionplanloven meddeles herved et  

 pålæg om, at der skal udarbejdes regionplantillæg, som fastlægger anlæggenes  

 konkrete placering og reserverer de fornødne arealer.
Regionplantillæggene  

 skal fremsendes til miljøministerens godkendelse senest den 1. oktober 1986.
 I medfør af § 17, stk. 2, i lands- og regionplanloven fastsættes samtidig,  

 at offentlighedsperioden og fristen for indsigelser og bemærkninger til  

 forslagene kan nedsættes til 8 uger.
I bilag 2 er der med åben skravering vist, om området ligger i en  

 lufthavns terminalområde.
Er skraveringen tættere, ligger området i  

 lufthavnens kontrolzone.
Masterne bør placeres uden for de nævnte områder,  

 jfr. bemærkningerne til de enkelte områder under A-F.
 Inden for de viste cirkler er der områder, som er omfattet af  

 EF-fuglebeskyttelsesdirektiv, større nationale naturområder og nationale  

 biologiske interesseområder, fredninger, samt generelle hensyn knyttet til  

 især fortidsminder, områder som heder, vådområder, strandenge etc., jfr.  

 bemærkningerne til de enkelte områder under A-F.
II. a.
Bemærkninger til de enkelte områder A.
Nordjyllands amt.
Cirklen ligger inden for Ålborg lufthavns  

 terminalområde og en mindre del ligger i kontrolzonen.
Af hensyn til  

 lufthavnens beflyvning skal masten placeres udenfor kontrolzonen og den bør  

 placeres så langt mod sydøst som muligt i cirklen.
A.
Viborg amt.
Cirklen ligger i nærheden af Skive lufthavn og for at sikre  

 lufthavnens fortsatte eksistens skal masten placeres i den sydlige del af  

 cirklen i det angivne område.
B.
Ringkjøbing amt.
En del af cirklen ligger indenfor Karup lufthavn/  

 flyvestations terminalområde.
Masten bør, af hensyn til beflyvningen af  

 lufthavnen, placeres uden for terminalområdet og, af hensyn til  

 fredningsinteresser så langt mod sydøst som muligt i den sydøstlige del af  

 cirklen.
Århus amt.
Cirklen er delvis beliggende indenfor Tirstrup lufthavns  

 terminalområde.
Masten bør, af hensyn til lufthavnens beflyvning, placeres  

 udenfor terminalområdet.
C.
Vejle amt.
Cirklen ligger indenfor Vandel flyvestations terminalområde.  

 En placering af masten bør, af hensyn til beflyvning af flyvestationen og  

 Billund lufthavn ske så langt mod nordøst som muligt.
Ribe amt.
Cirklen ligger indenfor Esbjerg lufthavns terminalområde og  

 delvis indenfor kontrolzonen.
Af hensyn til lufthavnens beflyvning skal  

 masten placeres udenfor kontrolzonen og så langt mod nordøst som muligt.
D.
Sønderjyllands amt.
Cirklen ligger delvis indenfor Skrydstrup lufthavns  

 terminalområde.
Masten bør, af hensyn til lufthavnens beflyvning, placeres  

 udenfor terminalområdet.
Fyns amt.
Cirklen ligger indenfor Odense lufthavns terminalområde.
Masten  

 bør, af hensyn til beflyvningen af Odense lufthavn, placeres i den sydøstlige  

 halvdel af cirklen.
E.
Storstrøms amt.
Cirklen ligger ikke indenfor et terminalområde - men i  

 nærheden af Avnø flyvestation/-skole.
Af hensyn til den intensive flyvning  

 bør masten placeres så sydligt som muligt i den sydlige halvdel af cirklen.
E.
Vestsjællands amt.
Den overvejende del af cirklen ligger i udkanten af  

 Københavns lufthavns terminalområde.
Placering kan finde sted i hele cirklens  

 område.
F.
Bornholms amt.
Cirklen er placeret inden for Rønne lufthavns  

 terminalområde og delvis indenfor kontrolzonen.
Masten skal, af hensyn til  

 lufthavnens beflyvning, placeres udenfor kontrolzonen og længst mod nordøst.
 Århus amt, Samsø. Masten bør af hensyn til Samsø flyveplads placeres på  

 den sydlige del af øen.
III.
Administrationen i henhold til by- og landzoneloven og  

 kommuneplanloven Når sendeanlæggene er optaget i godkendte regionplantillæg, er amtsrådene  

 og kommunalbestyrelserne forpligtede til at medvirke til at friholde  

 arealerne for bygninger eller anlæg, der vil være til hinder for  

 sendeanlæggenes etablering, jfr. bestemmelsen i lands- og regionplanlovens §  

 15, stk. 2.
 Der må således ikke meddeles tilladelser efter lov om by- og landzoner i  

 strid med de godkendte regionplanretningslinjer.
 Opmærksomheden henledes på, at TV-2 sendestationerne er undtaget fra  

 bestemmelserne i § 43, stk. 1, i lov om kommuneplanlægning, jfr.  

 miljøministeriets bekendtgørelse af 6. maj 1986 om undtagelse af TV-2  

 sendestationer fra kommuneplanlovens højdebestemmelser.
 I henhold til § 9, stk. 6, i lov om by- og landzoner fastsættes herved, at  

 amtsrådet, henholdsvis kommunalbestyrelsen, skal underrette planstyrelsen om  

 indkomne ansøgninger om zonetilladelse til opstilling af TV-2  

 sendestationerne og sagernes behandling.
 Såfremt der indkommer ansøgninger om byggetilladelse eller sker anmeldelse  

 af et bygge- eller anlægsarbejde inden for de reserverede arealer, og disse  

 ikke kan hindres på anden måde, henstilles det at kommunalbestyrelsen retter  

 henvendelse til P&T med henblik på at afklare eventuel nedlæggelse af  

 forbud efter kommuneplanlovens § 17.
IV.
Afslutning Indtil placeringerne er indarbejdet i regionplanerne, kan planstyrelsen  

 efter forhandling med de berørte myndigheder tillade mindre afvigelser fra de  

 herved fastlagte forudsætninger.
 Generaldirektoratet for Post- og Telegrafvæsenet og planstyrelsen er,  

 såfremt det ønskes, indstillet på at yde rådgivning om kriterierne for  

 udpegningen af egnede arealer og om udarbejdelsen af det fornødne  

 planlægningsmæssige grundlag.
Miljøministeriet, den 6. maj 1986 Christian Christensen / Peter Skov Bilag 1 +++LANDKORT+++ Bilag 2 De angivne cirkler er indtegnet med en radius af 5 km.
 IIIIIIIIII Inden for lufthavnens kontrolzone.
 I I I I Inden for lufthavnens terminalområde.
 I kortudsnittenes nederste højre hjørne er cirklernes position (centrum)  

 angivet.
 På alle kortudsnittene er nord opad.
 Kortbilagene er udarbejdet af planstyrelsen, januar 1986 (med Geodætisk  

 Instituts tilladelse (A 83) copyright).
A AMT: Nordjylland AMT: Århus KOMMUNE: Samsø Bilag 3 MINISTERIET FOR OFFENTLIGE ARBEJDER 9. september 1985 Kriterier for valg af areal for TV-2 sendestationer Indledning Landsplandirektivet omfatter 11 nye sendestationer i et landsdækkende TV-2  

 sendenet samt en radiokædestation på Samsø. De 11 nye sendestationer skal  

 forsynes med ca. 300 m høje stålgittermaster, og ved radiokædestationen på  

 Samsø skal etableres en stålgittermast på op til 100 meters højde.
 I det følgende er givet en kort beskrivelse af de nødvendige krav til  

 areal for de nye TV-2 stationer.
Radiotekniske forudsætninger for valg af placering Det er ønskeligt af hensyn til bl.a. radiotekniske forhold, at stationerne  

 placeres udenfor bymæssig bebyggelse.
 Det vil ligeledes af radiotekniske grunde være hensigtsmæssigt - men ikke  

 absolut nødvendigt - at afstanden til tæt befolkede områder er mindst 8-10  

 km.
 Under hensyntagen til opnåelse af TV-dækning i de planlagte  

 dækningsområder skal arealerne være placeret så højt som muligt og helst med  

 en kote større end middelkoten af det terræn, som ligger mellem 3 og 15 km  

 fra masten.
 Der bør desuden vælges positioner som sikrer, at der fra 10 m højde over  

 terræn i videst muligt omfang i dækningsområdet er fri sigt til mastetoppen.
Beskrivelse af sendeanlæg De nye TV-2 stationer vil hver bestå af en barduneret  

 stålgitterantennemast og en bygning, der huser sendere m.m.
Til stationerne  

 skal der desuden være tilkørselsvej og en mindre parkeringsplads.
 Illustrationen side 14 viser et typisk areal til en TV-2 station med en  

 300 m mast.
 De 300 m høje master etableres med barduner i 3 retninger, hver med 2  

 bardunankre; et i 95 og et i 210 m afstand fra masten.
 Bygningerne vil blive opført i et plan med et areal på ca. 400 kvm.
 Arealernes bæreevne bør være således, at mast og bygning kan etableres  

 uden ekstraordinær fundering.
Foruden det areal, der er nødvendigt umiddelbart omkring bygning, mast og  

 bardunankre, er der behov for et areal i forbindelse med ophejsningsarbejder  

 i masten.
Dette areal udgør en 10-12 m bred zone, beliggende diametralt  

 modsat et bardunsæt.
 Arealet foretrækkes således beliggende, at afstanden til den lokale  

 højspændingsforsyning er kort.
Programføringen til sendestationerne vil finde sted via P&Ts  

 landsdækkende radiokædenet.
Som følge heraf vil der blive behov for  

 etablering af en radiokædestation på Samsø med et areal på ca. 300 kvm og med  

 en stålgittermast på op til 100 m.
Oplysninger om sikkerhedsmæssige forhold Af hensyn til sikring af personer mod ricisi ved isnedfald samt evt.  

 faldende skruer, værktøj m.m. ved mastearbejder, skal der omkring masten være  

 en sikkerhedszone, der så vidt muligt er friholdt for bebyggelse og veje m.v.
 Såvel danske som udenlandske erfaringer viser, at isnedfald fortrinsvis  

 sker i umiddelbar nærhed af masten og på arealet under bardunerne, men meget  

 sjældent udenfor en cirkel gennem de inderste bardunfundamenter.
 Tages desuden hensyn til risici for isnedfald under helt ekstreme  

 vindforhold, vil det være nødvendigt med en sikkerhedszone med centrum i  

 mastefoden og radius lig mastehøjden, jfr. illustrationen side 14.
 Sikkerhedszonen for faldende værktøj m.v. er en cirkel med betydeligt  

 mindre radius end mastehøjden.
 Sikring af zonen mod ovennævnte risici vil ske ved, at P & T pålægger  

 servitutter i fornødent omfang.
 Såfremt TV-stationerne placeres i landbrugsområde, vil langt hovedparten  

 af det berørte areal fortsat kunne anvendes til landbrugsformål.
Oplysning om andre sendeanlæg i TV-2 nettet Et landsdækkende TV-2 sendenet omfatter i alt 16 sendestationer.
Udover de  

 af landsplandirektivet omfattede 11 nye sendestationer samt en sendestation  

 for hovedstadsområdet, indgår 4 eksisterende anlæg med master på ca. 150 m i  

 TV-2 nettet.
For disse anlæg, der er placeret ved Nakskov, Svendborg, Thisted  

 og (Sindal), vil der være behov for visse bygningsudvidelser.
 Herudover forudses etableret ca. 30-50 lokale hjælpesendere, hovedparten  

 med master på ca. 40 m.
Afslutning P & T er indstillet på at yde vejledning og bistand i forbindelse med  

 udpegning af arealer.
 Særlig note:
 Landsplandirektiv.
