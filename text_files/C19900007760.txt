 1. Ved lov nr. 373 af 7. juni 1989 er der i  

 forbindelse med vedtagelsen af loven om registreret partnerskab gennemført  

 ændringer i lov om afgift af arv og gave, som senest er optrykt ved  

 lovbekendtgørelse nr. 62 af 6. februar 1987 som ændret ved § 5 i lov nr. 360  

 af 1. juli 1988. Ved ændringen af arveafgiftsloven er § 2 A, litra b), om  

 arveafgift for samboende af samme køn ophævet.
2. Ved lov nr. 888 af 29. december 1989 er  

 arveafgiftslovens § 3, stk. 5-7 og § 15, stk. 5 og 6 ophævet, og § 2 A samt §  

 15, stk. 4 ændret.
Efter lovens § 3, stk. 5, kunne skatteministeren tillade  

 et plejebarn at betale arveafgift efter samme skala som arveladers børn.  

 Efter lovens § 3, stk. 6, kunne skatteministeren tillade, at arveafgiften  

 blev nedsat til en lavere afgiftsklasse for samlevende personer.
 Disse persongrupper er nu optaget i selve loven, jfr. dennes § 2 A, litra  

 d), og litra f), jfr. nedenfor under punkt 4 og 5.
 3. Samtidig er arveafgiftslovens § 15, stk. 4 ændret.  

 Det er ikke mere nødvendigt at indhente skatteministerens tilladelse i disse  

 tilfælde, jfr. nedenfor under punkt 7.
 Herefter gælder følgende bestemmelser:
Plejebørn 4. Efter § 2 A, litra d), skal afgiften beregnes efter  

 § 2 A for plejebørn, der har haft bopæl hos arveladeren i en sammenhængende  

 periode på mindst 5 år, når opholdet er begyndt inden plejebarnet fyldte 15  

 år, og højst en af plejebarnets forældre har haft bopæl hos arveladeren  

 sammen med plejebarnet.
Bestemmelsen forudsætter efter sin ordlyd, at arvingen har haft fælles  

 bopæl med arvelader i et sammenhængende tidsrum på mindst 5 år, og at  

 forholdet er påbegyndt, inden arvingen er fyldt 15 år.
Det er endvidere en  

 betingelse, at højst den ene af arvingens forældre har haft fælles bopæl med  

 arvelader i samme tidsrum.
Bopælsforholdene må dokumenteres ved hjælp af folkeregisterattester.
Hvis  

 folkeregisterattesterne intet oplyser om plejebarnets bopælsforhold kan  

 erklæringer fra to med forholdene bekendte personer dog anvendes.
En erklæring fra en med forholdene bekendt person skal for at kunne  

 anvendes oplyse Erklæring fra en med forholdene bekendt person, der er gift med arvingen  

 eller lever sammen med denne, kan ikke forventes godkendt af skifteretten.  

 Det samme vil gælde erklæring fra en person, hvis arvelod påvirkes af  

 afgiftsberegningen for plejebarnet.
Afgørelsen af, om afgiften af en persons arv skal beregnes efter § 2 A,  

 litra d), er nu et lovfortolkningsspørgsmål, som henhører under skifteretter  

 og eksekutorer, hvis afgørelse kan påklages til Told- og Skattestyrelsen.
En  

 ansøgning er således ikke nødvendig, og der er ikke mulighed for nedsættelse  

 i større omfang end loven hjemler.
Samlevende personer 5. Ud over bestemmelsen om plejebørn har  

 arveafgiftsloven haft en række forskellige regler om andre grupper af  

 samboende personer.
 Fra 1986 indtil loven om registreret partnerskab indeholdt  

 arveafgiftsloven en bestemmelse, hvorefter samlevende personer af samme køn  

 skulle have arveafgiften beregnet efter ægtefælleskalaen.
 Ugifte søskende, der havde boet sammen i mindst 2 år, skulle have  

 arveafgiften beregnet efter skalaen for livsarvinger.
 Desuden var der adgang til bevillingsmæssig nedsættelse af arveafgiften  

 til en lavere afgiftsklasse, når arving og arvelader havde haft fælles bopæl  

 i en række år før dødsfaldet.
 For disse persongrupper er der nu fastsat en fælles regel.
 Afgiften beregnes efter § 2 A, litra f), for personer, der har haft fælles  

 bopæl med arvelader i de sidste 2 år før dødsfaldet, samt for personer, der  

 tidligere har haft fælles bopæl med arvelader i en sammenhængende periode på  

 mindst 2 år, når den fælles bopæl er ophørt alene på grund af  

 institutionsanbringelse.
 At arvingen har haft fælles bopæl med arveladeren ved dødsfaldet, må i  

 almindelighed kunne dokumenteres ved fremlæggelse af bopælsattester fra  

 folkeregisteret.
Foreligger der ikke folkeregisteroplysninger, er udgangspunktet, at  

 samlivet ikke kan anses for dokumenteret.
Såfremt der imidlertid fra to  

 uvildige personer, der var bekendt med forholdene, fremkommer erklæringer om  

 samlivet og længden heraf, og disse erklæringer støttes af andre oplysninger,  

 kan disse i særlige tilfælde udgøre den fornødne dokumentation.
Med fælles bopæl ved dødsfaldet sidestilles det forhold, at arvelader  

 eller arving i umiddelbar tilknytning til, at de har haft fælles bopæl, er  

 flyttet på institution, typisk et plejehjem.
Det er uden betydning, hvor lang  

 tid institutionsopholdet har varet.
 Arvens størrelse og arvingens indkomst og formue er uden betydning for  

 anvendelsen af bestemmelsen.
Afgørelsen af, om afgiften af en persons arv skal beregnes efter § 2 A,  

 litra f), er nu et lovfortolkningsspørgsmål, som henhører under skifteretter  

 og eksekutorer, hvis afgørelse kan påklages til Told- og Skattestyrelsen.
En  

 ansøgning er således ikke nødvendig, og der er ikke mulighed for nedsættelse  

 i større omfang end loven hjemler.
Registrerede partnere 6. Registrering af partnerskab har ifølge § 3 i lov om  

 registreret partnerskab samme retsvirkninger som indgåelse af ægteskab med de  

 i lovens § 4 nævnte undtagelser.
Det følger heraf samt af ændringerne af arveafgiftsloven, at registrerede  

 partnere i arve- og gaveafgiftsmæssig henseende skal sidestilles med  

 ægtefæller.
For arvebeløb under 1 mill. kr. gælder således den særlige  

 ægtefælleskala i lovens § 2 A.
Arveafgift af indtægts- og brugsrettigheder, når arveafgiften skal betales  

 af boet 7. Efter arveafgiftslovens § 15, stk. 1 og 2, skal  

 arveafgiften af en kapital eller fast ejendom, hvoraf en anden person end  

 arvingen skal nyde indtægterne eller brugen, betales ved indtægts- eller  

 brugsrettens ophør.
Efter de hidtidige bestemmelser i lovens § 15, stk. 4-6, kunne  

 skatteministeren, når boet skulle betale afgiften, tillade at afgiften  

 betaltes straks i forbindelse med skiftet.
Ved en sådan tilladelse undgik  

 boet at skulle sætte beløb til side til senere betaling af afgift.
 Efter arveafgiftslovens § 15, stk. 4, i dens nuværende udformning er det  

 ikke mere nødvendigt at indhente skatteministerens tilladelse til, at  

 kapitalarveafgiften betales straks.
Det er herefter boet, der bestemmer, om afgiften skal betales straks, når  

 lovens betingelser er til stede.
Det er efter loven en betingelse, at det ved  

 testamente er bestemt, at indtægts- eller brugsretten skal udredes fri for  

 arveafgift.
 Ifølge motiverne til loven er det en forudsætning for, at bestemmelsen kan  

 anvendes, at kapitalen udlægges til en bestemt person eller institution i  

 forbindelse med bobehandlingen.
 Hvis boet herefter vælger at betale afgiften straks, skal afgiften  

 beregnes af værdien af kapitalen efter reglerne i lovens § 17 og ikke efter  

 de særlige regler i § 15, stk. 1 og 2.
Ikrafttræden og overgang 8. Loven om registreret partnerskab trådte i kraft den  

 1. oktober 1989. Lov nr. 373 af 7. juni 1989 om ændringer af lov om afgift af  

 arv og gave er trådt i kraft samme dato og har virkning, når afgiftspligten  

 er indtrådt denne dato eller senere.
Lov nr. 888 af 29. december 1989 om  

 ændringer af lov om afgift af arv og gave trådte i kraft den 1. januar 1990  

 og har virkning, når afgiftspligten er indtrådt denne dato eller senere.
 Afgiftspligten indtræder som hovedregel ved dødsfaldet.
 De to ændringslove har således forskellig ikrafttrædelsesdato.
 Dette medfører, at der, når afgiftpligten er indtrådt i tiden mellem 1.  

 oktober og 31. december 1989, skal beregnes arveafgift for plejebørn efter  

 deres slægtsskabsforhold til afdøde, og der må eventuelt søges om nedsættelse  

 efter arveafgiftslovens § 3, stk. 5.
 På tilsvarende måde må arveafgiften for samboende beregnes efter arvingens  

 slægtsskabsforhold til arvelader, og der må eventuelt søges om  

 afgiftsnedsættelse efter arveafgiftslovens § 3, stk. 6.
Det bemærkes, at samlevende af samme køn i denne periode ikke skal betale  

 afgift efter arveafgiftslovens § 2 A, litra b), da denne bestemmelse blev  

 ophævet ved lov nr. 373 af 7. juni 1989. Hvis de pågældende er registrerede  

 partnere, skal de betale arveafgift som ægtefæller.
I modsat fald kan der som  

 hidtil søges om nedsættelse af arveafgiften efter samme regler som personer  

 af forskelligt køn.
Skattedepartementets cirkulære nr. 139 af 2. december 1986 om arveafgift  

 for samlevende personer ophæves.
Pkt. 12-17 i skattedepartementets cirkulære  

 nr. 166 af 20. oktober 1983 om nedsættelse af arveafgift m.v. ophæves.
 De to ændringslove er optaget som bilag til denne vejledning.
Skatteministeriet, den 6. april 1990 Jens Rosman / O.
Bådum Bilag 1 Lov nr. 373 af 7. juni 1989 om ændring af ægteskabsloven, arveloven,  

 straffeloven og lov om afgift af arv og gave.
 (Ændringer som følge af indførelse af registreret partnerskab) VI  

 MARGRETHE DEN ANDEN, af Guds Nåde Danmarks Dronning, gør vitterligt:  

 Folketinget har vedtaget og Vi ved Vort samtykke stadfæstet følgende lov: . .  

 . . .
§ 4 I lov om afgift af arv og gave, jf. lovbekendtgørelse nr. 62 af 6. februar  

 1987, som ændret ved § 5 i lov nr. 360 af 1. juli 1988, foretages følgende  

 ændringer:
 1. I § 2, stk. 1, litra A, ophæves litra b.
 Litra c-g bliver herefter litra b-f.
 2. I § 2, stk. 1, litra A, 2. pkt., udgår »eller  

 b«.
 3. I § 44, stk. 1, ændres »litra g« til:  

 »litra f«.
§ 5 Stk. 1.  Loven træder i kraft den 1. oktober 1989.
 Stk. 2.  Lovens § 4 har virkning for afgiftspligt, der  

 indtræder efter lovens ikrafttræden.
Bilag 2 Lov nr. 888 af 29. december 1989 om ændring af forskellige skattelove.
(Forenkling af dispensationsbestemmelser m.v.) VI MARGRETHE DEN ANDEN, af Guds Nåde Danmarks Dronning, gør vitterligt:  

 Folketinget har vedtaget og Vi ved Vort samtykke stadfæstet følgende lov: . .  

 . . .
§ 6 I loven om afgift af arv og gave, jf. lovbekendtgørelse nr. 62 af 6.  

 februar 1987, som ændret ved § 5 i lov nr. 360 af 1. juli 1988 og § 4 i lov  

 nr. 373 af 7. juni 1989, foretages følgende ændringer:
 1. I § 2, stk. 1, A, indsættes efter litra c som nyt  

 litra:
 Litra d-f bliver herefter litra e-g.
 2. I § 2, stk. 1, A, affattes litra e, der bliver  

 litra f, således:
 3. § 3, stk. 5-7, ophæves.
 4. § 15, stk. 4, affattes således:
»Stk. 4.  Skal en kapital, hvorpå der hviler  

 rente-, indtægts- eller brugsnydelse, udredes fri for arveafgift, jf. § 21,  

 stk. 3, kan boet vælge at betale afgiften af kapitalen straks, selv om afgift  

 efter reglerne i stk. 1 og 2 først skulle betales senere.
Afgiften beregnes  

 da af værdien af kapitalen efter reglerne i § 17.« 5. § 15, stk. 5 og 6, ophæves.
 6. I § 44, stk. 1, ændres »§ 2 A, 1. pkt., litra  

 f« til: »§ 2, A, 1. pkt., litra g«. . . . . .
§ 11 Stk. 1.  Loven træder i kraft dagen efter  

 bekendtgørelsen i Lovtidende.
Loven har virkning fra og med indkomståret  

 1990. . . . . .
 Stk. 3.  § 6 har virkning, når afgiftspligten indtræder  

 den 1. januar 1990 eller senere.
