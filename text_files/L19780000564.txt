 Den 21. oktober 1977 undertegnedes i Stockholm en overenskomst mellem  

 Danmark, Finland, Norge og Sverige om ændring af den nordiske overenskomst af  

 15. januar 1969 om gennemførelse af visse bestemmelser om statsborgerret,  

 jfr. udenrigsministeriets bekendtgørelse nr. 19 af 13. februar 1969,  

 Lovtidende C.
 Ændringsoverenskomsten har følgende ordlyd:
 Overenskomst mellem Danmark, Finland, Norge og Sverige om ændring af  

 overenskomsten af 15. januar 1969 om gennemførelse af visse bestemmelser om  

 statsborgerret.
 Regeringerne i Danmark, Finland, Norge og Sverige er blevet enige om  

 følgende ændringer i overenskomsten af 15. januar 1969 om gennemførelse af  

 visse bestemmelser om statsborgerret:
Artikel 1 Artikel 1 i overenskomsten af 15. januar 1969 skal have følgende ordlyd:
»Ved anvendelsen af bestemmelsen i paragraf 1, stk. 1, nr. 2, i de  

 danske og norske love om statsborgerret ligestilles fødsel i en anden  

 kontraherende stat med fødsel i henholdsvis Danmark og Norge.« Artikel 2 Hver kontraherende stat kan anvende en kortere tidsfrist end den periode  

 på syv år, som omtales i artikel 5, stk. 1, nr. 3, i overenskomsten af 15.  

 januar 1969. Tidsfristen må dog ikke være kortere end 5 år.
Artikel 3 Artikel 7 i overenskomsten af 15. januar 1969 skal have følgende ordlyd:
»Enhverver en statsborger i en kontraherende stat i medfør af  

 artiklerne 5 eller 6 statsborgerret i en anden kontraherende stat, erhverver  

 også hans ugifte børn under 18 år samme statsborgerret under forudsætning af,  

 at de betingelser, som er fastsat i statsborgerretslovgivningen i den  

 pågældende stat, er opfyldt.« Artikel 4 Artikel 8, stk. 2, i overenskomsten af 15. januar 1969 skal have følgende  

 ordlyd:
»Hver kontraherende stat skal snarest underrette de øvrige  

 kontraherende stater om sådanne ændringer i dens statsborgerretslovgivning,  

 som har betydning for denne overenskomst.
De kontraherende stater skal  

 snarest herefter i fællesskab overveje, hvorvidt sådanne ændringer skal  

 foranledige ændringer i denne overenskomst.« Artikel 5 Denne overenskomst om ændring af overenskomsten af 15. januar 1969 træder  

 i kraft den 1. januar 1978.
 Til bekræftelse heraf har de undertegnede, dertil behørigt  

 befuldmægtigede, undertegnes denne overenskomst.
 Udfærdiget i Stockholm i 4 eksemplarer på dansk, finsk, norsk og svensk,  

 den 21. oktober 1977.
