Bekendtgørelse om udbetaling af forskud  

 og refusion til de anerkendte arbejdsløshedskasser I medfør af § 46, stk. 1 og 5, § 74 k, stk. 8,  

 § 74 l, stk. 1, § 74 m, stk. 6, § 75 c,  

 stk. 16, § 75 f, stk. 1, § 75 m, stk. 1, § 77,  

 stk. 8, § 77 a, stk. 9, § 79, stk. 2, og § 84,  

 stk. 11, i lov om arbejdsløshedsforsikring m.v., jf.  

 lovbekendtgørelse nr. 712 af 19. juli 2000, som ændret ved lov  

 nr. 1246 af 20. december 2000, lov nr. 1253 af 20. december 2000, lov nr. 277  

 af 25. april 2001 og lov nr. 278 af 25. april 2001, samt efter forhandling  

 med Landsarbejdsrådet, fastsættes:
Forskud § 1. Arbejdsdirektoratet kan yde forskud til  

 dækning af en a-kasses løbende udgifter til dagpenge og andre  

 ydelser, hvortil a-kassen efter lov om arbejdsløshedsforsikring m.v.  

 har ret til forskud eller refusion fra staten.
 Stk. 2. Direktoratet kan ligeledes yde forskud til  

 dækning af en a-kasses udbetaling af en skattefri præmie efter  

 lovens § 74 k eller § 75 c, stk. 10-15, samt til dækning  

 af en a-kasses renteudgifter efter lovens § 46, stk. 2 og 4.
 Stk. 3. Direktoratet kan desuden yde forskud til dækning  

 af en a-kasses tilbagebetaling eller overførsel af  

 efterlønsbidrag efter lovens § 77 a.
 Stk. 4. Direktoratet kan endelig yde forskud til dækning  

 af en a-kasses udlæg til sikring af dagpengegodtgørelse for 1.  

 og 2. ledighedsdag efter lovens § 84, stk. 6.
 Stk. 5. Forskuddet kan højst svare til a-kassens  

 nettoanvisninger.
§ 2. En a-kasse har kun ret til at modtage  

 forskud, hvis 1)	a-kassen udbetaler dagpenge mv. på grundlag af ét  

 sæt edb-behandlet materiale fra ét centralt udbetalingssystem  

 på a-kassens hovedkontor, 2)	a-kassens udbetalinger sker via StatensKoncernBetalinger (SKB) til  

 den enkelte modtagers konto i et pengeinstitut, og 3)	a-kassens administration sker efter reglerne i Arbejdsdirektoratets  

 bekendtgørelse om tilsynet med de anerkendte a-kassers økonomi  

 og regnskabsvæsen mv.
 Stk. 2. En a-kasse, der ikke er i stand til at levere  

 ét sæt edb-behandlet materiale, jf. stk. 1, pkt. 1), kan  

 søge direktoratet om midlertidig dispensation.
Udbetalinger via SKB § 3. Ved udbetalinger af beløb efter  

 § 1 skal a-kassen overholde SKBs gældende forretningsgang for  

 udbetaling og refusion af dagpenge, efterløn mv.
A-kassens UK-konto i  

 SKB må ikke anvendes til andre formål.
 Stk. 2. Beløb, der tilbageholdes til Den Særlige  

 Pensionsopsparing, og beløb, der skal tilbageholdes i ydelser til  

 dækning af krav fra offentlige myndigheder eller skal modregnes til  

 dækning af krav fra a-kassen, skal overføres direkte til  

 modtageren fra UK-kontoen.
 Stk. 3. Udbetaling af efterløn eller overgangsydelse  

 til en modtagers konto i et pengeinstitut i et andet EØS-land, skal  

 overføres direkte til modtagerens konto fra UK-kontoen via  

 JyskeNetbankErhverv.
Skat § 4. A-kassen skal afregne skat af dagpenge mv. i  

 henhold til kildeskattelovens bestemmelser.
 Stk. 2. Direktoratet anviser på baggrund af a-kassens  

 anmodning skatten på forfaldsdagen via Danmarks Nationalbank til den  

 told- og skatteregions konto i Danmarks Nationalbank, som a-kassen er  

 registreret hos.
Stk. 3. A-kassens anmodning skal være direktoratet i  

 hænde senest kl. 12.00 på den sidste hverdag før  

 forfaldsdagen.
Hvis direktoratet på grund af for sen anmodning fra  

 a-kassen ikke kan overføre skat fra denne a-kasse rettidigt, har  

 a-kassen ansvaret for betaling af renter for forsinket indbetaling.
Refusion § 5. En a-kasse, der ikke har ret til at modtage  

 forskud efter § 2, kan få udbetalt refusion af udgifter, som er  

 dokumenteret afholdt til udbetaling af dagpenge mv.
Refusionen kan udbetales  

 som acontorefusion.
Stk. 2. A-kassen kan én gang om måneden rekvirere  

 refusion via direktoratet.
Refusionsanmodningen skal være  

 påtegnet af a-kassens statsautoriserede revisor.
 Stk. 3. Refusionen kan højst svare til a-kassens  

 nettoudbetalinger.
 § 6. En a-kasse, der i øvrigt opfylder  

 betingelserne for ret til forskud, kan rekvirere acontorefusion via SKB af  

 edb-behandlede manuelle udbetalinger.
 Stk. 2. Anmodning om acontorefusion af dokumenterede  

 reguleringer og manuelle udbetalinger, der ikke er edb-behandlede, kan  

 fremsendes til direktoratet én gang om måneden.
 § 7. En a-kasse, der udbetaler dagpenge,  

 efterløn eller overgangsydelse som lån mod overdragelse af krav  

 mod Lønmodtagernes Garantifond, jf.  

 arbejdsløshedsforsikringslovens § 57, stk. 2, kan rekvirere  

 refusion via SKB, hvis udbetalingerne er edb-behandlede.
 Stk. 2. Hvis udbetalingerne ikke er edb-behandlede, fremsendes  

 anmodningen om refusion sammen med anmodningen efter § 6,  

 stk. 2.
Stk. 3. Refusionen for lånene kan højst svare til  

 et beløb, der svarer til ydelserne med fradrag for skat efter de  

 gældende regler.
A-kassen skal ikke afregne skat af lånene til  

 Told- og Skattestyrelsen.
§ 8. En a-kasse, der har ret til bidrag til  

 administration efter lovens §§ 74 m, stk. 2, 75 f, stk. 3, og  

 75 m, stk. 3, skal opgøre det årlige bidrag ultimo hvert  

 år.
Bidraget ydes for hver påbegyndt måned,  

 pågældende har været omfattet af ordningen om udbetaling af  

 efterløn eller overgangsydelse til personer, der på grund af  

 beskæftigelse i et andet EØS-land eller Færøerne  

 ikke kan bevare medlemskab af en dansk a-kasse.
 Stk. 2. Anmodning om udbetaling af det opgjorte bidrag  

 fremsendes til direktoratet senest den 20. januar i det følgende  

 år.
Udbetalingsperioder og dispositionsdatoer § 9. Dagpenge udbetales bagud for 14 dage eller  

 for 4 henholdsvis 5 uger. Øvrige løbende ydelser udbetales  

 bagud for 4 henholdsvis 5 uger, således at hver  

 4/5-ugers-udbetalingsperiode slutter næstsidste søndag i en  

 måned.
Stk. 2. Udbetaling kan tidligst ske efter en  

 udbetalingsperiodes udløb.
Den enkelte a-kasse fastsætter,  

 bortset fra de i stk. 3 nævnte tilfælde, tidspunktet for,  

 hvornår dagpenge og andre ydelser skal være til disposition for  

 medlemmet.
Stk. 3. Efterløn og seniorydelse kan dog udbetales  

 månedsvis bagud, jf. arbejdsløshedsforsikringslovens § 75  

 f, stk. 1. Beløbet skal være til disposition for medlemmet  

 på månedens sidste bankdag.
For indsendere af ydelseskort fra  

 andre EØS-lande, Færøerne eller Grønland skal  

 beløbet dog først være til disposition efter, at kortet  

 er modtaget og behandlet i a-kassen.
 Stk. 4. Direktøren for Arbejdsdirektoratet kan  

 ændre en udbetalingsperiode, når særlige forhold taler  

 herfor.
Uretmæssige udbetalinger § 10. Hvis a-kassen uretmæssigt har modtaget  

 forskud eller refusion til dagpenge mv., skal a-kassen betale renter af  

 beløbet fra tidspunktet for udbetalingen, og indtil tilbagebetaling  

 til staten har fundet sted.
Renten pr. påbegyndt måned er 1/12 af  

 den på hævetidspunktet gældende morarente, som fastsat  

 efter rentelovens § 5.
 Stk. 2. Hvis dagpenge mv. er udbetalt for tidligt, jf.  

 § 3, stk. 2, og § 9, skal a-kassen betale renter af de for  

 tidligt hævede beløb indtil det retmæssige  

 hævetidspunkt, eller indtil tilbagebetaling til staten har fundet sted.  

 Renten er den aktuelt gældende morarente, der er fastsat efter  

 rentelovens § 5.
Stk. 3. Hvis direktoratet på grund af fejl i a-kassens  

 indberetning af tilbageholdte ATP-bidrag får anvist for store  

 beløb til Arbejdsmarkedets Tillægspension, skal a-kassen betale  

 renter af det for meget anviste fra anvisningstidspunktet og indtil  

 tilbagebetaling til staten har fundet sted.
Renten er den aktuelt  

 gældende morarente, der er fastsat efter rentelovens § 5.
Sikkerhed § 11. A-kassen er ansvarlig for, at udbetalingen  

 af dagpenge mv. administreres under fornøden hensyntagen til  

 sikkerheden i forbindelse med datatransmissionen til SKB.
 Stk. 2. A-kassen skal bemyndige mindst 2 personer til ved  

 deres egenhændige underskrift at stå inde for rigtigheden af  

 a-kassens anmodninger om udbetaling af acontorefusion via direktoratet.
 Stk. 3. A-kassen skal bemyndige mindst 2 personer til ved  

 deres egenhændige underskrift at stå inde for rigtigheden af  

 a-kassens anmodninger om overførsel af a-skat/afgift.
 Stk. 4. A-kassen skal bemyndige mindst 2 personer til ved  

 deres egenhændige underskrift at stå inde for rigtigheden af  

 a-kassens kvartalsvise indberetninger om tilbageholdte ATP-bidrag efter  

 Arbejdsministeriets bekendtgørelse om indbetaling af ATP-bidrag for  

 medlemmer af arbejdsløshedskasser m.fl.
 Stk. 5. A-kassen skal bemyndige mindst 2 personer til ved  

 deres egenhændige underskrift at stå inde for rigtigheden af  

 a-kassens årlige anmodning om udbetaling af bidrag til administrationen  

 efter § 8.
 Ikrafttrædelse mv.
§ 12. Bekendtgørelsen træder i kraft  

 den 1. juli 2001.1) Stk. 2. Samtidig ophæves Direktoratet for  

 Arbejdsløshedsforsikringens bekendtgørelse nr. 585 af 23. juni  

 2000 om udbetaling af forskud og refusion til de anerkendte  

 arbejdsløshedskasser.
