Nyt  

 fra Ankestyrelsen - Samtaler med børn efter servicelovens § 58 - af  

 fuldmægtig Ulla Salling Petersen og fuldmægtig Lone Sperup Ankestyrelsen har i perioden siden den ændrede regels  

 ikrafttræden, ved behandlingen af klager over afgørelser om tvangsmæssig  

 anbringelse af børn uden for hjemmet, haft fokus på, om kommunerne har  

 afholdt  

 samtale med børn som foreskrevet i bestemmelsen.
 Hvis der ikke er gennemført en samtale med et barn eller en ung,  

 og det ikke fremgår af sagen, hvorfor samtalen ikke er afholdt, har  

 Ankestyrelsen erklæret Børn og unge-udvalgets afgørelse for ugyldig.
 I det følgende vil der blive redegjort for indholdet af  

 bestemmelsen, illustreret med eksempler fra sager Ankestyrelsen har  

 behandlet.  

 Sagerne er refereret i faktaboksene.
Generelt princip om inddragelse af barnet I servicelovens regler om særlig støtte til børn og unge indgår  

 det som en generel forudsætning, at barnet eller den unge i videst muligt  

 omfang skal høres og inddrages i behandlingen af deres sag.
 I formålsbestemmelsen i servicelovens § 32, stk. 3 fastslås  

 det således, at barnets eller den unges synspunkter altid skal inddrages og  

 tillægges passende vægt i overensstemmelse med dets modenhed og alder.
 I forbindelse med udarbejdelse af en § 38-undersøgelse skal  

 der således ifølge servicelovens § 38, stk. 2, være oplysning om,  

 hvordan  

 barnet eller den unge stiller sig til iværksættelse af  

 hjælpeforanstaltninger.
 I servicelovens § 58 er det fastslået, at der som  

 udgangspunkt skal afholdes en samtale med barnet eller den unge, forinden der  

 træffes afgørelse om foranstaltninger efter kapitel 8, og forinden der  

 træffes  

 afgørelse i en sag om ophør af en anbringelse.
Endvidere er princippet om høring og inddragelse af børn og unge  

 udtrykt i -  

 	  

 servicelovens § 59,  

 stk. 5, hvoraf fremgår, at indstillingen til Børn og unge-udvalget om  

 anbringelse  

 uden for hjemmet skal indeholde en redegørelse for barnets eller den unges  

 holdning til en påtænkt foranstaltning -  

 	  

 reglen om barnets  

 eller den unges udtaleret over for Børn og unge-udvalget i servicelovens  

 § 62,  

 stk. 2 -  

 	  

 servicelovens § 56,  

 hvorefter afgørelse om revision af handleplanen så vidt muligt træffes i  

 forståelse  

 med barnet eller den unge § 58´s formål og anvendelsesområde Formålet med at høre barnet eller den unge er at give kommunen  

 et førstehåndskendskab til det barn eller den unge sagen drejer sig om, samt  

 at  

 få kendskab til barnets egen mening og holdning til den påtænkte  

 foranstaltning.
 Endvidere er det vigtigt, at barnet under samtalen orienteres  

 om, hvad der skal ske og hvorfor.
Det er Ankestyrelsens holdning, at det er sagsbehandleren, der  

 bør afholde samtalen med barnet eller den unge.
Efter omstændighederne kan  

 det  

 dog være relevant og hensigtsmæssigt, at en psykolog eller en anden fagperson  

 afholder eller deltager i samtalen.
 Pligten til at høre barnet efter § 58 gælder forud for at der  

 træffes afgørelse om foranstaltninger efter servicelovens kapitel 8, det vil  

 sige afgørelser om forebyggende foranstaltninger efter servicelovens  

 § 40  

 og om anbringelse uden for hjemmet.
 Endvidere er der pligt til at høre barnet, forinden der træffes  

 afgørelse om ophør af en anbringelse.
 Derimod er afgørelser om samvær og kontakt efter servicelovens § 57  

 ikke omfattet af pligten til høring efter § 58, da afgørelser om samvær  

 ikke i juridisk forstand er foranstaltninger.
 Det er dog Ankestyrelsens opfattelse,  

 at det følger af god forvaltningsskik, at barnet efter en konkret vurdering  

 også bør inddrages i forbindelse med sådanne afgørelser.
 Sag om overvåget samvær  

 mellem et barn på 11 år og dets far.
 Ankestyrelsen tiltrådte afgørelsen og bemærkede, at man tilsluttede  

 sig Børn og unge-udvalgets bemærkning om, at kommunen burde have forelagt sin  

 indstilling for barnet, således at barnet havde haft mulighed for at ytre  

 sig.
Barnet skal høres om dets holdning Bestemmelsen i servicelovens § 58 skal ses i tæt sammenhæng  

 med reglen i servicelovens § 59, stk. 5, hvorefter der skal foreligge  

 oplysning om barnets holdning til den påtænkte foranstaltning i den  

 redegørelse  

 der skal udarbejdes, når en sag skal forelægges for Børn og unge-udvalget.
 Samtalen efter § 58 danner således baggrund for, at  

 kommunen i indstillingen til udvalget kan redegøre for barnets holdning.
Samtalen skal ske på en kvalificeret og respektfuld måde.
Under  

 samtalen skal der spørges til barnets eller den unges holdning til den  

 påtænkte  

 foranstaltning på en måde, der er afpasset barnets alder, modenhed og sagens  

 art.
 Det er vigtigt at barnet ikke sættes i situationer, som det ikke  

 kan overskue og ikke har forudsætninger for at tage stilling til.
Barnet kan afslå at ville udtale sig.
Pligten til høring vil i  

 givet fald være opfyldt ved at kommunen redegør for, at samtalen er forsøgt,  

 men at barnet ikke har villet medvirke.
 Hvis der er tale om en sag, der  

 skal forelægges Børn og unge-udvalget med henblik på en afgørelse om  

 anbringelse uden for hjemmet, bør samtalen afholdes i rimelig tilknytning til  

 afholdelsen af mødet, således at oplysningerne er dækkende for barnets  

 aktuelle  

 holdning.
 Sag om fortsat  

 anbringelse af 2 børn, hvor der havde været afholdt samtale med børnene ca. 2  

 måneder før mødet i Børn og unge-udvalget.
 Ankestyrelsen tiltrådte afgørelsen om anbringelse af børnene,  

 men bemærkede i sin afgørelse, at oplysninger om barnets holdning  

 sædvanligvis bør bygge på en samtale, der er mere aktuel i forhold til  

 behandlingen af sagen i udvalget.
Notat om samtalen og oplysning i sagen om hvorfor  

 barnets holdning, i givet fald, ikke følges Det følger af den almindelige notatpligt, at der skal føres et  

 særskilt notat om samtalen, og af reglerne om aktindsigt, at der kan begæres  

 aktindsigt heri.
 I notatet bør der redegøres for tidspunktet for og indholdet af  

 samtalen.
Det bemærkes, at det ikke er  

 tilstrækkeligt at henvise til, at der løbende har været ført samtaler med  

 barnet.
Der skal således foreligge dokumentation i sagen for, at der har  

 været  

 afholdt en egentlig samtale med barnet.
 Sag om fortsat  

 anbringelse af et barn på 10 år uden for hjemmet.
 Det var anført i  

 handleplanen, at barnet var blevet hørt, og at barnet havde udtalt, at det  

 gerne ville have at dets forældre blev så gode til at være forældre, at det  

 kunne komme hjem at bo.
 Ankestyrelsen tiltrådte afgørelsen om anbringelse, men  

 bemærkede i afgørelsen, at der burde foreligge særskilt dokumentation for den  

 samtale, der blev ført med barnet efter servicelovens § 58.
 I tilfælde af, at barnets holdning til  

 sagen ikke følges, er det som noget nyt i forbindelse med lovændringen i  

 lovbemærkningerne anført, at der i sagen skal foreligge oplysninger om,  

 hvorfor  

 man ikke følger barnets ønske.
 Under kommunens behandling af sagen skal det således, i givet  

 fald, begrundes, hvorfor barnets ønske ikke følges.
 I sager der forelægges Børn og unge-udvalget vil denne oplysning  

 kunne indgå i redegørelsen efter servicelovens § 59 i forbindelse med  

 redegørelsen  

 for barnets holdning.
 Såfremt barnets holdning ikke  

 bliver fulgt, når der træffes afgørelse, skal dette begrundes i Børn og  

 unge-udvalgets afgørelse.
Sag om anbringelse uden  

 for hjemmet af to børn på 9 og 13 år.
Børnene havde ved den afholdte samtale  

 begge givet udtryk for, at de ønskede at komme hjem at bo.
 Ankestyrelsen tiltrådte afgørelsen om anbringelse af begge  

 børn og anførte i sin afgørelse, at afgørelsen var truffet på trods af, at  

 børnene havde givet udtryk for, at de ønskede at komme hjem at bo, idet det  

 skønnedes at være til børnenes bedste.
 Ankestyrelsen gjorde over for kommunen opmærksom på, at det  

 fremgår af bemærkningerne til lovforslaget, hvorved servicelovens § 58  

 blev ændret, at der, i de tilfælde, hvor barnets eller den unges holdning  

 ikke tillægges vægt, i sagen skal foreligge oplysninger om, hvorfor barnets  

 eller den unges ønske ikke kan imødekommes helt eller delvis.
Samtale kan kun undlades efter en individuel vurdering I de situationer, hvor barnets modenhed eller sagens karakter  

 kan begrunde, at barnet ikke høres, skal der foretages en konkret vurdering  

 af,  

 om hensynet til barnet på afgørende måde taler imod at barnet høres og  

 inddrages.
 Såfremt kommunen vurderer, at der ikke skal afholdes en samtale  

 med barnet, skal kommunen nøje redegøre herfor i sagen.
 Det er i denne forbindelse ikke tilstrækkeligt at henvise til  

 barnets alder.
 Hvis samtalen undlades, skal  

 barnets holdning til den påtænkte foranstaltning eller til spørgsmålet om  

 ophør  

 af en anbringelse søges tilvejebragt på anden måde.
Sag om fortsat  

 anbringelse uden for hjemmet af to børn på henholdsvis 12 og 7 år.
Der havde  

 ikke været afholdt samtale med børnene.
 Ankestyrelsen tiltrådte afgørelsen om fortsat anbringelse og  

 bemærkede, at man havde noteret sig, at kommunen havde vurderet, at barnet på  

 12 år ikke var i stand til at gennemføre en samtale om anbringelsen, da hun  

 var meget forvirret og ukoncentreret omkring sin egen person, og at barnet på  

 7 år ikke ville være i stand til at svare på grund af sin alder og udvikling,  

 samt at børnenes holdning i øvrigt fremgik af sagens akter.
 Ankestyrelsen var ikke enig i  

 kommunens vurdering, og fandt, at der kunne have været gennemført samtaler  

 med begge børn på en for hvert af børnene egnet måde om deres holdning til  

 anbringelsen.
Da der er tale om en lovbestemt ret  

 for barnet eller den unge til at blive hørt kan forældremyndighedens  

 indehaver  

 ikke modsætte sig, at kommunen giver barnet eller den unge mulighed for en  

 samtale.
Forældremyndighedens indehaver kan heller ikke kræve at være til  

 stede  

 under samtalen, med mindre dette ikke vil stride mod formålet med samtalen.
 I enkelte tilfælde kan det forekomme, at forældrenes modvilje  

 mod at man taler med barnet bevirker, at barnets sættes i en urimelig presset  

 situation, såfremt man fastholder kravet om en samtale, og samtalen vil i  

 denne  

 situation, efter en helt konkret vurdering, kunne undlades af hensyn til  

 barnet.
 Kommunen må i givet fald redegøre meget nøje for forløbet i  

 sagen.
 Det bemærkes, at kommunen ikke kan undlade at føre en samtale  

 med barnet alene med henvisning til en forældremyndighedsindehavers modvilje  

 mod at samtalen afholdes, såfremt barnet allerede er anbragt uden for  

 hjemmet.
Manglende samtale kan medføre ugyldighed Ved behandlingen af en sag i  

 Ankestyrelsen om tvangsmæssig anbringelse uden for hjemmet kan manglende  

 samtale  

 med et barn eller en ung medføre ugyldighed af afgørelsen.
 Sag om fortsat anbringelse  

 af et barn på 7 år.
 Der havde ikke forud for  

 mødet i Børn og unge-udvalget været afholdt en samtale med barnet, og barnets  

 holdning til anbringelsen fremgik ikke.
 Ankestyrelsen ophævede af formelle grunde Børn og  

 unge-udvalgets afgørelse, da der i forbindelse med sagens behandling i  

 kommunen var sket alvorlige sagsbehandlingsfejl.
 Ankestyrelsen lagde ved afgørelsen til grund, at der ikke  

 forinden Børn og unge-udvalgets møde var gennemført en samtale med barnet i  

 henhold til servicelovens § 58, og at der ikke i sagen forelå  

 oplysninger om barnets modenhed, der talte imod, at der blev gennemført  

 samtale med det.
 Endvidere lagde Ankestyrelsen vægt på, at barnets holdning til  

 anbringelsen ikke var kendt.
 Ankestyrelsen lagde samtidig vægt på,  

 at Børn og unge-udvalget ikke havde forholdt sig til den manglende  

 gennemførelse af en samtale med barnet.
 Hvis en afgørelse erklæres ugyldig,  

 betyder det som udgangspunkt, at den bortfalder, og at barnet derfor skal  

 hjemgives.
 For at undgå hjemgivelse af formelle grunde, kan Ankestyrelsen  

 træffe afgørelse om at opretholde anbringelsen efter reglen i servicelovens  

 § 47,  

 stk. 3.
 Dette forudsætter dog, at der før mødet i Ankestyrelsen har  

 været afholdt en samtale med barnet.
 Hvis der ikke har været afholdt en samtale kan Ankestyrelsen  

 træffe en foreløbig afgørelse efter servicelovens § 45, der har  

 gyldighed  

 i 1 måned.
Sammenfatning Det er således sammenfattende Ankestyrelsens opfattelse:
-  

 	  

 at det som  

 udgangspunkt er sagsbehandleren, der bør afholde samtalen med barnet eller  

 den  

 unge -  

 	  

 at der under samtalen  

 som udgangspunkt skal spørges til barnets eller den unges holdning til den  

 påtænkte foranstaltning -  

 	  

 at samtalen skal  

 afholdes i rimelig tilknytning til afholdelse af møde i Børn og unge-udvalget -  

 	  

 at der i sagen skal  

 foreligge dokumentation for samtalens afholdelse -  

 	  

 at det skal begrundes,  

 hvis barnets eller den unges holdning ikke følges -  

 	  

 at der, i de tilfælde,  

 hvor det vurderes, at der ikke skal afholdes en samtale med barnet, nøje skal  

 redegøres herfor i sagen (det er ikke tilstrækkeligt at henvise til barnets  

 alder) Ankestyrelsen har i flere tilfælde erklæret børn og  

 unge-udvalgsafgørelser for ugyldige i situationer, hvor følgende mangler  

 samtidig forelå:
