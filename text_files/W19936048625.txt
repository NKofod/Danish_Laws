Ansøgning om registrering af varemærket TV-2 (figurmærke) for  

 beklædning i klasse 25 afslået.
Der var nedlagt indsigelse imod mærkets  

 registrering fra den århusianske musikgruppe TV-2, der siden 1982 har anvendt  

 figurmærket for sine produkter, herunder navnlig grammofonplader, men tillige  

 som betegnelse for de produkter, man har solgt under anvendelse af  

 figurmærket, herunder beklædningsgenstande År 1993, den 25. juni afsagde Patentankenævnet (Grønning-Nielsen, Hans Chr.
Thomsen, Warnich-Hansen) følgende  KENDELSE i sagen j.nr.
V 16/91: Klage fra Steffen Brandt, Sven Gaul, Georg Olesen  

 og Hans-Erik Lerchenfeld, alle Århus v/Advokakt Hans-Jørn Andersen, Århus  

 over Patentdirektoratets afgørelse af 21. januar 1991 af varemærke- ansøgning  

 nr.
VA 1561 1986 fra PP/3 marketing v/Egon Pedersen, Åbenrå, v/Patentbureau  

 Chas.
Hude.
 Den 10. marts 1986 indleverede PP/3 marketing v/Egon Pedersen, Åbenrå, en  

 ansøgning om registrering af varemærket TV-2 (figurmærke) for varearten  

 beklædning i klasse 25. Ansøgningen blev den 11. marts 1987 bekendtgjort i  

 Dansk Varemærketidende.
Ved skrivelse af 14. maj 1987 nedlagde klageren i medfør af  

 varemærkelovens § 20, stk. 2, indsigelse mod registrering af det ansøgte  

 mærke.
Som begrundelse for indsigelsen anførtes:
 »Jeg skal(...)protestere mod registreringen, idet jeg anser  

 figurmærket som næsten identisk med det af mine klienter gennem CBS Records  

 ApS den 24/2 d.å. anmeldte figurmærke.
 Jeg kan samtidig oplyse, at mine klienter siden 1982 har anvendt  

 figurmærket for sine produkter, herunder navnlig grammofonplader, men tillige  

 som betegnelse for de produkter, man har solgt under anvendelse af  

 figurmærket, herunder beklædningsgenstande.
 Det er således min opfattelse, at en fremtidig anvendelse af det til  

 registrering optagne figurmærke indebærer en åbenbar risiko for forveksling  

 med det produkt, mine klienter har markedsført, ligesom en anvendelse af  

 figurmærket medfører, at PP/2 Marketing v/Egon Pedersen uberettiget vil få  

 del i den til forretningskendetegnet knyttede good-will, som mine klienter  

 har oparbejdet gennem 5 år.
 Med hensyn til sammenligneligheden er det min opfattelse, at den  

 væsentligste forskel består i, at den prik, der er anført mellem  

 bogstavsbetegnelsen og 2-tallet er kvadratisk i det nye mærke, mens den i det  

 af mine klienter anmeldte figurmærke er rund.
 Derudover er der foretaget en mindre typografisk ændring, ligesom der er  

 tilføjet en skyggeeffekt.
 Det således til registrering optagne figurmærke kan ikke anses at have det  

 til registrering fornødne særpræg, hvorfor jeg venligst beder Dem meddele, om  

 figurmærket henset til det ovenfor anførte vil blive registreret.
Jeg vedlægger som bilag fotokopi af p. 102 i registreringstidende for  

 vare- og fællesmærker fra 11/3 1987 og kan samtidig oplyse, at jeg har  

 anmodet CBS Records ApS om at fremsende aftryk af det af mine klienter  

 tidligere anmeldte figurmærke, ligesom jeg har anmodet samme selskab om at  

 eftersende dokumentation for mine klienters tidligere anvendelse af  

 figurmærket.« Med skrivelse af 11. juni 1987 indleverede CBS Records Aps kopi af diverse  

 materiale.
I skrivelsen anførtes bl.a.:
»...Figurmærket har siden været anvendt i forbindelse med samtlige af  

 gruppens efterfølgende plade/bånd/compact disc udgivelser og dertilhørende  

 »merchandising« så som plakater, pressepublikationer, tøj  

 (T-shirts, sweat-shirts, jakker) m.m.
Musikgruppen er stadig aktiv, og  

 figurmærket vil blive anvendt i samme sammenhænge i fremtiden.' Ansøger imødegik ved skrivelse af 25. november 1987 indsigelsen og  

 anførte:
 »Vedrørende indsigelsen fra Steffen Brandt, Sven Gaul, Hans Erik  

 Lerchenfeldt og Georg Olesen v/advokatfirmaet Storm Mortensen henviser jeg  

 til indsigelsesskrivelse af 14. maj 1987 med bilag.
 Indsigerne henviser til 3 forskellige grundlag, nemlig navnet på den  

 århusianske musikgruppe TV-2, varemærkeanmeldelse af 24. februar 1987 og  

 endelig brug i forbindelse med markedsføringen af de musikalske produkter.
Man kan indledningsvis fastslå, at TV-2 er en almindelig og velkendt  

 forkortet betegnelse for fjernsynets kommende program 2 og det er almindeligt  

 antaget, at enerettigheder til sådanne betegnelser er vanskelige at skabe og  

 bevare.
Når dette sammenholdes med det generelle synspunkt, at  

 firmaer/musikgrupper, som alt overvejende hovedregel kun nyder beskyttelse  

 indenfor sit eget snævre virksomhedsområde, må det være klart, at de  

 rettigheder indsigerne måtte have skabt omkring gruppenavnet i hvert fald  

 ikke kan udstrækkes så vidt, at de omfatter produkter i klasse 25.
 For så vidt angår varemærkeansøgningen af 24. februar 1987 skal det blot  

 bemærkes, at den prioritetsmæssigt er nyere end anmeldernes mærke, således at  

 anmelderne har den bedste prioritetsmæssige stilling.
 Endelig påberåber indsigerne sig det faktum, at de har anvendt varemærket  

 TV-2 før 10. marts 1986, hvor ansøgning nr. 1561/86 blev indleveret.
Man søger at dokumentere denne brug ved forskellige brevpapirer, men  

 egentlig dokumentation i form af afbildninger af produkter, fakturaer,  

 salgstal m.m. mangler.
Dette er dog måske mindre væsentligt, idet den brug  

 anmelderne påstår at have udøvet er af en særdeles speciel karakter.
TV-2  

 anvendes efter det oplyste på ingen måde som varemærke, men udelukkende som  

 et kendemærke for gruppen uden nogen varemærkefunktion.
Navnet tjener ingen  

 produktadskillende funktion, men tilkendegiver udelukkende bærerens  

 tilknytning til en bestemt gruppe musikfans.
Med henvisning til ovenstående påstås indsigelsen afslået, men såfremt  

 Direktoratet måtte give indsigerne lejlighed til at fremkomme med yderligere  

 materiale eller argumenter i sagen, skal jeg anmode om at blive gjort bekendt  

 hermed, således at jeg kan få lejlighed til at ytre mig, inden afgørelse  

 træffes.« En for den selvejende institution TV-2 nedlagt indsigelse blev efter en  

 konkret stillingtagen frafaldet ved skrivelse af 3. februar 1988.
 Indsigerne udtalte i skrivelse af 26. september 1988:
»På min klients vegne skal jeg herved meddele, at indsigelsen mod  

 registreringen af figurmærket frafaldes, såfremt der meddeles ansøgeren  

 modhold, der tillader min klient i klasse 25 samt i øvrigt at sælge og  

 markedsføre produkter i det omfang, min klient hidtil har gjort under  

 anvendelse af betegnelsen TV-2 og med anvendelse af det figurmærke, min  

 klient har anmeldt til registrering den 24. februar 1987.« I skrivelse af 24. januar 1989 anførte ansøgeren følgende:
 »Jeg kan oplyse, at anmelderne ønsker indsigelsesproceduren fortsat.
 Til de af indsigerne påberåbte rettigheder kan for god ordens skyld  

 nævnes, at ansøgning nr. 1160/87 er uden relevans, idet denne er indleveret  

 efter anmeldernes ansøgning nr. 1561/86.
Indsigelsen baserer sig herefter udelukkende på ældre rettigheder skabt  

 gennem brug af TV-2 mærker og indsigerne fremsender enkelte kopier af  

 annoncer fra 1985/86 som dokumentation for salg af T-shirts påtrykt TV-2.  

 Hertil skal bemærkes, at den grundlæggende betingelse for, at en varemærkeret  

 kan etableres gennem brug er, at navnet rent faktisk anvendes som varemærke  

 med den hensigt at adskille mærkeindehaverens produkter fra andre produkter  

 af lignende art.
I det her foreliggende tilfælde er TV-2 betegnelsen  

 udelukkende anvendt som dekoration og reklame for popgruppen uden  

 varemærkefunktion indenfor beklædningsområdet.
Allerede af denne årsag finder  

 jeg, at indsigelsen må afvises.
Det skal yderligere bemærkes, at det indsendte materiale er  

 utilstrækkeligt som dokumentation for relevante brugsrettigheder.
Materialet  

 består blot af en kort redegørelse fra indsigerne og et par kopier af  

 brochurer fra 1987/86. Indsigerne dokumenterer på ingen måde, at de mærkede  

 produkter har været markedsført og yderligere foreligger hverken information  

 eller dokumentation for fortsat brug.
Under henvisning til ovenstående anmoder jeg om, at indsigelsen afslås på  

 det foreliggende grundlag...« Patentdirektoratet traf den 23. februar 1989 følgende afgørelse i sagen:
 »Det skal indledningsvis bemærkes, at indsigelsen der er nedlagt  

 under henvisning til indsigernes ansøgning VA 1160 1987 ikke kan tages til  

 følge, idet denne ansøgning er indgivet senere end nærværende ansøgning,  

 nemlig den 24. februar 1987, medens nærværende ansøgning er indgivet den 10.  

 marts 1986. I øvrigt omfatter indsigernes ansøgning tjenesteydelser i klasse  

 38 og 41, og disse kan ikke anses for ligeartede med varearten beklædning.
I medfør af bestemmelsen i § 14, stk. 1, nr. 6 i varemærkeloven må et  

 varemærke ikke registreres, når mærket er forveksleligt med et varemærke, der  

 er taget i brug her i landet på det tidspunkt, da ansøgningen om registrering  

 indgives og som vedvarende anvendes her.
Det skal tillige dreje sig om  

 kolliderende varearter, jf. bestemmelsen i § 6 i varemærkeloven.
Det materiale De har indsendt er ikke tilstrækkeligt som dokumentation  

 for, at betegnelsen TV-2 er taget i brug her i landet for beklædning, og at  

 det fortsat anvendes her.
Materialet viser kun, at betegnelsen har været  

 anvendt i enkelte tilfælde i 1985. Indsigelsen nedlagt under henvisning til  

 brug, kan derfor ikke tages til følge på det foreliggende grundlag.
Såfremt  

 der indsendes yderligere materiale i sagen fx fakturaer eller en erklæring  

 fra en brancheforening, der dokumenterer, at betegnelsen har været brugt som  

 varemærke for bestemt angivne beklædningsgenstande før ansøgningens  

 indgivelse, og fortsat anvendes som sådant, vil der blive taget endelig  

 stilling til indsigelsen.
Det nævnte materiale forventes indsendt hertil snarest belejligt og senest  

 inden 4 måneder fra dato, da der i modsat fald vil blive truffet endelig  

 afgørelse i sagen på det grundlag, der foreligger på  

 afgørelsestidspunktet.« Efter forlængelse af svarfristen oplyste indsigerne ved skrivelse af 15.  

 september 1989 følgende:
 »Jeg skal i ovennævnte varemærkesag og i henhold til den af  

 Patentdirektoratet trufne afgørelse fremsende følgende:
 1. Kopi af faktura nr. 001308 af 17/4 1983.
 2. Kopi af faktura nr. 001443 af 30/9 1983.
 3. Kopi af faktura nr. 001448 af 3/10 1983.
 4. Kopi af faktura nr. 001470 af 24/12 1983.
 5. Kopi af faktura nr. 001513 af 21/12 1983.
Fakturaerne fremsendes til dokumentation af, at TV-2 i 1983 som et led i  

 markedsføringen forhandlede T-shirts, sweet-shirts m.v. påtrykt min klients  

 logo.
Jeg kan i denne forbindelse oplyse, at de pågældende  

 markedsføringstiltag allerede påbegyndtes i 1982 og de pågældende  

 beklædningsgenstande var forsynet med logoet »TV-2« samt titlen på  

 den plade, som min klient udgav på daværende tidspunkt, aktuelt »Verden  

 er vidunderlig«.
 Min klient har efterfølgende ved pladeudgivelser tilsvarende fået trykt  

 T-shirts, sweet-shirts m.v. påtrykt min klients logo »TV-2« med  

 angivelse af navnet på den plade, som aktuelt blev udgivet i de pågældende  

 år.
 Jeg kan i forhold til ovennævnte fakturaer oplyse, at min klient fortsat  

 er i besiddelse af enkelte af de T-shirts, der blev fremstillet hos Jydsk  

 Stoftryk, og om fornødent kan et eksemplar af pågældende T-shirts fremsendes  

 til direktoratet.
Jeg fastholder derfor på min klients vegne den rejste indsigelse, og  

 såfremt direktoratet måtte ønske yderligere oplysninger, står jeg til Deres  

 rådighed.' Ansøgeren udtalte hertil i skrivelse af 15. november 1989:
»Brevet af 15. september 1989 er vedlagt kopier af fakturaer fra  

 Jydsk Stoftryk alle fra 1983 vedrørende tryk på T-shirts og sweat-shirts.  

 Fakturaerne viser intet om, hvad der blev trykt, men såfremt det måtte dreje  

 sig om indsigernes TV 2 logo, kan det vel fastslås, at trykket udelukkende  

 har decorative funktioner uden varemærkepræg, jfr. tidligere korrespondance i  

 sagen.
Det kan tillige nævnes, at den brug der søges dokumenteret udelukkende  

 refererer sig til 1983. Fortløbende brug er således på ingen måde  

 dokumenteret.
Under henvisning til ovenstående mener jeg, at Direktoratet kan bortse fra  

 det sidst indleverede materiale fra indsigerne og jeg skal anmode om, at der  

 træffes afgørelse på det nu foreliggende grundlag.« Direktoratet udtalte i skrivelse af 1. februar 1990 bl.a.:
»Direktoratet er enig med ansøger i, at de indsendte fakturaer,  

 uanset at de er stilet til TV-2, Svend Gaul, ikke direkte omtaler, hvilket  

 logo, der har været trykt på beklædningsgenstandene.
Det er tillige tvivlsomt  

 om de pågældende T-shirts og sweatshirts har været markedsført, altså solgt,  

 under varemærket »TV-2« eller logoet alene har haft et dekorativt  

 formål.
Endelig er der fortsat ikke indsendt materiale, der dokumenterer, at  

 mærket fortsat, altså indtil dags dato, anvendes som varemærke for de  

 pågældende varearter.
 Kan der ikke indsendes fyldestgørende materiale, der dokumenterer logoets  

 brug som varemærke i den periode, der er omtalt i § 14, stk. 1, nr. 6 i  

 varemærkeloven, vil indsigelsen ikke kunne tages til følge.
Det nævnte materiale forventes indsendt hertil snarest muligt og senest  

 inden udløbet af ovennævnte svarfrist, da der i modsat fald vil blive truffet  

 endelig afgørelse i sagen.' Indsigerne anførte i skrivelse af 29. marts 1990 følgende:
 »Jeg fremsender vedlagt:
 1.Kopi af udskrift af Registreringstidende for vare- og fællesmærker,  

 hvori er angivet anmelderens registreringsanmodning for klasse 25.
2.Kopi af min klients varemærkeregistrering under reg.nr.
VR 05.322 1989  

 for klasse 38 og 41.
 Det logo, som TV-2 har anvendt på primært T-shirts har været det logo, der  

 fremgår af registreringsattesten fra Patentdirektoratet.
 Som det fremgår af korrespondancen har mine klienter benyttet det  

 pågældende logo allerede fra 1983 at regne, men mine klienter er ikke i  

 besiddelse af eksemplarer af de pågældende T-shirts.
Når henses til, at det henstår som uimodsagt, at mine klienter har  

 markedsført T-shirts påført det logo, der er registreret i Patentdirektoratet  

 og når henses til, at de 2 logoer/figurmærker fremtræder som næsten  

 identiske, må jeg fastholde, at anmelderen ikke bør kunne registrere det  

 anmeldte logo i den aktuelle udformning.« I skrivelse af 19. september 1990 anførte ansøgeren hertil:
»Dette indlæg indeholder i det store og hele kun en henvisning til,  

 hvad tidligere er fremført uden nogen form for yderligere dokumentation.
Det  

 anføres dog, at det henstår som uimodsagt, at indsigerne har markedsført  

 T-shirts påført det logo, der er registreret i Patentdirektoratet, hvilket  

 jeg bestemt ikke kan erklære mig enig i.
Der er foreløbig alene dokumenteret, at der er blevet købt nogle  

 beklædningsgenstande med et vist påtryk uden at det er dokumenteret, hvilket  

 tryk der er på de pågældende varer og uden dokumentation for, at disse varer  

 er blevet solgt.
Dokumentationen angår alene året 1983. Jeg henviser i denne  

 forbindelse til Direktoratets afgørelse dateret 1. februar 1990, hvor det i  

 næstsidste afsnit anføres »kan der ikke indsendes fyldestgørende  

 materiale, der kan dokumentere logoets brug som varemærke i den periode, der  

 er omtalt i § 14, stk. 1, nr. 6 i varemærkeloven, vil indsigelsen ikke kunne  

 tages til følge«.
Indsigerne har ikke opfyldt det af Direktoratet rejste krav til påvisning  

 af indarbejdelse og jeg må derfor anmode Direktoratet om at afslå den  

 nedlagte indsigelse.' Patentdirektoratet traf den 21. januar 1991 endelig afgørelse i sagen og  

 afviste indsigelsen med følgende begrundelse:
 »Således som direktoratet tidligere har oplyst, må et varemærke ikke  

 registreres, når mærket er forveksleligt med et varemærke, der er taget i  

 brug her i landet på det tidspunkt, da ansøgningen om registrering indgives  

 og som vedvarende anvendes her jf. § 14, stk. 1, nr. 6 i varemærkeloven.
Der må anses for at være mærkelighed mellem det ansøgte mærke og det  

 mærke, der er registreret for indsigerne under VR 5322 1989. Dette er et  

 figurmærke bestående af bogstaverne TV, en sort prik og tallet 2 opstillet på  

 en speciel måde.
Registreringen omfatter imidlertid alene tjenesteydelser i  

 klasserne 38 og 41. Denne registrering kan derfor ikke være til hinder for  

 det ansøgte mærkes registrering, da der ikke er kollision eller lighed mellem  

 de pågældende tjenesteydelser og varearter.
Iøvrigt er nærværende ansøgning  

 indgivet før indsigernes ansøgning.
For så vidt angår den af indsigerne påståede brug af det registrerede  

 varemærke for bl.a.
T-shirts, er det ikke dokumenteret, at en sådan  

 ibrugtagning har fundet sted før ansøgningens indgivelse, og at betegnelsen  

 fortsat anvendes som varemærke for de pågældende T-shirts.
Som tidligere  

 oplyst er det forhold, at en T-shirt, fremstillet med et bestemt logo, ikke  

 ensbetydende med, at T-shirten sælges under det pågældende logo, og  

 direktoratet finder det ikke dokumenteret, at indsigerne har brugt  

 betegnelsen TV-2 som varemærke for beklædningsgenstande, og at de fortsat  

 bruger denne betegnelse som varemærke for de pågældende beklædningsgenstande.  

 Betingelserne for at anvende bestemmelsen i § 14, stk. 1, nr. 6, er således  

 ikke opfyldt, og indsigelsen kan herefter ikke tages til følge.« Denne afgørelse har klageren ved skrivelse af 19. marts 1991 indbragt for  

 Patentankenævnet.
Som klagebegrundelse anførtes:
 »Jeg vedlægger:
1) oversigt over de af TV-2 udgivne LP/CD/MC for perioden 1981-1990 2) CBS-Nyt nr. 47 fra 18. november 1985 3) CBS-Nyt fra 2. december 1985 4) TV-2-logoet 5) fan-blad for TV-2-medlemmer, klubblad nr. 5, marts 1985, p. 8 6) TV-2 fan-clubpublikation fra »tur 88« 7) bagsiden af TV-2 fan-clubblad nr. 13 fra januar 1989 TV-2 har, som det fremgår af bilag 1), udgivet en række LP/CD/MCer i  

 perioden 1981-1990.
Ved hver eneste udgivelse har TV-2 produceret T-shirts/sweatshirts påført  

 TV-2-logoet.
De enkelte T-shirts er yderligere påført titlen på den  

 pågældende udgivelse, således kan jeg informere om, at i forhold til  

 eksempelvis udgivelsen »Nutidens unge«, er titlen anført på  

 T-shirten/sweatshirtens bagside, og TV-2-logoet på T-shirtens forside.
 T-shirtene/sweatshirtene har, således som det fremgår af det fremsendte  

 materiale, kunnet købes hos TV-2's fan-club i Vanløse, og  

 T-shirtene/sweatshirtene har ligeledes været anvendt i markedsføringsmæssig  

 øjemed som præmier i forbindelse med promoveringen af de enkelte  

 pladeudgivelser.
 Jeg har modtaget ialt 6 forskellige T-shirts/sweatshirts produceret i  

 forbindelse med følgende pladeudgivelser:
1) »Verden er vidunderlig« 2) »Beat« 3) »Nutidens unge« 4) »En dejlig torsdag« 5) »Nærmest lykkelig« 6) »Vi bliver alligevel aldrig voksne«.
 Såfremt det ønskes, kan T-shirtene/sweatshirtene udlånes til dokumentation  

 af den kontinuerlige brug af TV-2-logoet for perioden 1982-1990, hvorved  

 bemærkes, at der ligeledes har været produceret T-shirts/sweatshirts i  

 forhold til øvrige pladeudgivelser, men min klient er ikke i besiddelse af  

 T-shirts/sweatshirts for de nævnte pladeudgivelser.
På den baggrund af den fremsendte og den foreliggende dokumentation, der  

 kan rekvireres fra mit kontor, finder jeg, at den kontinuerlige,  

 erhvervsmæssige brug af logoet TV-2 for beklædningsgenstande er dokumenteret,  

 og jeg anmoder derfor om, at Patentankenævnet ændrer den af  

 Patentdirektoratet den 21. januar 1991 trufne afgørelse.' Ansøgeren har i skrivelse af 9. oktober 1991 anført følgende:
 »Jeg vil i det hele henvise til Direktoratets afgørelse dateret 21.  

 januar 1991, men for så vidt angår det indleverede ankeskrift fra Steffen  

 Brandt, Sven Gaul, Hans Erik Lerchenfeldt og Georg Olesen skal det bemærkes,  

 at der for mig at se ikke er indkommet yderligere materiale, der kan  

 dokumentere, at betegnelsen TV-2 af de pågældende personer er taget i brug  

 som varemærke forud for anmeldelsen af nærværende varemærke og stadig er i  

 brug.
 Efter gennemgang af materialet har jeg kunnet konstatere, at der i CBS-NYT  

 dateret 18. november 1985 averteres for en sweatshirt, der skulle bære en  

 diskret TV-2 logo på brystet, kopi af det samme blad fra formentlig december  

 1985, hvor annoncen gentages, kopi af et Fanclub-blad fra marts 1985, der dog  

 imidlertid, såvidt jeg kan skønne, ikke dokumenterer nogen brug af varemærke  

 TV-2 for beklædningsgenstande, Fanclubblad fra januar 1989 med afbildning af  

 en sweatshirt, hvorpå betegnelsen TV-2 fremtræder.
 Der er således af modparten fremlagt materiale visende, at der på markedet  

 har været sweatshirts og lignende, hvorpå TV-2 betegnelsen har været anført i  

 marts og november 1985 samt januar 1989.
Denne dokumentation er for mig at se ikke tilstrækkelig til at godtgøre,  

 at betegnelsen TV-2 har været brugt som varemærke forud for anmeldelse af  

 nærværende varemærke og at mærket har været brugt kontinuerligt siden da.
Jeg  

 kan derfor bifalde Direktoratets opfattelse af, at dokumentationen ikke er  

 tilstrækkelig, ej heller efter indlevering af det supplerende materiale i  

 ankesagen.
 Det skal dernæst tilføjes, at jeg i princippet bestrider, at den brug, der  

 er gjort af TV-2 mærket af indsigerne kan betragtes som en varemærkemæssig  

 brug, men efter min opfattelse er det en ornamentering for at pynte på de  

 pågældende genstande.
Min begrundelse for denne opfattelse støttes på materiale, der er  

 indleveret fra indsigerne under indsigelsessagen.
Der er bl.a. indleveret  

 fakturakopier, og jeg henviser specielt til faktura dateret 30. september  

 1983, hvor regningen angår 200 grå HANES T-shirts med tryk på front og ryg.  

 Faktura af 18. april 1983 nævner også HANES T-shirts, og forholdet er vel i  

 realiteten det, at indsigerne har købt et parti af det meget kendte tøjmærke  

 HANES og udsmykket disse mærkevarer med en ornamentering på front og ryg.
Det  

 er min opfattelse, at varemærket for varen altså for T-shirten eller  

 sweatshirten stadig må betragtes som HANES og at indsigerne har udsmykket de  

 pågældende beklædningsgenstande med henblik på at reklamere for gruppens  

 produktioner og optræden.
Dette er efter min opfattelse ikke varemærkemæssig  

 brug på beklædningsgenstande men promovering af gruppens aktiviteter, nemlig  

 grammofonplader og bånd m.v. samt koncertoptræden.
Den dokumentation der er indleveret og den måde det er foregået på  

 tilsiger, at der er tale om en reklameindsats for serviceydelser i klasse 41  

 og lydoptagelser i klasse 9, og jeg finder ikke, at der er tale om  

 markedsføring af beklædningsgenstande.
Allerede af den grund er det min  

 opfattelse, at anken mod registrering af det ansøgte varemærke må afvises.
For god ordens skyld må jeg også bemærke, at jeg ikke finder de to  

 varemærker forvekslelige og begrundelsen herfor er, at mærkerne består af  

 bogstaverne T og V og tallet 2 og i henhold til varemærkelovens regler kan  

 der ikke opnås eneret til bogstaver og tal som sådan, medmindre disse er  

 udformet på en speciel måde.
Den konkrete udførelse af de to mærker har efter  

 min opfattelse ikke sådanne lighedspunkter, at man kan befrygte forveksling  

 og selvom man tillægger betegnelsen TV-2 en bekendthedsgrad, er jeg ikke så  

 sikker på, at den almindelige forbruger udover en vis aldersgruppe vil  

 referere denne betegnelse til den ankende part og da kun for plader og  

 underholdningsvirksomhed, idet betegnelsen TV 2 på andre områder også bruges  

 på markedet.
Den eventuelle indarbejdelse, der kan være sket af betegnelsen  

 TV 2 kan derfor ikke lægges til grund overfor den nærværende  

 varemærkeansøgning, allerede fordi den ankende part ikke har været alene om  

 at bruge denne betegnelse på det danske marked, jfr. f.eks.  

 fjernsynsprogrammet TV-2.
Jeg skal således opfordre ankenævnet til at afvise anken.« I anledning af klagen har Patentdirektoratet ved skrivelse af 22. maj 1992  

 afgivet følgende udtalelse:
»Ansøgningen er indgivet af Firma Chas.
Hude på vegne PP/3 marketing  

 v/Egon Pedersen og omfatter følgende varer i klasse 25: beklædning.
 Med skrivelse af 14 maj 1987 nedlagde advokatfirmaet Storm Mortensen,  

 Århus på vegne Steffen Brandt, Sven Gaul, Hans Erik Lerchenfeldt og Georg  

 Olesen indsigelse mod mærkets registrering med henvisning til sine klienters  

 varemærkeansøgning VA 1160 1987 vedrørende et kvasiidentisk mærke for  

 beklædningsgenstande.
 Da klager ikke kunne dokumentere, at ibrugtagning af mærket havde fundet  

 sted før ansøgningens indgivelse, og at betegnelsen fortsat anvendes som  

 varemærke for T-shirts, blev indsigelsen, jf. direktoratets skrivelse af 21  

 jan 1991 til klager, ikke taget til følge.
Overfor ankenævnet har klageren i skrivelse af 19 mar 1991 anført, at hans  

 klient ved hver pladeudgivelse har produceret T-shirts/sweatshirts påført  

 TV-2-logoet.
T-Shirten/ sweatshirten har kunnet købes hos fan-klubber, men har også været anvendt  

 i markedsføringsøjemed som præmier i forbindelse med promoveringen af de  

 enkelte pladeudgivelser.
Som bilag har man fremsendt oversigt over  

 pladeudgivelser i perioden 1981 - 1990 og kopier af klubblade fra 1985 til  

 1989. Det tilføjes, at eksempler på bluserne med logo kan rekvireres hos ham.
Ansøger har i skrivelse af 09 okt 1991 dertil anført, at han ikke finder,  

 at der er fremsendt nogen dokumentation for brug af varemærket TV-2 for  

 beklædningsgenstande, men kun at der i perioden 1985 til 1989 på markedet har  

 været sweatshirts og lignende hvorpå TV-2 har været anført.
Han bestrider, at  

 den brug der har været gjort af mærket TV-2 af klageren kan betragtes som en  

 varemærkemæssig brug, da logoet nærmest må opfattes som en ornamentering som  

 pynt på de enkelte genstande.
Denne opfattelse støttes også på det under  

 indsigelsessagen af indsiger indleverede materiale bl.a. fakturakopier,  

 hvoraf det fremgår, at der den 30 sep 1983 blev bestilt 200 grå HANES  

 T-shirts.
Også en anden faktura nævner HANES T-shirts.
Det hævdes derfor af  

 ansøger, at klageren i realiteten har indkøbt et parti af et kendt tøjmærke  

 og udsmykket disse med logoet TV-2. T-shirtens varemærke er fortsat HANES,  

 mens TV-2-pynten kun skal tjene som reklame for gruppens pladeproduktioner og  

 optræden.
Ansøger mener derfor, at disse forhold ikke er varemærkemæssig brug  

 f.s.v. angår beklædningsgenstande, men promovering af gruppens aktiviteter,  

 nemlig grammofonplader og bånd m.m. samt koncertoptræden.
Ansøger tilføjer, at han ikke finder de to mærker forvekslelige.
Der kan  

 ikke opnås eneret til ikke særligt udformede bogstaver, og den figurlige  

 udformning er forskellig.
Endelig hævder ansøger, at den almindelige  

 forbrugers bevidsthed ikke vil associere TV-2 til beklædning, da denne  

 betegnelse benyttes i mange andre sammenhænge.
Direktoratet skal herefter udtale, at der ikke fra klagerens side er fremkommet bilag eller oplysninger, der kan begrunde en  

 ændret indstilling til den rejste indsigelse.
Direktoratet finder endvidere, at det fortsat ikke synes godtgjort, at en  

 reel ibrugtagning som varemærke har fundet sted før ansøgningens indgivelse  

 eller at TV-2 anvendes som varemærke for beklædningsgenstande.
Det forhold,  

 at en T-shirt fremstilles med et bestemt logo, er ikke ensbetydende med, at  

 T-shirten sælges under det bestemte mærke som kendetegn for varen.
Det  

 foreliggende materiale dokumenterer ikke, at beklædningsgenstandene  

 markedsføres som sådan på grund af logoet TV-2, men pynten »TV-2«  

 sælger varerne, fordi de har en relation til indsigers pladeproduktion.
Med  

 andre ord har hverken T-shirtens kvalitet, farve eller producent relation til  

 logoet, der kun er påført i reklameøjemed for andre ydelser.
Denne opfattelse  

 støttes af det forhold, at T-shirten blev solgt ved hver pladeudgivelse og  

 kunne købes gennem de fan-klubber, der havde relation til indsigers  

 musikproduktion.
Det indstilles derfor til Patentankenævnet at stadfæste direktoratets  

 afgørelse.' Ankenævnet har behandlet sagen på sit møde den 5. april 1993.
 Ingen af parterne gav møde.
 Et medlem (Warnich-Hansen), finder, at det må anses for ubestridt, at  

 musikgruppen TV-2 siden 1981/82 har brugt betegnelsen TV-2 som varemærke for  

 musikudgivelser, koncerter m.m. og fortsat gør brug heraf, ligesom gruppen  

 har opnået ekstraordinært store salgstal, opmærksomhed, medieomtale og  

 succes, alt under anvendelse af betegnelsen TV-2, der på denne baggrund har  

 opnået særpræg og varemærkeretlig beskyttelse i kraft af brugen.
 Betegnelsen TV-2 som musikgruppens varemærke var allerede i marts 1986, da  

 indklagedes varemærkeansøgning blev indleveret, særligt stærkt indarbejdet og  

 så velkendt i vide kredse her i landet, at en andens brug af et lignende  

 mærke ville indebære en utilbørlig udnyttelse af varemærkets værdi  

 (goodwill). Indsigernes varemærke anses herefter forveksleligt med det  

 ansøgte varemærke, som derfor må afvises fra registrering i medfør af den  

 tidligere gældende varemærkelovs § 14, stk. 1, nr. 6) jf. § 6, stk. 2, litra  

 a).
To medlemmer (Grønning-Nielsen og Hans Chr.
Thomsen) finder, at det  

 ansøgte mærke er egnet til at beskrive en vares eller tjenesteydelses art og  

 beskaffenhed i form af TV-udsendelser og således er uregistrerbart efter den  

 dagældende varemærkelovs § 13, ligesom det også under hensyn til  

 fremsættelsen af lovforslaget om oprettelse af fjernsynsstationen TV-2 den  

 15. december 1983, der efter genfremsættelse blev vedtaget i 1986 med  

 ikrafttræden den 1. juli 1986 er egnet til at vildlede, jfr. den dagældende  

 varemærkelovs § 14, stk. 1, nr. 2).
Herefter bestemmes:
 Varemærkeansøgning nr. 1561/86 afslås.
Grønning-Nielsen.
Hans Chr.
Thomsen.
J.C.
Warnich-Hansen.
 Dissens.
