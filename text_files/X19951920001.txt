 Forlængelse til det fyldte 67. år af fristen for genoptagelse af  

 arbejdsskadesag, hvor laboranter var blevet udsat for radioaktive stråler.
EMNE Genoptagelse - frister SAGEN Seks laboranter blev udsat for radioaktive stråler.
Arbejdsskadestyrelsen anerkendte, at der var tale om arbejdsskade.
Sagen  

 blev afsluttet, da der ikke kunne konstateres følger, der gav ret til  

 erstatning.
 På grund af sagens specielle karakter, der indebærer, at eventuelle følger  

 først viser sig på et langt senere tidspunkt, vurderede styrelsen, at fristen  

 for genoptagelse burde forlænges frem til det fyldte 67. år.
GRUNDLAG Erstatnings- og godtgørelsesspørgsmål kan genoptages inden for en frist på  

 5 år fra første afgørelse, hvis der er sket væsentlige ændringer af de  

 forhold, der blev lagt til grund for afgørelsen.
Det fremgår af § 34 i lov om  

 forsikring mod følger af arbejdsskade.
 Efter denne bestemmelse kan fristen for genoptagelse forlænges, når blot  

 afgørelse herom er truffet inden udløbet af 5-årsfristen.
Hvis styrelsen ved første afgørelse om erstatning eller godtgørelse  

 skønner, at en forværring kan vise sig på et tidspunkt, der ligger mere end 5  

 år ude i fremtiden, kan fristen for en eventuel genoptagelse forlænges.
Der  

 er f.eks. ofte tilfældet ved øjenskader.
I disse tilfælde er en  

 fristforlængelse på 15-20 år ret almindelig.
Fristen forlænges aldrig til  

 senere end det fyldte 67. år.
- - - Yderligere oplysninger kan fås hos kontorchef Conny Lund Andersen.
