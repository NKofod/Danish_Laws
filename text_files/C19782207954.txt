(Til rektorerne for samtlige  

 gymnasieskoler, studenterkurser og hf-kurser) Gymnasie- og hf-bekendtgørelsernes krav til læsepensa og  

 eksamensopgivelser i engelsk har karakter af rammebestemmelser . Der sættes  

 nogle grænser for omfanget af pensum og stilles krav om at læsestoffet  

 hovedsagelig skal være nutidigt, at både britiske og amerikanske tekster skal  

 inddrages, at et nærmere angivet antal genrer skal indgå, og at teksternes  

 sværhedsgrad skal svare til de forskellige niveauer.
Indenfor disse rammer forventes det at læsepensum udviser en rimelig  

 alsidighed hvad angår antallet af forfattere og emner, og et rimeligt  

 kvantitativt forhold imellem de enkelte genrer.
På alle niveauer indgår de  

 tre fiktive genrer (noveller, drama, roman) og forskellige arter af  

 ikke-fiktive tekster, på nysprogligt niveau endvidere poesi og Shakespeare,  

 eller som alternativ til Shakespeare, ræsonnerende tekster af  

 kulturbeskrivende art.
I det følgende anføres nogle retningslinier for sammensætningen af  

  eksamensopgivelserne på de forskellige niveauer.
Generelt gælder det at  

 opgivelserne skal være repræsentative for læsepensum, d.v.s. afspejler dette  

 både med hensyn til indhold og proportioner.
Der må være en vis bredde  

 (afhængig af niveauet og dermed af opgivelsernes omfang) ligesom det omfang  

 hvormed de enkelte tekststykker indgår skal udvise en rimelig indbyrdes  

  balance . - Det forudsættes på alle niveauer at romanen repræsenteres ved  

 uddrag fra mindst et værk læst i sin helhed.
På sproglig linie og på  

 hf-tilvalg gælder dette krav også for dramaet.
Kravet udelukker naturligvis  

 ikke at disse to genrer i øvrigt kan indgå i opgivelserne i form af f.eks.  

 antologiserede uddrag.
 Nysproglig studentereksamen.
 Der opgives i alt 150 ns.
 Shakespeare (subs. ræsonnerende tekster) 15-20 ns.
 Poesi (mindst 5 tekster skal repræsenteres) 10-20 ns.
 Nonfiction 15-30 ns.
 De resterende 80-110 ns. fordeles på roman, drama og noveller.
 Ingen enkelt tekst må indgå med mere end 25 ns.
 Musik- og samfundssproglig studentereksamen.
 Der opgives i alt 120 ns.
 Nonfiction 20-30 ns.
 De resterende 90-100 ns. fordeles på roman, drama og novelle.
Ingen enkelt tekst må indgå med mere end 25 ns.
Såfremt poesi og evt. et  

 krotere uddrag af et Shakespeare drama er indgået i undervisningen kan dette  

 stof medtages i eksamensopgivelserne.
 Matematisk studentereksamen.
 Der opgives i alt 100 ns.
 Bekendtgørelsen giver ingen tal for fordelingen mellem intensivt og  

 ekstensivt læst stof i eksamensopgivelserne, det formale vil være en  

 nogenlunde ligelig fordeling.
 Såvel de tre skønlitterære genrer som nonfiction skal indgå.
 Roman, drama og novelle må tilsammen højst udgøre 90 ns.
 Ingen enkelt tekst må indgå med mere end 25 ns.
 Hf-fællesfag.
 Der opgives i alt 75 ns.
 Såvel de tre skønlitterære genrer som nonfiction skal indgå, heraf  

 nonfiction med mindst 10 ns.
 Ingen enkelt tekst må indgå med mere end 20 ns.
 Hf-tilvalg.
 Der opgives i alt 150 ns.
 Såvel de tre skønlitterære genrer som nonfiction skal indgå, heraf  

 nonfiction med 20-30 ns.
 Ingen enkelt tekst må indgå med mere end 25 ns.
Der vil naturligvis på alle niveauer kunne indgå teksttyper i  

 undervisningen som ikke er omfattet af bekendtgørelsernes traditionelle  

 genreinddeling.
Sådanne tekster bør, hvor det er muligt, repræsenteres i  

 eksamensopgivelserne.
I tilfælde hvor denne repræsentation væsentligt  

 forrykker balancen i eksamensopgivelserne eller vil medføre en ændring i  

 eksaminationsformen vil en dispensation være nødvendig.
 P.D.V.
