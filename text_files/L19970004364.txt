Der er den 2. december 1996 indgået en overenskomst i Harare mellem  

 Danmark og Zimbabwe, ifølge hvilken den danske regering i perioden 1996-1999  

 vil yde et beløb på 53 millioner kroner til genopbygning og vedligeholdelse  

 af biveje i Zimbabwe ved brug af arbejdskraftkrævende metoder.
Projektet  

 finansieres og gennemføres i et samarbejde med SIDA og Ministry of Transport  

 and Energy, Zimbabwe.
Hovedformålet med projektet er at forbedre og vedligeholde nettet af grus-  

 og jordveje i landområderne i Zimbabwe, for derigennem at nedsætte  

 transportomkostningerne og øge mobiliteten i landområderne.
Endvidere vil  

 brugen af arbejdskraftkrævende metoder for genopbygning og vedligeholdelse af  

 bivejene skabe beskæftigelse og indkomster til mænd og kvinder i de områder,  

 hvor vejarbejderne foregår.
