Vedlagt fremsendes til orientering et korrekturtryk af den nye  

 bekendtgørelse af 6. februar 1996 om særligt tilrettelagte  

 uddannelsesaktiviteter efter lov om kommunal aktivering.
Bekendtgørelsen  

 træder i kraft den 1. april 1996.
 Bekendtgørelsen indeholder følgende 3 nye uddannelsesaktiviteter:
 - Uddannelses- og jobkvalificerende forløb tilrettelagt i medfør af § 1,  

 stk. 2 og 4, i lov om erhvervsskoler (pkt. 2).
 - Undervisning i HF-enkeltfag (pkt. 8).
 - Undervisning på folkeskolens 8., 9. eller 10. klassesniveau (pkt. 9).
 Herudover kan nævnes, at der under arbejdsmarkedsuddannelserne (pkt. 1) er  

 etableret 18 måneders uddannelsesforløb.
 Uddannelsesaktiviteterne vil blive nærmere beskrevet i en ny vejledning om  

 lov om kommunal aktivering, som forventes udsendt i fortryk med udgangen af  

 februar 1996.
Videre kan det oplyses, at der omkring 1. marts 1996 forventes udsendt en  

 bekendtgørelse om indberetningspligt ved særligt tilrettelagte  

 uddannelsesaktiviteter samt voksen- eller efteruddannelse i forbindelse med  

 aktivering efter lov om kommunal aktivering.
Med bekendtgørelsen sikres  

 kommunerne en kontrol med kontanthjælpsmodtageres deltagelse i  

 uddannelsesaktiviteter, herunder voksen- og efteruddannelse.
Af  

 administrative grunde skal bekendtgørelsen afstemmes med en tilsvarende  

 bekendtgørelse fra Arbejdsministeriet om dagpengesystemet, som er under  

 udarbejdelse.
Endelig kan det i fortsættelse af skrivelse af 15. december 1995 om  

 ændring af lov om kommunal aktivering pkt. 2.5 oplyses, at de voksen- og  

 efteruddannelsesforløb, kontanthjælpsmodtagere over 25 år kan deltage i,  

 fremgår af Arbejdsministeriets bekendtgørelse nr. 1051 af 17. december 1993  

 om uddannelser, hvortil der kan opnås uddannelsesgodtgørelse og orlov til  

 uddannelse samt af Arbejdsministeriets vejledning nr. 234 af 28. december  

 1993 til Arbejdsministeriets bekendtgørelse nr. 1051 af 17. december 1993 om  

 uddannelser, hvortil der kan opnås uddannelsesgodtgørelse og orlov til  

 uddannelse.
Det bemærkes, at bestemmelserne er under revision.
