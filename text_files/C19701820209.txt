 I fobindelse med den månedlige kørsel af CIR-K, som har fundet sted i uge  

 14, er der ved den maskinelle behandling konstateret:
1. Manglende redegørelse for januar (10/2) og februar  

 (10/3) månedsfrekvens forudsat og/eller 2. manglende indbetaling for januar (10/2) og februar  

 (10/3) uanset redegørelsesfrekvens.
 A 40 Rykkerskrivelse.
De anførte mangler medfører, at der udsendes rykkerskrivelser A 40. Det  

 kan forekomme, at der uberettiget udsendes rykkerskrivelse som følge af fejl  

 eller misforståelser, f.eks. fordi indsendte redegørelser eller indbetalinger  

 på grund af mangelfuld identifikation m.v. ikke har kunnet konteres.
Det er  

 også muligt, at reklamationer, der er indløbet som følge af den foregående  

 udsendelse af blanket A 40, jf.
KD-meddelelse 1970-34 i enkelte tilfælde ikke  

 har kunnet behandles.
For at imødegå kritik vedlægges der ved udsendelsen af blanket A 40 en  

 skrivelse som vedlagte.
Det er heri henstillet til modtageren  ikke  

  at reagere i tilfælde af uberettiget rykning i forbindelse med afkrydsning  

 af punkt A og B i blanketten.
Hovedparten af de foreliggende fejl vil kunne  

 rettes af KD på grundlag af fejllisterne fra den maskinelle behandling af  

 redegørelser og indbetalinger.
Ved AKM's besvarelse af spørgsmål foranlediget  

 af de udsendte rykkerskrivelser forholdes i øvrigt som angivet i ovennævnte  

 KD-meddelelse.
 A 58 Rykkerliste.
Om AKM's rykning for manglende redegørelse henvises til side 13 i  

 vejledningen vedr. opkrævning af A-skat (i det følgende kaldet  

 A-vejledningen). Det bemærkes, at det som anført på side 21 i vejledning  

 (modsat KD-meddelelse 1970-15) er forudsat, at AKM ikke indsender  

 redegørelser, som er indgået efter den seneste »slutdato« for  

 videresendelse til KD, før dette er markeret på rykkerlisten.
Meddeler  

 arbejdsgiveren, at redegørelse for februar er indgivet, selv om dette ikke  

 foreligger oplyst for AKM, tages påstanden til efterretning og evt. fejl  

 beklages.
I forbindelse med rykning for februarredegørelse må arbejdsgiveren  

 endvidere tilskyndes til at afgive redegørelse for marts (10/4).
 A 60 Kontoudskrift.
Kontoudskrift A 60 udskrives ved »marts-kørslen« i de tilfælde,  

 hvor redegørelse for januar (månedsfrekvens forudsat) ikke er indkommet.  

 Materialet skal behandles som angivet i A-vejledningen, side 66-68. Inden  

 iværksættelse af arbejdsgiverkontrol med henblik på fremskaffelse af  

 redegørelse må det konstateres, om den allerede er indgået ifølge AKM's  

 noteringer på rykkerlisten.
Oplysning om manglende redegørelse for januar  

 måned er givet såvel på rykkerliste som på kontoudskrift.
AKM må derfor sørge  

 for ikke at rykke dobbelt.
For at begrænse kontrolarbejdet på grundlag af kontoudskrift A 60 kan AKM  

 varsle kontrolbesøg eller indkalde regnskabsmateriale inden for en nærmere  

 angivet frist, medmindre redegørelse indsendes.
Også ved henvendelser til  

 arbejdsgivere på grundlag af kontoudskrift A 60 må der tages hensyn til, at  

 der i indkøringsperioden kan foreligge fejl eller mangler i det uskrevne  

 materiale, som arbejdsgiveren er uden skyld i.
Påstår arbejdsgiveren, at redegørelse for januar (+ evt. februar) er  

 indgivet, selv om dette ikke er i overensstemmelse med kontoudskrift A 60 og  

 AKM's oplysninger i øvrigt, må AKM anmode om at få kopien af den indsendte  

 redegørelse forevist.
Fotokopi (evt. afskrift) af redegørelse og  

 kontoudskrift A 60  indsendes særskilt til KD's afdeling for  

 fejlrettelse  med referat af arbejdsgiverens oplysning om, hvornår og  

 hvortil den efterlyste redegørelse er indsendt.
De på materialet anførte  

 arbejdsgivernumre konfereres med registreringsbevis eller kontrolfortegnelse.  

 Såfremt der er afgivet redegørelse uden arbejdsgivernummer eller med forkert  

 arbejdsgivernummer, må det af det indsendte materiale fremgå, at det rette  

 nummer er påført som en korrektion.
Det redegørelsesmateriale, der indsendes  

 til brug for KD's fejlrettelse, skal være tydeligt angivet som kopi og  

 forsynet med tydelige diagonalstreger, således at det ikke uden nærmere  

 undersøgelse indgår til kontering i CIR-K.
 Såfremt en arbejdsgiver, der er registreret som månedsredegører og rykkes  

 for manglende redegørelse for januar, februar og marts, henviser til, at han  

 i overensstemmelse med sin tilmeldelse til CIR allerede har indgivet  

 kvartalsredegørelse for januar kvartal, forholdes således:
a.
Hvis AKM konstaterer (eller skønner efter det af arbejdsgiveren  

 oplyste), at de formelle krav for afgivelse af kvartalsredegørelse er til  

 stede, må der indsendes ændringsmeddelelse (A B eller A 20) til KD med  

 henblik på fremtidig ændring af redegørelseshyppigheden.
Af hensyn til  

 konteringen af den indsendte kvartalsredegørelse må AKM endvidere afgive  

 indberetning til KD's afdeling for fejlrettelse om, at der for vedkommende  

 arbejdsgivernummer er indgået en kvartalsredegørelse, selv om arbejdsgiveren  

 er registreret som månedsredegører.
Indberetningen skal, hvis A B eller A 20  

 ikke vedlægges, indeholde oplysning om, hvornår og fra hvilket tidspunkt  

 redegørelseshyppigheden er søgt ændret.
b.
Er betingelserne for anvendelse af kvartalsredegørelse ikke til stede,  

 skal arbejdsgiveren udfærdige de manglende månedsredegørelser samt indsende  

 rettelsesredegørelse til den afgivne kvartalsredegørelse, så denne udgår.
Om  

 fornødent må såvel månedsredegørelserne som den korrigerede  

 kvartalsredegørelse udarbejdes som AMY-redegørelse under kontrolarbejdet.
Ved  

 sådan rettelse kan påkravsgebyr straks frafalde ved at undlade at påføre dato  

 vedrørende for sen indsendelse.
 Incassomateriale.
 Som anført i afsnittet om incasso i A-vejledningen vil det  

 incassomateriale, som udsendes til AKM primo april, omfatte tilfælde, hvor  

 der for arbejdsgivere med månedsredegørelse henstår restancebeløb for januar.
a.
Vedrørende FSK-tilsvar - evt. med delvis betaling, b. vedrørende tilsvar ifølge redegørelse, uden at betaling foreligger.
Hvor incassomateriale udskrives på dette grundlag, medtages tillige evt.  

 restance vedrørende februar (10/3), såfremt denne er baseret på FSK.
Restance  

 i forhold til en indkommet redegørelse medtages derimod ikke, idet dette  

 tilsvar først konteres i CIR-K i den følgende månedlige EDB-kørsel.
Hvor der  

 for en arbejdsgiver udsendes incassomateriale, vil arbejdsgiveren altid være  

 underrettet ved rykkerskrivelse A 40 med afkrydsning af afsnit C.
I den  

 tidligere omtalte supplerende følgeskrivelse er modtageren anmodet om at gøre  

 evt. reklamation gældende over for AKM ved dokumentation af tilsvar og  

 indbetaling.
Såfremt det af det fremlagte materiale fremgår, at der mangler  

 kontering af redegørelse og/eller indbetaling, må AKM med det nedenfor nævnte  

 forbehold tage de domumenterede oplysninger i betragtning ved  

 restanceinddrivelsen i henhold til det foreliggende incassomateriale.
Hvis  

 der ikke i dette er taget hensyn til indbetalinger, som har foreligget i KD  

 inden ca. 20/3 1970, må AKM indberette følgende oplysninger til KD's afdeling  

 for fejlrettelse:
a.
Betalingsdato og indbetalingssted, b. det indbetalte beløb, c. det ved indbetalingen oplyste arbejdsgivernummer, d. et evt. herfra afvigende arbejdsgivernummer ifølge registreringsbevis  

 eller kontrolfortegnelse.
 Opmærksomheden henledes dog på de særlige regler vedrørende konteringen af  

 central indgåede indbetalinger under en incassosag, se side 36-37 i  

 A-vejledningen.
I de tilfælde, hvor incassotilsvaret er baseret på FSK, vil der på  

 grundlag af rykkerliste (A 58) eller kontoudskrift (A 60) være iværksat en  

 sideløbende inddrivelse af den manglende redegørelse.
De hermed fremkomne  

 oplysninger vedrørende tilsvaret må straks tages i betragtning ved op- eller  

 nedskrivning af restancen.
 A 50 OPRIK-rykker.
 I »marts-kørslen« er der udskrevet OPRIK-rykkere for følgende  

 restancer:
a.
Difference mellem månedsredegørelse og indbetaling for januar.
b.morarente vedrørende januar, c. påkravsgebyr vedrørende januar.
Ved arbejdsgiverens eventuelle reklamation over forkert kontering af  

 tilsvar og indbetaling (a), uberettiget morarante (forkert krediteringsdato)  

 (b), uberettiget påkravsgebyr (forkert anført indsendelsesdato) (c), skal AKM  

 indberette de forelagte oplysninger til KD med dokumentation i det omfang,  

 dette er muligt.
Såfremt AKM finder det sandsynliggjort, at et påkravsgebyr  

 opkræves uberettiget, eller at det i øvrigt bør frafaldes, kan AKM fritage  

 for påkravsgebyret på den side 75-75 i A-vejledningen anførte måde.
Ved  

 afgørelse af, hvorvidt et gebyr bør frafaldes, kan der i begyndelsen anlægges  

 en imødekommende fortolkning af de i vejledningen anførte regler for  

 fritagelse.
 Udsendelsen af materialet.
 Det nævnte udgangsmateriale forventes udsendt i uge 15. Den på materialet  

 til AKM anførte udskrivningsdato er identisk med datoen på rykkerskrivelser  

 og OPRIK'er, som udsendes centrlt fra KD.
 Iværksættelse af straffebestemmelserne.
 Som bl.a. nævnt i instruktionsmaterialet vedrørende arbejdsgiverkontrol er  

 det forudsat, at AKM's henvendelser til arbejdsgiverne i indkøringsperioden  

 først og fremmest skal have et instruktivt sigte.
Afgiver en arbejdsgiver imidlertid ikke redegørelse og indbetaling i  

 forbindelse med de nævnte inddrivelsesprocedurer, og nægter han at medvirke  

 til afhjælpning af de konstaterede mangler, bør AKM indberette sagen til  

 amtsligningsinspektoratet, jf.
A-vejledningen side 85.
