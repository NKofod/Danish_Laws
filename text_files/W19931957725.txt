Udgift til landmåler - Udgift til landmåler Efter praksis anses udgifter afholdt til landmåler-  

 og landinspektørydelser for at tilhøre det ikke  

 fradragsberettigede 'anlægs- og etableringsområde' f.eks.  

 udstykning, skelforandring og andre ydelser ved matriklen.
 I forespørgslen var udgiften afholdt til  

 erhvervelse af markkort til brug for dokumentations kravet fra  

 EF-Direktoratet i forbindelse med administration af arealafhængige  

 tilskud til landbruget.
 Kortmaterialet - der fastlægger en landbrugsejendoms  

 arealmæssige dyrkningsgrænser - udarbejdes alene til brug for  

 kontrol af det markstyringsmateriale, som landbrugserhvervet i forvejen  

 betjener sig af, og som i nogle tilfælde har vist sig at være for  

 upræcist som grundlag for udmåling af støttebeløb,  

 der relateres til arealkriterier.
 Told- og Skattestyrelsen udtalte, at den i sagen  

 omhandlede udgift til markkort (i modsætning til matrikelkort) havde  

 direkte relation til indtægtserhvervelsen, hvorfor den blev anset for  

 at være fradragsberettiget.
