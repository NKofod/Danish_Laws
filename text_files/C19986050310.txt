 Cirkulæreskrivelse om meddelelse om  

 feriedagpenge til medlemmer der deltager i lønnede forløb, hvor  

 uddannelse og ansættelse er sammenfaldende, og hvor hele  

 uddannelsesforløbet kan medregnes til beskæftigelseskravet,  

 f.eks. social- og sundhedsassistentuddannelsen.
 Kommentar m.v.:
Medlemmer der deltager i lønnede forløb, hvor uddannelse og  

 ansættelse er sammenfaldende og hvor hele  

 uddannelsesforløbet kan medregnes til beskæftigelseskravet, kan  

 modtage feriedagpenge, idet de anses for at være berettiget til  

 dagpenge i tilfælde af ledighed fra den pågældende  

 ansættelse.
Som eksempel kan nævnes medlemmer der deltager i  

 social- og sundhedsassistentuddannelsen.
 I forbindelse med udsendelse af direktoratets bekendtgørelse nr.  

 190 af 25. marts 1998 om feriedagpenge, har direktoratet modtaget en  

 henvendelse om muligheden for at modtage feriedagpenge under deltagelse i  

 forløb, hvor uddannelse og ansættelse er sammenfaldende, f.eks.  

 social- og sundhedsassistentuddannelsen.
 Det fremgår af § 8, stk. 1, at det er en betingelse for udbetaling  

 af feriedagpenge, at medlemmet i tilfælde af ledighed under ferien  

 ville stå til rådighed for arbejdsmarkedet.
 Idet der ikke stilles krav om, at medlemmet står til rådighed  

 under ferien, vil vurderingen være, om medlemmet - hvis arbejdet  

 ophørte - ville være berettiget til dagpenge.
 Der kan som udgangspunkt ikke udbetales feriedagpenge til medlemmer, der  

 er under uddannelse uden at være dagpengeberettiget i henhold til  

 lovens § 62 a, idet disse ikke ville være dagpengeberettiget på  

 grund af tilmeldingen til en uddannelse.
 Direktoratet finder, at et medlem der deltager i et  

 uddannelsesforløb, hvor uddannelsen og ansættelsen er  

 sammenfaldende, dvs. hvor ophør af ansættelsen betyder, at  

 uddannelsen bortfalder, vil anses for at være berettiget til dagpenge i  

 tilfælde af at arbejdet ophører, idet uddannelsen derved  

 også automatisk ophører.
Efter direktoratets bekendtgørelse nr. 532 af 8. juli 1998 om  

 beskæftigelseskrav, dagpengeperiode og aktivperiode, kan et  

 uddannelsesforløb - såvel skole som praktikperioder - medregnes  

 til beskæftigelseskravet, hvis den uddannelsessøgende under hele  

 uddannelsesforløbet er ansat af en arbejdsgiver og får udbetalt  

 overenskomstmæssig løn, f.eks. social- og  

 sundshedsassistent-uddannelsen.
På den baggrund finder direktoratet, at  

 de pågældende medlemmer må anses for lønmodtagere i  

 relation til feriedagpengereglerne.
 Direktoratet finder således, at et  medlem som deltager i  

 lønnede uddannelsesforløb, hvor uddannelse og ansættelse  

 er sammenfaldende, og hvor hele forløbet kan medregnes til  

 beskæftigelseskravet, vil være berettiget til feriedagpenge.  

 Social- og sundhedsassistentuddannelsen er et godt eksempel på  

 dette.
