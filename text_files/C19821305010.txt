 Til samtlige til eksport af fersk kød og kødprodukter autoriserede  

 virksomheder samt dyrlægerne ved disse.
 Gennem udenrigsministeriet har man modtaget underretning om, at forbudet  

 mod indførsel af fersk kød i Indonesien er ophævet for Danmarks vedkommende.
Fersk kød skal være ledsaget af oprindelses- og sundhedsattest, form.
K.K.  

 1700-1973, med følgende tilføjelse på attestens bagside:
 »The frozen meat derives from animal originating from area which has  

 been declared as free from Foot and Mout Disease for the last six months  

 prior to shipment«.
Kødet skal være udbenet, frosset og emballeret.
Temperaturen i kødet må  

 under transporten ikke overstige - 20 grader C.
Der er ikke modtaget oplysninger om særlige betingelser for import af  

 kødprodukter, og det påregnes derfor, at de skal være ledsaget af form.
K.K.  

 1700-1973 uden tilføjelser.
Da den indonesiske importør, forinden import kan  

 påbegyndes, skal have en importlicens fra det indonesiske  

 landbrugsministerium, tilrådes det dog, at det i forbindelse hermed søges  

 oplyst, om der eventuelt gælder særlige betingelser for import af  

 kødprodukter.
Opmærksomheden skal henledes på, at kødkonserves og andre kødprodukter med  

 indhold af svinekød skal være mærket med oplysning herom i form af et billede  

 af et svin og ordene: MENGANDUNG BABI (indeholdende svinekød) med mindst 4 mm  

 høje versaler.
Billede og tekst skal være indrammet i en rektangulær firkant  

 og skal være gengivet med rød farve.
 Cirkulæreskrivelse af 13. januar 1977, K.K. 68-1977, om mærkning af  

 produkter med indhold af svinekød tilbagekaldes.
 P.V.V.
