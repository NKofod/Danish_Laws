§ 1 I bekendtgørelse nr. 698 af 31. august 1993 om euforiserende stoffer, som  

 ændret ved bekendtgørelse nr. 116 af 31. januar 1997, foretages følgende  

 ændringer:
 1. Efter § 2 indsættes:
» § 2 a.  Uanset bestemmelserne i § 2, stk. 1 og  

 2, kan Lægemiddelstyrelsen efter ansøgning tillade erhvervsmæssig dyrkning  

 for eet år ad gangen på nærmere angivne arealer, der hver for sig udgør et  

 sammenhængende areal på mindst 0,3 hektar, af planter af den på liste A som  

 nr. 1 opførte slægt med et indhold af tetra-hydrocannabinol på højst 0,3 pct.  

 i forhold til det konstante indhold i en prøve.
Tilladelse kan nægtes, hvis  

 ansøgerens forhold anses at indebære fare for misbrug, herunder hvis den  

 pågældende ansøger har overtrådt en tidligere meddelt tilladelse.
 Stk. 2.  Ansøgning indgives skriftligt til  

 Plantedirektoratet, som efter indhentet udtalelse fra Rigspolitichefen  

 videresender ansøgningen med en indstilling til Lægemiddelstyrelsen.
 Stk. 3.  Lægemiddelstyrelsen underretter  

 Plantedirektoratet og Rigspolitichefen om hver enkelt tilladelse og det i  

 forbindelse hermed udpegede dyrkningsareal samtidig med, at tilladelsen  

 meddeles.
Stk. 4.  Plantedirektoratet fører i fornødent omfang  

 kontrol, herunder prøvetagning og analyse, med de tilladte dyrkninger, jf.  

 bekendtgørelse om administration af og kontrol med Det Europæiske Fællesskabs  

 forordninger om markedsordninger for landbrugsvarer m.v.
Lægemiddelstyrelsen  

 kan til en hver tid tilbagekalde en tilladelse.
Stk. 5.  Uanset bestemmelserne i § 2, stk. 1 og 2, er  

 salg, køb, modtagelse, forarbejdning og besiddelse af planter af den i stk. 1  

 nævnte art, der er dyrket med tilladelse fra Lægemiddelstyrelsen, tilladt.
I  

 tilfælde af overdragelse af høstede planter eller dele heraf skal  

 overdrageren senest samtidig med overdragelsen give Plantedirektoratet  

 skriftlig meddelelse om, til hvem overdragelsen sker.
Denne forpligtelse  

 ophører fra det tidspunkt, hvor de omhandlede planter eller plantedele måtte  

 være forarbejdet således, at udnyttelse af en euforiserende egenskab ikke er  

 mulig.
 Stk. 6.  Bestemmelserne i §§ 3-18 og 23-26 finder ikke  

 anvendelse på den i stk. 1-5 omhandlede virksomhed.«.
 2. § 29 affattes således:
» § 29.  Lægemiddelstyrelsens og  

 Sundhedsstyrelsens afgørelser i medfør af denne bekendtgørelse kan indbringes  

 for Sundhedsministeriet.« § 2 Bekendtgørelsen træder i kraft den 4. april 1998.
