Resumé Politiet inddrog A's prøveskilte som følge af, at A havde  

 benyttet skiltene i strid med registreringsbekendtgørelsens bestemmelser.
A  

 havde tidligere modtaget et bødeforelæg for overtrædelsen.
Ombudsmanden kritiserede, at politimesteren og Rigspolitichefen  

 ikke, inden der blev truffet afgørelse om inddragelse af prøveskiltene, havde  

 foretaget partshøring.
Ombudsmanden udtalte endvidere, at det forhold, at  

 afgørelsen var blevet meddelt A mundtligt, ikke kunne give ham anledning til  

 kritik.
Ombudsmanden bemærkede dog, at en skriftlig afgørelse, særligt i et  

 tilfælde, hvor afgørelsen havde en bestemt tidsmæssig udstrækning, ville have  

 medført en betydelig bevismæssig klarhed vedrørende indholdet af afgørelsen.
 Ombudsmanden udtalte endelig, at det følger af god  

 forvaltningsskik, at en mundtlig meddelt afgørelse skal noteres på sagen. (J.  

 nr. 1991-1601-611).
Inddragelse af faste prøveskilte som følge af overtrædelse af  

 registreringsbekendtgørelsen.
Partshøring.
Skriftlighed.
 A klagede til mig over  

 Justitsministeriet, Færdselssikkerhedsafdelingens afslag af 6. august 1991 om  

 inddragelse af hans faste prøveskilte.
 Sagens omstændigheder var  

 følgende:
 A blev den 17. maj 1989  

 sigtet for overtrædelse af registreringsbekendtgørelsens § 79, stk. 2, og §  

 81,  

 stk. 1, ved onsdag den 17. maj 1989 ad Køge Bugt Motorvejen at have ført en  

 uindregistreret personbil, der var forsynet med faste prøveskilte, selv om  

 køretøjet udelukkende blev benyttet til godstransport, og køretøjet kun var  

 forsynet med en nummerplade, der var anbragt bag på køretøjet.
 Politiet udsendte et  

 bødeforelæg på 400 kr., som A betalte den 13. december 1989.
 Centralregistret for  

 Motorkøretøjer sendte en kopi af bødeforelægget til Politimesteren i X-by,  

 fordi prøveskiltene var udleveret af motorkontoret i X-by.
 Politimesteren i X-by  

 videresendte sagen til Politimesteren i Y-by den 15. maj 1990, fordi det af  

 folkeregisteret fremgik, at A var tilmeldt en adresse i Y-by politikreds.
Politimesteren i Y-by  

 tilbagesendte sagen til Politimesteren i X-by med oplysning om, at den  

 anførte  

 adresse i Y-politikreds var en tom grund med en skurvogn på.
A havde aldrig  

 boet der og var heller aldrig blevet truffet af det stedlige politi der.
Det  

 var stationen bekendt, at A holdt til hos B på hendes adresse i byen Z.
Den 18. juli 1990 rettede en  

 politiassistent fra det lokale politi i Z-by henvendelse til A på B's adresse  

 og bad om at få prøveskiltene udleveret.
Politiassistenten henviste til  

 oplysningerne om A's bopælsforhold, idet han ikke boede på den adresse, der  

 fremgik af folkeregisteret.
Prøveskiltene blev derfor krævet inddraget i  

 henhold til registreringsbekendtgørelsens § 119.
 A nægtede at udlevere  

 prøveskiltene.
 Som begrundelse herfor  

 henviste A efterfølgende bl.a. til, at politiassistenten ikke medbragte en  

 skriftlig begrundelse for, at han skulle aflevere prøveskiltene.
 Ved skrivelse af 27. august  

 1990 klagede A til Justitsministeriet over, at politiet havde forlangt at få  

 prøveskiltene udleveret, idet kravet var uoplyst og udokumenteret.
 Prøveskiltene blev den 4.  

 september 1990 afmeldt på motorkontoret i Æ-by.
 Politimesteren i X-by afgav i  

 anledning af A's klage over afgørelsen om at inddrage hans faste prøveskilte  

 en  

 udtalelse af 19. november 1990 til Rigspolitichefen og anførte bl.a.  

 følgende:
 "...
Efter den begåede  

 overtrædelse af registreringsbekendtgørelsen kunne prøveskiltene være  

 inddraget  

 efter registreringsbekendtgørelsens § 86. Imidlertid svigtede kommunikationen  

 mellem motorkontoret i (X-by) og politistationen i (Z-by), som derfor krævede  

 prøveskiltene inddraget på et andet grundlag, nemlig efter § 119, idet den  

 pågældende ikke bor, hvor hans folkeregisteradresse er.
Den er nemlig kun en  

 ubebygget grund i (Y-by) politikreds.
 Jeg beklager den uheldige  

 sagsbehandling.
 Såvidt jeg kan se er  

 prøveskiltene dog forlangt inddraget med rette.
..." Rigspolitichefen meddelte på  

 denne baggrund den 21. januar 1991 følgende:
 "...
 Da Politimesteren i (X-by)  

 har oplyst, at det beroede på en misforståelse, at prøveskiltene blev krævet  

 inddraget på baggrund af registreringsbekendtgørelsens § 119, og da der i  

 samme  

 bekendtgørelses § 86 er hjemmel til at inddrage prøveskiltene, finder  

 Centralregisteret ikke anledning til at foretage sig yderligere i sagen.
..." Ved skrivelse af 5. februar  

 1991 klagede A til Justitsministeriet over Rigspolitichefens afgørelse.
Han  

 henviste bl.a. til, at det var hans første overtrædelse af  

 registreringsbekendtgørelsen i 15 år, og at inddragelsen ville medføre  

 øjeblikkelig økonomisk ruin og lukning af hans autoforretning.
Derfor skulle  

 muligheden for inddragelse af prøveskiltene kun anvendes ved alvorligere  

 gentagelsestilfælde.
Han anførte endvidere: "Efter gentagne anmodninger  

 om  

 et skriftligt grundlag, således at jeg kunne konstatere  

 udleveringsforretningens  

 lovlighed, meddelte stationsleder ... mig mundtligt, prøveskiltenes  

 registreringsadresse var "en bar mark" og de derfor skulle  

 inddrages." Til slut udtrykte A utilfredshed med, at stationslederen  

 havde  

 afskåret ham fra at få sagen om såvel bøde som inddragelse af prøveskilte  

 prøvet for domstolene.
 Justitsministeriet sendte ved  

 skrivelse af 31. maj 1991 Rigspolitichefens udtalelse til A til partshøring.
 Justitsministeriet traf den  

 6. august 1991 afgørelse i sagen og anførte bl.a. følgende:
 "...
 Efter § 86, stk 1, i  

 registreringsbekendtgørelsen kan administrativ inddragelse af faste  

 prøveskilte  

 iværksættes, når der er sket en overtrædelse af § 79 eller §§ 81-84.
Efter § 86, stk. 2, i  

 registreringsbekendtgørelsen skal inddragelsen af faste prøveskilte ske for  

 et  

 bestemt tidsrum af ikke over 1 år, ligesom der i denne periode ikke kan  

 udleveres andre faste prøveskilte til den berørte person eller det berørte  

 firma.
Da De nægtede at udlevere de i sagen omhandlede prøveskilte, har  

 Politimesteren i (X-by) ikke fastsat længden af denne periode.
I den anledning skal man  

 meddele, at Justitsministeriet efter en gennemgang af sagen ikke finder  

 grundlag for at ændre afgørelsen fra (Z-by) Politi om inddragelse af Deres  

 faste prøveskilte, som stadfæstet af Rigspolitichefen den 21. januar 1991.  

 Efter det om sagen oplyste finder Justitsministeriet imidlertid, at  

 inddragelsen bør fastsættes til 6 måneder fra den 4. september 1990, hvor de  

 faste prøveskilte ses afmeldt.
De vil således på ny kunne få udleveret et sæt  

 faste prøveskilte, hvis De iøvrigt opfylder betingelserne herfor.
Ved denne afgørelse har  

 Justitsministeriet lagt vægt på, at reglerne om inddragelse af faste  

 prøveskilte tilsigter at forebygge misbrug.
Justitsministeriet har endvidere  

 lagt vægt på, at beslutningen om inddragelse af Deres faste prøveskilte ikke  

 i  

 sig selv er en permanent hindring for, at De på ny kan få udleveret  

 prøveskilte, såfremt De i øvrigt opfylder betingelserne herfor.
..." I sin klage til mig oplyste  

 A, at politiets inddragelse af hans faste prøveskilte havde umuliggjort  

 driften  

 af hans autoforretning.
Endvidere gjorde A gældende, at inddragelsen af  

 prøveskiltene burde være sket i umiddelbar forbindelse med bøden på 400 kr.
A  

 ville herved have haft mulighed for at få sagen (bøden og inddragelsen)  

 prøvet  

 ved retten.
Rigspolitichefen anførte i  

 sin udtalelse i anledning af A's klage, at "... afgørelser truffet  

 af den lokale politimester vedrørende prøveskilte (kan) påklages til  

 Centralregisteret for Motorkøretøjer, hvis afgørelse kan påklages videre til  

 Justitsministeriet.
Klagerens særligt anførte  

 anbringende om, at inddragelsen af prøveskiltene burde være sket i umiddelbar  

 forbindelse med, at klageren blev præsenteret for det nævnte bødeforelæg,  

 synes  

 således at hvile på en urigtig forudsætning om, hvilken instans der som  

 udgangspunkt er kompetent til at behandle den pågældende type sager." I en skrivelse til  

 Justitsministeriet anførte jeg bl.a. følgende:
"På grundlag af min  

 foreløbige gennemgang af sagen har jeg fået den opfattelse, at (A) ikke -  

 forud  

 for at politiassistenten henvendte sig og krævede prøveskiltene udleveret -  

 var  

 bekendt med, at der verserede en sag om inddragelse af prøveskilte.
Jeg  

 anmoder  

 om Justitsministeriets udtalelse om, hvorvidt reglerne om partshøring er  

 iagttaget, herunder om Rigspolitichefen burde have foretaget kontradiktion  

 forud for sin afgørelse i sagen.
 Udtalelsen fra Politimesteren  

 i (X-by) af 19. november 1990 må jeg forstå således, at det var motorkontoret  

 i  

 (X-by), der traf afgørelse om, at prøveskiltene skulle inddrages.
Jeg udbeder mig oplyst, om  

 der foreligger noget notat om denne afgørelse.
I tilslutning hertil skal jeg  

 forespørge, om der ved afgørelsen blev taget stilling til, hvilken tidsmæssig  

 udstrækning afgørelsen om inddragelse af prøveskiltene skulle have og i  

 bekræftende fald, om der foreligger noget notat herom.
..." Politimesteren i (X-by)  

 anførte i sin udtalelse af 9. februar 1992:
 "Efter tilbagesendelse  

 af sagen fra politimesteren i (X-by), der oplyste, at (A) aldrig havde boet  

 på  

 adressen i (Y-by politikreds), men at det var stationen bekendt, at (A) holdt  

 til (på B's adresse i byen Z) blev sagen af motorkontoret i (X-by) sendt til  

 politiet i (Z-by) med henblik på at få konstateret, om (A) havde bopæl på  

 (B's  

 adresse).
Sagen blev fremsendt med  

 fremsendelsesstempel med teksten: "under henvisning til  

 foranstående". Der blev efterfølgende mundtligt givet besked om, at der  

 ønskedes en undersøgelse af den pågældendes bopælsforhold.
På baggrund af  

 resultatet af undersøgelsen af bopælsforholdene traf (Z-by) politi beslutning  

 om inddragelse af prøveskiltene.
 Der foreligger således ikke  

 noget notat om inddragelse af prøveskiltene, det være sig efter  

 registreringsbekendtgørelsens § 86 eller § 119.
 Der er følgelig heller ikke  

 truffet nogen afgørelse om, for hvilket tidsrum inddragelsen skulle gælde.
Jeg har påtalt den uheldige  

 sagsbehandling, herunder at klageren ikke på begæring modtog en skriftlig  

 begrundelse for afgørelsen om inddragelse af pladerne." Rigspolitichefen anførte i  

 sin udtalelse af 12. februar 1993:
 "...
 Det fremgår af sagen, men  

 ikke af den foreløbige redegørelse, at (A) fremsendte et brev til  

 Justitsministeriet den 21. oktober 1990. Dette blev modtaget den følgende  

 dag,  

 og det blev videresendt med ministeriets påtegningsskrivelse af den 29.  

 oktober  

 1990 og indgik således i Rigspolitiets grundlag for sagens afgørelse.
 Af brevet fremgår, at  

 stationslederen hos (Z-by) politi gav følgende mundtlige begrundelse for  

 afgørelsen:
"1. Prøveskiltenes  

 hjemadresse er en "bar mark" 2. En enlig halvanden år gammel bøde på 400,00  

 kr." For så vidt angår det første  

 anbringende var det åbenbart indlysende, at denne begrundelse var forkert,  

 hvilket politimesteren også anførte og beklagede i sin påtegningsskrivelse af  

 19. november 1990. Rigspolitiet skønnede derfor, at der ikke var nogen  

 anledning til at partshøre vedrørende denne del af klagen, idet (A) allerede  

 havde fået ret på dette punkt, hvilket han fik oplyst i den afgørelse, der  

 blev  

 meddelt ham ved Rigspolitiets skrivelse af den 21. januar 1991.
For så vidt angår  

 bødeforelægget, som ligger til grund for afgørelsen om inddragelsen,  

 bemærkes,  

 at (A) - da Rigspolitiet traf afgørelse - allerede havde fået dette forelagt  

 på  

 normal måde og betalt bøden.
Rigspolitiet fandt derfor ikke, at det var  

 nødvendigt påny at forelægge ham disse oplysninger, idet han jo gennem sit  

 brev  

 havde tilkendegivet, at han var klar over, at bødeforelægget var en del af  

 det  

 grundlag, hvorpå afgørelsen var truffet.
Rigspolitiet fandt det derfor  

 ubetænkeligt at træffe afgørelsen på det foreliggende grundlag, som der blev  

 gjort nøje rede for." Trafikministeriet, som havde  

 overtaget sagsområdet fra Justitsministeriet, anførte følgende i sin  

 udtalelse  

 af 9. marts 1993:
 "...
Det fremgår af sagen, at Politimesteren  

 i (X-by) den 21. juni 1990 fremsendte sagen til politiet i (Z-by) med  

 påtegningen: "Fremsendes til politiet i (Z-by) til videre foranstaltning  

 under henvisning til foranstående." Det fremgår af den indhentede  

 udtalelse fra Politimesteren i (X-by), at der blev givet en mundtlig instruks  

 til politiet i (Z-by) om at undersøge (A's) bopælsforhold.
 Politiet i (Z-by) besluttede  

 herefter at inddrage prøveskiltene, og rettede i den anledning den 18. juli  

 1990 henvendelse til (A) på (B's adresse), og bad om at få prøveskiltene  

 udleveret.
 I en tidligere udtalelse af  

 19. november 1990 oplyste Politimesteren i (X-by), at prøveskiltene p.g.a. en  

 kommunikationsfejl mellem motorkontoret i (X-by) og politiet i (Z-by) blev  

 krævet inddraget i medfør af registreringsbekendtgørelsens § 119, idet (A)  

 ikke  

 havde bopæl på den adresse, hvor han var tilmeldt folkeregisteret.  

 Politimesteren var dog af den opfattelse, at prøveskiltene kunne være  

 inddraget  

 i medfør af registreringsbekendtgørelsens § 86.
Politiet i (Z-by) udfærdigede  

 ikke i anledning af sagen et notat om grundlaget for inddragelsen af  

 prøveskiltene, ligesom (A) ikke inden henvendelsen blev underrettet om, at  

 der  

 verserede en sag vedrørende inddragelse af prøveskilte.
Der blev endvidere  

 ikke  

 taget stilling til, hvilken tidsmæssig udstrækning afgørelsen om inddragelse  

 af  

 prøveskiltene skulle have.
 Inden Rigspolitichefen traf  

 afgørelse i sagen den 21. januar 1991, blev der iværksat en høring af  

 Politimesteren i (X-by).
 (A) blev ikke inden  

 Rigspolitichefens afgørelse gjort bekendt med og fik ikke lejlighed til at  

 kommentere Politimesterens høringssvar af 19. november 1990 samt sagens  

 øvrige  

 faktiske afgørelsesgrundlag.
 Trafikministeriet er på den  

 baggrund af den opfattelse, at både Politimesteren i (X-by) og  

 Rigspolitichefen  

 inden der blev truffet afgørelse om inddragelse af prøveskilte burde have  

 iværksat partshøring, jf forvaltningslovens § 19, stk. 1.
Det skal bemærkes, at inden  

 Justitsministeriet traf afgørelse i sagen, blev Rigspolitichefen anmodet om  

 en  

 udtalelse, der blev sendt til (A) til partshøring." I en skrivelse til A udtalte  

 jeg herefter følgende:
 "Afgørelsen om  

 inddragelse af Deres faste prøveskilte traf Justitsministeriet efter § 86 i  

 bekendtgørelse nr. 179 af 14. marts 1990 om registrering af motorkøretøjer  

 mv.  

 Bestemmelsen har følgende ordlyd:
 "Stk. 1. Faste  

 prøveskilte kan inddrages, hvis de benyttes i strid med reglerne i § 79 eller  

 §§ 81-84.
Stk. 2. Inddragelse skal ske  

 for et bestemt tidsrum af ikke over 1 år.
I denne periode kan der ikke til  

 vedkommende person, firma eller filial udleveres andre faste  

 prøveskilte." De vedtog en bøde for  

 overtrædelse af §§ 79, stk. 2, og § 81, stk. 1, i  

 registreringsbekendtgørelsen.
 På dette grundlag blev Deres  

 faste prøveskilte inddraget.
 ...
 På baggrund af Deres  

 bødevedtagelse kan det ikke give mig anledning til kritik, at  

 Justitsministeriet lagde til grund, at De som anført i § 86 i  

 registreringsbekendtgørelsen havde benyttet de faste prøveskilte i strid med  

 de  

 gældende regler.
Afgørelsen af, om en brug i  

 strid med disse regler er af en sådan karakter, at det nødvendiggør en  

 inddragelse af de faste prøveskilte, er ikke reguleret i bestemmelsen.
Det  

 beror på myndighedernes skøn, om der er grundlag for inddragelse.
 En sådan skønsmæssigt præget  

 vurdering kan jeg - efter de regler, der gælder for min virksomhed - ikke  

 kritisere, medmindre der foreligger særlige omstændigheder.
 Efter min gennemgang af sagen  

 giver det mig ikke grundlag for kritik, at Justitsministeriet stadfæstede  

 afgørelsen om at inddrage de faste prøveskilte.
 Jeg finder det derimod  

 kritisabelt, at hverken Politimesteren i (X-by) eller Rigspolitichefen i  

 forbindelse med afgørelsen om at inddrage prøveskiltene tog stilling til, for  

 hvilket tidsrum inddragelsen fandt sted.
 Jeg har gjort Politimesteren  

 i (X-by) Rigspolitichefen og Trafikministeriet bekendt hermed.
 Efter forvaltningslovens §  

 19, stk. 1, gælder følgende regel om partshøring:
"Kan en part i en sag  

 ikke antages at være bekendt med, at myndigheden er i besiddelse af bestemte  

 oplysninger vedrørende sagens faktiske omstændigheder, må der ikke træffes  

 afgørelse, før myndigheden har gjort parten bekendt med oplysningerne og  

 givet  

 denne lejlighed til at fremkomme med en udtalelse.
Det gælder dog kun, hvis  

 oplysningerne er til ugunst for den pågældende part og er af væsentlig  

 betydning for sagens afgørelse.
..." Jeg kan tilslutte mig den  

 opfattelse, som Trafikministeriet har givet udtryk for i sin seneste  

 udtalelse  

 af 3. marts 1993. Både Politimesteren i (X-by) og Rigspolitichefen burde,  

 inden  

 der blev truffet afgørelse om inddragelse af prøveskilte, have iværksat  

 partshøring efter forvaltningslovens § 19, stk. 1.
 Jeg har gjort Politimesteren  

 i (X-by), Rigspolitichefen og Trafikministeriet,  

 Færdselssikkerhedsafdelingen,  

 bekendt med min opfattelse.
 Da De i forbindelse med  

 ministeriets behandling af sagen fik lejlighed til at fremsætte Deres  

 kommentarer i henhold til partshøringsreglerne, finder jeg ikke anledning til  

 at foretage yderligere vedrørende dette spørgsmål.
Afgørelsen om at inddrage  

 Deres faste prøveskilte blev meddelt Dem mundtligt.
Jeg har i forbindelse med  

 min behandling af sagen overvejet, om afgørelsen burde have været meddelt Dem  

 skriftligt.
Der er ikke i dansk  

 forvaltningsret nogen almindelig regel om, at forvaltningsafgørelser skal  

 meddeles skriftligt.
I Juridisk Grundbog 4, Forvaltningen, er på s. 184  

 anført  

 følgende om dette spørgsmål:
"Det almindelige  

 udgangspunkt, hvorefter afgørelser kan meddeles mundtligt, modificeres i  

 praksis kraftigt af nogle almindelige forbehold.
Det følger af god  

 sagsbehandlingsskik, at skriftlige henvendelser besvares skriftligt,  

 medmindre  

 borgeren erklærer sig enig i, at en mundtlig besvarelse er tilstrækkelig.  

 Endvidere følger det af god sagsbehandlingsskik, at en part - også selvom  

 betingelserne for efter FVL § 23 at begære en efterfølgende skriftlig  

 begrundelse ikke er opfyldt (fordi afgørelsen giver parten fuldt ud medhold,  

 eller fordi der er gået mere end 14 dage efter den mundtlige meddelelse om  

 afgørelsen) - normalt har krav på at få en skriftlig bekræftelse på en  

 mundtlig  

 afgørelse.
Endelig kan det jævnligt følge af god sagsbehandlingsskik, at  

 afgørelser af rent bevismæssige hensyn må bekræftes skriftligt.
Det sidste  

 gør  

 sig især gældende mht. afgørelser, der er byrdefulde for adressaten.
Efter  

 omstændighederne bør særligt indgribende afgørelser også meddeles adressaten  

 skriftligt." Ved min overvejelse om,  

 hvorvidt afgørelsen burde være meddelt skriftligt, har indgået afgørelsens  

 betydning set i relation til Deres muligheder for at drive Deres  

 autoforretning.
 I en sag, der er omtalt i  

 Folketingets Ombudsmands beretning for året 1988, s. 144-146, har jeg i en  

 sag  

 om hensættelse til afsoning af underholdsbidrag udtalt:
 "Loven om inddrivelse af  

 underholdsbidrag indeholder ikke et ... skriftlighedskrav, og der kan  

 endvidere  

 ikke antages at gælde et almindeligt princip om, at forvaltningsretlige  

 afgørelser skal udfærdiges skriftligt.
For afgørelser om hensættelse  

 til afsoning af bidrag gælder dog det særlige, at der er tale om bebyrdende  

 afgørelser, som kan indebære meget væsentlige indgreb i den personlige  

 frihed.  

 For sådanne afgørelser er det vigtigt, at parten fuldt ud er klar over  

 afgørelsens nøjagtige indhold, dens begrundelse og den prøvelsesmulighed, der  

 er.
Den skriftlige form må på den baggrund foretrækkes, jf. pkt. 209 i  

 vejledningen til forvaltningsloven, 1986, og den sag, der er omtalt i  

 Ombudsmandens beretning for 1973, s. 65." Den afgørelse, som er omtalt  

 i Folketingets Ombudsmands beretning for 1973, angik farlighedsdekreter over  

 for sindssyge personer, som skulle være ledsaget af en underretning om  

 adgangen  

 til domstolsprøvelse.
 De ovennævnte 2 sager  

 vedrører områder, der indebærer meget væsentlige indgreb i den personlige  

 frihed.
Da afgørelsen om inddragelse  

 af faste prøveskilte ikke er af tilsvarende indgribende karakter, giver det  

 mig  

 ikke grundlag for kritik, at afgørelsen blev meddelt Dem mundtligt.
Jeg mener  

 dog, at en skriftlig afgørelse, særligt i et tilfælde hvor afgørelsen har en  

 bestemt tidsmæssig udstrækning, ville have medført en betydelig bevismæssig  

 klarhed vedrørende indholdet af afgørelsen både for adressaten og  

 myndigheden.  

 Denne klarhed ville muligvis have foreligget, hvis politimesteren havde  

 iagttaget partshøringsreglerne som anført ovenfor.
 Politimesteren i (X-by) har  

 oplyst, at der ikke foreligger noget notat om inddragelsen af prøveskiltene.
Efter § 6, stk. 1, i  

 offentlighedsloven skal "en myndighed, der mundtligt modtager  

 oplysninger  

 vedrørende en sags faktiske omstændigheder, der er af betydning for sagens  

 afgørelse, eller som på anden måde er bekendt med sådanne oplysninger, gøre  

 notat om indholdet af oplysningerne.
Det gælder dog ikke, såfremt  

 oplysningerne  

 i øvrigt fremgår af sagens dokumenter". Denne regel om notatpligt gælder  

 for  

 sager, hvor der vil blive truffet afgørelse af en forvaltningsmyndighed.
 Offentlighedslovens § 6  

 finder ikke direkte anvendelse på spørgsmålet, om der skal foretages notat på  

 sagen om mundtligt meddelte afgørelser.
Det er min opfattelse, at det  

 følger af god forvaltningsskik, at en mundtligt meddelt afgørelse skal  

 noteres  

 på sagen.
Hvis dette ikke sker, vil det ikke efterfølgende med tilstrækkelig  

 sikkerhed kunne fastslås, hvad indholdet af den meddelte afgørelse er.
Dette  

 gælder i særlig grad, når der som i den foreliggende sag skulle tages  

 stilling  

 til, for hvilket tidsrum prøvepladerne skulle inddrages.
Det kommer også i  

 betragtning, at myndighederne skal have grundlag for at udfærdige en  

 skriftlig  

 afgørelse med en begrundelse, hvis en anmodning herom fremsættes efter  

 forvaltningslovens § 23 (gengivet nedenfor).
 Det havde efter min  

 opfattelse været rigtigst, om hændelsesforløbet i forbindelse med  

 politiassistentens henvendelse den 18. juli 1990 på (B's adresse) havde givet  

 anledning til, at De havde modtaget en skriftlig bekræftelse på indholdet af  

 den afgørelse, som politimesteren havde truffet om inddragelse af de faste  

 prøveskilte.
 Jeg har gjort  

 Justitsministeriet, Rigspolitichefen og Politimesteren i (X-by) bekendt med  

 min  

 opfattelse.
 I Deres klage til  

 Justitsministeriet af 27. august 1990 anførte De som begrundelse for, at De  

 afslog at udlevere prøveskiltene, at kravet var uoplyst og udokumenteret.  

 Under  

 en telefonsamtale med stationslederen på Politistationen i (Z-by) den 4.  

 september 1990 nævnte De som yderligere begrundelse for ikke at udlevere  

 pladerne, at den politiassistent, der krævede prøveskiltene udleveret, ikke  

 medbragte en skriftlig begrundelse.
 Politimesteren i (X-by) har i  

 sin udtalelse af 9. februar 1993 meddelt, at han har påtalt, at De ikke på  

 begæring modtog en skriftlig begrundelse for afgørelsen om at inddrage  

 prøveskiltene.
 Forvaltningslovens § 23 har  

 følgende ordlyd:
"Stk. 1. Den, der har  

 fået en afgørelse meddelt mundtligt, kan forlange at få en skriftlig  

 begrundelse for afgørelsen, medmindre afgørelsen fuldt ud giver den  

 pågældende  

 part medhold.
En begæring herom skal fremsættes over for myndigheden inden 14  

 dage efter, at parten har modtaget underretning om afgørelsen.
Stk. 2. En begæring om  

 skriftlig begrundelse efter stk. 1 skal besvares snarest muligt.
Hvis  

 begæringen ikke er besvaret inden 14 dage efter, at begæringen er modtaget af  

 vedkommende myndighed, skal denne underrette parten om grunden hertil samt  

 om,  

 hvornår begæringen kan forventes besvaret." Det fremgår ikke af de  

 notater, som politiassistenten foretog i anledning af hans henvendelse den  

 18.  

 juli 1990, om De ved denne lejlighed anmodede om en skriftlig begrundelse for  

 afgørelsen.
Først i skrivelsen til Justitsministeriet af 27. august 1990  

 anførte De, at kravet var uoplyst og udokumenteret.
Dette må efter min  

 opfattelse naturligt forstås således, at De bad om at få en begrundelse for,  

 at  

 prøveskiltene skulle inddrages.
 På baggrund af at afgørelsen  

 endnu ikke var eksekveret på dette tidspunkt, idet De stadig var i besiddelse  

 af prøvepladerne, havde De efter min opfattelse krav på at få en begrundelse,  

 uanset at Deres anmodning ikke var fremsat inden for 14 dage efter den 18.  

 juli  

 1990. Jeg kan derfor tilslutte mig det af politimesteren anførte, hvorefter  

 De  

 på begæring burde have haft en begrundelse for afgørelsen.
