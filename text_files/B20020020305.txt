 Bekendtgørelse om fiskeriet i Ferring  

 Sø mv.
 I medfør af §§ 30, 32, stk. 1, og § 130, stk. 2, i fiskeriloven,  

 jf. lov nr. 281 af 12. maj 1999, og efter bemyndigelse fastsættes:
 § 1. I Ferring Sø, Veserne og Hygum Nor med  

 kanaler er fiskeri forbudt i perioden 1. marts til 30. april.
 § 2. I Ferring Sø, Veserne og Hygum Nor  

 må fiskeri med faststående redskaber kun foregå med  

 kasteruser og pæleruser efter forudgående anmeldelse til  

 Fiskeridirektoratet ved Fiskeriinspektorat Nord, Afdelingen i Nykøbing  

 Mors.
 Stk. 2. Fiskeri med kasteruser og pæleruser er  

 forbudt i kanalerne, der forbinder de i stk. 1 nævnte vandområder  

 og i fredningsbælter på 50 m i vandområderne ved  

 kanalmundingerne.
 Stk. 3. Bortset fra det i stk. 1 nævnte fiskeri med  

 kasteruser og pæleruser, må fiskeri kun foregå med stang og  

 snøre.
 § 3. I Ferring Sø, Veserne og Hygum Nor  

 må der kun fiskes med kasteruser (dobbelte eller enkelte) og  

 pæleruser (undervandsruser eller ovenvandsruser), hvor forreste  

 bøjle i redskabet har en diameter på højest 90 cm.
Stk. 2. I pæleruser, jf. stk. 1, må radens  

 længde højst være 40 m, og armene hver højest 8 m,  

 og pælerusen skal bestå af mindst 3 kalve.
Maskestørrelsen  

 i hele redskabet, undtagen i radgarnet, foran den bageste kalv i rusen skal  

 være mindst 30 mm (helmaske), og efter den bageste kalv mindst 24 mm  

 (helmaske). Maskestørrelsen i rad og arme må højst  

 være 40 mm (helmaske).
 Stk. 3. I kasteruser og pæleruser skal der anvendes  

 stoprist eller spærrenet efter de almindeligt gældende  

 regler.
 § 4. Overtrædelse eller forsøg  

 på overtrædelse af bestemmelserne i §§ 1-4 straffes med  

 bøde.
 Stk. 2. Der kan pålægges selskaber mv.  

 (juridiske personer) strafansvar efter reglerne i straffelovens 5.  

 kapitel.
 § 5. Bekendtgørelsen træder i kraft  

 den 28. april 2002.
 Stk. 2. Bekendtgørelse nr. 935 af 7. december 1993 om  

 fiskeriet i Ferring Sø ophæves.
