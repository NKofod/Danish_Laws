 Stikprøver af de anmeldte produktioner udtages af personale fra  

 laboratoriet eller af anden offentlig myndighed på anmodning fra  

 laboratoriet.
Prøverne udtages fortrinsvis på virksomhedernes lagre, men kan tages i  

 alle led op til varens udførsel af landet.
Antallet af prøver, som skal  

 udtages af den enkelte produktion,fastsættes af laboratoriet.
Prøver, der  

 ankommer til laboratoriet i beskadiget stand accepteres kun til kontrol,  

 dersom deres tilstand ikke har indflydelse på kontrolresultaterne.
 Prøveudtagning.
Af den enkelte produktion udtages på laboratoriets foranledning 5 prøver  

 med samme kode.
De 2 af prøverne sendes til laboratoriet (i overensstemmelse  

 med reglerne anført nedenfor), og de resterende 3 prøver opbevares på  

 virksomheden, indtil en afgørelse vedrørende de første 2 prøver foreligger.  

 Laboratoriet kan afvige fra denne generelle form for prøveudtagning, hvor det  

 findes formålstjenligt.
 En ansvarlig fra virksomheden skal ved sin underskrift på den blanket, der  

 anvendes ved prøveudtagningen, attestere rigtigheden af den angivne  

 toldposition.
 Forsendelse af prøver.
 Alle prøver skal være emballeret og forsendt således, at de kan ankomme  

 til laboratoriet i forsvarlig stand.
 Frysevarer skal emballeres i isolationskasse (styropor, flamingo eller  

 lignende) vedlagt tøris.
 Frysevarer og kølevarer må ikke afsendes fredag.
 Prøverne kan sendes som banepakke eller fragtgods, men ikke som  

 eksprespakke, og adresseres til:
Landbrugsministeriets SLAGTERI- og KONSERVESLABORATORIUM RESTANTE Kølerummet Københavns Godsbanegård Prøverne kan også sendes som postpakke og adresseres så til:
Landbrugsministeriets SLAGTERI- og KONSERVESLABORATORIUM Howitzvej 13 2000 København F Prøverne kan naturligvis også bringes til laboratoriet ved virksomhedens  

 egen foranstaltning.
