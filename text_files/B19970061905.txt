 I medfør af § 2, stk. 7, og § 18, stk. 2, i lov nr. 508 af 30. juni 1993  

 om åben uddannelse (erhvervsrettet voksenuddannelse) m.v., fastsættes:
Uddannelsens formål, struktur og varighed § 1.  Den pædagogiske diplomuddannelse kan udbydes af  

 institutioner, der er godkendt hertil af undervisningsministeren, jf. § 8,  

 stk. 2.
 § 2.  Formålet med den pædagogiske diplomuddannelse er  

 at give studerende med praktisk erhvervserfaring en indsigt i et pædagogisk  

 specialområde og at sætte de studerende i stand til at løse pædagogiske  

 problemstillinger i offentlige og private virksomheder ved kritisk anvendelse  

 af specialområdets teorier og metoder.
 § 3.  Den pædagogiske diplomuddannelse er en  

 videregående deltidsuddannelse, der udbydes som åben uddannelse.
 Stk. 2.  Uddannelsen har et omfang, der svarer til et  

 års heltidsuddannelse (et årsværk). Et årsværk er en fuldtidsstuderendes  

 arbejde i et år.
Stk. 3.  Uddannelsen strækker sig over 2 år svarende til  

 4 semestre.
Uddannelsen skal være afsluttet inden for 5 år.
 Stk. 4.  Uddannelsen kan tilrettelægges som  

 heltidsundervisning inden for en tidsramme på op til et år.
 § 4.  Den, der har erhvervet den pædagogiske  

 diplomprøve, har ret til at anvende bogstaverne PD efter sit navn som  

 betegnelse for uddannelsen.
Uddannelsens adgangsforudsætninger § 5.  Den pædagogiske diplomuddannelse er tilrettelagt  

 for studerende, der har gennemført en uddannelse til lærer, pædagog eller  

 anden relevant videregående uddannelse og har opnået relevant  

 erhvervserfaring svarende til mindst 2 års fuldtidsarbejde.
Institutionen kan  

 fastsætte krav om aflæggelse af supplerende prøver.
 § 6.  Institutionen kan give adgang til uddannelsen  

 for ansøgere, der ikke opfylder forudsætningerne i § 5, men som skønnes at  

 have de nødvendige forudsætninger for at kunne gennemføre uddannelsen,  

 eventuelt efter nærmere fastsat supplering.
 § 7.  Institutionen fastsætter antallet af ansøgere,  

 der kan optages på uddannelsen.
 Stk. 2.  Institutionen fastsætter nærmere regler for,  

 efter hvilke faglige kriterier ansøgere optages, hvis der er flere ansøgere,  

 som opfylder adgangsbetingelserne, end der er optagelsespladser til rådighed.
Uddannelsens indhold § 8.  Uddannelsen består af fag eller fagområder, som  

 giver den studerende mulighed for at øge sin faglige og pædagogiske  

 kompetence.
Faget eller fagområdet kan være en udbygning af og en overbygning  

 på en allerede erhvervet faglig og pædagogisk kompetence, jf. § 5.  

 Uddannelsen kan endvidere bestå af funktionsstudier, som har tilknytning til  

 undervisningspraksis, pædagogisk rådgivningsvirksomhed og  

 uddannelsesplanlægning.
Uddannelsen opdeles i studieenheder.
 Stk. 2.  Undervisningsministeriet godkender, efter  

 indstilling fra institutionen, jf. § 1, hvilke fag/fagområder eller  

 funktionsområder institutionen kan udbyde efter denne bekendtgørelse.
Stk. 3.  I uddannelsen lægges vægt på en grundig  

 indføring i fagets/fagområdets eller funktionsområdets teorier og metoder i  

 sammenhæng med pædagogiske problemstillinger.
Praktik kan indgå som et led i  

 undervisningen.
 Stk. 4.  I uddannelsen indgår en større skriftlig  

 hovedopgave.
 § 9 .  Institutionen fastsætter i en studieordning,  

 jf. § 11, indholdet og omfanget af de fag/fagområder, der indgår i  

 uddannelsen og disses opdeling i studieenheder.
 Eksamen m.v.
 § 10.  For eksamen, herunder prøveformer, bedømmelse,  

 eksamensbevis, klage over eksamen m.v. gælder reglerne i bekendtgørelse om  

 eksamen ved visse videregående uddannelser under Undervisningsministeriet.
Andre bestemmelser § 11.  Institutionen fastsætter inden for  

 bekendtgørelsens rammer nærmere regler om uddannelsen i en studieordning.
 Stk. 2.  Studieordningen skal indeholde:
 Stk. 3.  Studieordningen kan indeholde hjemmel for  

 institutionen til at dispensere fra de regler i studieordningen, der alene er  

 fastsat af institutionen.
Stk. 4.  Inden en studieordning fastsættes og ved  

 væsentlige ændringer af studieordningen, tager institutionen kontakt til  

 aftagerrepræsentanter.
Derudover indhentes der en udtalelse fra  

 censorformandskabet.
De øvrige institutioner, der udbyder uddannelse efter  

 denne bekendtgørelse, orienteres med henblik på koordinering af uddannelsen.
 Stk. 5.  Ved udstedelse af ny studieordning og ved  

 væsentlige ændringer i studieordningen fastsættes overgangsregler i  

 studieordningen.
Stk. 6.  Studieordningen og væsentlige ændringer heraf  

 træder i kraft ved et studieårs begyndelse.
I studieordningen fastsættes  

 overgangsregler.
 Stk. 7.  Studieordningen og ændringer af studieordningen  

 sendes til orientering til de øvrige institutioner, der udbyder uddannelse  

 efter denne bekendtgørelse, til censorerne og til ministeriet.
 § 12.  Institutionen kan i hvert enkelt tilfælde eller  

 ved almindelige regler godkende, at gennemførte uddannelseselementer fra en  

 dansk eller udenlandsk videregående uddannelsesinstitution træder i stedet  

 for uddannelseselementer, der er omfattet af denne bekendtgørelse.
 Stk. 2.  Ved godkendelse efter stk. 1 anses  

 uddannelseselementet for gennemført, hvis det er bestået efter reglerne om  

 den pågældende uddannelse.
§ 13.  Ministeriet kan tillade fravigelse af  

 bekendtgørelsen som led i forsøg.
Samtidig fastsættes forsøgets varighed og  

 rapporteringsform.
 Stk. 2.  Ministeriet kan dispensere fra bekendtgørelsens  

 bestemmelser, når det findes begrundet i usædvanlige forhold, bortset fra de  

 tilfælde, der er nævnt i § 5, sidste pkt., og § 12.
§ 14.  Klager over institutionens afgørelser i henhold  

 til denne bekendtgørelse indgives til institutionen.
Institutionens afgørelse  

 kan, når klagen vedrører retlige spørgsmål, indbringes for  

 Undervisningsministeriet.
 Stk. 2.  Fristen for indgivelse af klager er 2 uger fra  

 den dag, afgørelsen er meddelt den pågældende.
 § 15.  Hvis ikke andet følger af denne bekendtgørelse,  

 gælder reglerne i bekendtgørelse om åben uddannelse.
Ikrafttræden § 16.  Bekendtgørelsen træder i kraft den 1. august  

 1997.
