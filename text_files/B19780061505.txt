 I medfør af § 5, stk. 4, og § 30, stk. 5, i lov om naturfredning, jfr.  

 bekendtgørelse nr. 435 af 1. september 1978, fastsættes følgende  

 forretningsorden for taksationskommissionen vedrørende naturfredning.
 Almindelige bestemmelser.
 § 1.  Formanden tilrettelægger kommissionens arbejde  

 og fastsætter tid og sted for dens møder.
 Stk. 2.  Formanden sørger for, at der til kommissionen  

 knyttes en sekretær og fornøden vurderingsmæssig sagkundskab.
§ 2.  Komissionen kan anmode vedkommende amtsråd, i  

 hovedstadsområdet dog hovedstadsrådet, om at yde teknisk bistand under  

 sagernes behandling.
Kommissionen har ret til at anvende anden sagkyndig  

 bistand.
 § 3.  Hvis et medlem er forhindret i at give møde,  

 skal medlemmet underrette formanden herom.
 § 4.  Kommissionens møder og besigtigelser med  

 indkaldelse af parter og interesserede er, medmindre kommissionen  

 undtagelsesvis bestemmer andet, offentligt tilgængelige, når de foregår på  

 steder, hvortil offentligheden iøvrigt har adgang.
 § 5.  For at kommissionen kan være beslutningsdygtig,  

 skal alle medlemmer deltage i afgørelsen.
Stk. 2.  Formanden kan på egen hånd træffe afgørelse om  

 afvisning af klager, som er fremsat for sent, jfr. naturfredningslovens § 30,  

 stk. 2, samt om andre formalitetsspørgsmål under sagernes forberedelse.
Den i  

 § 7, stk. 2, omhandlede afgørelse træffes af den samlede kommission.
 § 6.  Kommissionens afgørelse træffes ved almindelig  

 stemmeflerhed.
 Stk. 2.  Hvis et medlem, der er i mindretal, ønsker det,  

 skal kommissionens afgørelse indeholde oplysning om mindretallets stilling.
§ 7.  Et medlem kan ikke deltage i behandlingen af en  

 sag, hvori medlemmet har en væsentlig og individuel interesse.
Et medlem har  

 pligt til, før sagens behandling påbegyndes, selv at give meddelelse om  

 omstændigheder, som vil kunne medføre inhabilitet.
 Stk. 2.  Det påhviler iøvrigt kommissionen af egen drift  

 at afgøre, om et medlem er inhabilt.
 Sagernes behandling.
 Møde og besigtigelse.
§ 8.  Ved behandlingen af sager, som er påklaget i  

 henhold til naturfredningslovens § 30, stk. 1, eller forelagt kommissionen  

 til afgørelse i henhold til naturfredningslovens § 28, stk. 4, skal parterne  

 have lejlighed til under en mundtlig forhandling, at udtale sig om sagen.  

 Hvor det må anses for praktisk, kan forhandlingen ske under et offentligt  

 tilgængeligt møde med flere parter på en gang.
Besigtigelse af en ejendom kan  

 undlades, hvis klagen angår spørgsmål, til hvis påkendelse en besigtigelse  

 ikke skønnes nødvendig.
Mundtlig forhandling kan undlades, hvis vedkommende  

 part samtykker heri, og de omtvistede spørgsmål er tilstrækkeligt belyst ved  

 det skriftlige materiale i sagen.
 Stk. 2.  Indkaldelse til taksation sendes med mindst 14  

 dages varsel til:
 Stk. 3.  Kommissionen skal give sagens parter lejlighed  

 til at udtale sig om oplysninger, som ikke fremgår af fredningsnævnets eller  

 overfredningsnævnets afgørelse.
 Underretning om kommissionens afgørelse.
 § 9.  Underretning om kommissionens afgørelse sendes  

 til:
 Andre bestemmelser.
 § 10.  Kommissionens beslutninger indføres i en  

 protokol, der underskrives af medlemmerne.
 § 11.  Bekendtgørelsen træder i kraft den 1. januar  

 1979. Samtidig ophæves miljøministeriets bekendtgørelse nr. 345 af 15. juni  

 1977.
