I betænkning nr. 804/ 1977 om revision af uddannelsen af økonomaer til  

 sygehuse m.v. har en af indenrigsministeriet nedsat arbejdsgruppe fremsat  

 forslag om en revideret økonomauddannelse.
Med udgangspunkt heri og efter  

 forhandling med undervisningsministeriet, Amtsrådsforeningen i Danmark,  

 Københavns kommune, Frederiksberg kommune, Kommunernes Landsforening m.fl.  

 har indenrigsministeriet truffet beslutning om, at uddannelsen af økonomaer  

 med virkning fra den 1. august 1978 foregår efter nedenstående  

 retningslinjer.
 1. Formål og funktionsområde.
 Formålet med uddannelsen er at bibringe eleverne de fornødne kundskaber og  

 færdigheder til udførelse af følgende funktioner:
A.
Indkøb.
 Indhente tilbud på levnedsmidler.
 Pris- og kvalitetsbedømme levnedsmidler.
 Forestå eller medvirke ved indkøb af levnedsmidler.
B.
Kostfremstilling.
 Udarbejde kostplaner og foretage næringsberegninger.
 Have ansvar for levering af en ernæringsmæssig tilfredsstillende og  

 velsmagende kost.
 Deltage i den overordnede planlægning af kostforplejningen.
 Sikre en høj hygiejnisk standard i køkkenet.
C.
Personaleledelse.
 Fremsætte forslag vedrørende personalenormeringen.
 Indstille personale til ansættelse i køkkenet.
 Forestå personaleledelsen, herunder fordele arbejdet samt introducere og  

 instruere nyt personale.
 Deltage i samarbejdet med personalet på institutionens øvrige afdelinger,  

 herunder især sengeafdelinger.
 Udarbejde styrkelister, arbejdsrapporter m.v.
D.
Administration (økonomisk ledelse og administrativt arbejde).
 Sikre en økonomisk forsvarlig og rationel drift af køkkenet.
 Medvirke ved udarbejdelsen af budget og regnskab for køkkenet.
 Medvirke ved udarbejdelsen af statistisk materiale over køkkenets drift.
 Medvirke ved indkøb af inventar, maskiner m.v.
 Sikre, at inventar, maskiner m.v. er i forsvarlig stand.
E.
Uddannelse.
 Drage omsorg for, at eleverne får en grundig og alsidig uddannelse.
II.
Uddannelsesplanen.
 Uddannelsen til økonoma er to-årig (fire semestre) og omfatter:
 1. semester: teoretisk uddannelse på skole i 20  

 undervisningsuger.
 2. og 3. semester: praktisk uddannelse i  

 institutionskøkken i et tidsrum på et år.
 4. semester: teoretisk uddannelse på skole i 20  

 undervisningsuger.
 En skematisk oversigt over uddannelsen er indeholdt i bilag 1.
 Til uddannelsesplanen bemærkes:
 1. semester:
 Teoriuddannelsen i 1. semester indeholde følgende fagområder:
 En beskrivelse af mål og indhold af de enkelte fag i 1. semester er  

 indeholdt i bilag 2.
Ved 1. semesters afslutning afholdes eksamen i hvert af fagområderne  

 medicinske fag, kemi og hygiejne.
Indenfor fagområdet kostkundskab afholdes  

 een eksamen i faget diætetik samt een af skolerådet ved Økonomaskolen bestemt  

 eksamen enten i faget kostberegning/kostplanlægning eller i faget  

 levnedsmiddellære/levnedsmiddelteknologi.
Der gives i alt fem karakterer.
Ved bedømmelsen anvendes den til enhver  

 tid for HF- og studentereksamen gældende karakterskala - for tiden  

 13-skalaen.
For at bestå eksaminen kræves mindst 5,5 i gennemsnit af de fem  

 karakterer.
Elever, der ikke består eksaminen, har ret til at tage 1.  

 semester om een gang, normalt i det næstfølgende halvår.
Endvidere vil  

 skolerådet, når ganske særlige grunde taler derfor, kunne meddele tilladelse  

 til, at eleven tager 1. semester om yderligere een gang.
 2. og 3. semester.
Formålet med den praktiske uddannelse i institutionskøkken, der finder  

 sted i 2. og 3. semester, er, at eleverne tilegner sig den praktiske viden og  

 de praktiske færdigheder, der er nødvendige for at kunne varetage de til  

 økonomaens normale arbejdsområde hørende ledelsesmæssige funktioner.
I bilag  

 3 er indholdet af de enkelte funktioner, som eleverne i løbet af den  

 praktiske uddannelse skal tilegne sig viden om og færdigheder i, nærmere  

 beskrevet med angivelse af målet for den praktiske uddannelse indenfor de  

 enkelte funktioner.
Praktikuddannelsen i 2 og 3. semester finder som  

 hovedregel sted på eet praktikuddannelsessted, men når ganske særlige forhold  

 taler derfor, kan skolerådet godkende, at praktikuddannelsen kan finde sted  

 på to praktikuddannelsessteder.
Efter afslutningen af 2. semester afgiver den for uddannelsen ansvarlige  

 økonoma til eleven en vejledende, skriftlig og begrundet bedømmelse af  

 forløbet af den første halvdel af den praktiske uddannelse.
Ved bedømmelsen  

 anvendes betegnelserne »tilfredsstillende«/»ikke  

 tilfredsstillende«.
Efter afslutningen af det 3. semester tilstiller den  

 for uddannelsen ansvarlige økonoma for hver elev skolen en erklæring om, at  

 den pågældende elev har gennemgået det i bilag 3 beskrevne uddannelsesprogram  

 samt en begrundet bedømmelse vedrørende elevens praktikperiode.
Ved  

 bedømmelsen lægges vægt på elevens færdigheder og sikkerhed samt  

 ansvarsbevisthed, modenhed og samarbejdsevne.
Eleven gives bedømmelsen  

 »godkendt«/»ikke godkendt«.
Elever, der opnår betegnelsen  

 »ikke godkendt«, kan ikke påbegynde 4. semester på Økonomaskolen,  

 men har adgang til at tage 3. semester om een gang, med henblik på en fornyet  

 vurdering.
Endvidere vil skolerådet, når ganske særlige grunde taler derfor,  

 kunne meddele tilladelse til, at eleven tager 3. semester om yderligere en  

 gang.
 4. semester.
 Teoriuddannelsen i 4. semester indeholder følgende fagområder:
 En beskrivelse af mål og indhold for de enkelte fag i 4. semester er  

 indeholdt i bilag 4.
Uddannelsen afsluttes med en tværfaglig opgave, der fastlægges af  

 skolerådet på grundlag af alternative forslag udarbejdet af lærerne.
Opgaven  

 løses individuelt og forelægges skriftligt for et bedømmelsesudvalg af lærere  

 og censorer.
Eleven skal have adgang til mundtligt at redegøre for sin  

 løsning af opgaven forud for bedømmelsen.
Ved bedømmelsen anvendes den til  

 enhver tid for HF- og studentereksamen gældende karakterskala - for tiden  

 13-skalaen.
For at bestå den afsluttende eksamen skal den tværfaglige opgave bedømmes  

 til mindst karakteren 6. En elev, der opnår karakteren 5 skal have lejlighed  

 til at revidere den tværfaglige opgave/skrive opgaven om een gang.
Opnår en  

 elev karakteren 03 eller 00 eller karakteren 5 ved anden bedømmelse af den  

 tværfaglige opgave, skal vedkommende have lejlighed til at tage 4. semester  

 om een gang, normalt i det næstfølgende halvår.
Endvidere skal skolerådet,  

 når ganske særlige grunde taler derfor, kunne meddele tilladelse til, at  

 eleven tager 4. semester om yderligere een gang normalt i det næstfølgende  

 halvår.
 Uddannelsesbevis.
 Efter uddannelsens afslutning modtager eleven fra Økonomaskolen et  

 uddannelsesbevis indeholdende oplysninger om tidspunktet for uddannelsens  

 påbegyndelse og afslutning, eksamenskaraktererne ved afslutningen af 1.  

 semester, praktikstedet(erne) i 2. og 3. semester og eksamenskarakteren ved  

 uddannelsens afslutning efter 4. semester.
 III Adgangsbetingelser.
 1. Teoretiske kundskaber.
a.
Uddannelse som EFG-køkkenassistent under forudsætning af, at den  

 pågældende har bestået folkeskolens udvidede afgangsprøve i fagene matematik,  

 fysik/kemi og engelsk eller kan dokumentere at have erhvervet sig tilsvarende  

 kundskaber på anden vis.
b.
Studentereksamen, højere forberedelseseksamen eller tilsvarende  

 uddannelse, gennem hvilken er erhvervet kundskaber mindst svarende til  

 folkeskolens udvidede afgangsprøve i fagene matematik, fysik/kemi og engelsk.
 2. Praktiske forudsætninger.
a.
Uddannelse som EFG-køkkenassistent under forudsætning af, at at mindst  

 seks måneder af praktikperioden under denne uddannelse er foregået i et  

 sygehuskøkken eller andet af indenrigsministeren eller den, han bemyndiger  

 dertil, godkendt institutionskøkken.
b.
EFG-køkkenassistenter, hvis praktikperiode, ikke opfylder dette krav,  

 samt ansøgere med studentereksamen, højere forberedelseseksamen eller anden  

 tilsvarende uddannelse, som har haft mindst seks måneders beskæftigelse i et  

 sygehuskøkken eller andet af indenrigsministeren eller den, han bemyndiger  

 dertil, godkendt institutionskøkken.
 I bilag 5 indeholdes en oversigt over indtil videre godkendte  

 institutionskøkkenener.
 3. Tilfredsstillende helbredsattest og attest for  

 tuberkuloseundersøgelse.
 Indenrigsministeriet kan fastsætte nærmere regler for den i henhold til  

 punkterne 1, 2 og 3 nødvendige dokumentation.
 Skolerådet kan, når særlige forhold taler herfor, meddele dispensation fra  

 de ovenfor fastsatte adgangsbetingelser.
IV.
Optagelse af elever.
 Eleverne antages til uddannelse af de institutionskøkkener, der af  

 indenrigsministeren er godkendt som uddannelsessteder for økonomaer, jfr.  

 kapitel VI.
V.
Uddannelsens gennemførelse.
 Fravær.
1. Når en elev under den teoretiske uddannelse i eet  

 eller flere fag har været fraværende i mere end 20% af det normerede timetal,  

 påhviler det skolelederen at fremskaffe en skriftlig udtalelse om elevens  

 stade fra læreren i det/de pågældende fag.
På grundlag af denne udtalelse  

 skal skolerådet tage stilling til, om eleven må fortsætte deltagelsen i  

 undervisningen.
En elev, der på denne måde får afbrudt uddannelsen, har ret  

 til at deltage i undervisningen på samme uddannelsestrin een gang til,  

 normalt i det næstfølgende halvår.
2. Til og med 30 dages fravær i den praktiske  

 uddannelse medfører ikke forlængelse af uddannelsen.
For hver påbegyndt  

 periode af 30 dage herudover forlænges uddannelsen med en måned efter 4.  

 semester.
Hvis en elev i 2. eller 3. semester har mere end 60 dages fravær,  

 kan eleven ikke påbegynde det følgende semester, men skal have mulighed for  

 at tage det aktuelle semester om.
VI.
Godkendelse af uddannelsesteder.
Godkendelse af institutionskøkkener som uddannelsessteder for økonomaer  

 meddeles af indenrigsministeren.
Godkendelsen kan gøres tidsbegrænset og kan  

 fratages et institutionskøkken.
Godkendelsen indeholder oplysning om, hvor  

 mange elever der årligt kan antages til uddannelse til økonoma ved  

 uddannelsesstedet.
Godkendelsen kan kun forventes meddelt større institutioner med  

 selvstændige medicinske og kirurgiske afdelinger, ligesom der vil blive lagt  

 vægt på specialafdelinger med relation til økonomauddannelsen.
Desuden  

 forudsættes det, at institutionerne har et løbende, varieret diætprogram.  

 Efter en overgangsperiode vil det blive stillet som en betingelse, at der er  

 instruktionsøkonoma(er) til rådighed på uddannelsesstedet.
 I bilag 5 indeholdes en oversigt over institutionskøkkener, der indtil  

 videre er godkendt som uddannelsessteder.
 Fordelingen af elever på forårs- og efterårssemester fastlægges af  

 Økonomaskolens skoleråd og meddeles uddannelsesstederne af skolen samtidig  

 med oplysning om begyndelsestidspunkt for og yderligere orientering om  

 undervisningen.
 Indenrigsministeriet, den 21. juni 1978.
 P.M.V.
G.
A.
LUSTRUP /Niels Bentsen Planen giver mulighed for mindre forskydninger i opholdets varighed i de  

 enkelte afdelinger.
 Eventuelle overskydende uger fordeles efter elevens eller  

 uddannelsesstedets behov.
Bilag 2 Beskrivelse af mål og indhold for de enkelte fagområder og fag i 1.  

 semester.
A.
Fortegnelse over institutioner, der er godkendte som uddannelsessted  

 for økonomaelever.
 Institutionerne er inddelt efter geografisk beliggenhed (uanset  

 ejerforhold).
 Tallene angiver det antal elever, der må antages på institutionen pr. år.
B.
Fortegnelse over institutioner, der er godkendt som praktiksted for  

 EFG-køkkenassistentelever, der ønsker at fortsætte som økonomaelever, samt  

 som praktiksted for studenter og HF'ere, der ønsker at søge antagelse som  

 økonomaelever.
Institutionerne er inddelt efter geografisk beliggenhed  

 (uanset ejerforhold).
