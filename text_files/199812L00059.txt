Fremsat den 28. oktober 1998 af  

 fødevareministeren (Henrik Dam Kristensen) Forslag til Lov om ændring af  

 lov om administration af Det Europæiske Fællesskabs forordninger  

 om markedsordninger for landbrugsvarer m.v.
(Ændring af bemyndigelserne, rentesatsen,  

 forældelse af strafansvar m.v.) § 1 I lov om administration af Det Europæiske Fællesskabs  

 forordninger om markedsordninger for landbrugsvarer m.v.  

 (bemyndigelsesloven), jf. lovbekendtgørelse nr. 65 af 9. februar 1996,  

 foretages følgende ændringer:
 1. I § 1 indsættes efter stk. 2 som nye  

 stykker:
 »Stk. 3. Ministeren kan fastsætte regler  

 om supplerende betingelser for udbetaling af støttebeløb i  

 henhold til de i stk. 1 nævnte forordninger samt regler om  

 reduktion eller bortfald af støtten ved manglende overholdelse af  

 disse supplerende betingelser.
Stk. 4. Ministeren kan fastsætte regler om  

 støttebetingelser m.v. samt regler om reduktion eller bortfald af  

 støtten ved manglende overholdelse af disse støttebetingelser  

 m.v. i forbindelse med udnyttelsen her i landet af muligheder for etablering  

 af støtteordninger i henhold til de i stk. 1 nævnte  

 forordninger.« Stk. 3 og 4 bliver herefter stk. 5 og  

 6.
2. I § 2, stk. 1, ændres »16« til: »18« 3. I § 2, stk. 2 og 3, ændres »og  

 Forbrugerrådet 1 medlem« til:
», Forbrugerrådet 1, Danmarks Naturfredningsforening  

 1 og Friluftsrådet 1 medlem.« 4. § 4, stk. 2, affattes således:
»Stk. 2. De kontrollerende myndigheder har til enhver tid,  

 såfremt det skønnes nødvendigt, mod behørig  

 legitimation uden retskendelse adgang til ethvert sted, hvor de i stk. 1  

 nævnte varer i erhvervsmæssigt øjemed befinder sig, samt  

 til enhver af de i stk. 1 nævnte virksomheder.
Politiet yder om  

 nødvendigt bistand hertil.
Ministeren for fødevarer, landbrug  

 og fiskeri kan efter aftale med justitsministeren fastsætte  

 nærmere regler herom.
5. I § 4, stk. 3, indsættes efter  

 »korrespondance m.v.«: », herunder også materiale, der opbevares i  

 elektronisk form.« 6. § 4, stk. 8, ophæves.
 7. Efter § 4 indsættes:
»§ 4 a.
Ministeren for fødevarer, landbrug og  

 fiskeri kan fastsætte regler om offentliggørelse med navns  

 nævnelse af resultater af og sanktioner på grundlag af kontrol,  

 som gennemføres i henhold til loven eller regler udstedt i  

 medfør af loven.
Stk. 2. Ministeren kan fastsætte regler om formen for og  

 omfanget af offentliggørelse, herunder at offentliggørelse kan  

 ske elektronisk.
Ministeren kan bestemme, at visse resultater ikke skal  

 offentliggøres.
Stk. 3. Ministeren kan bestemme, at offentliggørelse  

 skal ske på grundlag af et af ministeren oprettet  

 edb-informationssystem vedrørende kontrolresultater.
Ministeren kan  

 på ethvert tidspunkt, herunder periodisk, videregive såvel  

 enkeltstående oplysninger som masseoplysninger fra informationssystemet  

 til en ubestemt kreds af modtagere.
Enhver har adgang til fra  

 informationssystemet at få meddelt oplysninger, som enten har  

 været offentliggjort, eller som skal offentliggøres.
Adgangen  

 omfatter såvel enkeltstående oplysninger som  

 masseoplysninger.« 8. § 6, stk. 1, 2. punktum, affattes  

 således:
»Afgifterne indgår i en produktionsafgiftsfond for  

 hver sektor, hvor opkrævning finder sted.« 9. I § 6 indsættes som stk. 5:
»Stk. 5. Ministeren kan tillade, at produktionsafgiftsfondene  

 og promilleafgiftsfondene modtager andre indtægter end de i stk. 1  

 og 2 anførte.« 10. I § 7 indsættes som stk. 3:
»Stk. 3. Ministeren kan tillade, at promilleafgiftsfondene  

 afholder udgifter direkte til de i stk. 1 nævnte formål samt  

 til øvrige generelle formål på hele området for  

 landbrug, gartneri og frugtavl.« 11. § 10, stk. 4, affattes således:
» Stk. 4. De kontrollerende myndigheder har til enhver tid,  

 såfremt det skønnes nødvendigt, mod behørig  

 legimitation uden retskendelse adgang til enhver virksomhed eller  

 organisation, der skal betale afgifter i henhold til § 6. Politiet yder  

 om nødvendigt bistand hertil.
Ministeren for fødevarer,  

 landbrug og fiskeri kan efter aftale med justitsministeren fastsætte  

 nærmere regler herom.
De kontrollerende myndigheder er berettiget til  

 at efterse de pågældende virksomheders eller organisationers  

 varebeholdninger, forretningsbøger, øvrigt regnskabsmateriale,  

 ledsagedokumenter, recepter, analysemateriale samt korrespondance m.v.,  

 herunder også materiale, der opbevares i elektronisk form.  

 Virksomhedernes indehavere eller organisationerne og de i virksomhederne  

 eller organisationerne beskæftigede personer skal yde den  

 fornødne vejledning og hjælp ved foretagelse af ovennævnte  

 eftersyn, og ovennævnte materiale skal på de kontrollerende  

 myndigheders begæring udleveres eller indsendes til de kontrollerende  

 myndigheder.« 12. I § 12 ændres »Folketingets Landbrugs- og  

 Fiskeriudvalg« til: »et af Folketinget nedsat udvalg.« 13. I § 20, stk. 1, ændres » tillægges  

 en rente på 1,3 pct. månedligt for hver påbegyndt  

 måned fra forfaldsdagen at regne, med mindre andet er fastsat ved  

 forordning.« til: »tillægges, medmindre andet er fastsat ved  

 forordning, en årlig rente svarende til den rente, der er fastsat i  

 henhold til rentelovens § 5, fra forfaldsdagen at regne.« 14. § 22, stk. 2, affattes således:
»Stk. 2. Ministeren kan henlægge sine beføjelser  

 efter loven til en institution under ministeriet eller en anden statslig  

 institution.
Ministeren kan i forbindelse hermed fastsætte regler om  

 adgangen til at klage over denne myndigheds afgørelser, herunder om at  

 klage ikke skal kunne indbringes for anden administrativ myndighed og om  

 myndighedens adgang til at genoptage en sag efter, at der er indgivet  

 klage.« 15. § 27 affattes således:
»§ 27. Der kan pålægges selskaber m.v. (juridiske  

 personer) strafansvar efter reglerne i straffelovens 5. kapitel.« 16. Efter § 29 indsættes i kapitel 5:
»§ 29 a.
Forældelsesfristen for strafansvaret er i intet  

 tilfælde mindre end 5 år for overtrædelser, der  

 medfører eller er egnede til at medføre, at nogen uberettiget  

 fritages for betaling af afgifter i henhold til de i § 1 nævnte  

 forordninger, i henhold til denne lov eller i henhold til regler fastsat i  

 medfør af loven, eller at nogen opnår uberettigede udbetalinger  

 i henhold til førnævnte bestemmelser.« § 2 Ministeren for fødevarer, landbrug og fiskeri fastsætter  

 tidspunktet for lovens ikrafttræden.
Bemærkninger til lovforslaget Almindelige bemærkninger.
 Nærværende forslag til ændring af lov om  

 administration af det Europæiske Fællesskabs forordninger om  

 markedsordninger for landbrugsvarer m.v. (i det følgende kaldet  

 bemyndigelsesloven) vedrører primært en bemyndigelse for  

 fødevareministeren til at foreskrive, at udbetaling af  

 EU-præmier på det vegetabilske og animalske område kan  

 gøres afhængig af overholdelse af nationale regler om natur og  

 miljø.
 I sammenhæng hermed indeholder lovforslaget en  

 bemyndigelse for ministeren til at fastlægge de nærmere  

 støttebetingelser m.v. bl.a. i forbindelse med de i Kommissionens  

 forslag til Agenda 2000 på landbrugsområdet forudsete ordninger,  

 hvor der inden for visse rammer stilles et beløb fra Landbrugsfonden  

 til rådighed for hvert land, hvor de nærmere  

 støttebetingelser m.v. skal udformes af hvert land.
 Derudover indeholder lovforslaget en bestemmelse om  

 forældelsesfristen for strafansvar på lovens område, idet  

 bestemmelsen tilsigter at ligestille forældelsesfristen for  

 overtrædelser, der er egnede til at medføre, at nogen  

 opnår uberettigede udbetalinger i medfør af bemyndigelsesloven,  

 med forældelsesfristen for strafansvaret for overtrædelser,  

 hvorved nogen unddrager sig betaling af nationale afgifter og told til det  

 offentlige.
 Endvidere vedrører lovforslaget en udvidelse af  

 anvendelsesområdet for promilleafgiftsfondenes midler, således at  

 disse kan anvendes direkte til specifikke og generelle formål på  

 landbrugs-, frugtavls- og gartneriområdet på tværs af  

 sektorerne og til andre og bredere formål end de hidtidigt forudsatte.  

 Samtidigt indeholder forslaget en udvidelse og præcisering af promille-  

 og produktionsafgiftsfondenes muligheder for at modtage andre indtægter  

 end de hidtil i loven nævnte promillemidler (pesticidafgiftsprovenu) og  

 produktionsafgifter, f.eks. andre grønne afgifter, tilskud til  

 specifikke formål m.v.
 Endelig indeholder lovforslaget enkelte andre  

 ændringer, som er nærmere omtalt i bemærkningerne til  

 lovforslagets enkelte bestemmelser.
 Økonomiske og administrative konsekvenser.
Lovforslaget har ingen økonomiske eller  

 administrative konsekvenser for staten eller kommuner.
Det har heller ingen  

 økonomiske eller administrative konsekvenser for borgere eller  

 erhvervslivet.
 Miljømæssige konsekvenser.
 Det forventes, at muligheden for at gøre udbetaling  

 af EU-præmier afhængig af overholdelse af de nationale regler om  

 natur og miljø vil føre til en højere grad af  

 overholdelse af disse regler til gavn for miljøet, men omfanget kan  

 ikke angives.
 Forholdet til EU-retten.
 Lovforslaget vedrører den danske administration af  

 det Europæiske Fællesskabs markedsordninger for landbrugsvarer  

 m.v.
 De foreslåede ændringer vedrørende  

 produktions- og promilleafgiftsfondene skal efter statsstøttereglerne  

 notificeres for og godkendes af Europa-Kommissionen.
 Høring.
 Følgende organisationer m.v. har været  

 hørt over lovforslaget:
Dansk Industri Det danske Handelskammer Landbrugsraadet De danske Landboforeninger Dansk Familielandbrug Dansk Erhvervsgartnerforening Dansk Erhvervsfrugtavl Arbejderbevægelsens Erhvervsråd Forbrugerrådet Danmarks Naturfredningsforening Friluftsrådet Bemærkninger til lovforslagets enkelte  

 bestemmelser.
Til § 1 Til nr. 1 Ved indsættelsen af denne bestemmelse (nyt  

 stk. 3) muliggøres en integration af nationale regler om natur og  

 miljø i EF s præmieordninger på det vegetabilske og  

 animalske område.
Dette er i overensstemmelse med den generelle tendens  

 til en øget respekt for miljøet, som fremgår af  

 Fællesskabets målsætninger, jf.
Traktaten om Det  

 Europæiske Fællesskab (TEF) art. 2 og 130r, jf.
Traktaten om Den  

 Europæiske Union (TEU) art.
B.
Der er allerede forordningsmæssig hjemmel hertil for  

 så vidt angår præmier til oksekødsproducenter, jf.  

 forordning (EØF) nr. 805/68 med senere ændringer, art. 4g,  

 stk. 4a.
Det må påregnes, at der vil blive indsat  

 tilsvarende bestemmelser på blandt andet  

 hektarstøtteområdet.
Et sådant forslag er indeholdt i  

 Kommissionens forslag til Agenda 2000 på landbrugsområdet.
Disse  

 bestemmelser tilvejebringer mulighed for, at den enkelte medlemsstat kan  

 gøre udbetalingen af præmier på det vegetabilske og  

 animalske område afhængig af, at den pågældende  

 producent efterkommer de regler om natur og miljø, som medlemsstaten  

 har fastsat.
Disse betingelser kan omfatte støtte til gengæld  

 for at drive miljøvenligt landbrug, generelle obligatoriske  

 miljøkrav og særlige miljøkrav, der udgør en  

 betingelse for direkte betalinger.
 Landbrugerne bliver ikke herved pålagt nye  

 forpligtelser, men der opnås en øget sikkerhed for overholdelse  

 af de gældende regler om natur og miljø.
 Herudover vil der med det nye stk. 3 bl.a. blive  

 skabt en klar hjemmel til   i det omfang det er muligt bl.a. ifølge  

 EU-bestemmelserne   at gøre udbetaling af landbrugsstøtte i  

 henhold til EF s markedsordninger for landbrugsvarer m.v. betinget af, at  

 støttemodtageren overholder landbrugslovens regler om eje eller drift  

 af landbrugsejendomme.
 Forslaget tilsigter endvidere ved indsættelsen af et  

 nyt stk. 4 at skabe klar hjemmel for ministeren til at fastlægge  

 støttebetingelser m.v. i de tilfælde, hvor der fra EF s  

 Landbrugsfond, inden for visse rammer, stilles et beløb til  

 rådighed for hvert land, men hvor de nærmere  

 støttebetingelser m.v. skal fastlægges nationalt.
 Sådanne delvist nationalt fastlagte  

 støtteordninger, kaldet »nationale konvolutter«, er indeholdt i  

 Kommissionens forslag til Agenda 2000 på landbrugsområdet.
Kommissionens forslag om nationale konvolutter  

 består i, at kompensationen for de foreslåede reduktioner af  

 priserne på mælk og oksekød kun delvis udbetales i form af  

 faste EU-præmier.
Det resterende beløb stilles til  

 rådighed som en fast pulje for hvert medlemsland, som fastsætter  

 nærmere nationale støttekriterier for mælk og  

 oksekød.
Beløbet skal dog ifølge forslaget anvendes  

 enten som supplerende præmier pr. dyr eller som en støtte pr.  

 hektar foderareal.
Det er muligt, at de fælles EU-kriterier vil blive  

 ændret under forhandlingerne, ligesom princippet om større  

 national medbestemmelse evt. vil blive udvidet til andre områder.
Bestemmelsen omfatter alene støtteordninger som led  

 i markedsordningerne, som er fuldt ud EU-finansierede.
Hvis der  

 forudsættes en national medfinansiering, vil gennemførelsen  

 forudsætte et særskilt lovgrundlag.
Til nr. 2 og 3 Med bestemmelsen udvides medlemskredsen i de to  

 rådgivende udvalg på EU-området med repræsentanter  

 for Danmarks Naturfredningsforening og Friluftsrådet.
Under hensyn til  

 den voksende integration af miljøhensyn i den fælles  

 landbrugspolitk vil det være hensigtsmæssigt, at  

 miljøorganisationer repræsenteres direkte i § 2-udvalgene.  

 De to organisationer deltog i Udvalget om Natur, Miljø og EU s  

 landbrugspolitik, der i januar 1996 afgav betænkning (nr. 1309).
Til nr. 4 Bestemmelsen tilsigter at præcisere, at kontrollen i  

 givet fald kan ske uanmeldt, og at politiet om nødvendigt skal yde de  

 kontrollerende myndigheder bistand ved kontrol med overholdelse af de i  

 § 1 nævnte forordninger.
Dette har ikke hidtil fremgået  

 eksplicit af lovens tekst, men bestemmelserne har stedse været  

 praktiseret således.
 Der er ved ændringen således ikke tilsigtet  

 nogen realitetsændring på området.
Det har været overvejet at indskrænke  

 anvendelsesområdet for bestemmelserne om kontrolbesøg m.v.
Det  

 er imidlertid ikke fundet hensigtsmæssigt, idet kontrollen i så  

 fald ikke vil kunne opnå det tilsigtede formål.
Det  

 bemærkes i denne forbindelse, at kontrollen i henhold til flere  

 EU-bestemmelser skal kunne ske uanmeldt.
Med hensyn til de lokaliteter, hvor de af loven omfattede  

 varer kan kontrolleres, gælder det, at kontroladgangen i henhold til  

 loven omfatter de steder, hvor varerne i erhvervsmæssigt øjemed  

 befinder sig.
Det er ikke muligt at indskrænke lokaliteteterne  

 yderligere, såfremt en meningsfuld kontrol skal opretholdes.
 Med hensyn til de lokaliteter, hvor de kontrollerende  

 myndigheder har adgang til at efterse dokumenter m.v., gælder det, at  

 de af loven omfattede virksomheder ofte er landbrugsbedrifter, hvor en  

 opdeling i en forretningsmæssig del og en privat del ikke er muligt.  

 Det er derfor ikke muligt at begrænse adgangen til at gennemse  

 dokumenter m.v. til den forretningsmæssige del af  

 virksomheden/bedriften.
Til nr. 5 Der er ved ændringen ikke tilsigtet nogen  

 realitetsændring, idet det har stedse været antaget, at  

 også elektroniske data kunne efterses af de kontrollerende myndigheder,  

 men disse data er i forslaget af præciseringsårsager medtaget i  

 opremsningen af det regnskabsmateriale m.v., som de kontrollerende  

 myndigheder er berettiget til at efterse.
 Bestemmelsen om eftersyn af dokumenter m.v. bringes ved  

 forslaget på tekstmæssig linie med den tilsvarende bestemmelse i  

 Fødevareloven.
Til nr. 6 og 7 Ordlyden af bestemmelsen om offentliggørelse af  

 kontrolresultater m.v. foreslås ændret, så den svarer til  

 reglerne i lov nr. 471 af 1. juli 1998 om fødevarer m.v.  

 (fødevareloven).
 Der er ikke med ændringen tilsigtet nogen  

 realitetsændring på området.
Til nr. 8 Af præciseringsårsager er ordet »fond«  

 erstattet af »produktionsafgiftsfond« i § 6, stk. 1, sidste  

 punktum.
Til nr. 9 Der er siden 1996 med bevillingsmyndighedernes  

 særskilte tilslutning foretaget en række overførsler af  

 særlige midler til fondene ud over de forudsatte promillemidler og  

 produktionsafgifter.
Således er der tilført agromonetær  

 kompensation fra EU, grønne afgifter, CO2-midler,  

 overskydende pesticidafgiftsprovenu, særlige tilskud til burophugning  

 m.v.
 For at skabe udtrykkelig, generel hjemmel hertil  

 foreslås derfor indsat et nyt stk. 5.
Til nr. 10 Midlerne fra promilleafgiftsfonden vedrørende  

 landbruget er hidtil for størstedelens vedkommende udbetalt til  

 produktionsafgiftsfondene, mens den resterende del af praktiske,  

 administrative årsager udbetales fra promilleafgiftsfonden direkte til  

 Landbrugets Rådgivningscenter, Landbrugets Eksportfremmeudvalg og  

 Økologisk Landscenter.
Det er hidtil forudsat, at disse tilskud fra  

 promilleafgiftsfonden indirekte medvirker til nedsættelse af  

 produktionsafgifterne, idet tilskuddene alternativt har været forudsat  

 også at kunne være kanaliseret via produktionsafgiftsfondene.
 Promilleafgiftsfonden for frugtavlen og gartneribruget  

 udbetaler ligeledes midler direkte til tilskudsmodtagere, der også  

 modtager udbetalinger fra produktionsafgiftsfonden for frugt og  

 gartneriprodukter.
 Den hidtidige praksis med udbetaling til tilskudsmodtagere  

 direkte fra promilleafgiftsfondene foreslås hjemlet i loven,  

 således at det i fremtiden sikres, at der kan ydes tilskud også  

 til formål, der ikke dækkes af produktionsafgiftsfondene.
Der er således konstateret et stigende behov for, at  

 fondene kan medvirke til at supplere tilskud fra generelle  

 erhvervsfremmeordninger, herunder forsknings- og udviklingsordningerne.
Den  

 nationale strategi for jordbrugsforskningen forudsætter direkte et  

 sådant øget engagement fra fondenes side.
Forslaget indebærer, at den hidtidige  

 forudsætning om, at hovedparten af fondenes midler skal anvendes i den  

 animalske sektor, som senest er optaget i bemærkningerne til lovforslag  

 nr. 399 af 14. juni 1995 og i redegørelse af 15. november 1995 til  

 Folketinget, bortfalder.
Dette vil blandt andet betyde, at der i  

 større udstrækning vil kunne gives tilskud til formål for  

 eksempel inden for økologi, non food, dyrevelfærd og  

 planteproduktion.
 Herudover tilsiger den forventede udvikling i  

 fødevarepolitikken generelt en mere smidig anvendelse af fondenes  

 midler, også på tværs af sektorerne.
 Det er derfor fundet hensigtsmæssigt at  

 præcisere, at fondenes midler kan anvendes til generelle formål  

 på hele området for landbruget, gartneriet og frugtavlen.
 Midlerne forudsættes anvendt i overensstemmelse med  

 EU s regler.
Til nr. 11 Der er tale om de samme ændringer som under nr. 4 og  

 5, hvortil der henvises.
Også vedrørende kontrollen med betaling af  

 produktionsafgifter har det været overvejet at indskrænke  

 anvendelsesområdet for bestemmelserne om kontrolbesøg m.v.
Det  

 er imidlertid ikke fundet hensigtsmæssigt, idet kontrollen i så  

 fald ikke vil kunne opnå det tilsigtede formål.
Med hensyn til de lokaliteter, hvor de kontrollerende  

 myndigheder har adgang til at efterse varebeholdninger og dokumenter m.v.,  

 gælder det, at de af loven omfattede virksomheder ofte er  

 landbrugsbedrifter, hvor en opdeling i en forretningsmæssig del og en  

 privat del ikke er muligt.
Det er derfor ikke muligt at begrænse  

 adgangen til at gennemse dokumenter m.v. til den forretningsmæssige del  

 af virksomheden/bedriften, idet disse varebeholdninger og dokumenter m.v.  

 nødvendigvis må kontrolleres, der hvor de befinder sig.
Til nr. 12 Det følger af § 12, at ministeren hvert år  

 skal meddele Folketingets Landbrugs- og Fiskeriudvalg, hvilke midler der er  

 indgået i fondene, og hvorledes midlerne er anvendt.
Det er Folketinget, som bestemmer, hvilke udvalg, som skal  

 nedsættes, og fordelingen af sagerne imellem udvalgene.
Det er derfor  

 ikke hensigtsmæssigt, at det fremgår af en lov, hvilket udvalg de  

 nævnte meddelelser skal tilgå.
Til nr. 13 Bestemmelsen vedrører primært renter af  

 forordningsbestemte afgifter m.v. samt renter af uberettiget udbetalte  

 støttebeløb m.v., som geninddrives.
 De inddrevne rentebeløb tilfalder EU s  

 landbrugsfond.
Den gældende rentesats på lovens område  

 er en fast rente på 1,3 pct. månedlig.
Denne rente har i lang tid  

 været betydeligt højere end såvel pengeinstitutternes  

 almindelige udlånsrenter som den rentesats, der gælder for  

 almindelige krav på formuerettens område.
 Den rentesats, som gælder for sådanne krav, er  

 i henhold til lov nr. 583 af 1. september 1986 (renteloven) og den  

 tilknyttede bekendtgørelse nr. 896 af 20. december 1990 fastsat til en  

 årlig rentesats, svarende til den enhver tid fastsatte officielle  

 diskonto med tillæg af 5 pct., svarende til en samlet rentesats p.t.  

 (1.10.1998) på 9,25 pct. p.a.
 Ved ændringen tilsigtes at bringe lovens rentesats  

 på linie med den almindelige rentesats i henhold til renteloven med  

 tilknyttede forskrifter, således at rentesatsen bliver variabel,  

 så den fremover følger renteniveauet på samme måde  

 som renten i henhold til renteloven.
Til nr. 14 Der er i slutningen af stykket tilføjet en adgang  

 for myndigheden i 1. instans til at genoptage en sag, selvom der er indgivet  

 klage (remonstration).
Remonstration kan være en mere hensigtsmæssig  

 måde at få sagen prøvet på ny frem for en formel  

 klage til en anden instans.
Remonstration vil således i mange  

 tilfælde være en hurtigere måde at få vurderet sagen  

 på ny.
 Det har hidtil været vurderingen, at remonstration  

 kunne ske i alle tilfælde uden formel hjemmel.
Folketingets Ombudsmand har imidlertid givet udtryk for,  

 at remonstration i tilfælde, hvor der er indgivet klage, efter hans  

 opfattelse kræver udtrykkelig hjemmel.
Denne udtrykkelige hjemmel  

 skaffes ved forslaget.
 Med hensyn til eventuel afskæring af klageadgang vil  

 dette ikke ske, såfremt væsentlige retssikkerhedsmæssige  

 betænkeligheder taler herimod.
 Med ændringen fraviges den hidtidige  

 forudsætning, der fremgår af de generelle bemærkninger til  

 § 22, stk. 2, i den eksisterende lov om, at der på lovens område  

 i alle tilfælde skal gælde et to-instans princip.
Til nr. 15 Efter ikrafttrædelsen den 1. juli 1996 af lov nr.  

 474 af 12. juni 1996 om ændring af straffeloven, jf.  

 Straffelovsrådets betænkning nr. 1298/1995 om juridiske personers  

 bødeansvar, ændres bestemmelsen vedrørende strafansvar  

 for juridiske personer, så den er i overensstemmelse med straffelovens  

 almindelige regler.
Til nr. 16 Bestemmelsen tilsigter at bringe forældelsesfristen  

 for strafansvaret for overtrædelser, der medfører eller er  

 egnede til at medføre, at nogen opnår uberettigede udbetalinger  

 i medfør af bemyndigelsesloven, på linie med  

 forældelsesfristen for strafansvaret for overtrædelser, hvorved  

 nogen unddrager sig betaling af nationale afgifter og told til det  

 offentlige.
I straffelovens §§ 92-94 findes reglerne om  

 forældelse af strafansvar.
I almindelighed er forældelsesfristen  

 2 år, hvor strafferammen ikke er højere end fængsel i 1  

 år, eller hvor straffen for overtrædelsen ikke vil overstige  

 bøde, jf. § 93, stk. 1, nr. 1.
I henhold til § 93, stk. 1, nr. 2, er  

 forældelsesfristen dog 5 år, når der ikke er hjemlet  

 højere straf end fængsel i 4 år.
Ifølge § 93,  

 stk. 2, gælder der endvidere en forældelsesfrist på  

 mindst 5 år for strafansvaret for overtrædelser, hvorved nogen  

 unddrager sig betaling af told eller afgifter til det offentlige, eller som  

 er egnede til at medføre, at nogen uberettiget fritages for betaling  

 af sådanne beløb.
 Strafansvaret for overtrædelser, som fører  

 til eller er egnede til at føre til uberettiget unddragelse af  

 betaling af landbrusafgifter m.v. eller andre afgifter til det offentlige  

 fastsat i medfør af loven, er allerede omfattet af den særlige  

 forældelse i medfør af straffelovens § 93, stk. 2.  

 Forældelsen af strafansvaret for sådanne overtrædelser  

 berøres således ikke af lovændringen, men er medtaget af  

 pædagogiske årsager.
 Den særlige forældelse i henhold til  

 straffelovens § 93, stk. 2, omfatter imidlertid ikke  

 overtrædelser, som fører til uberettiget udbetaling af  

 støttebeløb.
Med hensyn til forældelsen af strafansvaret i  

 forbindelse med uberettiget udbetalte støttebeløb er det for  

 så vidt angår straffebestemmelserne i bemyndigelseslovens kapitel  

 5 dermed den 2-årige forældelsesfrist, der stort set finder  

 anvendelse, idet loven kun i ganske få tilfælde, nemlig hvor  

 § 23, stk. 1, og § 24 forsætligt er overtrådt,  

 foreskriver fængselsstraf, der overstiger strafferammen på 1  

 år.
Forældelsesfristen er endvidere altid 2 år, hvis  

 strafansvaret påhviler de i § 26 nævnte personer eller de i  

 § 27 nævnte juridiske personer.
Den 2-årige forældelsesfrist har i praksis  

 forvoldt myndighederne store problemer.
Mange af uregelmæssighederne  

 opdages ved den efterfølgende regnskabskontrol, og en stor del af de 2  

 år er ofte forløbet, inden de kontrollerende myndigheder  

 opdager, at der foreligger uregelmæssigheder eller overtrædelser,  

 idet opklarings- og efterforskningsarbejdet ofte er ganske vanskeligt og  

 tidsrøvende.
Det, at konstaterede overtrædelser kun vanskeligt  

 kan forfølges på grund af forældelse, strider endvidere  

 imod intentionen i den efterfølgende regnskabskontrol, jf.  

 Rådets Forordning EØF nr. 4045/89 af 21. december 1989 om  

 medlemsstaternes kontrol med foranstaltninger, der indgår i ordningen  

 for finansiering gennem Den Europæiske Udviklings- og Garantifond for  

 Landbruget, Garantisektionen, og om ophævelse af direktiv  

 77/435/EØF.
 Regler om længere forældelsesfrister er  

 løbende blevet indsat flere steder i særlovgivningen, som  

 eksempler kan nævnes monopolloven (§ 23, stk. 4), bank- og  

 sparekasseloven (§ 54, stk. 8), realkreditloven (§ 101, stk. 7) samt  

 forslaget til ny bogføringslov (§ 16, stk. 4). Inden for  

 Fødevareministeriets eget område kan nævnes lov om  

 jordbrugets anvendelse af gødning og om plantedække (§ 29, stk.  

 4).
Til § 2 De foreslåede ændringer vedrørende  

 produktionsafgifts- og promilleafgiftsfondene skal notificeres for og  

 godkendes af Europa-Kommissionen efter statsstøttereglerne.  

 Kommissionens godkendelse skal foreligge inden ikrafttrædelsen.
 Lovforslaget sammenholdt med gældende  

 lov.
Gældende formulering Lovforslaget § 1. Landbrugs- og fiskeriministeren bemyndiges til at  

 fastsætte de regler og iværksætte de øvrige  

 foranstaltninger, der er nødvendige for anvendelse her i landet af Det  

 Europæiske Fællesskab (EF) s forordninger om:
 § 1. Landbrugs- og fiskeriministeren bemyndiges til at  

 fastsætte de regler og iværksætte de øvrige  

 foranstaltninger, der er nødvendige for anvendelse her i landet af Det  

 Europæiske Fællesskab (EF) s forordninger om:
1)	Markedsordninger for landbrugsvarer, 1)	Markedsordninger for landbrugsvarer, 2)	ordninger for landbrugsvarer omfattet af EF-traktatens bilag II uden  

 at være omfattet af en markedsordning, 2)	ordninger for landbrugsvarer omfattet af EF-traktatens bilag II uden  

 at være omfattet af en markedsordning, 3)	ordninger for varer, ved hvis fremstilling der er anvendt  

 landbrugsvarer, 3)	ordninger for varer, ved hvis fremstilling der er anvendt  

 landbrugsvarer, 4)	oplysninger om indkomstforhold og driftsøkonomiske forhold i  

 landbruget og 4)	oplysninger om indkomstforhold og driftsøkonomiske forhold i  

 landbruget og 5)	foranstaltninger som følge af anvendelsen af særlige  

 omregningskurser inden for den fælles landbrugspolitik.
 5)	foranstaltninger som følge af anvendelsen af særlige  

 omregningskurser inden for den fælles landbrugspolitik.
 Stk. 2. Ministeren kan fastsætte bestemmelser om fravigelse  

 af regler i forordningerne i det omfang, disse indeholder adgang hertil.
 Stk. 2. Ministeren kan fastsætte bestemmelser om fravigelse  

 af regler i forordningerne i det omfang, disse indeholder adgang hertil.
 Stk. 3. Landbrugsvarer i denne lov omfatter også frugt og  

 gartneriprodukter, ligesom landbruget også omfatter frugtavlen og  

 gartneribruget.
 Stk. 3. Ministeren kan fastsætte regler om supplerende  

 betingelser for udbetaling af støttebeløb i henhold til de i  

 stk. 1 nævnte forordninger, samt regler om reduktion eller bortfald af  

 støtten ved manglende overholdelse af disse supplerende  

 betingelser.
 Stk. 4. For så vidt angår spørgsmål, som  

 henhører under andre ministres ressort, udøves  

 beføjelserne i henhold til denne lov af den pågældende  

 minister.
 Stk. 4. Ministeren kan fastsætte regler om  

 støttebetingelser m.v. samt regler om reduktion eller bortfald af  

 støtten ved manglende overholdelse af disse støttebetingelser  

 m.v. i forbindelse med udnyttelsen her i landet af muligheder for etablering  

 af støtteordninger i henhold til de i stk. 1 nævnte  

 forordninger.
 Stk. 5. Landbrugsvarer i denne lov omfatter også frugt og  

 gartneriprodukter, ligesom landbruget også omfatter frugtavlen og  

 gartneribruget.
 Stk. 6. For så vidt angår  

 spørgsmål, som henhører under andre ministres ressort,  

 udøves beføjelserne i henhold til denne lov af den  

 pågældende minister.
§ 2. Landbrugs- og fiskeriministeren nedsætter to udvalg, det  

 ene vedrørende frugt og gartneriprodukter og det andet  

 vedrørende øvrige landbrugsvarer, med den opgave at  

 rådgive med hensyn til stillingtagen til Det Europæiske  

 Fællesskabs landbrugspolitik samt med hensyn til tilrettelæggelse  

 af administrationen heraf.
Hvert af udvalgene består af 16 af  

 landbrugs- og fiskeriministeren udnævnte medlemmer.
§ 2. Landbrugs- og fiskeriministeren nedsætter to udvalg, det  

 ene vedrørende frugt og gartneriprodukter og det andet  

 vedrørende øvrige landbrugsvarer, med den opgave at  

 rådgive med hensyn til stillingtagen til Det Europæiske  

 Fællesskabs landbrugspolitik samt med hensyn til tilrettelæggelse  

 af administrationen heraf.
Hvert af udvalgene består af 18 af  

 landbrugs- og fiskeriministeren udnævnte medlemmer.
 Stk. 2. Til udvalget vedrørende frugt og gartneriprodukter  

 udpeger landbrugs- og fiskeriministeren 2, erhvervsministeren 1, Dansk  

 Industri 2, Det danske Handelskammer 2, Dansk Erhvervsgartnerforening 4,  

 Landbrugsraadet, De danske Landboforeninger og Dansk Familielandbrug i  

 fællesskab 2, Dansk Erhvervsfrugtavl 1, Arbejderbevægelsens  

 Erhvervsråd 1 og Forbrugerrådet 1 medlem.
 Stk. 2. Til udvalget vedrørende frugt og gartneriprodukter  

 udpeger landbrugs- og fiskeriministeren 2, erhvervsministeren 1, Dansk  

 Industri 2, Det danske Handelskammer 2, Dansk Erhvervsgartnerforening 4,  

 Landbrugsraadet, De danske Landboforeninger og Dansk Familielandbrug i  

 fællesskab 2, Dansk Erhvervsfrugtavl 1, Arbejderbevægelsens  

 Erhvervsråd 1, Forbrugerrådet 1, Danmarks Naturfredningsforening  

 1 og Friluftsrådet 1 medlem.
 Stk. 3. Til udvalget vedrørende øvrige landbrugsvarer  

 udpeger landbrugs- og fiskeriministeren 2, erhvervsministeren 1, Dansk  

 Industri 2, Det danske Handelskammer 2, Landbrugsraadet, De danske  

 Landboforeninger og Dansk Familielandbrug i fællesskab 7,  

 Arbejderbevægelsens Erhvervsråd 1 og Forbrugerrådet 1  

 medlem.
 Stk. 3. Til udvalget vedrørende øvrige landbrugsvarer  

 udpeger landbrugs- og fiskeriministeren 2, erhvervsministeren 1, Dansk  

 Industri 2, Det danske Handelskammer 2, Landbrugsraadet, De danske  

 Landboforeninger og Dansk Familielandbrug i fællesskab 7,  

 Arbejderbevægelsens Erhvervsråd 1, Forbrugerrådet 1,  

 Danmarks Naturfredningsforening 1 og Friluftsrådet 1 medlem.
 § 4, stk. 2. De kontrollerende myndigheder har,  

 såfremt det skønnes nødvendigt, mod behørig  

 legitimation uden retskendelse adgang til ethvert sted, hvor de i stk. 1  

 nævnte varer i erhvervsmæssigt øjemed befinder sig, samt  

 til  enhver af de i stk. 1 nævnte virksomheder.
§ 4, stk. 2. De kontrollerende myndigheder har til enhver  

 tid, såfremt det skønnes nødvendigt, mod behørig  

 legitimation uden retskendelse adgang til ethvert sted, hvor de i stk. 1  

 nævnte varer i erhvervsmæssigt øjemed befinder sig, samt  

 til enhver af de i stk. 1 nævnte virksomheder.
Politiet yder om  

 nødvendig bistand hertil.
Ministeren for fødevarer, landbrug og  

 fiskeri kan efter aftale med justitsministeren fastsætte nærmere  

 regler herom.
Stk. 3. De kontrollerende myndigheder er berettiget til at foretage  

 eftersyn af varerne og uden erstatning udtage prøver af varerne i det  

 omfang, det er nødvendigt for at undersøge deres beskaffenhed.  

 Vedkommende myndighed er endvidere berettiget til at efterse de i stk. 1  

 nævnte virksomheders varebeholdninger, forretningsbøger,  

 øvrige regnskabsmateriale, ledsagedokumenter, recepter,  

 analysemateriale samt korrespondance m.v.
Virksomhedernes indehavere og de i  

 virksomhederne beskæftigede personer skal yde den fornødne  

 vejledning og hjælp ved foretagelse af ovennævnte eftersyn, og  

 ovennævnte materiale skal på de kontrollerende myndigheders  

 begæring udleveres eller indsendes til de kontrollerende  

 myndigheder.
Stk. 3. De kontrollerende myndigheder er berettiget til at foretage  

 eftersyn af varerne og uden erstatning udtage prøver af varerne i det  

 omfang, det er nødvendigt for at undersøge deres beskaffenhed.  

 Vedkommende myndighed er endvidere berettiget til at efterse de i stk. 1  

 nævnte virksomheders varebeholdninger, forretningsbøger,  

 øvrige regnskabsmateriale, ledsagedokumenter, recepter,  

 analysemateriale samt korrespondance m.v., herunder også materiale der  

 opbevares i elektronisk form.
Virksomhedernes indehavere og de i  

 virksomhederne beskæftigede personer skal yde den fornødne  

 vejledning og hjælp ved foretagelse af ovennævnte eftersyn, og  

 ovennævnte materiale skal på de kontrollerende myndigheders  

 begæring udleveres eller indsendes til de kontrollerende  

 myndigheder.
 § 4, stk. 8. Landbrugs- og fiskeriministeren kan  

 fastsætte regler om offentliggørelse af kontrol- og  

 analyseresultater.
 § 4 a. ministeren for fødevarer, landbrug og fiskeri kan  

 fastsætte regler om offentliggørelse med navns nævnelse af  

 resultater af og sanktioner på grundlag af kontrol, som  

 gennemføres i henhold til loven eller regler udstedt i medfør  

 af loven.
Stk. 2. Ministeren kan fastsætte regler om formen for og  

 omfanget af offentliggørelse, herunder at offentliggørelse kan  

 ske elektronisk.
Ministeren kan bestemme, at visse resultater ikke skal  

 offentliggøres.
Stk. 3. Ministeren kan bestemme, at offentliggørelse skal  

 ske på grundlag af et af ministeren oprettet edb-informationssystem  

 vedrørende kontrolresultater.
Ministeren kan på ethvert  

 tidspunkt, herunder periodisk, videregive såvel enkeltstående  

 oplysninger som masseoplysninger fra informationssystemet til en ubestemt  

 kreds af modtagere.
Enhver har adgang til fra informationssystemet at  

 få meddelt oplysninger, som enten har været offentliggjort, eller  

 som skal offentliggøres.
Adgangen omfatter såvel  

 enkeltstående oplysninger som masseoplysninger.
§ 6. Landbrugs- og fiskeriministeren kan efter indstilling fra de i  

 § 8, stk. 1, nævnte bestyrelser og efter indhentet udtagelse fra de i §  

 2 nævnte udvalg fastsætte regler om betaling af afgifter af  

 landbrugsvarer, der fremstilles her i landet, og om betaling af de samme  

 afgifter af tilsvarende landbrugsvarer, der indføres her til landet,  

 samt om, i hvilket omfang sådanne afgifter skal refunderes for  

 landbrugsvarer, når disse indgår som materiale i industrielt  

 fremstillede varer.
Afgifterne indgår i en fond for hver sektor, hvor  

 opkrævning finder sted.
§ 6. Landbrugs- og fiskeriministeren kan efter indstilling fra de i  

 § 8, stk. 1, nævnte bestyrelser og efter indhentet udtagelse fra de i §  

 2 nævnte udvalg fastsætte regler om betaling af afgifter af  

 landbrugsvarer, der fremstilles her i landet, og om betaling af de samme  

 afgifter af tilsvarende landbrugsvarer, der indføres her til landet,  

 samt om, i hvilket omfang sådanne afgifter skal refunderes for  

 landbrugsvarer, når disse indgår som materiale i industrielt  

 fremstillede varer.
Afgifterne indgår i en produktionsafgiftsfond for  

 hver sektor, hvor opkrævning finder sted.
Stk. 2. Landbrugs- og Fiskeriministeriet modtager fra  

 Skatteministeriet en andel af de midler, som indbetales til statskassen i  

 henhold til lov om afgift af bekæmpelsesmidler.
Midlerne indgår i  

 to promilleafgiftsfonde henholdsvis for landbruget og for gartneribruget og  

 frugtavlen, jf. dog § 7, stk. 2. Landbrugs- og fiskeriministeren kan bestemme  

 fordelingen mellem promilleafgiftsfondene af den del af afgiftsmidlerne, som  

 skal indgå i fondene.
Stk. 2. Landbrugs- og Fiskeriministeriet modtager fra  

 Skatteministeriet en andel af de midler, som indbetales til statskassen i  

 henhold til lov om afgift af bekæmpelsesmidler.
Midlerne indgår i  

 to promilleafgiftsfonde henholdsvis for landbruget og for gartneribruget og  

 frugtavlen, jf. dog § 7, stk. 2. Landbrugs- og fiskeriministeren kan bestemme  

 fordelingen mellem promilleafgiftsfondene af den del af afgiftsmidlerne, som  

 skal indgå i fondene.
 Stk. 3. Andelen af de i stk. 2 nævnte offentlige midler  

 fastsættes af Skatteministeriet for det kommende finansår som et  

 årligt beløb, der svarer til 4,3 promille af den afgiftspligtige  

 grundværdi på landbrugs- og gartneriejendomme m.v. bortset fra de  

 afgiftspligtige grundværdier, der er fastsat for stuehuse med  

 tilhørende grund og have.
 Stk. 3. Andelen af de i stk. 2 nævnte offentlige midler  

 fastsættes af Skatteministeriet for det kommende finansår som et  

 årligt beløb, der svarer til 4,3 promille af den afgiftspligtige  

 grundværdi på landbrugs- og gartneriejendomme m.v. bortset fra de  

 afgiftspligtige grundværdier, der er fastsat for stuehuse med  

 tilhørende grund og have.
 Stk. 4. Landbrugs- og fiskeriministeren fastsætter de  

 nærmere regler om indbetalingen af de i stk. 1 omhandlede offentlige  

 midler.
 Stk. 4. Landbrugs- og fiskeriministeren fastsætter de  

 nærmere regler om indbetalingen af de i stk. 1 omhandlede offentlige  

 midler.
 Stk. 5. Ministeren kan tillade, at produktionsafgiftsfondene og  

 promilleafgiftsfondene modtager andre indtægter end de i stk. 1 og 2  

 anførte.
§ 7. Fondenes midler anvendes til finansiering af foranstaltninger  

 i forbindelse med afsætningsfremme, forskning og forsøg,  

 produktudvikling, rådgivning, uddannelse, sygdomsforebyggelse,  

 sygdomsbekæmpelse og kontrol samt i øvrigt til foranstaltninger,  

 som landbrugsministeren giver tilladelse til.
Midlerne anvendes endvidere til  

 dækning af omkostningerne ved kontrol med midlernes korrekte  

 anvendelse.
De i § 6, stk. 1 nævnte midler skal anvendes indenfor de  

 sektorer, hvor de er opkrævet.
§ 7. Fondenes midler anvendes til finansiering af foranstaltninger  

 i forbindelse med afsætningsfremme, forskning og forsøg,  

 produktudvikling, rådgivning, uddannelse, sygdomsforebyggelse,  

 sygdomsbekæmpelse og kontrol samt i øvrigt til foranstaltninger,  

 som landbrugsministeren giver tilladelse til.
Midlerne anvendes endvidere til  

 dækning af omkostningerne ved kontrol med midlernes korrekte  

 anvendelse.
De i § 6, stk. 1 nævnte midler skal anvendes indenfor de  

 sektorer, hvor de er opkrævet.
Stk. 2. Landbrugs- og fiskeriministeren kan bestemme, at en del af  

 de i § 6, stk. 2, nævnte midler kan anvendes til  

 miljøforbedrende investeringer i landbruget.
Ministeren kan endvidere  

 bestemme, at en del af disse midler kan anvendes til betaling af  

 omkostningerne ved kontrollen med overholdelsen af de i § 1 nævnte  

 forordninger.
Stk. 2. Landbrugs- og fiskeriministeren kan bestemme, at en del af  

 de i § 6, stk. 2, nævnte midler kan anvendes til  

 miljøforbedrende investeringer i landbruget.
Ministeren kan endvidere  

 bestemme, at en del af disse midler kan anvendes til betaling af  

 omkostningerne ved kontrollen med overholdelsen af de i § 1 nævnte  

 forordninger.
 Stk. 3. Ministeren kan tillade, at promilleafgiftsfondene afholder  

 udgifter direkte til de i stk. 1 nævnte formål samt til  

 øvrige generelle formål på hele området for  

 landbrug, gartneri og frugtavl.
§ 10, stk. 4. De kontrollerende myndigheder har,  

 såfremt det skønnes nødvendigt, mod behørig  

 legitimation uden retskendelse adgang til enhver virksomhed eller  

 organisation, der skal betale afgifter i henhold til § 6. De kontrollerende  

 myndigheder er berettiget til at efterse de pågældende  

 virksomheders eller organisationers varebeholdninger,  

 forretningsbøger, øvrigt regnskabsmateriale, ledsagedokumenter  

 samt korrespondance m.v.
Virksomhedernes indehavere eller organisationerne og  

 de i virksomhederne eller organisationerne beskæftigede personer skal  

 yde den fornødne vejledning og hjælp ved foretagelse af  

 ovennævnte eftersyn, og ovennævnte materiale skal på  de  

 kontrollerende myndighedernes begæring udleveres eller indsendes til de  

 kontrollerende myndigheder.
§ 10, stk. 4. De kontrollerende myndigheder har,  

 såfremt det skønnes nødvendigt, mod behørig  

 legitimation uden retskendelse adgang til enhver virksomhed eller  

 organisation, der skal betale afgifter i henhold til § 6. De kontrollerende  

 myndigheder er berettiget til at efterse de pågældende  

 virksomheders eller organisationers varebeholdninger,  

 forretningsbøger, øvrigt regnskabsmateriale, ledsagedokumenter  

 samt korrespondance m.v., herunder også materiale, der opbevares i  

 elektronisk form.
Virksomhedernes indehavere eller organisationerne og de i  

 virksomhederne eller organisationerne beskæftigede personer skal yde  

 den fornødne vejledning og hjælp ved foretagelse af  

 ovennævnte eftersyn, og ovennævnte materiale skal på  de  

 kontrollerende myndighedernes begæring udleveres eller indsendes til de  

 kontrollerende myndigheder.
 § 12. Landbrugs- og fiskeriministeren meddeler ved hvert  

 finansårs udløb Folketingets Landbrugs- og Fiskeriudvalg, hvilke  

 midler der er indgået i fondene, og hvorledes midlerne er anvendt.
 § 12. Ministeren for fødevarer, landbrug og fiskeri meddeler  

 ved hvert finansårs udløb et af Folketinget nedsat udvalg,  

 hvilke midler der er indgået i fondene, og hvorledes midlerne er  

 anvendt.
§ 22, stk. 2. Landbrugs- og fiskeriministeren kan  

 henlægge sine beføjelser efter loven til en institution under  

 ministeriet eller en anden statslig institution.
Ministeren kan i forbindelse  

 hermed fastsætte regler om adgangen til at klage over denne myndigheds  

 afgørelser, herunder om at klage ikke skal kunne indbringes for anden  

 administrativ myndighed.
§ 22, stk. 2. Ministeren kan henlægge sine  

 beføjelser efter loven til en institution under ministeriet eller en  

 anden statslig institution.
Ministeren kan i forbindelse hermed  

 fastsætte regler om adgangen til at klage over denne myndigheds  

 afgørelser, herunder om at klage ikke skal kunne indbringes for anden  

 administrativ myndighed og om myndighedens adgang til at genoptage en sag  

 efter, at der er indgivet klage.
 § 27. For overtrædelser, der begås af aktieselskaber,  

 anpartsselskaber eller lignende, kan der pålægges selskabet som  

 sådant bødeansvar.
 § 27. Der kan pålægges selskaber m.v. (juridiske  

 personer) strafansvar efter reglerne i straffelovens 5. Kapitel.
 Stk. 2. Er overtrædelsen begået af en kommune eller et  

 kommunalt fællesskab, jf. § 60  i lov om kommunernes styrelse, kan der  

 pålægges kommunen eller det kommunale fællesskab  

 bødeansvar.
§ 29 a.
Forældelsesfristen for strafansvaret er i intet  

 tilfælde mindre end 5 år for overtrædelser, der  

 medfører eller er egnede til at medføre, at nogen uberettiget  

 fritages for betaling af afgifter i henhold til de i § 1 nævnte  

 forordninger, i henhold til denne lov eller i henhold til regler fastsat i  

 medfør af loven, eller at nogen opnår uberettigede udbetalinger  

 i henhold til førnævnte bestemmelser.
