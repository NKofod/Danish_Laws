 Under henvisning til de mellem Den Danske Bankforening, Danmarks  

 Sparekasseforening og tilsynet førte forhandlinger om afgrænsningen i forhold  

 til definitionen af bank- og sparekassevirksomhed i bank- og sparekasselovens  

 § 1, stk. 3, af de opgaver banker og sparekasser og bank- og sparekasseejede  

 selskaber kan påtage sig som administratorer for leasinginteressentskaber,  

 skal man udtale følgende:
 Det er tilsynets opfattelse, at pengeinstitutterne kun kan påtage sig at  

 forhandle og indgå leasingaftaler med leasingaftagere, indkøb af  

 leasingobjekter og tilsyn med disse, når disse opgaver udføres efter aftale  

 med leasinginteressentskabets bestyrelse og efter beslutning i hvert enkelt  

 tilfælde af denne bestyrelse.
 Det må således klart fremgå af administrationsaftalerne, at administrator  

 kun kan påtage sig sådanne væsentlige opgaver under de her nævnte vilkår.
 For så vidt angår spørgsmålet om varetagelse af bogholderi- og  

 regnskabsmæssige funktioner for leasinginteressentskaber, skal man udtale, at  

 sådanne funktioner kun er forenelige med bank- og sparekasselovens § 1, stk.  

 3, hvis de er nødvendiggjort af et pengeinstituts låneforhold til et  

 leasinginterrentskab, d.v.s. pengeinstituttet skal som kreditor have en  

 væsentlig interesse i udførelsen af disse funktioner.
 Tilsynet har ingen indvendinger mod, at et pengeinstitut påtager sig  

 opgaver som salg af andele, optagelse af (formidling af) lån og garantier,  

 kontrol med rettidig betaling af leasingydelser og modtagelse af sådanne  

 ydelser, notering af overdragelse af andele, evt. føring af  

 interessentkartotek i forbindelse hermed samt udlodning til interessenter.
