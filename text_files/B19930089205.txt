 I medfør af § 60, stk. 2, 2. pkt., i lov nr. 509 af 30. juni 1993 om  

 folkeskolen, fastsættes:
Undervisningens organisering § 1.  For elever, der påbegynder 9. eller 10.  

 klassetrin i skoleåret 1994/95, og for elever, der påbegynder 10. klassetrin  

 i 1995/96, gives undervisningen i matematik, engelsk, tysk og fysik/kemi  

 fortsat i to kurser af forskelligt indhold, jf. herved § 8, stk. 1 og 2, i  

 bekendtgørelse nr. 669 af 29. juli 1992 af lov om folkeskolen.
 Stk. 2.  Eleverne skal i hvert af fagene kunne vælge  

 mellem de to kurser.
Stk. 3.  Kommunalbestyrelsen kan efter indstilling fra  

 skolebestyrelsen godkende, at delingen i to kurser efter stk. 1 undlades på  

 9. og 10. klassetrin i et eller flere af fagene.
Skolebestyrelsens  

 indstilling afgives på grundlag af en vejledende afstemning blandt forældrene  

 til eleverne i de pågældende klasser.
Overgang til nye fag § 2.  I forbindelse med indførelse af faget  

 natur/teknik på 1.-6. klassetrin med virkning fra skoleåret 1994/95 skal de  

 elever, der påbegynder 1., 2. og 3. klassetrin i skoleåret 1994/95 undervises  

 i de obligatoriske fag, som anført i lovens § 5, stk. 2, nr. 3 b og c.
Stk. 2.  For elever, der påbegynder 4., 5. og 6.  

 klassetrin i skoleåret 1994/95 kan undervisningen i geografi og biologi  

 fortsætte som hidtil, jf. herved § 4, stk. 1, nr. 4, i bekendtgørelse nr. 669  

 af 29. juli 1992 af lov om folkeskolen.
Kommunalbestyrelsen træffer nærmere  

 beslutning herom.
Undervisningsministeriet forudsætter i den forbindelse, at  

 undervisningen i biologi og geografi i videst muligt omfang kommer til at  

 omfatte indhold og arbejdsmetoder fra faget natur/teknik.
 § 3.  I forbindelse med indførelse af de obligatoriske  

 fag historie på 3.-8. klassetrin og samfundsfag på 9. klassetrin med virkning  

 fra skoleåret 1994/95 skal elever, der påbegynder 3.-8. klassetrin i  

 skoleåret 1994/95, undervises som anført i lovens § 5, stk. 2, nr. 1 d og e.
Stk. 2.  For elever, der påbegynder 9. klassetrin i  

 skoleåret 1994/95, kan undervisningen i historie fortsætte til afslutningen  

 af dette klassetrin.
For elever der påbegynder 9. eller 10. klassetrin i  

 skoleåret 1994/95, kan undervisningen i samtidsorientering fortsætte til  

 afslutningen af 10. klasse.
Kommunalbestyrelsen træffer nærmere beslutning  

 herom.
 § 4.  I forbindelse med indførelse af valgfaget  

 tekstbehandling er adgangen til at indstille sig til prøve i maskinskrivning  

 ophævet med virkning fra 1. august 1994.
 Stk. 2.  Elever, der har valgt maskinskrivning som et  

 2-årigt forløb fra skoleåret 1993/94, opretholder dog retten til at indstille  

 sig til prøve ved undervisningens afslutning i skoleåret 1994/95.
Ikrafttrædelsesbestemmelser § 5.  Bekendtgørelsen træder i kraft den 1. januar  

 1994 og har virkning for skoleåret 1994/95 til og med skoleåret 1996/97.
 Stk. 2.  Bekendtgørelsen bortfalder den 31. december  

 1997.
