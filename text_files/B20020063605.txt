Bekendtgørelse om overvågning af  

 fiskefartøjer via satellit1) I medfør af § 10, stk. 1 og 2, § 36, stk. 2, § 117, stk. 2, nr. 5,  

 § 119, § 124, stk. 1, § 127 og § 130, stk. 2, i fiskeriloven, jf. lov nr. 281  

 af 12. marts 1999, og efter bemyndigelse fastsættes:
Definitioner og anvendelsesområde § 1. I denne bekendtgørelse forstås  

 ved:
 1)	Fartøjsovervågningssystem (FOS): Fiskeridirektoratets  

 samlede system til afsendelse, modtagelse og behandling af et fartøjs  

 positionsmeldinger.
 2)	Fartøjsovervågningsenhed (FOE): Det elektroniske udstyr  

 om bord på et fiskefartøj, som indgår i FOS, dvs.  

 strømforsyning, transceiver og antenne.
 3)	Fartøjsovervågningscenter (FOC): Fiskeridirektoratets  

 fartøjsovervågningscenter.
 Stk. 2. FOE transmitterer positionsmeddelelser med  

 følgende indhold: fartøjets identitet, position, kurs og fart  

 samt tidspunkt for måling heraf.
 § 2. Bekendtgørelsen gælder for  

 danske fiskefartøjer, som har en længde overalt over 24 m.
 Stk. 2. Uanset stk. 1 gælder bekendtgørelsen  

 ikke for:
 1)	Fartøjer, der udelukkende anvendes til fiskeri inden for 12  

 sømil fra Danmarks basislinie.
 2)	Fartøjer, der aldrig opholder sig mere end 24 timer på  

 havet, regnet fra afsejling til hjemkomst til havn.
Installation og afmontering af FOE § 3. Ejeren af et fartøj, der er omfattet  

 af § 2, og som ikke allerede har installeret FOE, vil fra Fiskeridirektoratet  

 modtage meddelelse med henblik på at aftale tid og sted for  

 installation af FOE.
Aftale herom skal være indgået senest 14  

 dage fra modtagelsen af ovennævnte meddelelse.
Installation skal  

 være foretaget senest 6 uger efter modtagelsen af samme meddelelse,  

 medmindre andet er aftalt med Fiskeridirektoratet.
 Stk. 2. Fartøjsføreren må ikke  

 påbegynde en fangstrejse efter det tidspunkt, der er aftalt efter stk.  

 1, uden at FOE er installeret og i drift.
Stk. 3. Hvis et fartøj med installeret FOE skal  

 slettes af Fiskeridirektoratets fartøjsregister, skal  

 fartøjsejeren underrette Fiskeridirektoratet om dette senest 1  

 måned, før fartøjet overgives til en trediepart med  

 henblik på salg ud af Danmark eller ophugning, og senest 1 måned  

 før fartøjet endeligt udgår, således at FOE kan  

 afmonteres og tilbageleveres til Fiskeridirektoratet.
Fiskeridirektoratet  

 aftaler med fartøjsejeren tid og sted for dette.
 Stk. 4. Fartøjsejeren eller dennes  

 repræsentant skal give Fiskeridirektoratet og montører med  

 skriftlig fuldmagt fra Fiskeridirektoratet adgang til at foretage forud  

 aftalt installation, reparation og afmontering af fartøjets FOE, jf.  

 stk. 1 og 3, efter Fiskeridirektoratets anvisninger.
Drift af FOE og FOC § 4.  Fartøjsføreren skal sikre, at  

 FOE til enhver tid er fuldt funktionsdygtig og transmitterer  

 positionsmeddelelser, herunder at der ikke sker tekniske indgreb i FOE eller  

 ydre påvirkning som f.eks. tildækning af antenne eller afbrydelse  

 af strømforsyning til FOE.
Stk. 2. Der må kun tilkobles udstyr til FOE, som er  

 godkendt af Fiskeridirektoratet.
Fartøjsføreren og -ejeren er ansvarlige for, at dette  

 iagttages.
§ 5. Det er forbudt at påbegynde eller  

 deltage i enhver form for fiskeri, herunder parfiskeri, fælles fiskeri  

 samt omladning, hvis fartøjets FOE ikke virker.
Fra det tidspunkt,  

 hvor fartøjsføreren eller dennes repræsentant konstaterer  

 eller underrettes om, at FOE ikke virker, skal 1)	fiskeriet straks indstilles, 2)	alle redskaber straks tages om bord, 3)	fartøjet sejles i havn med henblik på reparation af  

 FOE, og 4)	Fiskeridirektoratet straks underrettes om, at FOE ikke virker, jf.  

 bilag.
Stk. 2. Uanset stk. 1 kan Fiskeridirektoratet tillade, at  

 den fangstrejse, som er i gang, når der gives underretning efter stk.  

 1, nr. 4, kan afsluttes, inden fartøjet sejles i havn, jf. stk. 1, nr.  

 3, når dette ikke vurderes at indebære en kontrolmæssig  

 risiko.
Fiskeridirektoratet meddeler i givet fald dette i forbindelse med  

 underretningen om, at FOE ikke virker.
 Stk. 3. Fra det i stk. 1 nævnte tidspunkt og til  

 ankomst i havn skal fartøjsføreren mindst hver 2. time afgive  

 en manuel positionsmeddelelse som angivet i bilaget.
 Stk. 4. Afgivelsen af manuelle positionsmeddelelser skal  

 fortsætte, indtil Fiskeridirektoratet har givet klarmelding om, at FOE  

 igen fungerer.
Stk. 5. Fartøjsejeren eller dennes  

 repræsentant har pligt til at lade FOE reparere eller udskifte ved  

 førstkommende havneanløb efter, at en fejl i FOE er konstateret  

 eller underretning herom er modtaget.
Fiskeridirektoratet retter henvendelse  

 til fartøjsejeren med henblik på at aftale tid og sted for  

 reparation eller udskiftning af FOE.
 § 6. I tilfælde af funktionsfejl i FOC skal  

 fartøjsføreren eller dennes repræsentant fra det  

 tidspunkt, hvor fejlen konstateres, eller fartøjsføreren  

 underrettes herom, mindst én gang i hver firetyvetimers periode afgive  

 en manuel positionsmeddelelse som angivet i bilaget.
 Stk.2. Afgivelsen af manuelle positionsmeddelelser skal  

 fortsætte, indtil Fiskeridirektoratet har givet klarmelding om, at FOC  

 igen fungerer.
 § 7. Fartøjsføreren skal holde  

 uafbrudt vagt på de internationale nød- og kaldefrekvenser (VHF,  

 mellembølge, digitalt selektivt kald) samt på satellitbaserede  

 kommunikationsmidler fra kyst til fartøj, hvis fartøjet er  

 udrustet hermed, således at Fiskeridirektoratet kan underrette  

 fartøjsføreren om fejl i FOE eller FOC, som Fiskeridirektoratet  

 har konstateret.
§ 8.  Fartøjsejeren skal forudgående  

 underrette Fiskeridirektoratet om oplægning af dennes fartøj  

 eller værftsophold, hvis denne aktivitet indebærer afbrydelse af  

 strømforsyningen til fartøjets FOE.  Underretning skal ske ved  

 afsendelse af en manuel positionsmeddelelse forud for afbrydelsen af  

 strømforsyning, jf. bilaget.
Fartøjsejeren skal endvidere  

 angive årsag og forventet periode for afbrydelse.
Stk. 2. Ved genoptagelse af normal aktivitet skal  

 fartøjsejeren, før den sidst afsendte position forlades, sende  

 en manuel positionsmeddelelse, jf. bilaget, med angivelse af, at  

 fartøjet er tilbage i normal aktivitet.
En fartøjsfører  

 har pligt til at sikre sig, at fartøjsejeren ikke har meldt sit  

 fartøj passivt, før en fangstrejse påbegyndes.
Afholdelse af udgifter § 9. For fartøjer, omfattet af § 2, stiller  

 Fiskeridirektoratet en FOE til rådighed uden udgift for  

 fartøjsejeren.
FOE forbliver Fiskeridirektoratets ejendom.
 Stk. 2. Fiskeridirektoratet afholder samtlige udgifter  

 til installation af FOE på de fartøjer, der er omfattet af § 2.  

 Endvidere afholder Fiskeridirektoratet  samtlige udgifter ved afmontering af  

 FOE, jf. § 3, stk 3.
 Stk. 3. Hvis der er opstået fejl i FOE, som ikke  

 kan tilregnes fartøjsejeren, fartøjsføreren eller  

 ansatte ombord, afholder Fiskeridirektoratet udgifter til reparation eller  

 udskiftning af FOE, som er nødvendig for, at FOE kan fungere.
Stk. 4. Fiskeridirektoratet afholder  

 transmissionsudgifter for positionsmeddelelser, der bliver afsendt til  

 Fiskeridirektoratet via FOE.
Såfremt FOE bliver anvendt til  

 transmission af andre meddelelser, skal udgiften hertil afholdes af  

 fartøjsejeren.
 Stk. 5. Fiskeridirektoratet refunderer mod dokumentation  

 udgifter til  manuel positionsmeddelelse, som skal afgives efter § 5, stk. 3,  

 og § 6.
 § 10. Fartøjsejeren skal afholde udgifterne  

 til den strøm, der er nødvendig for, at FOE kan fungere.
 Stk. 2. Udgifter til montører, der er  

 fremmødt forgæves, fordi fartøjet ikke er til  

 rådighed for installation, afmontering, reparation eller udskiftning af  

 FOE på det aftalte tidspunkt og sted, jf. § 3, stk. 1 og 3, og § 5,  

 stk. 5, skal afholdes af fartøjsejeren.
Kontrol § 11. Fiskeridirektoratet har, hvis det  

 skønnes nødvendigt, til enhver tid mod behørig  

 legitimation, og uden retskendelse adgang til at kontrollere fartøjets  

 FOE, jf. fiskerilovens § 117, stk. 2, nr. 5.
 Stk. 2. Fartøjsføreren og -ejeren samt  

 beskæftigede har pligt til at yde Fiskeridirektoratet fornøden  

 bistand ved det i stk. 1 nævnte kontroleftersyn, jf. fiskerilovens §  

 119.
Straffebestemmelser § 12. Overtrædelse eller forsøg  

 på overtrædelse af § 3, § 4, § 5, stk.1 og 3-5, §§ 6-8 og § 11  

 straffes med bøde.
 Stk. 2. Der kan pålægges selskaber m.v.  

 (juridiske personer) strafansvar efter reglerne i straffelovens 5.  

 kapitel.
Ikrafttræden § 13. Bekendtgørelsen træder i kraft  

 den 1. oktober 2002.
 Stk. 2. Bekendtgørelse nr. 715 af 2. oktober 1998  

 om overvågning af fiskefartøjer via satellit ophæves.
Fiskeridirektoratet, den 1. august  

 2002 Jørgen Fredsted /Jørgen Eliasen Bilag Ved funktionsfejl, jf. §§ 5 og 6, skal fartøjsføreren sende  

 en manuel positionsmeddelelse med nedenstående indhold til  

 Fiskeridirektoratet.
Hvis der sejles uden for Danmarks eksklusive  

 økonomiske zone, skal meddelelsen tillige i EF sendes til FOC i  

 kyststaten.
For tredielande, hvor der er indgået aftale om  

 satellitovervågning af fiskerfartøjer mellem EF og det  

 pågældende land, fremsender fartøjsføreren tillige  

 positionsmeddelelsen til det pågældende tredielands FOC.  

 Fremsendelsen sker ved brug af telex, telefax eller radio via en  

 kystradiostation, der i Fællesskabets retsforskrifter er godkendt til  

 modtagelse af sådanne meddelelser.
 Adresser på de kystradiostationer, der er godkendt til at modtage  

 meddelelser, oplyses af Fiskeridirektoratet.
 Adresser på kyststaternes FOC i EF og i de tredielande, hvor der er  

 indgået aftale om satellitovervågning af fiskerfartøjer  

 mellem EF og det pågældende land, oplyses af  

 Fiskeridirektoratet.
Fiskeridirektoratet kontaktes på telefon:  3396 3609 email:    SAT@FD.DK fax:        3396 3900 Manuelle positionsmeldinger skal sendes ved email eller fax.
 Indhold af manuel positionsmelding:
1)	Fartøjets havnekendingsnummer 2)	Fartøjets navn 3)	Fartøjets radiokaldesignal 4)	Position:
a)	Breddegrad (grader og minutter), f.eks. 56°37 N b)	Længdegrad (grader og minutter), f.eks. 012°12  

 Ø 5)	Kurs 6)	Fart (knob) 7)	ICES/NAFO underområde 8)	Kyststat (hvis uden for dansk farvand) 9)	Dato og klokkeslæt (UTC) for positionen (på  

 afsendelsestidspunktet) 10)	Fartøjsførerens navn  

 I tilfælde af afbrydelse af strømforsyningen, jf. § 8, stk. 1,  

 tilføjes følgende:
PASSIV 24102002 til 28102002 12)	Årsag, f.eks.
VÆRFTSOPHOLD  

 I tilfælde af genoptagelse af normal drift efter afbrydelse af  

 strømforsyningen, jf. § 8, stk. 2, tilføjes  

 følgende:
AKTIV 28102002 1)   I bekendtgørelsen er medtaget  

 visse bestemmelser fra Rådets forordning (EØF) nr. 2847/93 om  

 indførelse af en kontrolordning under den fælles fiskeripolitik  

 med senere ændringer, især Rådets forordning (EF) nr.  

 686/97 af 14. april 1997, og Kommissionens forordning (EF) nr. 1487 /97 af  

 29.  juli 1997 om gennemførelsesbestemmelser til Rådets  

 forordning (EØF) nr. 2847/93 for så vidt angår  

 satellitbaserede fartøjsovervågningssystemer.
Ifølge  

 artikel 249 i EF-traktaten  gælder en forordning umiddelbart i hver  

 medlemsstat.
Gengivelsen af disse bestemmelser i bekendtgørelsen er  

 således udelukkende begrundet i praktiske hensyn og berører ikke  

 nævnte forordningers umiddelbare gyldighed i Danmark.
