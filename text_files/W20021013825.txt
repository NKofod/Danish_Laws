Landsskatteretskendelse af 26. september 2002 vedr.  

 Registreringsafgift  prøvekørsel til brug for undersøgelse af model Klagen vedrører told- og skatteregionens afslag på en anmodning  

 fra a A/S om fritagelse af registreringsafgift på en fabriksny Toyota Corolla  

 1,6 hatchback, stelnr.
NN, efter § 2, stk. 1, nr. 16, i lov om  

 registreringsafgift af motorkøretøjer m.v. (RGAL).
Det er oplyst, at B A/S har bedt samtlige Toyota importører i  

 Europa om at registrere én bil og køre ca. 30.000 km i bilen over en periode  

 på  

 3 måneder.
Derefter skal bilen returneres til Japan for at blive skilt ad og  

 udmålt, således at man får et retvisende billede af forskellige  

 kørselsmønstres  

 indvirkning på en bilmodel.
Bilen vil aldrig komme ud at køre igen.
Told- og skatteregionen har afvist anmodningen om  

 afgiftsfritagelse efter RGAL § 2, stk. 1, nr. 16, da der kun gives  

 afgiftsfritagelse, såfremt det er samme virksomhed, som ejer og producerer de  

 komponenter i køretøjet, som ønskes afprøvet.
Der er således ikke hjemmel til  

 afgiftsfritagelse, da A A/S ejer det pågældende køretøj, men ikke har  

 produceret det.
Det forhold, at den udenlandske bilproducent ejer samtlige  

 aktier i den danske importørvirksomhed, har ikke nogen betydning, da der er  

 tale om forskellige juridiske enheder.
Det er på vegne selskabet bl.a. anført, at B A/S den 1.8.1999  

 overtog samtlige aktier i A A/S, og det er derfor samme virksomhed, som ejer  

 bilen og som fremstiller de komponenter, som ønskes afprøvet.
I loven anføres  

 intet krav til virksomhedens beliggenhed og/eller  

 moderselskabs-/datterselskabsforhold.
Sagen drejer sig om fortolkningen af  

 ordet virksomhed.
Der er ikke i lovteksten beskrevet noget krav  

 om, at den  

 virksomhed, som ønsker af anskaffe et afgiftsfrit køretøj til  

 afprøvningsformål, også skal producere komponenterne, som ønskes afprøvet, på  

 den samme adresse.
Der er heller ikke i teksten beskrevet noget krav til en  

 virksomheds tilhørsforhold, herunder aktieandele, og ej heller krav til  

 beliggenhed her i landet eller andet, som direkte eller indirekte kan  

 retfærdiggøre det givne afslag.
Selskabet anmoder om, at der ved fortolkning  

 af  

 RGAL § 2, stk. 1, nr. 16, udelukkende lægges vægt på, hvorvidt der er  

 sammenhæng og fornuft i at meddele en virksomhed en afgiftsfritagelse.
Det  

 vil  

 sige, at en virksomhed som et led i hele forretningsprocessen, og som ikke  

 udelukkende kan afprøves på lukket bane og selv producerer komponenter på  

 helt  

 eller delvist ejede fabriksanlæg såvel indenlands som udenlands, bør bevilges  

 afgiftsfritagelse.
Det er sandt, at der er tale om forskellige juridiske  

 enheder, men dette bør lades ude af betragtning, i og med at den øgede  

 internationalisering bevirker, at flere forskellige juridiske enheder ofte  

 bor  

 under samme tag, på samme adresse og arbejder sammen på fælles projekter.  

 Afgiftsmyndighederne bør ændre fortolkning af dette punkt i takt med  

 udviklingen på erhvervsområdet.
I modsat fald risikerer man at udøve  

 diskriminerende forskelsbehandling, hvilket også kan være i strid med  

 gældende  

 EU-ret.
Det er videre bl.a. anført, at afgørelsen ikke bør stadfæstes  

 med den ene begrundelse, at der ikke er tale om afprøvning af én komponent.  

 Selskabet er blevet bedt om at køre et vist antal kilometer i bilen her i  

 landet for derefter at returnere den til fabrikken.
Selskabet er ikke bekendt  

 med hvilke og hvor mange komponenter, der blive udtaget fra bilen og  

 undersøgt,  

 da dette er konfidentielt.
Imidlertid er der ikke i bekendtgørelsen nævnt et  

 bestemt antal eller et maksimalt antal komponenter, der må være tale om.
Det  

 rimelige må være, at der ved afgørelsen lægges vægt på, hvorvidt der er  

 sammenhæng og fornuft i at meddele en virksomhed afgiftsfritagelse, også selv  

 om dette så vil kræve en ændring af fortolkningen af bekendtgørelsen.
 Landsskatteretten skal  

 udtale:
 Ifølge RGAL § 2, stk. 1, nr. 16, er køretøjer, som en virksomhed  

 anskaffer og benytter til nødvendig afprøvning af komponenter, som  

 virksomheden  

 har fremstillet til køretøjet, fritaget for afgift.
 Bestemmelsen blev indsat i loven ved lov nr. 166 af 24. marts  

 1999, og følgende fremgår af bemærkningerne til lovforslaget:
Efter forslaget vil producenter af komponenter til brug i  

 motorkøretøjer kunne fritages for registreringsafgift, når anskaffelsen af  

 motorkøretøjet sker med henblik på nødvendig afprøvning af komponenterne.  

 Grundlæggende skelnes mellem komponenter, som indgår som en bestanddel af  

 motorkøretøjer, og løsdele og udstyr, som ikke er egentlige bestanddele af  

 køretøjerne.
Som komponenter anses motorer, karrosserier m.v. eller dele  

 hertil.  

 Bestemmelsen får bl.a. virkning i forhold til køretøjer, der anskaffes med  

 henblik på afprøvning af slanger til overførsel af olie, benzin og lign.,  

 bremsebelægninger, karrosserier m.v.
Specialindretning af køretøjet med  

 henblik  

 på vejteknisk opmåling og lign. omfattes ligeledes af bestemmelsen.
Andet  

 udstyr er ikke komponenter i bestemmelsens forstand.
Dette indebærer bl.a.,  

 at  

 afprøvning af air-conditionanlæg, air-bags, sikkerhedsseler, nakkestøtter  

 m.v.  

 ikke kan medføre fritagelse for det køretøj, som benyttes i forbindelse med  

 afprøvningen.
Løsdele som skruer, møtrikker og lign. er heller ikke  

 komponenter  

 i bestemmelsens forstand. Efter det oplyste er formålet med indkøbet og afprøvningen af  

 den omhandlede bil at undersøge selve bilmodellen, og retten finder derfor  

 ikke, at selskabets køb af den omhandlede bil kan anses for omfattet af RGAL  

 §  

 2, stk. 1, nr. 16, da der ikke er tale om afprøvning af en komponent.
 Den påklagede afgørelse stadfæstes af denne grund.
