 Tilladelse til udstykning af en parcel på ca. 3,1 ha fra en ejendom på  

 ca. 62 ha med henblik på oprettelse af en ny landbrugsejendom, hvor der ville  

 blive opført en beboelsesbygning samt etableret en mink- og rævefarm.  

 Tilladelsen var begrundet med, at hver af de to ejendomme ville kunne danne  

 grundlag for en selvstændig erhvervsmæssigt drevet jordbrugsbedrift.
I skrivelse af 28. marts 1990 har De på vegne af Peter Søbjerg Sørensen  

 påklaget den af Jordbrugsdirektoratet i skrivelse af 8. marts 1990 trufne  

 afgørelse, hvorefter der ikke kan meddeles tilladelse til udstykning af  

 landbrugsejendommen matr. nr.  3b  V.
Tørslev By, V.
Tørslev m.fl. af areal  

 62,6618 ha.
Et areal på ca. 3,1 ha ønskes frastykket som en selvstændig  

 landbrugsejendom, idet der på arealet agtes opført en beboelsesbygning.
På  

 ejendommen agtes endvidere etableret en mink-og rævefarm.
 Jordbrugsdirektoratet begrundede sin afgørelse med, at den nye  

 landbrugsejendom med den påtænkte anvendelse ikke kan anses at danne grundlag  

 for en selvstændig jordbrugsbedrift, som ejeren kan drive på erhvervsmæssig  

 måde.
 I Deres klageskrivelse anfører De bl.a., at den stedlige  

 jordbrugskommission har anbefalet udstykningen, og at alle nødvendige  

 tilladelser og dispensationer i forhold til anden lovgivning foreligger.
Det fremgår af sagen, at Århus Amtskommune i skrivelse af 12. juni 1989  

 har meddelt den fornødne tilladelse efter zoneloven til den ansøgte  

 udstykning med henblik på oprettelse af en ny landbrugsejendom.
I skrivelse  

 af 26. juni har Fredningsnævnet for Århus Amts nordlige fredningskreds  

 meddelt dispensation fra søbyggelinien efter naturfredningslovens § 47a til  

 opførelse af et stuehus.
Ifølge § 14 i lov om landbrugsejendomme (Landbrugsministeriets  

 bekendtgørelse nr. 504 af 17. juli 1989) kan landbrugsministeren tillade  

 udstykning af en landbrugsejendom med henblik på oprettelse af en ny  

 selvstændig landbrugsejendom.
En sådan udstykning vil normalt kunne tillades,  

 når såvel den nye landbrugsejendom som restejendommen kan danne grundlag for  

 en jordbrugsbedrift, der kan drives erhvervsmæssigt med en væsentlig  

 jordbrugsproduktion, og lovens erhvervelsesbetingelser er eller vil blive  

 opfyldt.
Det fremgår af sagen, at restejendommen også efter den ansøgte udstykning  

 vil have en sådan størrelse, ca. 59,6 ha, som vil kunne danne grundlag for et  

 erhvervsmæssigt jordbrug.
Det fremgår endvidere af sagen, at den udstykkede  

 ejendom med et areal på ca. 3,1 ha ved etablering af en mink-og rævefarm  

 formentlig også vil kunne danne grundlag for et erhvervsmæssigt jordbrug.
 Det fremgår endelig, at Deres klient agter at tage fast bopæl på  

 ejendommen, ligesom han i øvrigt opfylder betingelserne i landbrugslovens §  

 16, stk. 1, nr. 5 og 6, for erhvervelse af en landbrugsejendom.
Landbrugsministeriet finder ikke grundlag for at kritisere  

 Jordbrugsdirektoratets afgørelse.
Landbrugsministeriet finder imidlertid  

 under hensyn til de særlige omstændigheder, herunder ejerens tilknytning til  

 ejendommen, at kunne imødekomme det ansøgte.
Landbrugsministeriet meddeler herved betinget tilladelse til udstykning af  

 landbrugsejendommen matr. nr.  3b  V.
Tørslev By, V.
Tørslev og matr. nr. 5 g  

 »Glenstrup By, Glenstrup, således at en parcel på ca. 3,1 ha udstykkes  

 som en selvstændig landbrugsejendom.
Tilladelsen er betinget af, at der på  

 ejendommen tinglyses deklaration på om byggepligten og om sikkerhedsstillelse  

 for byggeomkostningerne.
 Landbrugsministeriet har anmodet Jordbrugsdirektoratet om i  

 overensstemmelse med praksis nærmere at fastsætte og underrette Dem om de  

 pågældende vilkår, der skal opfyldes, forinden endelig godkendelse af  

 udstykning kan meddeles.
 P.M.V.
 e.b.
