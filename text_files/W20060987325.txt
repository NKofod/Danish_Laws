Landsskatteretskendelse vedr.
Bindende ligningssvar -  

 skattemæssige konsekvenser af ændring af lånevilkår på et selskabs lån fra  

 hovedanpartshaveren Der klages over bindende  

 ligningssvar afgivet af KomSkat I/S den 26. januar 2005, idet der var stillet  

 følgende spørgsmål vedrørende de skattemæssige konsekvenser af ændring af  

 lånevilkår  

 på selskabets lån fra hovedanpartshaveren:
Kan skatteforvaltningen  

 bekræfte, at ændringen af lånevilkårene som beskrevet nedenfor på lånet fra B  

 til A ApS ikke har skattemæssige konsekvenser, idet det nuværende lån må  

 anses  

 for at være kurs 100 værd? Landsskatterettens afgørelse Skatteforvaltningen har  

 besvaret spørgsmålet på følgende måde:
 Nej, det kan ikke bekræftes  

 at ændringen af lånevilkårene ikke har skattemæssige konsekvenser.
 Landsskatteretten stadfæster  

 skatteforvaltningens afgørelse.
Repræsentanten har endvidere  

 anmodet om adgang til at udtale sig for retten på et retsmøde.
I henhold til  

 bestemmelsen i skatteforvaltningslovens § 44, stk. 3, kan retten undlade at  

 imødekomme en sådan begæring, hvor denne behandlingsform efter forholdene må  

 anses for åbenbart overflødig.
Under henvisning til denne bestemmelse har  

 retten ikke imødekommet begæringen om retsmøde, idet sagen må anses for  

 tilstrækkeligt oplyst på det foreliggende grundlag.
Sagens oplysninger Selskabet er 100 % ejet af B (herefter  

 hovedanpartshaveren).
I 2001 erhvervede selskabet  

 25 % af C ApS.
Ved indskud i 2002 blev selskabets ejerandel forøget til 30 %.  

 Selskabet har ikke herudover nogen aktivitet.
Selskabets køb af anparter i  

 C ApS blev finansieret ved lån fra hovedanpartshaveren.
Hovedanpartshaveren  

 har  

 således ved aftale af 1. december 2001 udlånt 2.120.000 kr. til selskabet.
Af  

 aftalen fremgår:
 Lånet forfalder på  

 anfordring, når selskabet opnår likviditet til betaling.
Rente er mindsterenten plus 2  

 % og tilskrives og forfalder 1. gang den 31. december 2006, hvis ikke der  

 erlægges ydelser inden denne dato.
Er dette tilfældet anses ydelsen først at  

 dække renter, derefter afdrag. Den 8. august 2002 er det med  

 håndskrift på aftalen tilføjet:
 Tillæg til aftale:
B stiller midlertidig  

 sikkerhed på 500.000 kr. overfor banken gennem indbetaling på spærret konto.  

 Når banket ophæver kravet om sikkerhed, tilbagebetales sikkerhedsstillelsen.  

 Renten forfalder først d. 31.12.2006 uafhængig af at sikkerhedsstillelsen  

 tilbagebetales. Den 1. december 2002 er det  

 yderligere med håndskrift på aftalen tilføjet:
 Tillæg til aftale:
Lånet er udvidet med 500.000  

 kr. per 1. december 2002 på uændrede vilkår. Det er oplyst, at lånet pr.  

 31. december 2004 udgjorde 2.649.800 kr.
C ApS driver  

 grossistvirksomhed inden for elektronik.
Den 29. november 2001 erhvervede C  

 ApS  

 samtlige aktier i D A/S  dels fra E ApS (76 % af aktierne for en  

 anskaffelsessum på 12 mio. kr.) og dels fra boet efter F (24 % af aktierne  

 for  

 en anskaffelsessum på 2,8 mio. kr.). D A/S blev pr. 1. januar 2002 fusioneret  

 skattefrit med G A/S (herefter H A/S).
Repræsentanten har forklaret,  

 at fusionen blev gennemført, idet man forventede at kunne udnytte synergier  

 mv.  

 herved.
De forventede synergier slog imidlertid ikke umiddelbart igennem, og  

 H  

 A/S havde i 2002-2003 utilfredsstillende resultater, idet driftsresultaterne  

 ikke var tilstrækkelige til at rumme goodwillafskrivningerne i koncernen.  

 Udviklingen er imidlertid vendt i 2004. Omsætningen er således forøget med  

 ca.  

 8 % i forhold til 2003, samtidig med at omkostningerne er faldet.
Dette  

 skyldes  

 blandt andet, at H A/S har fokuseret på færre leverandører og opbygning af  

 nye  

 markeder.
Selskabet vil også fremover have fokus på disse områder, og  

 forventer  

 derfor, at udviklingen vil fortsætte og at man kan drage fordel af de  

 synergier, som man forventede af fusionen.
Repræsentanten havde  

 fejlagtigt oplyst hovedanpartshaveren, at beskatning af renterne ville ske på  

 forfaldstidspunktet.
Skatteforvaltningen har den 10. september 2004 ændret  

 hovedanpartshaverens skatteansættelse for indkomstårene 2001-2003, således at  

 han er skattepligtig af renterne.
Repræsentanten og hovedanpartshaveren er  

 ikke  

 uenige heri.
 Da hovedanpartshaveren har og  

 skulle finansiere skatten af renterne, uden at han har modtaget renterne,  

 ønsker han at ændre lånevilkårene, således at lånet er rentefrit mod at  

 indfrielseskursen ændres til 112.
Skatteforvaltningens afgørelse Ændringen af lånevilkårene  

 har skattemæssige konsekvenser, da hovedanpartshaveren i henhold til  

 ligningslovens § 2, stk. 1, vil blive beskattet af rentefordelen ved et  

 uforrentet lån.
Der henvises til  

 kursgevinstlovens §§ 6, 12, 14, stk. 2 og § 26. Kursgevinstloven omhandler  

 den  

 skattemæssige behandling af gevinst/tab på fordringer og gæld.
Personer mm.  

 er  

 omfattet i henhold til kursgevinstlovens § 12, hvor kursgevinst på en  

 fordring  

 som hovedregel er skattefri, hvis den overholder mindsterentekravet.  

 Overholder  

 fordringen ikke mindsterenten betegnes den som sortstemplet, og en eventuel  

 kursgevinst vil blive skattepligtig.
Det er dog en forudsætning for  

 beskatning  

 af kursgevinster, at der reelt er opnået kursgevinst, det vil sige, hvis  

 lånet  

 indfries til kurs 100 efter 2 år, er der vel ingen kursgevinst (det beløb,  

 der  

 er lånt, er det samme, som der tilbagebetales), jf. kursgevinstlovens § 26.  

 Der  

 henvises til TfS 1988.128 og ligningsvejledningen 2004-4 afsnit A.D.2.
Der henvises til  

 ligningslovens § 2, som er en generel regel om, at interesseforbundne parter  

 ved opgørelsen af den skattepligtige indkomst skal anvende priser og vilkår  

 for  

 deres transaktioner, som uafhængige parter ville fastsætte for tilsvarende  

 transaktioner.
I henhold til praksis omfattes låneforhold mellem  

 interesseforbundne parter, som her mellem hovedanpartshaver og selskab, og  

 der  

 vil ske korrektion af skatteansættelsen, når renten ikke svarer til den  

 rente,  

 der ville være fastsat, hvis lånet var optaget mellem uafhængige parter.
Ved  

 et  

 rentefrit lån fra hovedanpartshaver til selskab vil hovedanpartshaveren blive  

 beskattet af rentefordelen som kapitalindkomst (fikseret rente). Der henvises  

 til ligningsvejledningen 2004-4 afsnit S.I.1.3.
Et uforrentet lån, der ikke  

 opfylder mindsterentekravet i henhold til kursgevinstlovens § 14, stk. 2,  

 benævnes som sortstemplet og eventuelle kursgevinster skal beskattes.
Hvis  

 fordringen vil kunne indfries til kurs 100 er der ud fra det foreliggende  

 ingen  

 kursgevinst til beskatning.
Lånet stiftes til kurs 100 og indfries til kurs  

 100.
Da lånet/fordringen  

 imidlertid er uforrentet og forholdet mellem hovedanpartshaveren og selskabet  

 er af kontrollerende art, omfattes transaktionen af ligningslovens § 2. I  

 henhold til ligningslovens § 2, stk. 1, skal parterne ved opgørelsen af den  

 skattepligtige indkomst anvende priser og vilkår for økonomiske transaktioner  

 i  

 overensstemmelse med, hvad der ville være opnået, hvis transaktionen var  

 afsluttet mellem uafhængige parter.
Specielt vedrørende låneforhold mellem  

 interesseforbundne parter, og vedrørende uforrentede lån vil der ske  

 beskatning  

 af en fikseret renteindtægt.
 Dette gør, at selvom parterne  

 laver rentevilkårene om, så der er tale om et rentefrit lån, der kan indfries  

 til kurs 100, vil der alligevel ske beskatning af en fikseret rente efter  

 reglerne i ligningslovens § 2. Parterne opnår således ikke det, de gerne vil  

   

 ingen skattemæssige konsekvenser ved transaktionerne mellem  

 hovedanpartshaveren  

 og selskabet.
 Under sagens behandling ved  

 Landsskatteretten har skatteforvaltningen afgivet følgende udtalelse:
( ) Værdien af selskabet skal opgøres til  

 handelsværdien, den pris man på et given tidspunkt vil kunne få for  

 virksomheden og selskabets repræsentanter mener at som følge af en faktisk  

 betalt goodwill på kr. 12,8 mio. kan en andel fordeles over til A ApS,  

 svarende  

 til kurs 100 for fordringen, på trods af at selskabet har en negativ  

 egenkapital pr. 31.12.2004. Selskabets repræsentanter mener ikke at  

 goodwillværdien skal afskrives, men at handelsværdien er den fulde værdi  

 (12,8  

 mio. betalt i 2001).
Selskabets repræsentanter  

 anses ikke ud fra det foreliggende, at have dokumenteret selskabets  

 handelsværdi  

 pr. 31.12.2004, i hvert fald er kurs 100 beregnet under forudsætning af at  

 det  

 antages at der er positive udvikling, som kun 2004 har udvist, samt en  

 goodwillværdi på grundlag af hvad der er betalt for virksomhederne i 2001.  

 Den  

 goodwill der er betalt for har jo netop ikke slået til endnu og  

 selskabet har  

 udvist negativ egenkapital Det anses for at være ret  

 usikkert hvad goodwillværdien vil være for en evt. køber, og umiddelbart  

 synes  

 kursen at ligge under kurs 1000, især hvis man ser hvad der er af værdier til  

 en fordring på kr. 2.120.000. Hvis det antages at værdien for selskabet er  

 knap  

 kr. 600.000 og der er en sikret kapital på kr. 500.000, vil kursen være knap  

 50.
Der er endvidere er en  

 forholdsvis unormal aftale tilknyttet herunder, ·  

  

 	  

 at lånet forfalder til betaling når  

 selskabet har likviditet til det ·  

  

 	  

 at renten forfalder når lånet indfries,  

 medmindre der erlægges afdrag inden denne dato, som anses for at have  

 betydning for en evt. køber af selskabet.
 Det er ud fra dette ret  

 usikkert om man får sine penge og disse vilkår må bevirke at fordringen ikke  

 er  

 kurs 100.
 Lånet er endvidere stiftet  

 mellem kontrollerende parter, hvilket bevirker at der er tale om fordelagtige  

 vilkår for parterne og at der ikke er modstridende interesser, som der ville  

 være hvis det for eksempel var et banklån.
Det er også min vurdering at  

 det har betydning for kursens fastsættelse at der er tale om  

 interesseforbundne  

 parter, og at afdrags/rentevilkårene er fordelagtige herunder at hvis det  

 havde  

 været et banklån ville man ikke kunne opnå sådanne vilkår.
Dette anses også  

 for  

 at have betydning ved en evt. overdragelse af fordringen, for det ville være  

 forbundet med usikkerhed for kreditor, hvornår, og om han får sine penge.
 Hvis man vurderer  

 kursfastsættelsen efter Told- og Skattestyrelsens tabel for kursfastsættelse  

 af  

 pantebreve 2. kvartal 2005, vil kursen være under 100 ved en rentefod på 0-4  

 %  

 og omkring 100 ved en rentefod på 6 % ved en pantesikkerhed indenfor 94 % af  

 handelsværdien.
Ud fra dette er det vores  

 opfattelse at kursen for fordringen ligger under kurs 100, og hvis man også  

 skal tage hensyn til repræsentanterne argumenter, primært det med at  

 selskabet  

 det seneste år er gået fremad, vil kursen nok være omkring 80. Det skal dog  

 nævnes at grundlaget er alt for usikkert, også set i forhold til at afgive et  

 bindende svar der binder skattemyndigheden i 5 år. Klagerens påstand og argumenter Repræsentanterne har overfor  

 Landsskatteretten nedlagt påstand om, at spørgsmålet besvares bekræftende.
Hovedanpartshaveren ydede i  

 2001 et lån til selskabet til finansiering af indskud i C ApS.
Selskabet var  

 imidlertid ud fra en likviditetsmæssig betragtning ikke i stand til at betale  

 renter på lånet.
Parterne ønskede derfor, at renter først skulle forfalde på  

 indfrielsestidspunktet den 31. december 2006. Repræsentanterne fik desværre  

 fejlagtigt oplyst hovedanpartshaveren, at beskatning i overensstemmelse med  

 hovedprincippet sker på forfaldstidspunktet, hvorfor der ikke skulle ske  

 periodisering.
Dette er som bekendt ikke korrekt, jf. ligningslovens § 5,  

 stk.  

 4, hvorfor skatteforvaltningen ved brev af 10. september 2004 ændrede  

 skatteansættelsen for hovedanpartshaveren for indkomstårene 2001-2003. Det  

 har  

 resulteret i, at hovedanpartshaveren har skullet finansiere skatten, uden at  

 han har modtaget renter fra selskabet.
Det har derfor været drøftet, hvordan  

 den ønskede sammenhæng mellem modtagelse af renter og skattebetaling kunne  

 opnås.
Sammenhængen kan opnås ved at ændre lånevilkårene.
Det oprindelige lån var  

 forrentet med 6 % p.a. og skulle indfries til kurs 100. Lånevilkårene ønskes  

 ændret, således at lånet fremover er uforrentet, mod at gælden indfries til  

 en  

 overkurs svarende til en rente på 6 % p.a., således at det samlede afkast er  

 uforandret.
Pr. 31. december 2004 udgjorde mellemregningen mellem selskabet  

 og  

 hovedanpartshaveren 2.656.050 kr.
Den nye hovedstol vil skulle indfries til  

 kurs 112 (2 års rente a 6 % = 12), det vil sige, at selskabet skal betale  

 2.974.776 kr. ved indfrielsen den 31. december 2006.
For hovedanpartshaveren  

 betyder omlægningen, at en skattepligtig renteindtægt omlægges til en  

 skattepligtig kursgevinst, jf. kursgevinstlovens § 14, stk. 2, idet  

 fordringen  

 er sortstemplet.
Men hvor renteindtægten beskattes løbende, jf.  

 ligningslovens  

 § 5, stk. 4, beskattes kursgevinsten først ved realisation, jf.  

 kursgevinstlovens § 25, stk. 1. Denne eneste forskel på den skattemæssige  

 behandling  

 af de to lån er således beskatningstidspunktet, der for begge parter  

 udskydes.  

 Der er således symmetri i beskatningen.
Ved ændringen af lånevilkårene opnår  

 parterne, at den skattemæssige behandling vil være i overensstemmelse med  

 likviditetsstrømmen, hvilket er det, som parterne hele tiden har ønsket.
Ifølge ligningsvejledningen  

 A.D.2.14 kan lånevilkår ændres i et sådant omfang, at det må sidestilles med  

 indfrielse og nystiftelse.
Praksis på området er meget begrænset, men det  

 fremgår, at der skal relativt meget til for at anse vilkårsændringer for at  

 udgøre et identitetsskift.
I den foreliggende situation ændres renten og  

 indfrielseskursen.
Dette må sidestilles med et identitetsskift.
Derfor skal  

 der  

 ske en kursfastsættelse af det eksisterende lån.
Hvis kursen på det  

 eksisterende lån er under 100, vil identitetsskiftet betyde, at selskabet har  

 en skattepligtig kursgevinst, jf. kursgevinstlovens § 6, mens  

 hovedanpartshaveren har et kurstab, der ikke er fradrag for, jf.  

 kursgevinstlovens § 14, stk. 1.
 Værdien af fordringen  

 afhænger af værdien af selskabet, det vil sige indre værdi tillagt goodwill.
 Egenkapitalen i selskabet var  

 pr. 31. december 2004 negativ med 680.373 kr.
Uafhængige parter har  

 værdiansat D A/S (nu H A/S) til 14,8 mio. kr. den 29. november 2001. Samtidig  

 erhvervede D A/S G A/S for 10 mio. kr.
Goodwill i de to handler udgjorde i  

 alt  

 ca. 12,3 mio. kr.
Som følge af afskrivning er goodwill pr. 31. december 2004  

 bogført til ca. 8,5 mio. kr.
Dette afspejler ikke en reel værdiforringelse af  

 goodwill.
H A/S har haft et par år med  

 dårlige resultater i 2002-2003. Men H A/S har imidlertid i 2004 vist, at  

 udviklingen er vendt, hvilket dokumenteres af, at resultatet før skat er  

 forbedret fra et underskud på 120.000 kr. i 2003 til et overskud i 2004 på  

 ca.  

 2,5 mio. kr. og med realistiske forventninger om yderligere forbedringer de  

 kommende år.
Repræsentanterne har beregnet goodwill for H A/S i henhold til  

 skattemyndighedernes vejledende beregningsregel for 2002-2004. Levetid på  

 goodwill er sat til 10 år i overensstemmelse med koncernens praksis.
Dette  

 giver en goodwill på 1,5 mio. kr., hvilket imidlertid er betydeligt mindre  

 end  

 den bogførte værdi af goodwill på ca. 8,5 mio. kr.
Goodwill-modellen er dog  

 alene vejledende, og i det omfang goodwill-modellen må antages ikke at give  

 et  

 korrekt billede af den reelle goodwill, kan modellen ikke anvendes.
Til  

 vurdering heraf har repræsentanterne beregnet goodwill efter  

 goodwill-modellen  

 for henholdsvis D A/S og G A/S ved overtagelsen i 2001. For begge selskaber  

 giver goodwill-modellen en goodwillværdi på 0 kr.
Den faktisk betalte  

 goodwill  

 var imidlertid ca. 12,3 mio. kr.
Det må på denne baggrund konkluderes, at  

 goodwill-modellen ikke giver et korrekt billede af goodwill for den  

 pågældende  

 virksomhed.
Hertil kommer, at goodwill-modellen er bagudrettet og ikke  

 fremadrettet.  

 Som følge heraf afspejler modellen ikke, at H A/S har gennemført væsentlige  

 tiltag, som har forbedret selskabets resultat for 2004 betydeligt, og at  

 koncernen forventer, at der vil være en tilsvarende positiv udvikling  

 fremover.  

 Den faktisk betalte goodwill i 2001 svarer til 357 % i forhold til indre  

 værdi  

 (egenkapital pr. 31. december 2001 for D A/S udgjorde ca. 3.4 mio. kr., hvori  

 indgår værdien af G A/S). Pr. 31. december 2004 udgjorde egenkapitalen i H  

 A/S  

 ca. 3,6 mio. kr.
Ved en goodwill på 357 % heraf svarer det til 12,8 mio. kr.  

 En  

 goodwill på 12,8 mio. kr. vil resultere i en værdi på ca. 600.000 kr. af  

 selskabet:
Egenkapital pr. 31.  

 december 2004 -680.373 kr.
Goodwill 12.800.000 kr.
Bogført goodwill 8.535.505 kr.
Ikke bogført goodwill 4.264.495 kr.
30 % heraf 1.279.349 kr.
Værdi af A ApS 598.976 kr.
Fordringen skal herefter  

 værdiansættes til kurs 100. Denne værdiansættelse understøttes yderligere af,  

 at med den forventede økonomiske udvikling i driftsselskabet vil en eventuel  

 køber af virksomheden med stor sandsynlighed betale en pris, som vil give  

 selskabet (A ApS) en pæn positiv egenkapital.
Hovedanpartshaveren kan derfor  

 med al rimelighed forvente, at den eksisterende fordring vil kunne indfries  

 til  

 kurs 100.
Repræsentanterne er uforstående  

 overfor skatteforvaltningens bemærkning om, at selvom parterne laver  

 rentevilkårene om, så der er tale om et rentefrit lån der kan indfries til  

 kurs  

 100, vil der alligevel ske beskatning af en fikseret rente efter reglerne i  

 ligningslovens § 2.
Det nye lån skal indfries til kurs 112, og ikke til  

 kurs  

 100. Skatteforvaltningens besvarelse hviler derfor på en urigtig antagelse.
For så vidt angår spørgsmålet  

 om rentefiksering har skatteforvaltningens sagsbehandler telefonisk uddybet  

 begrundelsen og oplyst, at ligningslovens § 2 efter hendes opfattelse alene  

 omfatter renter og ikke kursgevinster.
Repræsentanterne kan ikke tilslutte  

 sig  

 denne opfattelse.
Ligningslovens § 2 fastslår, at transaktioner mellem  

 interesseforbundne parter skal være indgået på markedsvilkår.
Det er således  

 selve transaktionen  i dette tilfælde låneaftalen  der skal  

 vurderes, og ikke  

 de enkelte lånevilkår isoleret set.
En låneaftale indbefatter  

 blandt andet vilkår om rente og kurs, og ved vurdering af, om låneaftalen er  

 på  

 markedsvilkår skal der henses til det samlede afkast, som kan være i form af  

 renter, kursgevinster eller en kombination af disse.
Da der konkret ikke sker  

 ændring i det samlede afkast ved omlægningen, er der ikke som følge af selve  

 omlægningen grundlag for at hævde, at lånet ikke længere er på markedsvilkår.  

 Skatteforvaltningen har ikke tidligere fundet grundlag for at tilsidesætte  

 lånevilkårene.
Når skattemyndighederne har anset afkastet på det hidtidige  

 lån  

 for at være på markedsvilkår, må det fremtidige lån dermed tilsvarende være  

 på  

 markedsvilkår.
Der er derfor ikke grundlag for at foretage rentefiksering.
 Repræsentanterne er  

 naturligvis enige i, at hvis lånet skulle indfries til kurs 100 og samtidig  

 var  

 uforrentet, så var der grundlag for at foretage rentefiksering.
Da skatteforvaltningen ikke i  

 øvrigt ses at være uenig i, at kursværdien af det gamle lån er 100, er der  

 ikke  

 grundlag for at opretholde skatteforvaltningens besvarelse.
Svaret bør ændres  

 til ja.
Vedrørende  

 skatteforvaltningens udtalelse til Landsskatteretten Skatteforvaltningen har  

 anført, at kun 2004 har udvist en positiv tendens.
Også 2005 har udvist et  

 solidt overskud, der fuldt ud lever op til forventningerne.  

 Skatteforvaltningen  

 har anført, at den goodwill, der er betalt for, ikke har slået til endnu.
Der  

 skal altid lægges vægt på tredjemandshandler.
Skatteforvaltningens udtalelse  

 om, at hvis det antages at værdien for selskabet er knap 600.000 kr. og der  

 er  

 en sikret kapital på 500.000 kr., vil kursen være knap 50, giver ikke mening.  

 Ved en positiv værdi af selskabet vil samtlige gældsposter blive dækket fuldt  

 ud.
Skatteforvaltningen har udtalt, at den tilknyttede aftale er forholdsvis  

 unormal  herunder at lånet forfalder til betaling, når selskabet har  

 likviditet til det, samt at det vil være forbundet med usikkerhed for  

 kreditor,  

 hvornår han får sine penge.
Dette er ganske enkelt ikke korrekt.
Der er  

 aftalt  

 et fast indfrielsestidspunkt, nemlig d. 31. december 2006.
Skatteforvaltningen har  

 anført, at der ikke er tale om normale lånevilkår, men at lånevilkårene kun  

 opnås som følge af, at aktionæren har dominerende indflydelse på selskabet,  

 hvorfor skatteforvaltningen er af den opfattelse, at der skal ske  

 rentefiksering.
I lighed hermed har skatteforvaltningen hævdet, at lånet er  

 stiftet mellem kontrollerende parter, hvilket bevirker at der er tale om  

 fordelagtige vilkår.
Disse postulater kan ikke tiltrædes.
Når forbundne  

 parter  

 handler med hinanden, skal det ske på markedsvilkår for at kunne anerkendes  

 skattemæssigt.
At der er tale om forbundne parter er ikke per automatik  

 ensbetydende med, at der er handlet på andet end armslængde.
Derimod skal der  

 foretages en konkret vurdering af samtlige vilkår for at vurdere, om det  

 samlede resultat er på markedsvilkår.
Det er i den sammenhæng  

 bemærkelsesværdigt, at i tilfælde, hvor skattemyndighederne foretager  

 rentefiksering, sker dette til diskontoen + 4 %. Diskontoen udgør p.t. 2 %,  

 hvorfor diskontoen + 4 % er 6 %, hvilket stemmer overens med den aftalte  

 rente.  

 Samlet set er det repræsentanternes opfattelse, at skatteforvaltningens  

 udtalelse ikke er velegnet til at indgå i vurderingen af værdiansættelse af  

 fordringen.
Landsskatterettens bemærkninger og begrundelse Den påtænkte ændring af  

 lånevilkårene vil medføre, at hovedanpartshaverens bestående fordring anses  

 for  

 indfriet, og at der samtidig stiftes en ny fordring.
Selskabet vil være  

 skattepligtig af en eventuel gevinst på den indfriede gæld, jf.  

 kursgevinstlovens § 6. Henset til de foreliggende oplysninger kan det ikke  

 lægges til grund, at kursen på fordringen var 100 pr. 1. januar 2005. Der  

 henvises  

 til skatteforvaltningens udtalelse til Landsskatteretten.
På grundlag af de  

 foreliggende oplysninger kan det endvidere ikke afvises, at der vil være  

 grundlag for at fiksere renter, hvis den påtænkte ændring af lånevilkårene  

 gennemføres.
Det kan således ikke  

 bekræftes, at den påtænkte ændring af lånevilkårene fra B til A ApS ikke vil  

 have skattemæssige konsekvenser.
Skatteforvaltningens afgørelse stadfæstes.
