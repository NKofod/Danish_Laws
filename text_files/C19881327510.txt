 Til de kontrollerende dyrlæger ved de til eksport af fersk kød  

 autoriserede virksomheder.
EF-direktoratet har oplyst, at der påny kan foretages privat oplagring af  

 svinekød.
For oplagringen gælder vedlagte Vejledning nr.
I-3/88 af 10.  

 februar 1988 om ydelse af støtte til privat oplagring af svinekød.
 Veterinærkontrollen bedes udføre kontrolforanstaltninger (jfr. navnlig  

 Vejledningens pkt. 2.4, pkt. 2.5, pkt. 6.4 og pkt. 9.6) efter de hidtidige  

 retningslinier og i øvrigt i henhold til nedenstående.
 ad Vejledningens pkt. 2.4.
Der stilles ikke længere specielle krav vedrørende stempling med EØF~  

 sundhedsmærke af kød omfattet af privat oplagring.
Dette kød kan således i  

 henhold til de almindelige regler emballeres ustemplet i kartoner forseglet  

 med EØF-sundhedsmærket.
 Også de specielle krav om stempling af udskæringer med slagtedagskode er  

 frafaldet, men er for kartonnerede varer afløst af krav om angivelse på  

 kartonen af enten slagtedagskoden eller slagteugen for pågældende varer.
 ad Vejledningens pkt. 4.3.
 Senest ved varens ankomst skal veterinærkontrollen ved den/de  

 virksomheder, hvor indfrysningen henholdsvis oplagringen skal finde sted,  

 være underrettet om den forestående indfrysning/oplagring, således at  

 veterinærkontrollen herved kan skaffe grundlag for dyrlægens senere  

 attestation af dato(er) for modtagelse til oplagring af de frosne produkter  

 samt dato for afslutning af indlagringen.
 Der vil således ikke længere fra Veterinærdirektoratet tilgå dyrlægerne  

 meddelelse om indgåede kontrakter.
 ad Vejledningens pkt. 6.4 og 9.6.
 Efter ønske fra EF-revisionen skal originaleksemplaret af meddelelse om  

 indlagring og af erklæring om oplagringsperiode og udlagring indsendes af  

 dyrlægen til EF-direktoratet for herved at udelukke selv den teoretiske  

 mulighed for, at der efterfølgende kan foretages ændringer i dokumenterne.
 For at lette arbejdet hermed kan adressemærkater rekvireres i  

 Veterinærdirektoratet af dyrlægen.
Dokumentet kan i lukket kuvert forsynet med adressemærkat overgives til  

 virksomhedens postbesørgelse.
Indsendelse skal ske snarest muligt efter at  

 dokumentet er attesteret af dyrlægen.
 Cirkulæreskrivelse herfra af 16. januar 1987 (K.K. 102-1987) tilbagekaldes  

 hermed.
 P.V.V.
K.
Andreasen VEJLEDNING OM YDELSE AF STØTTE TIL PRIVAT OPLAGRING AF SVINEKØD Retsgrundlaget for Det europæiske økonomiske Fællesskabs ordning om ydelse  

 af støtte til privat oplagring af svinekød er angivet i bilag 1.
 1. Støtteberettigede produkter.
 1.1.  Støtte ydes for oplagring i frossen tilstand af de  

 produkter, der er nævnt i bilag 2.
 1.2.  Det er en forudsætning, at produkterne hidrører fra svin  

 med oprindelse i Det europæiske økonomiske Fællesskab.
 2. Krav til produkterne.
 2.1.  Ydelse af støtte til privat oplagring er betinget af at  

 produkterne opbevares i nedfrosset tilstand på et af landbrugsministeriet  

 autoriseret frysehus.
2.2.  Der ydes kun støtte til privat oplagring af fersk kød, som  

 stammer fra dyr, der er slagtet i Fællesskabet inden for 10 dage forud for  

 indlagring efter bestemmelserne i denne vejledning.
Dette betyder, at hvis  

 indlagring f.eks. sker torsdag, må dyrene ikke være slagtet tidligere end  

 mandag i den foregående uge.
Ved beregning af fristen regnes kun med hele  

 dage, og søn- og helligdage medregnes.
Foretages indfrysning og endelig  

 oplagring ikke på samme virksomhed, skal de nedfrosne produkter alle opfylde  

 betingelsen om at være indlagret på det endelige lager inden for 10 dage  

 efter slagtetidspunktet.
 2.3.  Produkterne skal opfylde bestemmelserne i den veterinære  

 lovgivning, herunder bestemmelserne i bekendtgørelse nr. 691 af 20. december  

 1984 om udførsel af fersk kød.
2.4.  Produkterne skal være EØF-stemplet i henhold til de  

 veterinære regler.
Slagtekroppene skal være stemplet med slagtedagskode i  

 henhold til Landbrugsministeriets regler.
For udskæringer i forseglede  

 kartoner skal enten slagtedagskoden eller slagteugen angives på kartonerne.
 2.5.  Oplagreren skal foranledige, at hvert enkelt parti  

 (delparti) ved transport fra slagtested til frysehus er ledsaget af  

 veterinærcertifikat, og at certifikatet er forsynet med angivelse af datoer  

 for slagtning af de svin, hvorfra de i certifikatet angivne produkter  

 hidrører, jfr. pkt. 6.3.
 2.6.  De samme produkter kan ikke være omfattet af en kontrakt om  

 privat oplagring og samtidig give anledning til forudbetaling af restitution  

 i medfør af art. 22 i forordning (EØF) nr. 3665/87 af 27. november 1987 om  

 fælles gennemførelsesbestemmelser for eksportrestitutioner for  

 landbrugsprodukter eller i medfør af art. 5 i forordning (EØF) nr. 565/80 af  

 4. marts 1980 om forudbetaling af eksportrestitutioner for  

 landbrugsprodukter, jfr. pkt. 9.7.
 3. Oprettelse af kontrakt.
 3.1.  Ydelse af støtte til privat oplagring af de i bilag 2  

 nævnte produkter er betinget af, at der afsluttes en kontrakt herom.
 3.2.  Enhver, der udøver virksomhed inden for kvæg- og  

 kødbranchen og er optaget i et offentligt register samt råder over passende  

 oplagringsfaciliteter, kan anmode om oprettelse af en kontrakt.
 3.3.  Der afsluttes kun kontrakter om privat oplagring, såfremt  

 mængden pr. kontrakt og pr. produkt andrager mindst 10 tons netto for  

 udbenede produkter og mindst 15 tons netto for alle andre produkter.
3.4.  Anmodning om oprettelse af kontrakt skal i original og 2  

 kopier indsendes til EF-direktoratet, Frederiksborggade 18, 1360 København K,  

 på formular, der på begæring fremsendes af direktoratet.
Der skal anvendes en  

 formular for hvert af de i bilaget nævnte produkter og for hvert  

 oplagringssted.
 3.5.  Den i pkt. 12.1 nævnte sikkerhed skal stilles over for  

 direktoratet samtidig med indgivelse af anmodning om oprettelse af kontrakt.
3.6.  Direktoratet underretter inden for 5 arbejdsdage efter  

 indgivelsen af den i pkt. 3.4 omhandlede anmodning ansøgerne om, hvilken  

 afgørelse der er truffet vedr. oprettelse af oplagringskontrakten.
Meddelelse  

 om afgørelsen gives i anbefalet brev eller pr. telex, eller kontrakten  

 udleveres til oplagreren mod kvittering.
Hvis anmodningen imødekommes, anses  

 kontrakten for indgået på datoen for direktoratets afgørelse.
 4. Forudgående meddelelse om vejning og indlagring .
4.1.  Oplageren skal give EF-direktoratet meddelelse om datoen  

 for påbegyndelsen af vejning og indfrysning af partiet mindst 2 arbejdsdage  

 før denne dato.
Fristen på de 2 arbejdsdage regnes fra arbejdsdagen efter, at  

 EF-direktoratet har modtaget meddelelsen.
 4.2.  Vejning og indfrysning må først påbegyndes, når  

 oplagringskontrakten er indgået, jfr. pkt. 3.6.
 4.3.  Oplagreren skal endvidere drage omsorg for, at  

 veterinærkontrollen ved den virksomhed, hvor indfrysning finder sted, samt  

 den virksomhed, hvor oplagring finder sted, underrettes om varens ankomst.  

 Underretning skal gives senest ved varens ankomst.
 5. Vejning og indlagring .
5.1.  Nettovægten af den af kontrakten omfattede mængde af et  

 produkt (et parti) skal konstateres ved vejning forinden indfrysning og  

 oplagring af produktet.
Nettovægten skal konstateres på oplagringsstedet, når  

 indfrysning af produkterne foregår i forbindelse med indlagringen, og på  

 indfrysningsstedet, når indfrysning sker andre steder end på  

 oplagringsstedet.
5.2.  Vejningen skal foretages af en autoriseret vejer og måler,  

 der udsteder attester og vægtspecifikationer om resultatet af vejningerne.  

 Såfremt et parti er sammensat af flere mindre partier (delpartier), skal der  

 udstedes vægtattest og specifikation for hvert delparti.
Betegnelsen af  

 produktet skal være betegnelsen, der er anført i den i pkt. 3 omhandlede  

 kontrakt.
Det i kontraktens øverste højre hjørne angivne nummer skal anføres  

 på hver vægtattest og det skal af vægtspecifikationerne klart fremgå, hvilken  

 vægtattest de vedrører.
Omkostningerne ved vejningerne afholdes af  

 oplagreren.
 5.3.  Indlagringen skal være tilendebragt inden for 28 dage efter  

 kontraktens indgåelse.
 6. Efterfølgende meddelelse om indlagring  .
 6.1.  Når indlagring af hele partiet er tilendebragt, skal  

 oplagreren hurtigst muligt udarbejde meddelelse herom på en formular med  

 genpart, der på begæring fremsendes af EF-direktoratet.
 6.2.  Meddelelsen skal indeholde oplysning om:
 a. antal og nettovægt før indfrysning for hvert oplagret delparti.
b.
For hvert delparti slagtedatoer for de dyr, hvorfra kødet stammer.
c.
For hvert delparti dato for indlagring på frysehus af det frosne  

 produkt.
d.
Erklæring fra frysehuset om, at frysehuset har modtaget det i  

 meddelelsen angivne produkt til oplagring, med angivelse af datoen for  

 afslutning af indlagring af det frosne produkt.
 6.3.  Oplagreren indsender snarest til EF-direktoratet genpart af  

 meddelelse om oplagring, som for hvert parti (delparti) skal være vedlagt  

 duplikater af veterinærattester samt vægtattester med tilhørende  

 vægtspecifikationer udstedt af en statsautoriseret vejer og måler.
6.4.  Original meddelelse om oplagring attesteres af  

 veterinærkontrollen ved frysehuset.
Veterinærkontrollen indsender denne  

 original til EF-direktoratet.
 7. Mindste mængde og oplagringsperiode  .
7.1.  Det påhviler oplagreren for egen regning og risiko at  

 oplagre den i kontrakten angivne mængde af det pågældende produkt på det i  

 kontrakten nævnte oplagringssted.
Forpligtelsen til at oplagre den angivne  

 mængde anses dog for overholdt, såfremt mindst 90% af denne mængde er blevet  

 anbragt på lageret.
 7.2.  Oplagreren er forpligtet til at oplagre den aftalte mængde  

 af det pågældende produkt i den oplagringsperiode, der er aftalt ved  

 kontrakten, uden at forandre eller udskifte den oplagrede mængde eller flytte  

 denne til andet oplagringssted.
 7.3.  Oplagringsperioden kan aftales til 4, 5, 6 eller 7 måneder.
 7.4.  Oplagringsperioden begynder dagen efter den dag, da  

 indlagring af hele partiet på oplagringsstedet er tilendebragt, jfr. pkt.  

 5.3, og udløber kl. 24.00 på datoen med samme talangivelse som den dag,  

 oplagringsperioden begyndte, afsluttes indlagringen f.eks. den 6. april,  

 fortabes retten til støtte derfor, såfremt varen udtages fra lageret før den  

 8. september, når oplagringsperioden er 5 måneder.
 8. Krav til mærkning og oplagring  .
 8.1.  Oplagreren skal sikre, at den til hver enkelt kontrakt  

 hørende mængde af et produkt (et parti) oplagres fuldstændig adskilt fra  

 andre partier.
 8.2.  Hvert enkelt parti skal være tydeligt mærket med den  

 betegnelse på produktet, som er anført i den i pkt. 3 omhandlede kontrakt, og  

 skal endvidere være forsynet med tydelig angivelse af nummeret på kontrakten  

 samt af vægt og indlagringsdato.
 8.3.  Oplagreren skal drage omsorg for, at hvert enkelt parti er  

 anbragt på lageret på en sådan måde at de kontrollerende myndigheder til  

 enhver tid kan foretage kontrol af produkterne.
 9. Udbetaling af støtte  .
 9.1.  Støtten ydes med de i bilag 2 anførte beløb for  

 produkternes nettovægt, jfr. pkt. 5.1 og 5.2.
 9.2.  Ved beregning af støttebeløbet i national valuta anvendes  

 den omregningskurs, der er gældende på dagen for kontraktens indgåelse, jfr.  

 pkt. 3.6. I bilag 2 er anvendt den pr. 10. februar 1988 gældende  

 omregningskurs ved angivelse af støttebeløb i KR.
9.3.  Støtten ydes for den faktisk oplagrede mængde.
Såfremt  

 denne mængde er større end det i kontrakten aftalte kvantum, beregnes støtten  

 efter det aftalte kvantum.
 9.4.  Oplagres mindre end 90% af den i kontrakten aftalte mængde,  

 ydes der ingen støtte.
 9.5.  Der ydes kun støtte, såfremt hele den oplagrede mængde har  

 været på lager i hele den aftalte oplagringsperiode, jfr. dog pkt. 11.1.
9.6.  Støttebeløbet udbetales af EF-direktoratet efter anmodning  

 fra den støtteberettigede (anmodningen skal affattes som bilag 4), og efter  

 at direktoratet har modtaget en erklæring fra frysehuset (affattet som bilag  

 5) vedr. tilstedeværelsen af varen i oplagringsperioden.
Denne erklæring skal  

 være attesteret af og indsendt til EF-direktoratet af veterinærkontrollen ved  

 frysehuset.
Udbetalingen finder sted snarest muligt efter, at direktoratet  

 har konstateret, at kontraktens betingelser er opfyldt.
9.7.  Udbetaling af støttebeløbet er betinget af, at anmodningen  

 indeholder en erklæring fra støtteansøgeren om, a. at det i anmodningen angivne kvantum svinekød ikke i oplagringsperioden  

 har været anbragt på toldoplag eller i frizone med henblik på udførsel inden  

 for en bestemt frist, jfr. art. 5, stk. 1, i forordning (EØF) nr. 565/80 af  

 4. marts 1980 om forudbetaling af eksportrestitution for landbrugsprodukter,  

 og b. at der ej heller for kødet er sket forudbetaling af restitution i  

 medfør af art. 22 i forordning (EØF) nr. 3665/87 af 27. november 1987 om  

 fælles gennemførelsesbestemmelser for eksportrestitutioner for  

 landbrugsprodukter.
 Erklæringen skal for så vidt angår pkt. a være attesteret af frysehuset.
 10. Renteberegning ved tilbagebetaling af støtte  .
Tilbagebetales støttebeløb der er modtaget uretmæssigt ikke inden en af  

 EF-direktoratet fastsat frist, skal der betales rente fra fristens udløb.  

 Dette gælder dog kun, såfremt der samtidig med tilbagebetalingskravet gives  

 underretning om pligten til at betale rente.
Renten udgør 1,3% månedligt og  

 pålægges for hver påbegyndt måned fra fristens udløb.
 11. Udlagring inden for kontraktperioden  .
11.1.  Uanset bestemmelsen i pkt. 9.5 fortabes retten til støtte  

 ikke, såfremt oplagreren, efter at 2 måneder af oplagringsperioden er  

 forløbet, udlagrer det oplagrede kvantum svinekød eller en del heraf, dog  

 mindst 9 tons for halve svinekroppe og 10 tons for alle andre produkter,  

 eller - hvis den tilbageværende mængde er mindre - hele denne mængde, på  

 betingelse af, at det udlagrede kvantum kød inden for 60 dage efter  

 udlagringen  enten er blevet udført fra Fællesskabets toldområde,  eller har  

 nået sit bestemmelsessted i henhold til art. 34, stk. 1,i forordning (EØF)  

 nr. 3665/87 af 27. november 1987 om fælles gennemførelsesbestemmelser for  

 eksportrestitutioner for landbrugsprodukter,  eller er blevet anbragt på et  

 proviantoplag godkendt i overensstemmelse med art. 38 i nævnte forordning Det henstilles, at oplagreren ved udlagring inden for kontraktperioden på  

 YM-blanketten i rubrikken »Supplerende oplysninger« anfører:  

 »Privat oplagringskontrakt nr........« Såfremt den mængde, der hidrører fra den angivne private  

 oplagringskontrakt kun udgør en del af totalmængden på YM-blanketten, anføres  

 ligeledes, hvilken mængde der hidrører fra den angivne kontrakt om privat  

 oplagring.
11.2.  Oplagrere, der ønsker at benytte sig af en af de i pkt.  

 11.1 nævnte muligheder for udlagring, skal senest 2 arbejdsdage før  

 udlagringens begyndelse give direktoratet skriftlig underretning om  

 beslutningen om udlagring med angivelse af kontraktens nummer, mængden af og  

 betegnelsen for det svinekød, som oplagreren agter at udføre.
Meddelelsen  

 skal affattes i overensstemmelse med bilag 3. Hver udlagring skal mindst  

 omfatte de i pkt. 11.1 anførte mængder.
Den nævnte frist på 2 arbejdsdage  

 beregnes således, at udlagringen først må påbegyndes den 3. arbejdsdag efter  

 den dag, da meddelelsen er modtaget i direktoratet.
11.3.  Hver enkelt adviseret udlagring i henhold til pkt. 11.1  

 skal foretages som en kontinuerlig operation.
Dette betyder, at udlagringen,  

 såfremt den ikke afsluttes på den over for EF~ direktoratet oplyste dato,  

 skal fortsætte den efterfølgende dag.
Afsluttes udlagringen ikke på denne  

 dag, skal udlagringen fortsætte den næstfølgende dag o.s.v.
Såfremt den  

 påbegyndte udlagring afbrydes een dag, herunder lørdag, søn- eller helligdag,  

 skal oplagreren give ny meddelelse til EF-direktoratet, inden udlagringen  

 genoptages.
 11.4.  Den i pkt. 11.1 omhandlede periode på 2 måneder regnes fra  

 dagen efter den dag, da indlagring på oplagringsstedet er tilendebragt, og  

 udløber kl. 24.00 på datoen med samme talangivelse som den 1. dag i perioden.  

 Heraf følger, at såfremt indlagring af partiet er tilendebragt f.eks. den 6.  

 april, kan udlagring efter pkt. 11.1 uden fortabelse af støtten tidligst ske  

 den 8. juni.
 11.5.  I de i pkt. 11.1 nævnte tilfælde udløber  

 oplagringsperioden dagen før den 1. udlagringsdag - eller hvis varerne ikke  

 er blevet fjernet - dagen før den dag, hvor YM-blanketten godkendes.
 11.6.  Når oplagreren benytter sig af en af de i pkt. 11.1 nævnte  

 muligheder for udlagring, reduceres støtten som angivet i bilag 2 i forhold  

 til forkortelsen af den aftalte oplagringsperiode.
 11.7.  Bevis for, at produkterne har opfyldt en af ovennævnte  

 betingelser, føres af oplagreren på samme måde som ved udbetaling af  

 eksportrestitutioner.
11.8.  Såfremt markedssituationen inden for Det europæiske  

 -økonomiske Fællesskab gør det nødvendigt, kan EF-direktoratet i  

 overensstemmelse med beslutning truffet af fællesskabsmyndighederne bestemme,  

 at oplagringstiden skal forlænges eller forkortes i forhold til det aftalte  

 tidsrum.
I så fald forøges eller reduceres støtten som angivet i bilag 2.
 12. Sikkerhedsstillelse  .
12.1.  Ved anmodning om indgåelse af kontrakt skal oplagreren  

 stille en sikkerhed på 20% af støttebeløbet.
Sikkerheden kan stilles i form  

 af noteret check, i form af en garanti fra et pengeinstitut eller  

 forsikringsselskab, der er beliggende i Danmark, eller i form af anden  

 sikkerhed efter nærmere af EF-direktoratet fastsatte regler.
En garanti skal  

 være affattet som bilag 6.
 12.2.  Sikkerheden fortabes i forhold til den manglende mængde,  

 hvis under 90% af den mængde, der er omfattet af oplagringskontrakten,  

 indlagres inden for de fastsatte frister og oplagres i hele det fastsatte  

 tidsrum i overensstemmelse med pkt. 7.1 og pkt. 7.2.
 12.3.  Såfremt de forpligtelser, der er nævnt i pkt. 4, pkt. 5,  

 pkt. 6 og pkt. 8, ikke opfyldes, erklærer EF-direktoratet sikkerheden for  

 helt eller delvis fortabt alt efter, hvor alvorligt kontraktbruddet er.
 12.4.  Bortset fra bestemmelserne i pkt. 12.2 og pkt. 12.3  

 fortabes hele sikkerheden, såfremt de forpligtelser, der påhviler oplagreren  

 i henhold til denne vejledning, ikke opfyldes fuldt ud.
 12.5.  Den stillede sikkerhed fortabes dog ikke, såfremt  

 oplagreren på grund af force majeure er ude af stand til at overholde de i  

 kontrakten fastsatte forpligtelser.
 12.6.  Den stillede sikkerhed frigives, når det er konstateret,  

 at kontraktens bestemmelser er opfyldt.
 13. Lagerregnskab og kontrol  .
 13.1.  Oplagreren skal i sit bogholderi (lagerregnskab) føre en  

 særlig konto over de produkter, der er omfattet af kontrakter oprettet i  

 overensstemmelse med bestemmelserne i denne vejledning.
13.2.  Repræsentanter for EF-direktoratet og for  

 Veterinærdirektoratet har mod behørig legitimation adgang til lagre af de  

 produkter, der er omfattet af kontrakter oprettet i overensstemmelse med  

 bestemmelserne i denne vejledning og er berettiget til uden erstatning at  

 udtage prøver af produkterne i det omfang, det er nødvendigt af hensyn til  

 kontrollen.
Disse repræsentanter har endvidere adgang til hos oplagreren at  

 foretage kontrol af de oplysninger, som tjener til dokumentation af de  

 forudsætninger, hvorunder støtten ydes, og er i nævnte øjemed berettiget til  

 at efterse oplagrerens forretningsbøger, øvrige regnskabsmateriale samt  

 korrespondance m.v.
Det påhviler oplagreren at foranledige, at der ydes den  

 bistand, der er nødvendig til foretagelse af kontrollen.
 14. Anke.
 De afgørelser, som EF-direktoratet træffer i henhold til denne vejledning,  

 kan indankes for landbrugsministeriet.
 15. Anmodningsperiode .
 Anmodning om oprettelse af kontrakt om privat oplagring af de i bilag 2  

 nævnte produkter kan indgives fra den 15. februar 1988.
Bilag 1 RETSGRUNDLAG Rådsforordning nr. 2759/75 af 29. oktober 1975 om den fælles  

 markedsordning for svinekød, senest ændret ved forordning nr. 1475/86 af 13.  

 maj 1986.
 Rådsforordning nr. 2763/75 af 29. oktober 1975 om fastsættelse af  

 almindelige regler for ydelse af støtte til privat oplagring inden for  

 svinekødsektoren.
 Kommissionsforordning nr. 1092/80 af 2. maj 1980 om  

 gennemførelsesbestemmelser vedr. ydelse af støtte til privat oplagring af  

 svinekød, senest ændret ved forordning nr. 201/85 af 25. januar 1985.
 Kommissionsforordning nr. 322/88 af 3. februar 1988 om de særlige  

 betingelser for ydelse af støtte til privat oplagring inden for  

 svinekødsektoren.
BILAG 3 INDSENDES TIL (passer til rudekonvolut):
EF-direktoratet Indre Marked Frederiksborggade 18 1360 København K MEDDELELSE OM UDLAGRING MED HENBLIK PÅ UDFØRSEL TIL TREDJE LANDE  

 m.v.
jvf. pkt. 11.1 i vejledning om ydelse af støtte til privat oplagring af  

 svinekød Vedr.kontrakt nr.:--------- om privatoplagring af svinekød.
 Undertegnede oplagrer meddeler herved direktoratet, at udlagring med  

 henblik på eksport m.v. jvf. vejledningens pkt. 11.1 af de nedenfor angivne  

 varer, vil blive påbegyndt den ---- /----198 .
BILAG 4 ANMODNING -om udbetaling af støtte til privat oplagring af svinekød -------------------------------------------------------------------~ Undertegnede oplagrer, der har afsluttet kontrakt nr.:
--------------------------------------------------------------------~ af dato:
anmoder på grundlag af kontraktens bestemmelser og under henvisning til meddelse om oplagring af dato:
-------------------------------------------------------------------~ om udbetaling af følgende beregnede støttebeløb:
 Undertegnede oplagrer erklærer herved, at ovennævnte kvantum svinekød ikke  

 i oplagringsperioden har været anbragt på toldoplag eller i frizone med  

 henblik på udførsel indenfor en bestemt frist, jfr. artikel 5, stk. 1, i  

 forordning (EØF) nr. 565/80 af 4. marts 1980 om forudbetaling af  

 eksportrestitutioner for landbrugsprodukter, og at der ej heller for kødet er  

 sket forudbetaling af restitution iflg. artikel 22 i forordning (EØF) nr.  

 3665/87 af 27. november 1987 om fælles gennemførelsesbestemmelser for  

 eksportrestitutioner for landbrugsprodukter.
 Undertegnede frysehus attesterer herved, at ovennævnte kvantum svinekød  

 ikke i oplagringsperioden har været oplagt på toldoplag eller i frizone.
Forbeholdt EF-direktoratet -------------------------- EF-DIR./KONTERING -------------------------- Kr.:
-------------------------- FEOGA KONTO nr. 2310- -------------------------- BILAG 5 ERKLÆRING Firma:
 Adresse:
har i henhold til direktoratets vejledning nr.
I-3/88 af 10. februar 1988  

 om ydelse af støtte til privat oplagring af svinekød Ovennævnte kvantum af det angivne produkt er udlagret fra oplagringsstedet  

 med de nedenfor angivne mængder på de angivne datoer:
 Undertegnede frysehus erklærer herved, at ovennævnte kvantum svinekød har  

 været oplagret på frysehuset fra den / 198 , og at det er blevet udlagret med  

 de ovenfor angivne mængder på de angivne datoer.
BILAG 6 -GARANTIBEVIS nr.- Firma:
 Adresse:
 kg (produkt):
og skal som følge heraf over for EF-direktoratet, Frederiksborggade 18, DK 1360 København K stille en sikkerhed, der andrager 20% af det støttebeløb, firmaet er  

 berettiget til efter oplagringskontraktens opfyldelse.
EF-direktoratet som selvskyldnerkautionist for skadesløs betaling af  

 indtil kr.
skriver kroner hvilket beløb eller den af direktoratet krævede del deraf kommer til  

 udbetaling på direktoratets skriftlige anfordring herom og med direktoratets  

 samtidige erklæring om, at ovennævnte firma ikke eller kun delvis har  

 overholdt bestemmelserne i ovennævnte forordning.
 Garantien frigives, når direktoratet har konstateret, at betingelserne for  

 ydelse af støtte til privat oplagring af svinekød er opfyldt.
