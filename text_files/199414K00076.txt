Nr BTL 76 Betænkning over Forslag til lov om ændring af lov om visse spil, lotterier  

 og væddemål (Midler til almene formål)   

 Nr L 76 1994-95, 1. samling Afgivet af Skatteudvalget Afgivet: 19941209 Udvalget har behandlet lovforslaget i nogle møder og har herunder stillet spørgsmål til skatteministeren, som denne har besvaret skriftligt.
 Endvidere har udvalget modtaget skriftlige og/eller mundtlige henvendelser  

 fra:
Danmarks Bløderforening, Dansk Blindesamfund, Dansk Ungdoms Fællesråd, De Samvirkende Invalideorganisationer, Friluftsrådet, Idrættens Fællesråd og Landsforeningen for Bedre Hørelse.
 Lovforslaget ønskes til fornyet udvalgsbehandling mellem 2. og 3.  

 behandling.
 Herefter indstiller et flertal (udvalget med undtagelse af  

 Fremskridtspartiets medlem) lovforslaget til vedtagelse uændret.
 Et mindretal inden for flertallet (Socialistisk Folkepartis medlem af  

 udvalget) kan tilslutte sig, at der foretages en regulering af lovgivningen  

 vedrørende spil, lotterier og væddemål, men SF ønsker samtidig at  

 tilkendegive, at der ved anvendelsen af det overskydende provenu må tages  

 hensyn til de organisationer, der kommer i klemme ved ændringen.
 Et mindretal (Fremskridtspartiets medlem af udvalget) indstiller  

 lovforslaget til forkastelse ved 3. behandling.
Mindretallet kan ikke støtte lovforslaget, da Fremskridtspartiet ikke  

 finder, at der bør lægges loft over de beløb, som kan udbetales til  

 omsætningsmodtagere og overskudsmodtagere.
Fremskridtspartiet er bange for,  

 at et sådant loft vil ødelægge Tipstjenestens incitament til hele tiden at  

 udvikle nye spil og at tage andre initiativer, som kan sikre Tipstjenestens  

 succes på markedet for spil m.v.
 Samtidig skal det bemærkes, at Fremskridtspartiet ønsker en ændret  

 fordeling af midlerne, således at idrætten sikres flere midler end i dag.
 Det er Fremskridtspartiets opfattelse, at dette samtidig vil kunne aflaste  

 mange kommuner, som bruger relativt store midler på idrætsfaciliteter m.v.
Jacob Buksti (S) nfmd.
Pia Gjellerup (S) Klaus Hækkerup (S) Lis Greibe  

 (S) Per Kaalund (S) Jes Lunde (SF) Elisabeth Arnold (RV) Frank Aaen (EL)  

 Sonja Albrink (CD) Peter Brixtofte (V) Svend Aage Jensby (V) Charlotte  

 Antonsen (V) Jens Løgstrup Madsen (V) Flemming Hansen (KF) fmd.
Gitte  

 Seeberg (KF) Brian Mikkelsen (KF) Kristian Thulesen Dahl (FP) Tillægsbetænkning Udvalget har, efter at lovforslaget ved 2. behandling blev henvist til fornyet udvalgsbehandling, behandlet dette i et møde.
 Endvidere har udvalget modtaget skriftlige og/eller mundtlige henvendelser  

 fra:
Dansk Epilepsiforening, Dansk Landsforening for Laryngectomerede, Dansk Parkinsonforening, Hjerneskadeforeningen, Hjerteforeningen, Kræftens Bekæmpelse, Landsforeningen For Apopleksi- og Afasiramte, Landsforeningen Psykotiske Børns Vel, Landsforeningen Sind, Landsforeningen til Bekæmpelse af Cystisk Fibrose og Nyreforeningen.
 Der er af skatteministeren og et mindretal stillet ændringsforslag, hvorom  

 henvises til de ledsagende bemærkninger.
Herefter indstiller et flertal (Socialdemokratiets, Venstres, Det  

 Konservative Folkepartis, Det Radikale Venstres og Centrum-Demokraternes  

 medlemmer af udvalget) lovforslaget til vedtagelse med de af  

 skatteministeren stillede ændringsforslag.
Flertallet vil stemme imod de af  

 mindretallet stillede ændringsforslag.
Et mindretal (Socialistisk Folkepartis medlem af udvalget)  

 indstiller lovforslaget til vedtagelse med de af skatteministeren  

 stillede ændringsforslag.
Mindretallet vil ved 3. behandling stemme hverken  

 for eller imod de af mindretallet stillede ændringsforslag.
Et andet mindretal (Fremskridtspartiets medlem af udvalget)  

 indstiller lovforslaget til forkastelse.
Mindretallet vil stemme for  

 de stillede ændringsforslag.
 Et tredje mindretal (Enhedslistens medlem af udvalget) indstiller  

 lovforslaget til vedtagelse med de stillede ændringsforslag.
Ændringsforslag Til § 1Af et mindretal (EL), tiltrådt af et mindretal (FP):
1) I den under nr. 1 foreslåede ændring af § 6 A, stk.  

 1, ændres »indskudssummen indtil 5 mia. kr.« til:  

 »indskudssummen indtil 5,5 mia. kr.« 2) I den under nr. 2 foreslåede ændring af § 7, stk.  

 1, ændres »800 mio. kr.« til: »850 mio. kr.« Af skatteministeren, tiltrådt af udvalget:
 3) Efter nr. 2 indsættes som nyt nummer:
»01. § 7, stk. 10, ophæves.« 4) I nr. 3 indsættes efter den foreslåede § 7 A som ny  

 paragraf:
»§ 7 B.
Det enkelte ressortministerium fastsætter nærmere  

 regler om regnskabsaflæggelse og revision med hensyn til midler, som efter §  

 6 A og § 7 fordeles til private organisationer m.v.
Til brug for  

 Rigsrevisionen kan ministeriet indhente yderligere materiale til en nøjere  

 regnskabsgennemgang.« Bemærkninger Til nr. 1 og 2 Enhedslisten er enig i, at der sættes loft for det tilskud,  

 de enkelte organisationer modtager, men er uenig i, at loftet sættes lavere  

 end det, der med rette kunne forventes udbetalt for 1995. Derfor foreslås  

 beløbsgrænserne ændret.
 Til nr. 3 Ophævelsen af lovens § 7, stk. 10, er en konsekvens af  

 ændringsforslag nr. 4.
 Til nr. 4 Det foreslås, at alle ressortministerierne fastsætter regler for  

 aflæggelse af regnskab og revision for de tips- og lottomidler, som fordeles  

 til private organisationer m.v.
 Det forslås endvidere, at ressortministerierne skal kunne indhente  

 yderligere oplysninger hos organisationerne, hvis Rigsrevisionen ønsker at  

 foretage en nøjere gennemgang af en organisations regnskab.
 Med regler om regnskabsaflæggelse og revision for tips- og lottomidlerne  

 bringes dette område i overensstemmelse med andre områder, der modtager  

 tilskud af statsmidler.
