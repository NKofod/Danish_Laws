 Da der har vist sig behov for tydeliggørelse af retningslinierne i  

 direktoratets cirkulære af 5. december 1985 vedrørende medlemmer, der er  

 beskæftiget i samlevers virksomhed, udsendes følgende reviderede  

 retningslinier:
A.
Optagelse.
 Som lønmodtager.
 Det afhænger af en konkret vurdering, om beskæftigelse i en virksomhed,  

 der drives af pågældendes samlever, kan betragtes som lønarbejde i  

 arbejdsløshedsforsikringslovens betydning.
Det må i hvert enkelt tilfælde påses, at medlemmets løn- og  

 ansættelsesvilkår i virksomheden er i overensstemmelse med de vilkår, der  

 gælder for pågældende eller tilsvarende arbejde.
Foreligger der dokumentation  

 herfor samt for, at der er indbetalt kildeskat, bidrag til ATP m.v., må det  

 anses for hovedreglen, at beskæftigelsen kan anerkendes som lønarbejde  

 i relation til arbejdsløshedsforsikringslovens bestemmelser.
 Som selvstændig.
 Et medlem, der har hovedbeskæftigelse i samlevers virksomhed, optages i en  

 arbejdsløshedskasse for selvstændig erhvervsdrivende , såfremt  

 betingelserne for at anse medlemmet som lønmodtager ikke er opfyldt.
B.
Bibeskæftigelse ved selvstændig virksomhed og arbejdskravet, jf.
 arbejdsløshedsforsikringslovens § 55.
Det anførte under afsnit A gælder også ved vurderingen af - om medlemmet på grund af sin beskæftigelse i samleverens virksomhed er  

 omfattet af det skærpede arbejdskrav, jf. direktoratets bekendtgørelse om  

 retten til arbejdsløshedsdagpenge for medlemmer, der under ledighed har  

 bibeskæftigelse ved selvstændig virksomhed, og - om medlemmets ansættelse i samleverens virksomhed kan anses for arbejde  

 i relation til § 55 i arbejdsløshedsforsikringsloven.
C.
Retten til dagpenge.
 1. Som lønmodtager.
Anmodes der om dagpenge ved fuld eller delvis ledighed fra  

 samleverens virksomhed, skal der foretages en undersøgelse af årsagen til  

 ophøret.
Såfremt denne - sammenholdt med medlemmets øvrige forhold - giver  

 anledning til tvivl, skal kassen foretage en konkret  

 rådighedsvurdering, hvori der indgår årsagen til arbejdsophøret sammenholdt  

 med medlemmets hidtidige - og eventuelt fortsatte - tilknytning til  

 virksomheden.
a.
Fuld ledighed.
 Som udgangspunkt vil fuld ledighed ikke give anledning til tvivl,  

 når medlemmet fremlægger dokumentation for, at ledigheden fra samleverens  

 virksomhed skyldes et af følgende forhold:
- medlemmets hidtidige arbejdsfunktion er bortfaldet mere end  

 midlertidigt, - medlemmets personlige arbejde er overtaget mere end midlertidigt  

af anden arbejdskraft end samleveren på grund af enten virksomhedens  

behov for særlige, faglige kvalifikationer eller virksomhedens  

ændrede ejerforhold, eller - samlivet med samleveren er ophævet.
 I øvrige tilfælde af fuld ledighed fra virksomheden, der fortsættes  

 af samleveren i uændret form, foretages en konkret rådighedsvurdering, hvori  

 indgår oplysninger om karakteren af medlemmets arbejde og om omfanget/arten  

 af medlemmets hidtidige tilknytning til andre arbejdspladser.
 Er der herefter tvivl om rådigheden, uden at denne kan anses for  

 tilstrækkeligt begrundet, kan kassen meddele medlemmet, at sagen vil blive  

 taget op igen efter en frist på ikke over 3 måneder, og at dagpengeretten vil  

 bortfalde, hvis der på det tidspunkt ikke kan fremskaffes dokumentation for  

 rådigheden.
 Der skal således foretages en fornyet rådighedsvurdering ved fristens  

 udløb.
 Er der derimod begrundet tvivl om, hvorvidt medlemmet kan anses for  

 at være til rådighed for det almindelige arbejdsmarked, bør der stilles krav  

 om arbejde af passende varighed, jf. rådighedsbekendtgørelsen.
b.
Delvis ledighed eller midlertidig fuld ledighed.
 Ved delvis eller midlertidig fuld ledighed fra samleverens  

 virksomhed vil medlemmet som udgangspunkt ikke opfylde rådighedsbetingelserne  

 på grund af sin fortsatte, nære tilknytning til virksomheden.
2. Som selvstændig For en samlevende, der ifølge afsnit A anses for selvstændig  

 erhvervsdrivende som indehaver, gælder i enhver henseende de for selvstændige  

 erhvervsdrivende fastsatte regler.
 Denne vejledning træder i stedet for direktoratets cirkulære at 5.  

 december 1985 (emne nr. 3.31130 og 3.31137), der hermed er bortfaldet.
