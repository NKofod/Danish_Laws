Bekendtgørelse om  

 dentalrøntgenanlæg til intraorale optagelser med  

 spændinger til og med 70 kV INDHOLD Kapitel	side 1:	Definitioner	2 2:	Anmeldelse	2 3:	Godkendelse	2 4:	Krav til virksomheder/institutioner (arbejdsgiveren)	2 5:	Krav til røntgenanlæggets ansvarlige leder	3 6:	Krav til personale der udfører  

 røntgenundersøgelser	4 7:	Krav til personer der henviser til  

 røntgenundersøgelser	4 8:	Krav til røntgenfirmaer der udfører arbejder ved  

 røntgenapparater	5 9:	Krav til personer beskæftiget ved installation, reparation,  

 vedligeholdelse og kontrol af røntgenapparater	5 10:	Principper for berettigelse og optimering	5 11:	Strålebeskyttelse af patienterne	6 12:	Strålebeskyttelse af personale m.v. i forbindelse med  

 udførelse af   

 røntgenundersøgelser	6 13:	Retsmedicinske og forsikringsmæssige undersøgelser  

 m.v.	6 14:	Biomedicinske forskningsprojekter	7 15:	Kvalitetsstyring	7 16:	Teknisk udførelse af røntgenapparater m.v.	7 17:	Afskærmning af lokaler hvor der anvendes  

 røntgenapparater	8 18:	Besigtigelse af røntgenanlæg af  

 Sundhedsstyrelsen	9 19:	Klageadgang, straf og ikrafttræden	9 Bilag 1:	Eksempel på instruktion for udførelse af  

 røntgenundersøgelser	10 2:	Ekstraorale optagelser	12 3:	Modtagekontrol og konstanskontrol af røntgenapparater  

 m.v.	13 4:	Driftsbetingelser for røntgenapparater m.v.	15 5:	Afskærmning af lokaler	16 Bekendtgørelse om  

 dentalrøntgenanlæg til intraorale optagelser med  

 spændinger til og med 70 kV1) I medfør af § 1, § 4 og § 7 i lov nr. 147 af 15.  

 april 1930 om brugen af røntgenstråler m.v. som ændret ved  

 lov nr. 213 af 4. juni 1965 og lov nr. 368 af 6. juni 1991 og efter  

 bemyndigelse i henhold til § 8 i bekendtgørelse nr. 708 af 29.  

 september 1998 om brugen af røntgenanlæg m.v. fastsættes  

 følgende:
Kapitel 1 Definitioner § 1. I denne bekendtgørelse forstås  

 ved:
1)	Patient Person der røntgenundersøges i forbindelse  

 med:
 a)	diagnosticering og behandling af en sygdom.
 b)	en arbejdsmedicinsk undersøgelse.
 c)	et screeningsprogram.
 d)	et biomedicinsk forskningsprojekt.
 e)	en retsmedicinsk undersøgelse.
 f)	en forsikringsmæssig undersøgelse.
2) Røntgenanlæg Røntgenapparat og de evt. dertil hørende  

 bygningsdele (røntgen- og betjeningsrummets vægge, loft, gulv,  

 døre og vinduer inkl. den heri indbyggede  

 stråleafskærmning).
3)	Røntgenapparat Det sammenhørende apparatur til udførelse af  

 en dentalrøntgenundersøgelse, normalt bestående af en  

 røntgengenerator med røntgenrør, stativer, patientlejer  

 og andet tilbehør, samt de evt. dertil hørende faste  

 installationer.
4) Røntgenundersøgelse Undersøgelse eller anden planlæggende eller  

 vejledende procedure hvortil der anvendes røntgenstråling  

 på en patient.
Kapitel 2 Anmeldelse § 2. Nye røntgenanlæg og  

 ændringer af bestående røntgenanlæg der kan  

 påvirke de strålebeskyttelsesmæssige forhold, skal anmeldes  

 til Sundhedsstyrelsen før anlægget er i driftsklar stand.
Ved  

 ændringer forstås ændring af bygningsmæssige  

 afskærmningsforhold, ændring af bestrålingsvinkler og  

 udskiftning af den af højspændingstransformator og  

 røntgenrør bestående enhed.
 Stk. 2. Anmeldelsespligten påhviler det  

 røntgenfirma der har forestået arbejdet.
 Stk. 3. Anmeldelsesskema, der kan rekvireres fra  

 Sundhedsstyrelsen, skal være underskrevet af røntgenfirmaets  

 ansvarlige tekniske leder og af røntgenanlæggets ansvarlige  

 leder.
 Stk. 4. Samtidig med anmeldelsen indsendes gebyr for  

 godkendelse til Sundhedsstyrelsen.
 Stk. 5. De anmeldte røntgenanlæg optages i  

 Statens Institut for Strålehygiejnes register over i drift  

 værende røntgenanlæg.
 § 3. Sammen med anmeldelsen skal der indsendes en  

 begrundelse for berettigelsen af nyt apparatur (f.eks. uhensigtsmæssig  

 flytning af patienten under behandlingen, ændring af optagelsesteknik,  

 dosisreduktion, udskiftning af slidt apparatur).
 Stk. 2. Sundhedsstyrelsen kan forbyde anskaffelse af nyt  

 apparatur der ikke er berettiget, med henblik på at undgå  

 unødvendig spredning af apparatur.
 § 4. Røntgenanlæg der permanent tages  

 ud af drift skal skriftligt afmeldes til Sundhedsstyrelsen.
 Stk. 2. Afmeldelsespligten påhviler  

 røntgenanlæggets ansvarlige leder.
Kapitel 3 Godkendelse § 5. Sundhedsstyrelsens godkendelse gives på  

 grundlag af den skete anmeldelse og efter at besigtigelse har fundet  

 sted.
 Stk. 2. Godkendelsen kan inddrages, hvis anlægget ikke  

 længere opfylder de af Sundhedsstyrelsen fastsatte bestemmelser.
Kapitel 4 Krav til virksomheder/institutioner (arbejdsgiveren) § 6. Den der er ansvarlig for  

 virksomheden/institutionen skal sørge for at  

 røntgenanlæggene og brugen af disse er i overensstemmelse med  

 bestemmelserne i denne bekendtgørelse, herunder sørge for  

 vedligeholdelse af anlæggene samt uddannelse og efteruddannelse af  

 personalet.
 § 7. Den der er ansvarlig for  

 virksomheden/institutionen skal sørge for at der er en ansvarlig leder  

 med kvalifikationer og ansvarsområde i henhold til kapitel 5, og at  

 dennes navn og uddannelse meddeles Sundhedsstyrelsen.
 § 8. Den der er ansvarlig for  

 virksomheden/institutionen skal sørge for at navnet på en ny  

 ansvarlig leder meddeles Sundhedsstyrelsen inden den ansvarlige leder  

 fratræder.
Kapitel 5 Krav til røntgenanlæggets ansvarlige  

 leder § 9. Den for røntgenanlægget  

 ansvarlige leder skal have tilstrækkelig uddannelse på  

 følgende områder:
 1)	Ioniserende strålings egenskaber.
 2)	Ioniserende strålings vekselvirkning med stof.
 3)	Grundlæggende dosimetri.
 4)	Film, folier og fremkaldeproces.
 5)	Røntgenrør, generator og eksponeringsautomatik.
 6)	Digitalteknik.
 7)	Strålehygiejne og strålebiologi, herunder  

 strålebeskyttelse ved undersøgelse af børn.
 Stk. 2. Den ansvarlige leder skal ligeledes være  

 tilstrækkelig uddannet og have nødvendig erfaring til at kunne  

 tage det kliniske ansvar for den diagnostiske anvendelse af  

 røntgenstråling på patienter, herunder vurdere  

 berettigelsen og det kliniske resultat af en undersøgelse.
 Stk. 3. Sundhedsstyrelsen kan fastsætte bestemmelser  

 hvorefter personer der har gennemgået en af Sundhedsstyrelsen godkendt  

 uddannelse, kan anses for kvalificerede.
 § 10. Den ansvarlige leder skal sørge for  

 at røntgenundersøgelser udføres af personer med  

 uddannelse som tandlæge, tandplejer, tandklinikassistent med  

 røntgenuddannelse, læge, radiograf, røntgensygeplejerske  

 eller personer der er under uddannelse til et af disse erhverv.
 Stk. 2. Andre personer der udfører  

 røntgenundersøgelser skal have deres uddannelse godkendt af  

 Sundhedsstyrelsen.
 Stk. 3. Personer der udfører undersøgelser af  

 børn skal have særlig uddannelse heri såfremt denne ikke  

 er opnået i forbindelse med grunduddannelsen.
 § 11. Den ansvarlige leder skal sørge for  

 at alle personer der udfører røntgenundersøgelser er  

 instrueret i procedurerne i forbindelse hermed og derved har opnået  

 tilstrækkelig kyndighed.
 § 12. Den ansvarlige leder skal sørge for  

 at personer beskæftiget med betjening og kontrol af  

 røntgenapparaterne i fornødent omfang er instrueret om  

 apparaternes indretning og brug og om den fare der er forbundet med arbejdet.  

 De skal desuden være instrueret om de sikkerhedsforanstaltninger der  

 skal træffes til forebyggelse af en sådan fare og derved have  

 opnået tilstrækkelig kyndighed.
 Stk. 2. Den ansvarlige leder skal føre en fortegnelse  

 over de personer der er instrueret i henhold til stk. 1. Fortegnelsen  

 skal være tilgængelig for de beskæftigede personer.
 § 13. Den ansvarlige leder skal sørge for  

 at de personer der udfører røntgenundersøgelser har  

 adgang til efteruddannelse, særligt i forbindelse med indførelse  

 af nye teknikker.
 § 14. Den ansvarlige leder skal sørge for  

 at følgende bestemmelser overholdes:
 1)	Bestemmelserne for strålebeskyttelse af patienterne, jf.  

 kapitel 11.
 2)	Bestemmelserne for berettigelse og optimering, jf. kapitel 10.
 3)	Bestemmelserne for retsmedicinske og forsikringsmæssige  

 undersøgelser m.v., jf. kapitel 13.
 4)	Bestemmelserne for biomedicinske forskningsprojekter, jf. kapitel  

 14.
 § 15. Den ansvarlige leder skal, såfremt der  

 modtages henviste patienter, fastsætte retningslinier for henvisning  

 til røntgenundersøgelser og sørge for at de der henviser  

 har adgang til disse samt til oplysninger om stråledoser.
 § 16. Den ansvarlige leder skal sørge for  

 at henvisninger til røntgenundersøgelser suppleres med de  

 oplysninger om tidligere undersøgelser som afdelingen har eller kan  

 få adgang til, inden det besluttes om undersøgelsen skal  

 udføres.
 § 17. Den ansvarlige leder eller en af denne  

 særlig bemyndiget person afgør om en  

 røntgenundersøgelse er berettiget og skal udføres.
 § 18. Den ansvarlige leder skal sørge for  

 at røntgenbilleder og andre resultater af undersøgelser  

 på anmodning kan udleveres for at undgå unødvendige  

 dobbeltundersøgelser.
 § 19. Den ansvarlige leder skal sørge for  

 at patienterne om ønsket bliver informeret om risikoen ved  

 røntgenundersøgelser.
 § 20. Den ansvarlige leder skal sørge for  

 at der til patienter og personale anskaffes tilstrækkelige  

 strålebeskyttelsesmidler, og påse at disse anvendes som  

 foreskrevet i kapitel 11 og 12.
 § 21. Den ansvarlige leder skal sørge for  

 at anlægget opfylder bestemmelserne for teknisk udførelse af  

 røntgenapparater, jf. kapitel 16, og for afskærmning af lokaler,  

 jf. kapitel 17.
 § 22. Den ansvarlige leder skal sørge for  

 at der etableres og vedligeholdes et effektivt kvalitetsstyringssystem, jf.  

 kapitel 15, herunder at der udføres modtagekontrol, konstanskontrol og  

 anden nødvendig kontrol af apparaturet, at der findes skriftlige  

 instruktioner herfor og at alle resultater af disse kontroller  

 protokolleres.
§ 23. Den ansvarlige leder skal sørge for  

 at røntgenanlægget er i god stand, herunder teknisk (mekanisk og  

 elektrisk) og strålehygiejnisk forsvarlig stand.
Således må  

 anlæggets sikkerhedsniveau, karakteristika og ydeevne ikke forringes i  

 væsentlig grad, og alle under driften observerede fejl og mangler skal  

 snarest muligt afhjælpes.
 § 24. Den ansvarlige leder skal sørge for  

 at røntgenanlæg der ikke opfylder de af Sundhedsstyrelsen  

 fastsatte driftsbetingelser, jf. bilag 4, tages ud af drift.
 § 25. Den ansvarlige leder skal sørge for  

 at røntgenlæg der permanent tages ud af drift afmeldes, jf.  

 § 4.
 § 26. Den ansvarlige leder skal sørge for  

 at billedkvalitet og patientdosis optimeres.
 § 27. Den ansvarlige leder skal sørge for  

 at der til alt apparatur findes klare dansksprogede brugsanvisninger og  

 vejledning om forebyggelse af uheldssituationer og utilsigtede doser.
 § 28. Den ansvarlige leder skal straks underrette  

 Sundhedsstyrelsen om indtrufne uheld som kan have medført utilsigtet  

 stråleudsættelse af patienter og personale.
Kapitel 6 Krav til personale der udfører  

 røntgenundersøgelser § 29. Om instruktion, uddannelse m.v. af  

 personalet henvises til §§ 10-13. Vedrørende yderligere  

 bestemmelser for personalets arbejde henvises til kapitel 11 og 12.
§ 30. Personalet skal under det daglige arbejde  

 sørge for at arbejdsgangen i enhver henseende er  

 strålebeskyttelsesmæssig forsvarlig.
Det skal benytte det  

 foreskrevne udstyr til strålebeskyttelse og underrette den ansvarlige  

 leder, såfremt dette udstyr ikke er i forsvarlig stand (f.eks. må  

 genstande af blygummi ikke være krakelerede eller forrevne).
 § 31. Personalet skal, hver gang  

 røntgenapparatet har været brugt, sørge for at  

 spændingen til apparatet afbrydes ved hjælp af netafbryderen  

 eller at apparatet drejes på en sådan måde at den direkte  

 stråling ikke kan ramme personer, hvis apparatet på grund af en  

 opstået fejl afgiver utilsigtet stråling.
 § 32. Hvis der indtræder en faresituation,  

 skal personalet snarest muligt træffe foranstaltninger til at  

 afværge og begrænse faren samt underrette den ansvarlige  

 leder.
 § 33. Personalet skal straks underrette den  

 ansvarlige leder hvis der opstår formodning om utilsigtet  

 stråleudsættelse af patienter eller personale.
Kapitel 7 Krav til personer der henviser til  

 røntgenundersøgelser f.eks. på tandlægeskoler og  

 på kommunale centralklinikker § 34. Den der henviser til en  

 røntgenundersøgelse skal følge de retningslinier for  

 henvisning til røntgenundersøgelser som er fastsat af den  

 ansvarlige leder af røntgenanlægget.
 § 35. Den der henviser til en  

 røntgenundersøgelse skal sørge for at  

 undersøgelsen er berettiget, idet både tilstanden hos den person  

 der røntgenundersøges i forbindelse med diagnosticering og  

 behandling af en sygdom og det forventede resultat af undersøgelsen  

 skal indgå i vurderingen af berettigelsen.
 § 36. Den der henviser til en  

 røntgenundersøgelse skal på henvisningen oplyse om  

 tidligere relevante røntgenundersøgelser som han har kendskab  

 til.
 § 37. Den der henviser til en  

 røntgenundersøgelse skal på henvisningen oplyse om den  

 kliniske problemstilling der berettiger undersøgelsen.
 Stk. 2. Det skal fremgå af henvisningen hvem der har  

 udfyldt den.
§ 38. På afdelinger og klinikker hvorfra der  

 henvises til røntgenundersøgelser, skal der findes en  

 instruktion for hvem der må henvise.
Instruktionen skal tilstilles den  

 ansvarlige leder af røntgenanlægget til accept.
Kapitel 8 Krav til røntgenfirmaer der udfører  

 arbejder ved røntgenapparater § 39. Opstilling, idriftsættelse,  

 reparationer og øvrige arbejder ved røntgenapparater må  

 kun udføres af røntgenfirmaer (herunder sygehuse m.v.) der af  

 Sundhedsstyrelsen er autoriseret hertil.
Denne autorisation gives kun  

 såfremt den ansvarlige røntgentekniske leder har en  

 elektroteknisk uddannelse og efter Sundhedsstyrelsens skøn har den  

 fornødne uddannelse og erfaring med hensyn til  

 røntgeninstallationer og strålerisiko.
 § 40. Om installation af nye apparater m.v.  

 henvises til kapitel 2 og 3.
§ 41. Firmaet skal sørge for at der ved  

 arbejdet kun beskæftiges personer der i fornødent omfang er  

 instrueret om apparaternes indretning og virkemåde og om den fare der  

 er forbundet med arbejdet.
De skal desuden være instrueret om de  

 sikkerhedsforanstaltninger der skal træffes til forebyggelse af en  

 sådan fare, og derved have opnået tilstrækkelig  

 kyndighed.
 Stk. 2. Firmaet skal føre en fortegnelse over de  

 personer, der er instrueret i henhold til stk. 1. Fortegnelsen skal  

 være tilgængelig for de beskæftigede personer.
 § 42. Firmaet skal straks underrette den  

 ansvarlige leder og Sundhedsstyrelsen om fejl og uheld som kan have  

 medført utilsigtet stråleudsættelse af personer.
Kapitel 9 Krav til personer beskæftiget ved installation,  

 reparation, vedligeholdelse og kontrol af røntgenapparater § 43. Om instruktion m.v. af personer der  

 udfører arbejder ved røntgenapparater henvises til §§ 12  

 og 41.
 § 44. Konstateres der under servicearbejde  

 defekter eller fejl der medfører risiko for patienter eller personale,  

 skal oplysning herom omgående gives til røntgenanlæggets  

 ansvarlige leder og betjeningspersonalet.
 § 45. Personer der udfører arbejder ved et  

 røntgenapparat skal sørge for at hverken de selv eller andre  

 mennesker stråleudsættes unødigt under arbejdet.  

 Således må de under ingen omstændigheder udsætte sig  

 selv eller andre for den direkte stråling (heller ikke på  

 hænder).
 § 46. Under reparations- eller justeringsarbejder  

 hvor der arbejdes med et røntgenrør i drift, skal der selv ved  

 kortvarige eksponeringer sørges for at kun personer der er  

 beskæftiget ved reparationen eller justeringen får adgang til  

 røntgenrummet.
 § 47. Ved prøveoptagelser må der ikke  

 anvendes personer som objekt.
 § 48. Personer der udfører arbejder ved et  

 røntgenapparat skal straks underrette den person under hvis ansvar de  

 arbejder, hvis der opstår formodning om utilsigtet  

 stråleudsættelse af personer.
Kapitel 10 Principper for berettigelse og optimering § 49. Inden indførelse af nye former for  

 røntgenundersøgelser eller apparatur der adskiller sig  

 væsentligt fra det eksisterende, skal der foreligge en analyse der ud  

 fra en MTV (Medicinsk Teknologivurdering)-tilgang beskriver  

 forudsætningerne for og konsekvenserne af at anvende den nye  

 undersøgelsesmetode eller det nye apparatur.
 Stk.2. Analysen bør omfatte en beskrivelse  

 af:
 1)	Anvendelsesområde, effektivitet og risikovurdering i relation  

 til den nye form for undersøgelsesmetode eller apparatur.
 2)	Organisation, herunder struktur og personale.
 3)	Økonomi, herunder samfundsøkonomi og  

 driftsøkonomi.
 4)	Forhold i relation til patienten, herunder psykologiske, sociale og  

 etiske forhold.
 § 50. Bestående former for  

 røntgenundersøgelser skal tages op til revurdering så  

 snart der foreligger nye oplysninger om deres effektivitet eller den risiko  

 de medfører.
 § 51. Enhver røntgenundersøgelse i  

 forbindelse med diagnosticering og behandling af en sygdom skal være  

 berettiget, idet både tilstanden hos den person der  

 røntgenundersøges og det forventede resultat af  

 undersøgelsen skal indgå i vurdering af berettigelsen.
 Stk. 2. Andre former for røntgenundersøgelser  

 skal også være berettigede, idet det udbytte der opnås ved  

 undersøgelserne skal opveje den risiko som de medfører.
 § 52. Alle doser skal holdes så lave som det  

 med rimelighed er muligt under hensyntagen til de ønskede diagnostiske  

 resultater.
Kapitel 11 Strålebeskyttelse af patienterne § 53. Overflødige  

 røntgenundersøgelser skal undgås.
§ 54. Børn skal afdækkes med  

 blygummiforklæde eller hageskærm.
Voksne bør  

 afdækkes på en af de nævnte måder.
 § 55. Ved fotografering af børns  

 hænder skal der anvendes en til formålet konstrueret kasse  

 beklædt med 1 mm bly, hvori hånd og film placeres.
 § 56. Til røntgenundersøgelser skal  

 anvendes et så ydedygtigt apparat hvad angår  

 højspænding og rørstrøm, at der opnås  

 billeder af diagnostisk tilfredsstillende kvalitet.
 § 57. Røntgenfotografering uden tubus  

 må ikke finde sted.
 § 58. Indstilling på patienten skal  

 foretages med omhu.
 § 59. Ved intraorale optagelser skal der anvendes  

 så følsomme film som foreneligt med de diagnostiske krav til  

 billedet.
 Stk. 2. Der skal dog altid anvendes film af mindst  

 følsomhedsklasse E, som defineret i standarden DS/ISO 3665.
 § 60. Ved digitale optagelser skal dosis  

 begrænses så meget som foreneligt med de diagnostiske krav til  

 billedet.
 § 61. Bruges røntgenapparatet  

 undtagelsesvis til ekstraorale optagelser, jf. de i bilag 2 nævnte  

 optagelser, skal der anvendes forstærkningsskærme.
 § 62. Antallet af optagelser skal begrænses  

 til det antal som netop er nødvendigt til opnåelse af det  

 forventede resultat af røntgenundersøgelsen.
 § 63. Fremkaldetid og -temperatur skal være  

 i nøje overensstemmelse med de af leverandørerne opgivne data,  

 således at der opnås en tilstrækkelig billedkvalitet ved  

 den mindst mulige dosis til patienten.
 § 64. Der må ikke benyttes  

 eksponeringsudløser med tidsforsinkelse ved  

 røntgenoptagelser.
Kapitel 12 Strålebeskyttelse af personale m.v. i forbindelse  

 med udførelse af røntgenundersøgelser § 65. Klinikassistenten må ikke holde filmen  

 under eksponeringen.
Andre der udfører  

 røntgenundersøgelser bør ikke holde filmen under  

 eksponeringen.
Kan undtagelsesvis patienten eller dennes  

 pårørende ikke holde filmen, skal der anvendes en filmholder for  

 at undgå at hænderne kommer ind i den direkte  

 stråling.
§ 66. Den person der udløser eksponeringen  

 skal om muligt udnytte naturlige afskærmningsbarrierer eller  

 afskærmninger opstillet til formålet eller placere sig i  

 størst mulig afstand fra den direkte stråling.
Afstanden fra den  

 direkte stråling skal være mindst 2 meter, hvis der ikke  

 forefindes en effektiv afskærmning. (Se eksempler bilag 5). Andet  

 personale skal opholde sig i mindst 4 meters afstand fra den direkte  

 stråling eller opholde sig bag en eventuel afskærmning.
Kapitel 13 Retsmedicinske og forsikringsmæssige  

 undersøgelser m.v.
 § 67. For omfanget af retsmedicinske  

 røntgenundersøgelser af anholdte m.v. gælder lov nr. 332  

 af 24. maj 1989 om ændring af retsplejeloven (legemsindgreb).
 Stk. 2. For andre retsmedicinske undersøgelser  

 gælder at de skal ske på frivillig basis, og de skal kunne  

 være til den undersøgtes fordel.
 § 68. For undersøgelser til  

 afgørelse af forsikringsspørgsmål gælder at de skal  

 ske på frivillig basis, og de skal kunne være til den  

 undersøgtes fordel.
 § 69. Ved alle undersøgelser der ikke  

 direkte kan gavne helbredstilstanden hos den person der undersøges  

 skal der lægges særlig vægt på at de udføres  

 med den mindst mulige dosis (få optagelser etc.).
Kapitel 14 Biomedicinske forskningsprojekter § 70. Røntgenundersøgelser af  

 forsøgspersoner må først finde sted efter godkendelse af  

 projektet i en Videnskabsetisk Komité, jf. lov nr. 503 af 24. juni  

 1992 med ændringer om et videnskabsetisk komitésystem og  

 behandling af biomedicinske forskningsprojekter.
§ 71. Der skal for alle forsøgspersoner  

 på forhånd foretages en beregning af den effektive dosis og den  

 risiko for en stråleinduceret dødelig cancer som den beregnede  

 dosis medfører.
Både dosis og risiko skal fremgå af  

 forsøgsprotokollen.
 Stk. 2. For forsøgspersoner der ikke kan forvente nogen  

 direkte nytte af røntgenundersøgelsen gælder de  

 dosisbindinger der er fastsat i rekommandation fra den Centrale  

 Videnskabsetiske Komité.
 § 72. Forsøgspersoner må kun  

 røntgenundersøges efter afgivelse af deres frie og skriftlige  

 samtykke, og de skal informeres om strålerisikoen.
Kapitel 15 Kvalitetsstyring § 73. Der skal etableres et effektivt  

 kvalitetsstyringssystem i henhold til §§ 74-80.
§ 74. Der skal ved ethvert røntgenapparat  

 findes en skriftlig instruktion for de typer  

 røntgenundersøgelser der udføres ved apparatet.
Et  

 eksempel på en sådan instruktion findes i bilag 1.
 § 75. Der skal for alt apparatur udføres en  

 modtagekontrol, f.eks. af et autoriseret røntgenfirma, der skal sikre  

 at apparaturet er i overensstemmelse med de specifikationer der er opstillet  

 i forbindelse med anskaffelsen, samt at apparaturet vil kunne give en  

 diagnostisk tilstrækkelig billedkvalitet ved den lavest mulige  

 dosis.
 § 76. Efter reparationer eller ændringer der  

 kan have indflydelse på billedkvalitet eller dosis, skal der for alt  

 apparatur udføres en fornyet modtagekontrol eller relevante dele  

 heraf, f.eks. af et autoriseret røntgenfirma, med henblik på at  

 sikre at apparaturet fortsat vil kunne give en diagnostisk  

 tilstrækkelig billedkvalitet ved den lavest mulige dosis.
 § 77. Der skal for alt apparatur med konstante  

 mellemrum udføres konstanskontrol med henblik på at sikre at  

 apparaturet til stadighed giver en diagnostisk tilfredsstillende  

 billedkvalitet ved den lavest mulige dosis.
§ 78. I bilag 3 er fastsat omfanget af  

 modtagekontrol og konstanskontrol.
Sundhedsstyrelsen kan som følge af  

 den tekniske udvikling og andre forhold bestemme at omfanget af disse  

 kontroller ændres.
§ 79. I bilag 4 er fastsat betingelserne for drift  

 af røntgenanlæg.
Sundhedsstyrelsen kan som følge af den  

 tekniske udvikling og andre forhold ændre bilagets betingelser.
 § 80. Der skal forefindes skriftlige instruktioner  

 for udførelse af alle kontroller og eftersyn, og alle resultater heraf  

 skal protokolleres på en ordnet og systematisk måde.
Kapitel 16 Teknisk udførelse af røntgenapparater  

 m.v.
 § 81. For udførelsen af  

 røntgenapparatur henvises til Sundhedsministeriets  

 bekendtgørelse nr. 734 af 10. august 1994 om medicinsk udstyr.
§ 82. Ved anskaffelser skal der vælges  

 apparatur der giver så lave doser som det med rimelighed er muligt  

 under hensyntagen til de ønskede diagnostiske resultater.
Dette  

 gælder især for apparatur til undersøgelse af  

 børn.
§ 83. Apparater og tilbehør skal være  

 forsvarligt fastgjort.
Stativdele og bolte m.v. skal være korrekt  

 dimensioneret, ligesom man må sikre sig at de bygningsdele hvortil  

 apparater, stativer m.v. fastgøres er i stand til at optage alle  

 statiske og dynamiske påvirkninger fra apparaturet.
 Stk. 2. Transportable apparater må anvendes i klinikker  

 hvor der i gennemsnit ikke tages over 25 optagelser om dagen og hvor samtlige  

 behandlingsrum opfylder bestemmelserne i §§ 90 og 91.
 § 84. Til hvert apparat der anvendes til  

 undersøgelse af børn, skal der høre  

 afdækningsmateriel med et blyækvivalent på mindst 0,25  

 mm.
 § 85. Eksponering med røntgenapparatet skal  

 tydeligt markeres ved røntgengeneratoren og på  

 eksponeringspladsen.
Kapitel 17 Afskærmning af lokaler hvor der anvendes  

 røntgenapparater Almindelige bestemmelser § 86. Ved alle overgange mellem to til  

 stråleafskærmning tjenende materialer (f. eks. bly-bly,  

 bly-blyglas, bly-beton) skal overlapning finde sted i en bredde mindst lig  

 summen af de to nødvendige lagtykkelser + 2½ gange en eventuel afstand  

 mellem dem.
Overlapningen skal dog mindst være 1 cm.
Eksempler  

 herpå er givet i bilag 5. Undtaget fra denne bestemmelse er overgange  

 hvor der er fuld sikkerhed mod svækkelse af afskærmningen ved  

 revnedannelse, f.eks. støbte og murede hjørner.
Undtaget er  

 ligeledes overgange mellem væg og gulv og mellem væg og  

 dør.
Afstanden mellem det strålebeskyttende lag i dør og  

 i væg må ikke overstige 5 mm.
§ 87. Hvor afskærmningen svækkes ved  

 udførelsen af kabelrender, rørgennemføringer,  

 stikkontakter, afbrydere, befæstigelser med søm eller skruer  

 m.v., skal afskærmningen retableres fuldt ud.
Eksempler herpå er  

 givet i bilag 5.
§ 88. Blyplader skal opsættes på en  

 sådan måde at de ikke flyder på grund af deres egen  

 vægt.
Blyplader der er i berøring med mørtel, beton eller  

 lignende, skal først overstryges med et korrosionsbeskyttende lag,  

 f.eks. asfalt.
§ 89. Afskærmningsmaterialer som beton,  

 mursten, mørtel m.v. skal have den fornødne homogenitet samt  

 korrekt sammensætning og densitet.
Fuger i murede vægge skal  

 være helt udfyldt.
Lokaler på tandklinikker hvor der i gennemsnit  

 ikke tages over 25 optagelser om dagen § 90. Kan den direkte stråling ramme  

 vægge, døre, vinduer og lignende bag hvilke der kan opholde sig  

 personer i mindre end 20 m afstand fra røntgenrørets fokus,  

 skal sådanne bygningsdele ækvivalere mindst 1 mm bly fra gulv til  

 en højde af 1,8 m over gulv.
Kan den direkte stråling ramme gulv  

 eller loft hvorunder eller hvorover der kan opholde sig personer, skal  

 sådanne bygningsdele ligeledes ækvivalere mindst 1 mm bly.
Man  

 kan i almindelighed regne med at etageadskillelser med teglelementer,  

 betonelementer og lignende samt etageadskillelser med kompakt lerindskud yder  

 tilstrækkelig beskyttelse.
 § 91. Der kan opnås en reduktion af det  

 areal der kræves beskyttet mod den direkte stråling ved blokering  

 af røntgenapparatets bevægelsesmuligheder eller ved montering af  

 elektriske kontakter der forhindrer eksponering når den direkte  

 stråling forsøges rettet mod flader der ikke er beskyttet.
Lokaler på tandklinikker hvor der i gennemsnit  

 tages over 25 optagelser om dagen § 92. Røntgenapparatet skal anbringes i et  

 særskilt rum der skal opfylde bestemmelserne i dette afsnit.
§ 93. Vægge, døre, vinduer og  

 lignende bag hvilke der kan opholde sig personer i mindre end 20 m afstand  

 fra røntgenrørets fokus, skal ækvivalere mindst 1 mm bly  

 fra gulv til en højde af 1,8 m over gulv.
Gulv eller loft hvorunder  

 eller hvorover der kan opholde sig personer skal ligeledes ækvivalere  

 mindst 1 mm bly.
Man kan i almindelighed regne med at etageadskillelser med  

 teglelementer, betonelementer og lignende samt etageadskillelser med kompakt  

 lerindskud yder tilstrækkelig beskyttelse.
§ 94. Eksponeringsuret skal placeres uden for  

 rummet eller bag en skærm med et blyækvivalent på mindst 1  

 mm.
Skærmen skal være mindst 1,8 m høj og mindst 1 m bred.  

 Ved eksponeringspladsen skal monteres en blyglasrude med samme  

 blyækvivalent som væggen eller skærmen den er  

 indfældet i.
Kapitel 18 Besigtigelse af røntgenanlæg af  

 Sundhedsstyrelsen § 95. Ethvert røntgenanlæg er  

 underlagt tilsyn af Sundhedsstyrelsen, og Sundhedsstyrelsen skal til enhver  

 tid have adgang til røntgenanlæg samt til dokumentation i  

 forbindelse med kvalitetsstyring og resultater af  

 røntgenundersøgelser.
 § 96. Besigtigelse af røntgenanlæg  

 foretages af Sundhedsstyrelsen med 10-årige mellemrum.
 § 97. De ændringer af et  

 røntgenanlæg som Sundhedsstyrelsen måtte kræve ved  

 besigtigelsen, skal være udført inden udløbet af den af  

 Sundhedsstyrelsen satte frist.
 Stk. 2. Sundhedsstyrelsen kan forbyde brugen af anlægget  

 indtil disse ændringer er udført.
 § 98. Sundhedsstyrelsen kan forbyde  

 røntgenundersøgelser der ikke er berettigede.
Kapitel 19 Klageadgang, straf og ikrafttræden § 99. Sundhedsstyrelsens påbud, vilkår  

 og andre afgørelser i medfør af denne bekendtgørelse kan  

 påklages til Sundhedsministeriet.
 § 100. Overtrædelse af denne  

 bekendtgørelse straffes med bøde.
 § 101. Denne bekendtgørelse træder i  

 kraft den 1. maj 2000.
 Stk. 2. Samtidig ophæves bekendtgørelse nr. 493  

 af 8. september 1977 om dentalrøntgenanlæg til intraorale  

 optagelser med spændinger til og med 70 kV.
Sundhedsstyrelsen, den 6. april 1999 Einar Krag /Kaare Ulbak Bilag 1 Eksempel på instruktion for udførelse af  

 røntgenundersøgelser Enhver røntgenundersøgelse skal være  

 berettiget, og det forventede resultat af undersøgelsen skal  

 indgå i vurdering af berettigelsen.
Berettigede intraorale optagelser Inden røntgenundersøgelse indledes skal der  

 være foretaget en klinisk undersøgelse, og der skal foreligge en  

 konkret forventning om hvilke oplysninger til gavn for diagnostik og  

 behandling der kan forventes af røntgenundersøgelsen.
 I en vurdering af det forventede resultat af  

 røntgenundersøgelsen bør der - hvis der ikke foreligger  

 symptomer og ikke er tale om kontrol - foruden en vurdering af de kliniske  

 fund indgå en vurdering af patientens sygdomserfaring og tidligere  

 behandling, de mulige sygdommes prævalens og alvorlighedsgrad samt  

 patientens aktuelle risiko for at udvikle sygdom.
 Røntgenundersøgelse af tænder og  

 kæber med dentalrøntgenapparat kan være berettiget i  

 følgende situationer:
Diagnostik 1)	Diagnostik af årsager til tilstande som medfører  

 kliniske symptomer (f.eks. smerter, hævelse, løsning, funktions-  

 eller udviklingsforstyrrelser, udeblivende tanderuption, anomalier m.v.).
 2)	Tidlig diagnostik af sygdomstilstande med et kendt snigende  

 forløb, som i tidlige faser kan være uden symptomer for  

 patienterne (f.eks. caries, parodontose m.v.).
 3)	Supplerende diagnostik vedr. morfologiske og topografiske forhold  

 (f.eks. vedr. rodmorfologi, knoglemorfologi (knoglepocher), tredimensionale  

 relationer mellem flere strukturer m.v.).
Observation 1)	Observation af ikke umiddelbart behandlingskrævende tilstande  

 mhp. diagnostik af sekundær sygdomsudvikling, (f.eks. efter traumer  

 m.v.) og af sygdomsprogression (f.eks. af initial caries m.v.).
 2)	Observation for udvikling af komplikationer (f.eks. ved udsat  

 fjernelse af retinerede tænder m.v.).
 3)	Observation af helingsforløb (f.eks. efter rodfrakturer,  

 operative indgreb m.v.).
Behandlingsplanlægning 1)	Planlægning af behandling af enkelttænder (f.eks. ved  

 rodbehandling, stiftplacering, kirurgisk fjernelse m.v.).
 2)	Overordnet behandlingsplanlægning (f.eks. ved større  

 rekonstruktioner, tandregulering m.v.) mhp. identifikation af tilstande i  

 tandsættet som helhed som kan have behandlingsmodificerende  

 indflydelse.
Behandlingskontrol 1)	Kontrol af behandlingsprocedurer (f.eks. ved rodmål,  

 stiftudboring, implantatindsættelse, cementering, kirurgiske  

 behandlinger (retrograd rodfyldning, obs. for efterladte rødder),  

 montering af suprastrukturer til implantater m.v.).
 2)	Kontrol af afsluttede behandlinger (f.eks. rodfyldning,  

 roddepuration og -afglatning, heling efter kirurgiske indgreb  

 m.v.).
Dokumentation for sunde tilstande 1)	Information om sundhedstilstanden af enkelte tænders  

 parodontium (f.eks. inden kroning, valg af brotænder m.v.).
 2)	Information om sundhedstilstanden i lokale afsnit af kæberne  

 (f.eks. inden brobehandling, indsættelse af implantater m.v.).
 3)	Løbende information om hele tandsættets og  

 kæbernes generelle sundhedstilstand, især hvor der pga. tidligere  

 behandlinger foreligger risiko for udvikling af sekundære skader eller  

 følgetilstande.
Antal intraorale optagelser Antallet af intraorale optagelser skal begrænses til  

 det antal som netop er nødvendigt til opnåelse af det forventede  

 resultat af røntgenundersøgelsen.
 Ved undersøgelse af større dele af eller  

 hele tandsættet skal alternative teknikker som medfører mindre  

 stråledosis til patienten (f.eks. panoramaoptagelse) overvejes.
 En intraoral helstatusundersøgelse af hele  

 tandsættet/den tandbærende del af kæberne kan omfatte 14-18  

 periapikale optagelser + op til fire bitewing-optagelser afhængig af  

 betanding, sygdomserfaring og risikogruppe.
Teknik ved intraorale optagelser Intraorale røntgenundersøgelser skal  

 udføres så de medfører mindst mulig stråledosis til  

 patienterne.
Der bør udvises omhu ved film-/sensorplacering og  

 tubusindstilling, så omfotograferinger undgås.
 Som følge af spredningen af strålefeltet med  

 stigende afstand fra primærblænderen skal der tilstræbes  

 tættest mulig kontakt mellem hud og tubus ved enhver optagelse.
Fremkaldning Fremkaldning, fiksering og skylning skal udføres i  

 overensstemmelse med brugsanvisningerne.
Bilag 2 Ekstraorale optagelser Tilladte optagelser Dentalrøntgenapparatet må undtagelsesvis - og  

 under forudsætning af at der anvendes kassetter og  

 forstærkningsfolier - benyttes til følgende ekstraorale  

 optagelser:
 1)	Skrå lateral optagelse af underkæben (f.eks. ved dybt  

 impakterede 3.molarer, sygdomsprocesser i den basale og distale del af  

 underkæben m.v.).
 2)	Transfaryngeal optagelse af kæbeleddet (f.eks. ved obs. for  

 ossøse forandringer af caput mandibulae m.v.).
 3)	Transmaksillær optagelse af kæbeleddet (f.eks. ved obs.  

 for ossøse forandringer af caput mandibulae m.v.).
 4)	Lateral og tangentiel optagelse af kæbernes frontregion  

 (f.eks. ved overtal af tænder, luksation af fortænder og  

 alveolefraktur, planlægning af implantatbehandling m.v.).
 5)	Lateral optagelse af næseregionen (f.eks. ved obs. for  

 fraktur).
 6)	Bløddelsoptagelser af den submandibulære og parotideale  

 region (f.eks. ved obs. for spytsten).
 7)	Endvidere må apparatet anvendes til optagelse af børns  

 hænder til bestemmelse af skeletal modning.
Ikke-tilladte optagelser Dentalrøntgenapparatet må ikke anvendes til  

 laterale, frontale eller aksiale optagelser af kraniet eller udsnit heraf,  

 til frontale eller laterale optagelser af sinus maxillaris eller til  

 transkranielle og transorbitale kæbeledsoptagelser.  

 Dentalrøntgenapparatet må ikke anvendes til optagelser af andre  

 dele af knoglesystemet (bortset fra hænder).
Bilag 3 Modtagekontrol og konstanskontrol af  

 røntgenapparater m.v.
Modtagekontrol Ved udførelse af modtagekontrol skal som minimum  

 nedenstående udføres.
Ved digitalt apparatur bortfalder kontrol  

 af mørkekammer, film og fremkaldning.
I stedet skal udføres de  

 af fabrikanten angivne kontroller til sikring af en diagnostisk  

 tilfredsstillende billedkvalitet ved den mindst mulige dosis.
 Kontrol af eksponeringsuret ved mindst 5 indstillinger,  

 herunder de hyppigst anvendte.
 Måling af strålefeltets størrelse.
 Kontrol af mørkekammeret/dagslysboksen.
 I forbindelse med modtagekontrollen udvælges en  

 patientoptagelse som referencefilm (A) til løbende kontrol af  

 sværtningen på de kliniske optagelser.
Ved modtagekontrollen fremstilles 1)	En referencefilm (B) med gråskala, fremstillet ved hjælp  

 af et testobjekt til kontrol af fremkaldningen (testmotiv) og 2)	En referencefilm (C) til kontrol af  

 mørkekammeret/dagslysboksen og filmældning (klar  

 film).
Konstanskontrol Ved udførelse af konstanskontrol skal som minimum  

 nedenstående udføres.
Ved digitalt apparatur bortfalder kontrol  

 af mørkekammer, film og fremkaldning.
I stedet skal udføres de  

 af fabrikanten angivne kontroller til sikring af en diagnostisk  

 tilfredsstillende billedkvalitet ved den mindst mulige dosis.
Konstanskontrollen skal omfatte en løbende kontrol  

 af 1)	Filmsværtningen, 2)	Fremkaldningen 3)	Mørkekammeret/dagslysboksen og 4)	Filmældning.
Udførelse af kontrol Løbende kontrol af filmsværtningen på de kliniske  

 optagelser Referencefilm A til kontrol af sværtningen skal  

 være ophængt et centralt sted i forhold til  

 fremkaldningsfaciliteterne, således at der løbende kan ske en  

 sammenligning mellem referencefilmens og de producerede røntgenfilms  

 sværtning.
Referencefilmen skal være en patientoptagelse som  

 viser et område med flere kindtænder, hvoraf flere er behandlet  

 med metalfyldninger og/eller metalkroner.
Referencefilmen skal rumme  

 sværtningsgrader fra minimal sværtning (metalkroner) til maksimal  

 sværtning (luft) og fremstå med et optimalt  

 sværtningsniveau.
Løbende kontrol af fremkaldningen Testobjektet skal muliggøre løbende  

 fremstilling af testfilm som med sikkerhed har været udsat for en helt  

 ensartet bestråling.
Ved modtagekontrollen fastlægges en  

 projektionsafstand, og der vælges (empirisk) en egnet eksponeringstid  

 som anvendes til fremstilling af referencefilm B og ved al følgende  

 fremstilling af testfilm.
De film der benyttes ved fremstilling af  

 referencefilm B ved modtagekontrollen skal være friske, og  

 fremkaldningen skal ske i en frisk fremkalder til manuel fremkaldning.
Testfilm fremstilles løbende til f.eks. én  

 eller to måneders forbrug.
Filmene opbevares afskærmet fra  

 røntgenstråling.
Der fremkaldes en testfilm dagligt eller mindst én  

 gang ugentligt.
Afvigelser i sværtning mellem testfilm og referencefilm  

 B er et udtryk for variation i fremkaldningen.
Oftest vil man observere en  

 aftagende sværtning som følge af en gradvis nedbrydning af  

 fremkaldervæsken.
 Når testfilmen ved almindelig visuel betragtning  

 viser en tydelig ændring i sværtning skiftes fremkalder, og der  

 fremkaldes en ny testfilm til sikring af et optimalt  

 sværtningsniveau.
Kontrol af mørkelægningen i mørkekammeret resp.  

 dagslysboksens lysafskærmning Ved modtagekontrollen og hver tredje måned  

 fremkaldes en ueksponeret film som efterlades udpakket i 3 min. i  

 mørkekammeret/dagslysboksen inden fremkaldning.
Umiddelbart efter  

 udpakning placeres en mønt på filmen.
 Filmen sammenlignes med den klare referencefilm C.
Der må ikke forekomme sværtning af filmen som  

 afslører møntens omrids.
Hvis dette er tilfældet  

 søges fejlen identificeret (lysindfald, manglende lystæthed af  

 dagslysboksens manchetter osv.) og testen gentages.
Løbende kontrol af filmældning Hver tredje måned fremkaldes en ueksponeret film.  

 Filmens sværtning (base og grundslør) må ikke afvige  

 synligt fra referencefilmen til kontrol af  

 mørkekammerlys/dagslysboksen og filmældning (klar film).
Opbevaring af testfilm Referencefilm B til kontrol af fremkaldningen og  

 referencefilm C til kontrol af mørkelægning og filmældning  

 som fremstilles ved modtagekontrollen, monteres i monteringsrammer og  

 opbevares i en samlemappe.
Alle fremkaldte testfilm monteres i  

 monteringsrammer og mærkes med dato og initialer for den person der har  

 udført testen.
De samles i samlemappen, som skal kunne fremvises over  

 for Sundhedsstyrelsen.
Bilag 4 Driftsbetingelser for røntgenapparater m.v.
Nedenstående er angivet de betingelser som  

 apparaturet skal opfylde for at kunne tillades anvendt.
I mange  

 tilfælde vil apparatur som lige netop opfylder betingelserne ikke have  

 en tilfredsstillende ydeevne og vil derfor give anledning til dårlig  

 billedkvalitet og for store doser.
Mørkekammer/dagslysboks En mønts omrids må ikke kunne ses efter 3  

 minutters eksponering.
Film Sværtningen på de kliniske optagelser eller  

 på testfilmene til kontrol af fremkaldningen må ved visuel  

 betragtning ikke afvige væsentligt fra referencefilmene.
 Sværtningen på de ueksponerede testfilm  

 må ved visuel betragtning ikke afvige væsentligt fra  

 referencefilmen.
Røntgenapparat Afvigelse fra indstillet eksponeringstid #  

 20% Reproducerbarhed ved tre eksponeringer #  

 10% Feltstørrelse # 60 mm ved  

 cirkulært felt Feltstørrelse # 40x50 mm ved  

 rektangulært felt Bilag 5 Afskærmning af lokaler Nogle almindelige bygningsmaterialers  

 afskærmningsevne ved spændinger mellem 50 og 70 kV Til	1	mm	bly kan normalt regnes at svare:
70	mm	beton (ved densitet 2,2 g/cm3) 100	mm	mursten (ved densitet 1,9 g/cm3) 140	mm	koksplade (ved densitet 1,2 g/cm3) 300	mm	letbeton (ved densitet 0,6 g/cm3) Overgange mellem afskærmningsmaterialer +++figur+++ Bredden af overlapningen mellem de to materialer skal  

 mindst være lig med summen af de to lagtykkelser + 2½ gange en evt. afstand mellem dem (dog  

 mindst 1 cm). Dette gælder dog kun for små afstande af A.
Retablering af strålebeskyttelsen ved  

 gennemføringer og lignende Blypladen til retablering af strålebeskyttelsen skal  

 have en sådan tykkelse og udstrækning at det svækkede  

 materiale + blypladen mindst har samme blyækvivalent som det  

 usvækkede materiale med tykkelsen D i alle forekommende  

 stråleretninger.
+++figur+++ Ved under 25 eksponeringer pr. arbejdsdag stilles  

 følgende krav til afskærmningens udstrækning:
 Røntgenfotografering i et hjørne.
+++figur+++ Ud fra en linie gennem patientens ører tegnes 2 vinkler på  

 15o.
 Området der afgrænses af hjørnet og vinklen  

 180o + 2 x 15o = 210o kan rammes af den  

 direkte stråling.
 Røntgenfotografering i operationsstolen.
+++figur+++ Man beregner området der kan rammes af den direkte stråling  

 på samme måde som ovenfor.
 1)   

  Bekendtgørelsen indeholder bestemmelser der gennemfører  

 Rådets direktiver nr. 97/43, De Europæiske Fællesskabers  

 Tidende L. 180 s. 22 og nr. 96/29, De Europæiske Fællesskabers  

 Tidende L. 159 s. 1.
