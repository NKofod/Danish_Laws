Resumé A klagede over, at en meddelelse om den 19. almindelige  

 ejendomsvurdering ikke var begrundet.
Ombudsmanden udtalte, at ejendomsvurderinger må betragtes som  

 afgørelser i forvaltningslovens forstand, og at lovens regler om begrundelse  

 m.v. derfor finder anvendelse.
Meddelelsen om ejendomsvurderingen i  

 forbindelse  

 med den samtidigt udsendte orienteringsmeddelelse opfyldte efter  

 ombudsmandens  

 opfattelse ikke kravene i forvaltningslovens § 24, stk. 1 og 2, til indholdet  

 af en begrundelse.
Ombudsmanden henstillede, at oplysning om retsgrundlaget  

 for  

 vurderingen i fremtiden kom til at fremgå af vurderingsmeddelelserne.
Da  

 Told-  

 og Skattestyrelsen allerede under sagen havde oplyst, at styrelsen overvejede  

 i  

 vurderingsmeddelelserne for 1995 at angive de oplysninger fra bygnings- og  

 boligregistret m.v. og den statistiske beregningsmodel, der anvendes, fandt  

 ombudsmanden ikke på det foreliggende grundlag anledning til at foretage  

 videre, men udbad sig underretning om resultatet af styrelsens overvejelser.
 Ombudsmanden udtalte endvidere, at der ikke i forvaltningsloven  

 eller i øvrigt er hjemmel til en generel praksis, hvorefter personer, der  

 mundtligt, herunder telefonisk, retter henvendelse til f.eks. en kommune med  

 anmodning om en begrundelse m.v., henvises til at fremsætte anmodningen  

 skriftligt. (J. nr. 1992-2555-202).
Meddelelse om ejendomsvurdering.
Begrundelse.
Formkrav til  

 henvendelse til offentlig myndighed.
 A klagede over, at  

 vurderingsrådet ikke havde begrundet resultatet af vurderingen af hans faste  

 ejendom ved den 19. almindelige vurdering.
Af sagen fremgik det, at A, i  

 forbindelse med en klage til skyldrådet over ansættelsen af grundværdi og  

 ejendomsværdi i forbindelse med 19. almindelige vurdering pr. 1. januar 1992,  

 samtidig klagede over, at meddelelsen om den 19. almindelige vurdering ikke  

 var  

 ledsaget af en begrundelse.
Der var bl.a. ikke nogen angivelse af, efter  

 hvilken lovbestemmelse afgørelsen var truffet, jf. § 24, stk. 1, i  

 forvaltningsloven.
A var af den opfattelse, at meddelelsen om den 19.  

 almindelige vurdering var en afgørelse.
Han mente derfor, at vurderingsrådet  

 havde pligt til at give en skriftlig begrundelse samtidig med meddelelsen om  

 den 19. almindelige vurdering.
Han var også utilfreds med, at han ved en  

 telefonisk  

 anmodning om en begrundelse for afgørelsen var blevet henvist til at  

 fremsætte  

 anmodningen skriftligt.
Vurderingsrådet meddelte A,  

 at rådet ikke havde fundet grundlag for at ændre vurderingen af hans ejendom,  

 hvorfor klagen var videresendt til skyldrådet.
Vedrørende klagen over  

 sagsbehandlingen meddelte vurderingsrådet:
 "For så vidt angår  

 manglende begrundelse ved meddelelsen om 19. almindelige vurdering kan det  

 oplyses, at vurderingen er foretaget i henhold til § 1 i lov om vurdering af  

 landets faste ejendomme (lovbekendtgørelse nr. 550 af 9. juli 1991). Da loven  

 omfatter alle landets faste ejendomme, er det vurderingsrådets opfattelse, at  

 den pjece, der fulgte med ejermeddelelsen, må anses for fyldestgørende.
At De er henvist til at  

 fremsætte  

  

 skriftlig  

  

 anmodning om  

 begrundelse skyldes ønsket om at undgå de misforståelser, der ofte forekommer  

 i  

 forbindelse med mundtlige og telefoniske henvendelser.
Dette gælder især, når  

 den der modtager henvisningen skal videregive denne til tredjemand.
..." A klagede til Told- og  

 Skattestyrelsen over sagsbehandlingen.
Han anførte, at den udsendte pjece  

 ikke  

 udgjorde en begrundelse for afgørelsen, fordi den ikke angav de hovedhensyn  

 og  

 forhold, der havde ligget til grund for afgørelsen.
Pjecen var efter hans  

 opfattelse  

 blot en orientering om, hvad den 19. almindelige vurdering var, og en  

 beskrivelse af, hvilke konsekvenser vurderingens resultat havde.
Det fremgik  

 således udtrykkeligt af pjecen, at den 19. almindelige vurdering var en  

 vurdering af ejendommens individuelle forhold, hvilket efter hans opfattelse  

 måtte føre til en individuel og samtidig begrundelse.
I tilslutning hertil  

 anførte A, at uanset at vurderingsrådets forklaring til den manglende  

 samtidige  

 begrundelse syntes både rationel og fornuftig, kunne forklaringens indhold  

 ikke  

 erstatte forvaltningslovens krav.
 I Told- og Skattestyrelsens  

 svar til A anførte styrelsen følgende om spørgsmålet om begrundelse:
 "Efter bestemmelserne i  

 forvaltningslovens § 24 skal en afgørelse, der ikke giver den pågældende part  

 fuldstændigt medhold, d.v.s. må karakteriseres som negativ overfor parten,  

 begrundes.
Det er alene afgørelsen med  

 hensyn til sagens realitet, der skal begrundes.
Beslutninger om sagens  

 behandling og andre dispositioner i forbindelse med tilrettelæggelsen af  

 sagsbehandlingen er ikke omfattet af begrundelsespligten, medmindre der er  

 adgang til særskilt påklage.
I følge Justitsministeriets  

 vejledning til forvaltningsloven, er det ikke muligt at foretage en præcis  

 beskrivelse af, hvor udførligt en begrundelse bør udformes.
Dette bør bl.a.  

 bero på, hvor aktivt den pågældende part har medvirket i den forudgående  

 sagsbehandling og på sagens karakter i øvrigt.
 Under hensyn til at der  

 udsendes ca. 2.000.000 vurderingsmeddelelser, at der som hovedregel ingen  

 medvirken er fra den private part i denne fase af vurderingsforløbet, og at  

 det  

 bl.a. af denne grund er mindre meningsfyldt at operere med begrebet medhold,  

 må  

 den udsendte orientering om 19. alm. vurdering anses at opfylde  

 forvaltningslovens intentioner om information, vejledning og begrundelse.  

 Orienteringen anviser således også, hvorledes den enkelte ejer, ved  

 henvendelse  

 til vurderingssekretariatet, kan få oplyst de individuelle forhold af  

 betydning  

 for vurderingen af den pågældende ejendom.
..." I en udtalelse til mig i  

 anledning af klagen anførte Told- og Skattestyrelsen følgende:
"Vurderingerne bygger på  

 registermæssige oplysninger om den enkelte ejendom bl.a. bygge- og  

 boligregistret og det kommunale ejendomsstamregister samt sagsstatistiske  

 opgørelser  

 over prisudviklingen opdelt efter geografiske områder og  

 ejendomsbenyttelsesgrupper.
For ca. 1.3 millioner ejendomme, herunder  

 parcelhuse som det her omhandlede, anvendes de nævnte oplysninger i  

 statistiske  

 modeller til beregning af vurderingsforslag.
 BBR oplysningerne om  

 bygningsstørrelse og installationsmæssige forhold samt ejendomsstamregistrets  

 oplysninger om grundstørrelse, der udgør hovedparten af de oplysninger  

 vurderingen bygger på, er i forvejen kendte af ejerne, og der er derfor  

 generelt intet grundlag for henvendelser fra vurderingsmyndighederne til  

 ejerne  

 i forbindelse med selve vurderingsarbejdet.
 Der er følgelig heller ikke i  

 denne fase nogen påstande fra ejerne, som vurderingsmyndighederne skal  

 forholde  

 sig til.
 Told- og Skattestyrelsen har  

 på denne baggrund fundet, at ejermeddelelsen og den samtidig hermed udsendte  

 orientering om 19. alm. vurdering giver ejerne en hensigtsmæssig information,  

 begrundelse og vejledning, dels om mulighederne for at indhente yderligere  

 oplysninger, dels om klageadgang.
Folketinget har den 17.  

 november 1992, som afslutning på en forespørgelsesdebat om de skattemæssige  

 virkninger af 19. alm. vurdering, vedtaget en dagsorden, hvorefter der fra  

 1995  

 skal foretages årlige vurderinger.
Endvidere skal der tages initiativ til, at  

 ejerne af fast ejendom modtager fyldigere information om grundlaget for de  

 fastsatte vurderinger, samtidig med at de modtager vurderingsmeddelelserne.
Told- og Skattestyrelsen vil  

 på denne baggrund undersøge de tekniske muligheder for, fra 1995, i  

 vurderingsmeddelelsen at angive de konkrete oplysninger i bygnings- og  

 boligregistret samt f. eks. også, hvilke kommune- og lokalplaner m.v., der  

 gælder for den enkelte ejendom.
Endvidere oplysninger om indholdet af den  

 statistiske model, der har fastlagt det vurderingsmæssige områdeniveau,  

 herunder forbindelsen til de konkrete salg.
..." I min afsluttende skrivelse  

 til A udtalte jeg følgende:
 "  

  

 1. Vedrørende begrundelse ved udsendelse af vurderingsmeddelelsen.
De ansættelser m.v., som  

 vurderingsrådene foretager efter ejendomsvurderingsloven, jf.  

 lovbekendtgørelse  

 nr. 350 af 9. juli 1991 om vurdering af landets faste ejendomme, anvendes som  

 grundlag for beregning af ejendomsskatter og lejeværdi af egen bolig samt for  

 opgørelse af formuen.
Ansættelserne må derfor betragtes som afgørelser i  

 forvaltningslovens forstand, hvilket Told- og Skattestyrelsen da også har  

 lagt  

 til grund i sin afgørelse og i udtalelsen til mig.
Forvaltningslovens regler  

 om  

 begrundelse m.v. finder således anvendelse ved disse ansættelser.
 Efter forvaltningslovens § 22  

 skal en skriftlig afgørelse ledsages af en begrundelse, medmindre afgørelsen  

 giver parten "fuldt ud ... medhold". I et tilfælde som det  

 foreliggende, hvor sagen rejses på myndighedens initiativ, og hvor parten  

 normalt ikke inddrages i sagsbehandlingen forud for udsendelse af  

 vurderingsmeddelelsen har det som anført af Told- og Skattestyrelsen ...  

 ingen  

 mening at tale om "medhold". Når myndighederne således ikke kan  

 lægge  

 til grund, at parten har fået fuldt ud medhold, er der pligt til samtidig  

 begrundelse efter forvaltningslovens § 22.
 Kravene til indholdet af en  

 begrundelse fremgår af lovens § 24, der lyder således:
"  

  

 § 24  

  

 : En begrundelse for en afgørelse skal indeholde en henvisning  

 til de retsregler, i henhold til hvilke afgørelsen er truffet.
I det omfang,  

 afgørelsen efter disse regler beror på et administrativt skøn, skal  

 begrundelsen tillige angive de hovedhensyn, der har været bestemmende for  

 skønsudøvelsen.
 Stk. 2.  

  

 Begrundelsen skal endvidere om fornødent indeholde en kort  

 redegørelse for de oplysninger vedrørende sagens faktiske omstændigheder, som  

 er tillagt væsentlig betydning for afgørelsen.
Stk. 3...." Begrundelsen skal fremtræde  

 som en forklaring på, hvorfor afgørelsen har fået det pågældende indhold.
I  

 begrundelsen for afgørelser om ejendomsvurdering betyder det, at parten skal  

 gøres bekendt med, hvordan de beløb, der er angivet på vurderingsmeddelelsen,  

 er fremkommet.
Herudover kan der - som  

 anført af Told- og Skattestyrelsen - ikke gives nogen præcis beskrivelse af,  

 hvor udførlig begrundelsen skal være.
Det afhænger bl.a. af, hvor aktivt  

 parten  

 har medvirket i sagsbehandlingen forud for afgørelsen, og af sagens karakter  

 i  

 øvrigt.
Da almindelige vurderinger i modsætning til årsreguleringer er  

 baseret  

 på en vurdering af ejendommens individuelle forhold, er kravet til indholdet  

 af  

 en begrundelse større ved de almindelige vurderinger end ved  

 årsreguleringerne.
Hverken selve meddelelsen om  

 19. almindelige vurdering eller det orienteringmateriale, der blev udsendt  

 samtidig med meddelelsen, indeholder oplysning om de retsregler, som  

 vurderingen er foretaget efter.
Bestemmelsen i forvaltningslovens § 24, stk.  

 1,  

 1. pkt., er således ikke overholdt.
 Jeg har gjort Told- og  

 Skattestyrelsen bekendt hermed og samtidig henstillet, at oplysning om de  

 anvendte retsregler fremover fremgår af de udsendte vurderingsmeddelelser.
Orienteringsmeddelelsen  

 indeholder en generel orientering om 19. almindelige vurdering, herunder en  

 gennemgang af, hvad de enkelte begreber i vurderingsmeddelelsen dækker over.  

 Vurderingsmeddelelsen indeholder oplysning om resultatet af vurderingen i det  

 enkelte tilfælde.
Bortset fra, at grundværdien er specificeret med angivelse  

 (bl.a) af det areal, der er lagt til grund, og oplysning om den  

 kvadratmeterpris, der er anvendt ved beregningen, indeholder meddelelsen  

 imidlertid ikke nærmere oplysninger om, hvordan beløbene er fremkommet,  

 d.v.s.  

 hvilke faktiske oplysninger, der i øvrigt er lagt til grund, og hvilket  

 beregningsgrundlag, der er anvendt.
Jeg finder derfor ikke, at meddelelsen og  

 den generelle orientering tilsammen opfylder kravene i forvaltningslovens §  

 24,  

 stk. 2, til indholdet af en begrundelse.
Jeg har gjort Told- og  

 Skattestyrelsen bekendt med min opfattelse.
Da Told- og Skattestyrelsen i  

 udtalelsen til mig har tilkendegivet, at styrelsen vil undersøge mulighederne  

 for fra 1995 at angive oplysningerne fra bygnings- og boligregistret m.v. og  

 den statistiske beregningsmodel, der anvendes, i vurderingsmeddelelserne, har  

 jeg anmodet styrelsen om at underrette mig om resultatet af styrelsens  

 overvejelser.
Herudover foretager jeg - på det foreliggende grundlag - ikke  

 videre i anledning af Deres klage over manglende begrundelse.
 2. Vedrørende kravet om skriftlig anmodning om en begrundelse.
Der er ikke i  

 forvaltningslovens regler om begrundelse bestemmelser, der stiller særlige  

 formkrav til en begæring om en (uddybende) begrundelse.
Mundtlige begæringer  

 kan derfor ikke afvises alene under hensyn til formen.
Krav om indgivelse af  

 skriftlig begæring kan derfor kun ske, hvis der er en særlig begrundelse for  

 kravet.
 Vurderingsrådet (...) har i  

 sit brev (...) til Dem begrundet kravet med "ønsket om at undgå  

 misforståelser, der ofte forekommer i forbindelse med mundtlige og  

 telefoniske  

 henvendelser ... især, når den der modtager henvisningen skal videregive  

 denne  

 til trediemand".
Jeg forstår vurderingsrådets  

 udtalelse således, at det er rådets praksis generelt at henvise personer, der  

 mundtligt, herunder telefonisk, retter henvendelse til rådet med anmodning om  

 begrundelse (m.v.) til at fremsætte anmodningen skriftligt.
Denne praksis er  

 begrundet i et ønske om at undgå misforståelser.
Efter min opfattelse er der  

 ikke i forvaltningsloven eller i øvrigt hjemmel til en sådan generel praksis.  

 Henvisning til at indgive skriftlig anmodning kan således kun ske, hvis der i  

 det konkrete tilfælde er en særlig anledning hertil.
Da De blot havde anmodet  

 om en (nærmere) begrundelse for resultatet af den 19. almindelige vurdering,  

 har der efter min opfattelse ikke været en sådan særlig anledning til at  

 stille  

 krav om indgivelse af en skriftlig begæring.
 Jeg har gjort (...) Kommune  

 bekendt med min opfattelse, men foretager herudover ikke videre vedrørende  

 dette spørgsmål.
..." Told- og Skattestyrelsen orienterede  

 mig senere telefonisk om, at styrelsen først forventede at kunne indarbejde  

 oplysninger fra bygnings- og boligregistret m.v. i vurderingsmeddelelserne  

 fra  

 1996 (og ikke 1995 som oplyst i udtalelsen til mig).
