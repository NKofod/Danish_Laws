 Private pantebreve og gældsbreve kan ansættes til kursværdi ved opgørelsen  

 af den skatte- og afgiftsmæssige værdi i henhold til punkt 19 i  

 skattedepartementets cirkulære af 17. november 1982 om værdiansættelsen af  

 aktiver og passiver i dødsboer m.m. og ved gaveafgiftsberegning samt ved  

 værdiansættelsen som aktiver på formueopgørelsen.
 Nyudstedte pantebreve i enfamilieshuse eller ejerlejligheder, forrentet  

 med 9% p.a. og indestående til udløb over ca. 16 år, vil pr. 1. april 1983  

 som hovedregel kunne ansættes efter følgende tabel:
Pantebrevets Sælgerkurs Hertil svarende prioritetsstilling effektive rente angivet i procent af pantets handelsværdi 85% 54,50 22,19 95 48,50 25,49 Den effektive rente for gode pantebreve, dvs. pantebreve med en  

 prioritetsstilling inden for 65% og 75% af handelsværdien pr. 1. april 1983  

 vil kunne ansættes til henholdsvis 17,50% og 18,50%.
 Ved pantebrevets prioritetsstilling forstås belåningsgrænsen, bestemt ved  

 pantebrevets yderligststående krone.
Hvor pantesikkerheden består i andet end et enfamilieshus eller en  

 ejerlejlighed, vil den effektive rente være højere end ifølge tabellen.
Dette  

 vil ligeledes være tilfældet, hvis den nominelle rente overstiger 10% p.a.,  

 hvis den foranstående prioritering er ufordelagtig, eller hvis pantebrevet  

 indeholder bestemmelser, som indebærer risiko for forringelse af  

 prioritetsstillingen.
Den effektive rente vil derimod være lavere, dersom  

 pantebrevets restløbetid er nedbragt gennem gældens afvikling.
 Pantebreve med betalingsvilkår, som afviger fra det sædvanlige (f.eks.  

 pantebreve, som er rente- eller afgiftsfri i en periode, knæklån eller lån  

 med forfaldende restgæld), kursansættes under anvendelse af de ovenfor  

 anførte effektive renter, idet de afvigende vilkår i sig selv  

 beregningsmæssigt vil føre til den nødvendige ændring af kursen.
Ved skatte- og afgiftsmæssige værdiansættelser af fast ejendom, jf. punkt  

 5 i cirkulæret af 17. november 1982, skal ministeriet for skatter og  

 afgifters bekendtgørelse nr. 511 af 22. september 1982 om beskatning af  

 fortjeneste ved afståelse af fast ejendom anvendes på de indestående  

 prioriteter, herunder private pantebreve.
Disse skal ved omregningen til  

 kontantværdi kursansættes efter det i bekendtgørelsens § 4 nævnte  

 tabelmateriale, som for 2. kvartal 1983 fremgår af SD-cirkulære 1983-14 af 9.  

 juni 1983 om kontantomregning af overdragelsessummer.
 Nærværende cirkulære afløser SD-cirkulære 1983-4 af 9. marts 1983 om  

 kursudviklingen på sælgerpantebreve.
