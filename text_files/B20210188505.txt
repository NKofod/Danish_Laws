Bekendtgørelse om ændring af bekendtgørelse om Vejdirektoratets opgaver og beføjelser § 1 I bekendtgørelse nr. 121 af 8. februar 2016 om Vejdirektoratets opgaver og beføjelser, som ændret ved bekendtgørelse nr. 1636 af 15. december 2016, bekendtgørelse nr. 1207 af 5. oktober 2018, bekendtgørelse nr. 1700 af 20. december 2018 og bekendtgørelse nr. 2150 af 21. december 2020, foretages følgende ændringer:
 1. Efter § 8 indsættes:
»§ 8 a.
Vejdirektoratet udsteder tilladelse til kørsel med særtransporter.« 2. § 13 affattes således:
 »§ 13. Vejdirektoratet varetager den i art. 11 og 12 i Europa-Parlamentets og Rådets direktiv 2019/520 af 19. marts 2019 om interoperabilitet mellem elektroniske vejafgiftssystemer og fremme af udvekslingen på tværs af landegrænser af oplysninger om manglende betaling af vejafgifter i Unionen nævnte opgave som forligsorgan ved tvister mellem vejafgiftsopkrævere for danske EETS-områder og EETS-udbydere.
 Stk. 2. Vejdirektoratet varetager den i art. 18 nævnte opgave som kontaktkontor for EETS-udbydere og koordinerer administrative kontakter mellem EETS-udbydere og vejafgiftsopkrævere.
Stk. 3. Vejdirektoratet varetager den i art. 21 nævnte opgave som registermyndighed for Dansk Vejafgiftssystem Register og fører i den forbindelse tilsyn med, EETS-udbydere og vejafgiftsopkrævere lever op til direktivets krav.« § 2 Bekendtgørelsen træder i kraft den 2. oktober 2021.
