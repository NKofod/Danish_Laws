 En boligstøttemodtager havde klaget over, at amtsankenævnet ikke havde  

 fundet grundlag for at pålægge kommunen at betale renter af et beløb, som  

 kommunen havde efterbetalt i boligsikring.
 Styrelsen udtalte, at der efter styrelsens opfattelse ikke i  

 boligstøtteloven er hjemmel til at pålægge kommunen at betale renter af det  

 efterbetalte beløb.
»I skrivelse af 13. december 1987 har De klaget over en afgørelse af  

 17. november 1987, truffet af Amtsankenævnet for Fyns Amt, hvorefter nævnet  

 ikke har fundet grundlag for at pålægge Odense Kommune at foretage yderligere  

 regulering af boligsikring.
Nævnet har heller ikke fundet grundlag for at  

 pålægge kommunen at betale renter af de efterbetalte beløb.
 Foranlediget af skrivelse herfra af 21. december 1987 er Amtsankenævnet i  

 skrivelse af 4. maj 1988, som vedlægges i kopi, fremkommet med en udtalelse i  

 anledning af Deres klage.
 Det fremgår af Amtsankenævnets udtalelse, at spørgsmålet om  

 efterregulering af boligstøtten påny har været forelagt Amtsankenævnet i møde  

 den 26. april 1988, hvor nævnet efter en fornyet vurdering af sagen har  

 fundet at måtte henholde sig til sin afgørelse af 9. november 1987, meddelt  

 Dem den 17. november 1987.
 Som meddelt Dem ved skrivelse herfra af 21. december 1987 kan  

 Amtsankenævnets afgørelser ifølge § 63, stk. 2, i lov om individuel  

 boligstøtte kun påklages til Boligstyrelsen, hvis afgørelsen omfatter  

 spørgsmål, der skønnes at være af principiel betydning.
 Boligstyrelsen har efter en gennemgang af sagen ikke fundet grundlag for  

 at tage spørgsmålet vedrørende opgørelsen af Deres boligsikring op til  

 behandling, idet det efter styrelsens opfattelse ikke er af principiel  

 betydning.
 Man kan derfor ikke foretage sig videre vedrørende denne del af klagen.
 For så vidt angår spørgsmålet, om kommunen skal betale renter af de  

 efterbetalte beløb, finder styrelsen imidlertid, at der her er tale om et  

 principielt spørgsmål.
Boligstyrelsen er i overensstemmelse med Amtsankenævnet af den opfattelse,  

 at der ikke i medfør af boligstøtteloven er hjemmel til at pålægge Odense  

 Kommune at betale renter af de efterbetalte beløb.« 2. Til orientering.
 Sagens akter returneres, idet der henvises til j.nr.- 2091 1-815-1986.
 3. Til orientering, idet kopi af Amtsankenævnets udtalelse af 4. maj 1988  

 vedlægges.
 Der henvises til j.nr - 2091.
