Patentansøgningen vedrørte fremgangsmåde og apparat til styring af  

 kontrasten ved reproduktion.
Ankenævnet fandt, at kravet vedrørende  

 fremgangsmåden var mere end en programmeringsforskrift, jf.
patentlovens § 1, stk. 2, nr. 3), men at den kendetegnende del af  

 kravet var nærliggende for en fagmand.
Endvidere var det fremlagte  

 apparatkrav ufuldstændigt.
År 1990, den 29. maj afsagde Patentankenævnet (Grønning-Nielsen, Hans Chr.  

 Thomsen, Franck, Grønbæk, Laubst) følgende K E N D E L S E i sagen j.nr.
P 30/88:
Klage fra Danagraf A/S, Sorø, v/Larsen & Birkeholm A/S Skandinavisk Patentbureau over Patentdirektoratets afgørelse af 22. august 1988 af patentansøgning nr.  

 1463/81 fra Eskofot A/S, Ballerup, v/Patentbureau Chas.
Hude.
 Den 14. 1985 fremlagdes under nr. 147.954 en den 31. marts 1981 indleveret  

 ansøgning om patent på en »Fremgangsmåde og apparat til styring af  

 kontrasten ved reproduktion«.
 De fremlagte krav lød således:
»1. Fremgangsmåde til styring af kontrasten ved reproduktion, såsom  

 rasterproduktion, eksempelvis rasterreproduktion af halvtonebilleder, ved  

 hjælp af en hovedbelysning og en hjælpebelysning, idet man først ved hjælp af  

 et densitometer udmåler sværtningen i såvel billedets lyseste område som  

 billedets mørkeste område og dermed halvtonebilledets kontrastomfang,  

 hvorefter man måler forholdet mellem den valgte baggrunds lyseste sted og  

 originalens lyseste sted og korrigerer hovedbelysningen i overensstemmelse  

 hermed og foretager en eksponering af en farvetoneskala med rasteret indlagt  

 og aflæser det maksimale kontrastomfang (det omfang man vælger at arbejde  

 med) og indstiller hjælpebelysningen i afhængighed af halvtonebilledets  

 kontrastomfang og rasteromfanget, idet hjælpebelysningens procentdel af  

 hovedbelysningen afhænger af halvtonebilledets kontrastomfang B og  

 rasteromfanget R på en enentydig måde, eventuelt efter formlen hjælpebelysningsprocent = ***FIGUR*** hvorefter halvtonebilledet eller den pågældende original vil kunne  

 eksponeres, idet dog hovedbelysningen korrigeres, således at summen af  

 hovedbelysningen og hjælpebelysningen i hovedsagen forbliver uændret, hvorhos  

 udmålingen af sværtningen i såvel halvtonebilledets lyseste område som  

 halvtonebilledets mørkeste område foretages ved at føre densitometeret hen  

 til udvalgte punkter af halvtonebilledet, hvor aflæsning foretages, hvorefter  

 hjælpebelysningsprocenten beregnes på basis af sværtningen i henholdsvis  

 lyseste og mørkeste område, kendetegnet ved , at den største  

 henholdsvis den mindste værdi af sværtningen løbende registreres i et lager  

 (1A, 1B) med stor hastighed, idet de beregninger af forskellige  

 belysningsparametre, såsom hjælpebelysningsprocenten, som er tidskrævende, og  

 som skal foretages på basis af sværtningen i henholdsvis lyseste og mørkeste  

 område, først foretages efter afslutningen af densitometerets bevægelse hen  

 over biledet.
2. Apparat til udøvelse af fremgangsmåden ifølge krav 1 omfattende en  

 fotodiode (3) og mindst en forstærker (4), som står i forbindelse med en  

 A/D-omsætter (2), kendetegnet ved , et lager (1A, 1B) til registrering  

 af sværtningen i henholdsvis lyseste og mørkeste område, idet de beregninger  

 af forskellige belysningsparametre, såsom hjælpebelysningsprocenten, som er  

 tidskrævende, og som skal foretages på basis af sværtningen i henholdsvis  

 lyseste og mørkeste område, først foretages efter afslutningen af  

 densitometerets bevægelse henover billedet.« Klageren i denne sag nedlagde ved skrivelse af 12. april 1985 indsigelse  

 mod udstedelse af patent bl.a. under henvisning til, at den i ansøgningen  

 beskrevne opfindelse alene angår en programmeringsforskrift der i medfør af  

 patentlovens § 1,stk. 2, ikke er patenterbar.
 Klageren anførte endvidere, at apparatkravet ikke angiver et komplet  

 apparat til udøvelse af fremgangsmåden, samt at apparatet heller ikke er  

 omtalt og forklaret i beskrivelsen på en reproducerbar måde.
 I skrivelse af 11. juni 1985 fremsendte klager en nærmere begrundelse for  

 indsigelsen.
 Klager anførte bl.a.:
»Det første fremgangsmådetrin 1), nemlig punktformig måling af  

 sværtningen for at finde det lyseste og mørkeste område, må da vist betragtes  

 som en teknik, der har været kendt og anvendt i utallige år, jfr. også  

 forklaringen i beskrivelsens indledning, især side 2's første tre afsnit.  

 Især tredje afsnit på side 2 angiver jo direkte, at det er kendt at måle og  

 finde det lyseste og det mørkeste område.
Vi kender udmærket det apparat, som  

 der tænkes på og som omtales i dette afsnit.
Trin 2) i fremgangsmåden siger blot, at man først udfører beregningerne,  

 når målingerne er fuldført, hvilket turde være en selvfølgelighed.
Sådan har  

 man vel altid gjort, ellers kan man jo simpelthen ikke foretage de ønskede  

 beregninger, idet man skal bruge begge måleresultater til beregningerne.
Det eneste nye overhovedet er således angivelsen: »at den største  

 henholdsvis den mindste værdi af sværtningen løbende registreres i et  

 lager«.
Denne angivelse må nok siges at være en ret banal angivelse af  

 almindelig kendt teknik, og det er nok heller ikke helt det der menes.
Man  

 registrerer formentlig hele tiden den øjebliksværdi, som densitometeret  

 måler, og indfører denne målte værdi i en mikrodatamat, der med stor  

 hastighed sammenligner den med lagerindholdet i lager A og i lager B.
Angiver  

 øjebliksværdien et lysere område end hvad der allerede er registreret i lager  

 A, udskiftes lageer indholdet med øjebliksværdien, ellers bibeholdes  

 lagerindholdet.
Angiver øjebliksværdien et mørkere område end hvad der  

 allerede er registreret i lager B, udskiftes lagerindholdet med  

 øjebliksværdien, ellers bibeholdes lagerindholdet.
 Dette står der faktisk ikke i krav 1, men sådan må fremgangsmåden  

 formentlig være, for at man får det resultat.
 Den eneste forskel på de kendte fremgangsmåder, jfr. forklaringen i  

 beskrivelsens indledning, er altså en måde hvormed datastrømmen fra  

 densitometeret styres, hvilket sker ved en programmering af en mikrodatamat,  

 eller et andet passende logisk kredsløb, på en måde som iøvrigt er helt  

 almindelig kendt, når man ønsker at finde minimums- eller maksimumsværdier af  

 en række målinger eller en række tal.
 Det eneste nye ved fremgangsmåden ifølge krav 1 i forhold til den  

 almindelig kendte teknik forklaret i beskrivelsens indledning, er således en  

 programforskrift, der ikke er patenterbar i henhold til Patentlovens § 1,  

 stk. 2.
Apparat ifølge den fremlagte ansøgning er karakteriseret i krav 2 som  

 værende et apparat til udøvelse af fremgangsmåden ifølge krav 1. Dette ses  

 imidlertid ikke at være helt korrekt.
Apparatkravets indledning angiver, at  

 apparatet består af en fotodiode, en forstærker og en A/D-omsætter, og i  

 kravets kendetegnende del er blot angivet, at det herudover har et lager med  

 to lagerenheder, samt en virkningsangivelse i det væsentlige identisk med  

 krav 1's kendetegnende del.
Kravet er efter vor mening meget ukomplet, og med  

 apparat angivet i kravet, kan man ikke udøve den fremgangsmåde, der er  

 angivet i krav 1.
F.eks. står der i kravets tredje-sidste virkningsangivelsen »først  

 foretages efter afslutningen af densitometerets bevægelse henover  

 billedet«.
Der må således enten være nogle midler hertil, eller også er  

 det blot en programmering af anlægget, der styrer dette.
Dette blot som et  

 eksempel på hvor ubestemt og utilstrækkeligt apparatkravet er affattet.
Opfindelsen er desuden ikke forklaret i beskrivelsen på en sådan måde, at  

 Patentlovens § 8, stk. 2, er opfyldt »Beskrivelsen skal være så tydelig,  

 at en fagmand på området på grundlag deraf kan udøve opfindelsen«.
Som  

 eksempel herpå kan angives:
 Fremgangsmådekravet.
Krav 1's indledning angiver i kravets linie 9 til 12 »og fortager en  

 eksponering af en farvetoneskala med rasteret indlagt og aflæser det  

 maksimale kontrastomfang«.
Dette ses ikke at være umiddelbart  

 forståeligt, og der er ikke nogen nærmere forklaring herpå i beskrivelsen.
 Apparatkravet.
Apparatet ifølge krav 1 er ikke forklaret i beskrivelsen, idet der om  

 apparatet kun er forklaret: »Selve densitometeret udgøres af en  

 fotodiode, hvorfra signalet via en eller flere forstærkere går til en  

 A/D-omsætter.
De digitaliserede værdier for lyseste og mørkeste sted går til  

 hver sit lager 1A, 1B, idet signalerne herfra først videreføres, når  

 densitometerets bevægelse henover billedet som før nævnt er afsluttet.«  

 Denne forklaring af opfindelsen i beskrivelsen side 4, andet afsnit, er i det  

 væsentlige identisk med krav 2's indledning, således at det faktisk indirekte  

 angives, at apparatet er indrettet som de almindelig kendte apparater, men er  

 »programmerede« på en bestemt måde.' Ansøger imødegik ved skrivelse af 3. oktober 1985 indsigelsen og udtalte:
»Indsigeren bestrider kun opfindelsens tekniske karakter, og der  

 henvises i denne forbindelse til ankenævnskendelse af 7. jan. 1985 (sag nr.
P  

 1/83). Denne kendelse angår en selvindstillende regulator og rummer ikke  

 noget egentligt nyt og er da også blot en stadfæstelse af Direktoratets  

 afgørelse.
 Til indsigerens bemærkning om, at der blot skulle være tale om en  

 programmeringsforskrift - jf. side 5, linie 4- skal blot bemærkes, at der er  

 tale om klare anvisninger til teknisk handlen (en lysregulering), og det er  

 da heller ikke blevet bestridt af indsigeren, at der er opnået en teknisk  

 virkning, nemlig mulighed for hurtig skandering.
Apparatkravet er blot medtaget for at illustrere, at der også er tale om  

 et nyt apparatur.
Ej heller dette er blevet bestridt af indsigeren.  

 Indsigeren har kun gjort gældende, at kravet skulle være ukomplet.
Indsigeren anfører endvidere, at opfindelsen ikke er forklaret på en sådan  

 måde, at en fagmand på området kan udøve opfindelsen, og der henvises til  

 udtrykket »og foretager en eksponering af en farvetoneskala med rasteret  

 indlagt og aflæser det maksimale kontrastomfang«.
Udtrykket  

 »omfang« er imidlertid kendt fra tysk fagterminologi - jf. tysk  

 fremlæggelsesskrift nr. 2.046.887, spalte 1, linie 2 f.n.' Patentdirektoratet foreslog ved skrivelse af 27. juni 1986, at ansøger  

 tydeliggjorde krav 2 samt ændrede beskrivelsen.
 Ansøger fremsendte ved skrivelse af 23. december 1986 et nyt krav 2 samt  

 en ny fuldstændig beskrivelse i overensstemmelse med direktoratets  

 anvisninger.
 Krav 2 lød således:
»Apparat til brug ved udøvelse af fremgangsmåden ifølge krav 1  

 omfattende en fotodiode (3) og mindst en forstærker (4), som står i  

 forbindelse med en A/D-omsætter (2),  kendetegnet ved  et lager (1A,  

 1B) til registrering af sværtningen i henholdsvis lyseste og mørkeste område,  

 idet de beregninger af forskellige belysningsparametre, såsom  

 hjælpebelysprocenten, som er tidskrævende, og som skal foretages på basis af  

 sværtningen i henholdsvis lyseste og mørkeste område, først foretages efter  

 afslutningen af densitometerets bevægelse henover området.« Patentdirektoratet besluttede ved skrivelse af 22. august 1988 at udstede  

 patent, idet indsigelsen afvistes med følgende begrundelse:
 » 1. Vi kan ikke give Dem ret i, at den i ansøgningen  

 omhandlede opfindelse kun er en programmeringsforskrift, idet vi mener, at  

 indholdet af patentkravene klart må siges at være forskrifter for en teknisk  

 handlen.
2. Vedrørende bemærkningen på side 4 i indsigelsesbegrundelsen  

 mener vi, at det her angivne må være en umiddelbar følge af indholdet af krav  

 1, som går ud på, at den største henholdsvis den mindste værdi af sværtningen  

 løbende registreres i et lager.
Lagerets øjeblikkelige indhold under  

 måleperioden må derfor være den indtil nu registrerede højeste og mindste  

 værdi, som således er lagret i stedet for de tidligere målte værdier.
 3. Ordet »kontrastomfang«, som på side 6 i  

 indsigelsesbegrundelsen anses for ubestemt, anser vi for tilstrækkelig  

 tydeligt defineret i krav 1's indledning, linie 4-6 i kravet.
4. Med hensyn til krav 2 mener vi, at kravet i den nuværende  

 formulering er tilstrækkeligt tydeligt til at en fagmand kan udøve  

 opfindelsen.' Denne afgørelse har klageren ved skrivelse af 20. oktober 1988 indbragt  

 for Patentankenævnet med påstand om, at direktorates afgørelse omstødes, og  

 at ansøgningen afslås i sin helhed på grund af manglende patenterbarhed.
 Klager har henvist til sine indsigelsesbegrundelser af 12. april 1985 og  

 11. juni 1985.
 Ansøgeren har ved skrivelse af 9. januar 1989 nedlagt påstand om  

 stadfæstelse af direktoratets afgørelse.
 Ansøgeren har iøvrigt henvist til sin skrivelse af 3. oktober 1985.
 Ankenævnet har behandlet sagen i sit møde den 10. april 1990.
 Parterne gav ikke møde.
 Ankenævnet skal udtale:
Selv om det kan tiltrædes, at det fremlagte patentkrav 1 for så vidt  

 indeholder mere end en programmeringsforskrift, findes den kendetegnende del  

 af kravet nærliggende for en fagmand.
Da der endvidere findes at måtte gives  

 klageren medhold i, at det fremlagte apparatkrav af de af klageren anførte  

 grunde er ufuldstændigt, bestemmes:
 Ansøgning nr. 1463/81 afslås.
