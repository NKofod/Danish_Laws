Arbejdsretten lagde til grund, at en ansat havde været ansat på fuld  

 tid og var blevet opsagt uden iagttagelse af overenskomstens  

 opsigelsesvarsel.
For dette overenskomstbrud idømtes virksomheden en bod på  

 25.000 kr., indeholdende 22.896,84 kr. i manglende betaling til den  

 pågældende.
 PÅSTANDE.
Under denne sag har klagerne, Landsorganisationen i Danmark for  

 Restaurations- og Bryggeriarbejder Forbundet, påstået indklagede, Tre Kroner  

 Vinstue ved Erna Christiansen, tilpligtet for overenskomstbrud at betale en  

 efter rettens skøn fastsat bod til Restaurations- og Bryggeriarbejder  

 Forbundet indeholdende kr. 22.896,84 i efterbetaling til forbundets medlem  

 Margit B.
Pedersen.
 Indklagede har påstået frifindelse.
 SAGSFREMSTILLING.
Den 2. januar 1980 tiltrådte Erna Christiansen som ejer af Tre Kroner  

 Vinstue overenskomsten mellem Hotel- og Restaurationspersonalets Samvirke og  

 Arbejdsgiverforeningen af Hoteller og Restauranter.
I en skrivelse af 28.  

 oktober 1990 til Restaurations- og Bryggeriarbejder Forbundet opsagde hun  

 overenskomsten, hvorefter forbundet den 28. november 1990 meddelte hende, at  

 hun trods opsigelsen var forpligtet til at overholde overenskomstens  

 bestemmelser, indtil anden overenskomst trådte i stedet, eller  

 arbejdsstandsning var blevet iværksat, jf.
Hovedaftalens § 7, stk. 2.
 I overenskomsten hedder det bl.a.:
»1. ANSÆTTELSE OG OPSIGELSE Stk. 1. Enhver ansættelse og opsigelse skal være skriftlig, og opsigelse  

 kan ikke ske under ferie fra nogen af siderne.
 Ansættelsesbeviset skal være det af organisationerne godkendte.
Stk. 2. Ved fratrædelse fra arbejdet, enten det sker efter eget ønske  

 eller efter opsigelse, skal der gives personalet bevis for ansættelsens  

 varighed.
Beviset skal indeholde: Navn, CPR-nr., tiltrædelses- og  

 fratrædelsesdato.
§ 2 OPSIGELSESREGLER Stk. 1 I de første 3 måneder af ansættelsesforholdet er det gensidige  

 opsigelsesvarsel 14 kalenderdage.
Herefter er opsigelsesvarslet 14 dage til den sidste i en måned fra begge  

 sider.
Opsigelse skal være afgivet senest den 15. i måneden kl. 24.00. ......
§ 4 ARBEJDSTIDEN Stk. 1. Den effektive arbejdstid er 76 timer (pr. 1. maj 1990 74 timer)  

 inden for en turnus på 2 uger med tillæg af 1/2 times daglig spisetid,  

 svarende til den tid, der medgår til indtagelsen af et måltid samt  

 kaffepause, i alt 81 timer (pr. 1. maj 1990-79 timer). ......
§ 5 DELTIDSBESKÆFTIGEDE Stk. 1. Ved ansættelse af deltidsbeskæftigede aftales i hvert enkelt  

 tilfælde det faste garanterede timetal.
Det aftalte timetal angives på  

 ansættelsesbeviset i henhold til § 1.
 Stk. 2. Det aftalte garanterede timetal påføres vagtplanen, og arbejde  

 herudover betales som overarbejde, og efter tilsvarende regler som for  

 heltidsansatte. ......
Stk. 4. Deltidsbeskæftigede kan ansættes med maksimum 30 timer i den  

 enkelte uge.
Arbejde ud over 30 timer i den enkelte uge betales som  

 overarbejde i henhold til § 8. ......
 Stk. 7. Med hensyn til opsigelse, lønninger m.v. henvises til de  

 almindelige regler som for fuldtidsbeskæftigede. ......
 § 10 TILLÆG FOR FORSKUDT ARBEJDSTID ......
 Stk. 2. For arbejde på forskudt arbejdstid betales til voksent fastlønnet  

 personale følgende tillæg pr. time.
Hverdage kl. 18.00-24.00 kr. 5,00 pr. time Lørdag kl. 14.00-24.00 kr. 5,00 pr. time Søndage kl. 00.00-til det efterfølgende døgn kl. 02.00 kr. 10,26 pr. time.  

 ......« I efteråret 1990 blev Margit Pedersen ansat som servitrice hos indklagede.  

 Der er af Erna Christiansen og Margit Pedersen afgivet modstridende  

 forklaringer om, hvornår ansættelsen fandt sted, og om ansættelsesformen.  

 Erna Christiansen har fremlagt en seddel dateret den 19. september 1990 med  

 følgende ordlyd:
»Fr.
Margit Pedersen er ansat som afløser her i Restaurationen til en  

 løn af 85,00 kr. i timen« Sedlen er underskrevet »Margit« og »Erna  

 Christiansen«.
 Margit Pedersen har benægtet at have underskrevet sedlen og har forklaret,  

 at hun blev ansat ved en mundtlig ansættelsesaftale fra begyndelsen af  

 november 1990.
 Ifølge lønsedler arbejdede Margit Pedersen 151, 149, 108 og 95,5 timer i  

 månederne november 1990 - februar 1991, indtil hun den 28. februar 1991 blev  

 opsagt til fratrædelse straks ved sålydende skrivelse:
»Da vi indskrænker personalet slutter vort samarbejde« Margit Pedersens krav er opgjort således:
 Efterbetaling for manglende timer:
 Kravet vedrørende januar og februar 1991 er opgjort, som om Margit  

 Pedersen var deltidsansat.
 Der har været afholdt lokalt mæglingsmøde den 19. marts 1991, uden at  

 enighed kunne opnås.
 Det er oplyst, at Erna Christiansen er ophørt med at drive Tre Kroner  

 Vinstue.
 Forklaringer:
Margit B.
Pedersen har forklaret, at Erna Christiansen ved ansættelsen,  

 der fandt sted under en samtale sidst i oktober 1990, udtrykkeligt sagde, at  

 vidnet blev ansat på fuld tid, hvilket var vidnets betingelse for at påtage  

 sig arbejdet.
Hun skulle arbejde fra kl. 15 til kl. 23 fem gange om ugen og  

 hver anden week-end til en timeløn a 85 kr., men navnlig i januar og februar  

 1991 blev det til færre timer, fordi Erna Christiansen lukkede forretningen  

 på grund af gæstemangel.
Da vidnet opdagede, at hun ikke fik udbetalt fuld  

 løn, påtalte hun det over for Erna Christiansen.
I slutningen af februar 1991  

 blev hun syg på grund af mononukleose, og den 28. februar 1991 blev hun af  

 Erna Christiansen bedt om at møde op i restauranten.
Da hun indfandt sig der,  

 fik hun opsigelsen af Erna Christiansen, der sagde, at hun ikke troede på, at  

 vidnet var syg.
Erna Christiansen har forklaret, at hun i en årrække havde drevet Tre  

 Kroner Vinstue med en enkelt medhjælper.
I efteråret 1990 følte hun sig træt  

 og reflekterede på en annonce fra Margit Pedersen.
Denne ønskede ansættelse  

 som afløser i 100 timer om måneden, hvad de enedes om, og der blev udfærdiget  

 en skriftlig aftale med angivelse af en timeløn på 85 kr. uden noget fast  

 garanteret timetal.
Det blev uge for uge aftalt, hvor meget hun skulle  

 arbejde, men da indklagede blev syg, havde Margit Pedersen i nogle måneder  

 mere end 100 timer.
I januar/februar 1991 bad Margit Pedersen gentagne gange  

 om at blive fyret, men indklagede foreslog hende hver gang, at de så tiden  

 an.
Den 28. februar 1991 opstod der et slagsmål i Tre Kroner Vinstue.
Næste  

 morgen ringede Margit Pedersen og meldte sig syg, idet hun samtidig sagde, at  

 hun nu ville fyres.
Indklagede ville først give Margit Pedersen en opsigelse,  

 hvori der stod, at ansættelsesforholdet ophørte efter hendes eget ønske, men  

 da Margit Pedersen sagde, at hun ikke kunne bruge den på arbejdsformidlingen,  

 skrev indklagede sedlen om fyring på grund af personaleindskrænkning.  

 Indklagede tilkendegav i den forbindelse, at Margit Pedersen kunne hente sin  

 fyreseddel, når hun blev rask.
De talte ikke om løn i opsigelsesperioden.  

 Margit Pedersen hentede først fyresedlen nogen tid efter.
 PARTERNES ARGUMENTER.
Klagerne har anført, at det bl.a. på grund af lønsedlerne for Margit  

 Pedersen må lægges til grund, at hun har været ansat på fuld tid, jf.  

 overenskomstens § 4, således at hun har haft en månedlig arbejdstid på 160,33  

 timer.
Ved ikke at have ydet Margit Pedersen betaling for det fulde antal  

 timer og for forskudt tid og ved ikke at have afskediget hende med 14 dages  

 varsel til den sidste i en måned har indklagede brudt overenskomstens §§ 2, 4  

 og 10.
Indklagede har anført, at Margit Pedersen kun har været ansat som afløser  

 med en fast timeløn på 85 kr.
Det var kun på grund af indklagedes sygdom, at  

 Margit Pedersen kom til at arbejde i mere end 100 timer, og hun har ikke krav  

 på efterbetaling, hverken som fuldtidsansat eller på grund af forskudt tid.  

 Da det var Margit Pedersen selv, der sagde op, havde hun heller ikke krav på  

 noget opsigelsesvarsel.
 ARBEJDSRETTENS BEMÆRKNINGER.
Der er ikke udfærdiget noget ansættelsesbevis med angivelse af et aftalt  

 garanteret timetal, jf. overenskomstens § 5, og efter Margit Pedersens  

 forklaring om ansættelsesforholdets karakter, sammenholdt med lønsedlerne, må  

 det herefter lægges til grund, at hun har været ansat på fuld tid fra 1.  

 november 1990 til udgangen af februar 1991 med arbejdstid fra kl. 15 til kl.  

 23 fem gange ugentlig.
Efter indholdet af indklagedes skrivelse af 28.  

 februar 1991 må det endvidere lægges til grund, at Margit Pedersen blev  

 afskediget på grund af personaleindskrænkning og ikke - som forklaret af  

 indklagede - efter eget ønske, således at Margit Pedersen havde krav på 14  

 dages opsigelsesvarsel i overensstemmelse med overenskomstens § 2.
Indklagede har derfor brudt overenskomstens §§ 2, 4 og 10, og Margit Pedersen har krav på efterbetaling af 22.896,84 kr.
Boden  

 for overenskomstbruddet fastsættes til 25.000 kr., indbefattet  

 efterbetalingen.
 T h i k e n d e s f o r r e t :
Indklagede, Tre Kroner Vinstue ved Erna Christiansen, skal for  

 overenskomstbrud inden 14 dage fra denne doms afsigelse betale 25.000 kr. i  

 bod til Restaurations- og Bryggeriarbejder Forbundet indeholdende 22.896,84  

 kr. i manglende betaling til forbundets medlem Margit B.
Pedersen.
 I sagsomkostninger skal indklagede inden samme frist betale 2.000 kr. til  

 Arbejdsretten.
