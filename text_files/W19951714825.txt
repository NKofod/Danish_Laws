 Principper for fradrag af indirekte  

 omkost.
 Reference:  SEL § 2, KBL § 3, LV 1994 S.C.8.2, LV 1994 D.D.2.
Principperne for opgørelsen af den begrænset skattepligtige  

 indkomst for borerigge, der i henhold til kulbrinteskattelovens § 3 er  

 skattepligtige til Danmark i perioden 14/9-17/11 1992, hvor der er  

 udført arbejde offshore.
Ligningsrådet fandt, at fradrag for  

 indirekte omkostninger for perioden efter tidspunktet for skattepligtens  

 ophør ikke kunne accepteres, og at det ikke i sagerne var godtgjort,  

 at indirekte omkostninger, der var afholdt før skattepligtens  

 indtræden, kunne anses for afholdt med henblik på  

 udførelsen af den indgåede kontrakt.
 De 3 sager, som af Region Esbjerg var forelagt for Ligningsrådet,  

 omhandler spørgsmålet om fradrag for indirekte omkostninger, der  

 vedrører perioder, hvor boreriggene har ligget stille i dansk  

 område.
 I henhold til såvel selskabsskatteloven og kulbrinteskatteloven som  

 dobbeltbeskatningsoverenskomsterne kan der ved opgørelse af indkomst  

 for begrænset skattepligtige fradrages udgifter, der vedrører  

 indkomsten.
I princippet må udgangspunktet for opgørelse af  

 lempelsesberettiget indkomst i bopælslandet svare hertil.
Det er klart,  

 at afvigelser kan forekomme som følge af forskelle i interne  

 skatteregler, men med hensyn til om en konkret afholdt udgift vedrører  

 bopæls- eller kildeland burde dette være entydigt.
Dog vil der  

 naturligvis i praksis kunne forekomme forskelle imellem, hvad forskellige  

 lande anser for rent konkret at vedrøre indkomsten.
Hvis såvel bopælsland som kildeland er af den opfattelse at en  

 given udgift, som i nedennævnte »Uncle  

 John«-dom udgifter i oplagsperioderne, ikke  

 vedrører indtægten i kildelandet, vil den kun blive fratrukket i  

 bopælslandet.
Den vil hverken blive fratrukket i opgørelsen i  

 kildelandet eller i opgørelsen af lempelsesberettiget indkomst i  

 bopælslandet.
Norsk højesteretsdom af 1. februar 1994 (»Uncle John«) Den norske »Uncle John-dom« vedrørende et »dykkerskib«, synes også i  

 overensstemmelse med dette grundlæggende princip, idet man netop siger,  

 at såvel de direkte som de indirekte udgifter i oplagsperioderne intet  

 havde med det faste driftssted at gøre.
Det siges videre, at det  

 forhold, at der er fradrag for udgifter som har sammenhæng med  

 kontrakter på norsk sokkel, f.eks. ved stand-by perioder m.v., er helt  

 i overensstemmelse hermed.
Den norske dom anvender 365 dage som fordelingsnøgle for indirekte  

 omkostninger.
Dette er vel alene udtryk for, at indirekte omkostninger  

 må antages at påløbe uafhængigt af, om dykkerskibet  

 ligger stille eller er på vej til eller i gang med at udføre  

 kontraktsarbejde.
Som konsekvens heraf må den andel af de indirekte  

 omkostninger, der vedrører perioden, hvor skibet har været  

 oplagt i Storbritannien, naturligvis henføres til  

 bopælslandet.
Det må i den sammenhæng bemærkes, at der ikke i den  

 norske sag er påstået fradrag for omkostninger vedrørende  

 den norske kontrakt, som er afholdt med henblik på selve arbejdets  

 udførelse.
Sådan som sagen er oplyst har skibet ligget stille i  

 England i 161 dage og været i arbejde i 204 dage, heraf 12 dage i  

 Norge.
Højesteret i Norge har således ikke i sagen haft  

 lejlighed til at tage stilling til, om der var yderligere omkostninger, der  

 vedrørte kontrakten.
Norsk højesteretsdom af 9. marts 1995 (Regalia) Denne dom omhandler ligesom »Uncle  

 John-dommen« spørgsmålet om  

 fradrag for omkostninger i begrænset skattepligtig indkomst i stand-by  

 perioder.
Selskabet er hjemmehørende i Sverige, hvor der ingen  

 aktivitet er, da fartøjet er indrettet på aktivitet knyttet til  

 olieindvinding.
3 af 5 dommere kommer til det resultat, at en forholdsmæssig del af  

 onkostningerne i stand by-perioden skal henføres til Norge.
Dermed  

 fordeles alle indirekte omkostninger til Norge og Storbritannien, som er de  

 to lande det omhandlede rigfartøj har opereret i det  

 pågældende år.
 2 dommere mener ikke, at omkostninger vedrørende stand-by perioden  

 skal kunne fratrækkes i Norge som kildeland.
 Mindretallets opfattelse er, at fradrag for udgifter i stand-by perioder  

 ikke er i harmoni med et princip om, at indtægten i kildelandet skal  

 påvirkes mindst muligt af resultat udenfor kildelandet, og at fradrag  

 ville føre til tilfældige resultater.
Flertallets opfattelse er, at »Uncle  

 John-dommen« er en konkret afgørelse,  

 hvor aktiviteten i Norge var af meget begrænset omfang i forhold til  

 den samlede aktivitet.
Flertallet mener, at udgifter i stand-by perioder er  

 nødvendige for at opnå kontrakter og afholdes med sigte  

 herpå, og at nægtelse af fradrag derfor er det samme som at  

 beskatte al indtægt, men bortse fra væsentlige udgifter, afholdt  

 for at opnå indtægten.
Der skal efter flertallets  

 afgørelse ske en skønsmæssig fordeling af udgifterne ud  

 fra en bedømmelse af, i hvilken grad de har medvirket til at skabe  

 opgaver i Norge.
Da aktiviteten i Norge var 30 dage og i Storbritannien 71  

 dage accepteres fradrag for 30/101 af udgifterne i opgørelsen af  

 indkomsten i Norge.
Konklusion Efter Styrelsens opfattelse skal indirekte omkostninger, der  

 påløber i perioder uden aktivitet ikke kunne fradrages i den  

 begrænset skattepligtige indkomst, ud over i det omfang de afholdes med  

 henblik på udførelsen af en indgået kontrakt.
 Indirekte omkostninger i stand-by perioder kan muligvis siges at blive  

 afholdt med henblik på at opnå kontrakter, men ikke i et konkret  

 land.
Det er næppe muligt at have en helt generel regel, hvor  

 brøkens tæller er dage fra aktivitetens påbegyndelse til  

 dens afslutning.
Det er vel givet, at nævneren skal være 365. Om  

 dage før arbejdets påbegyndelse kan medregnes i tælleren  

 må bero på en konkret bedømmelse af, om udgifterne i den  

 pågældende periode afholdes med henblik på  

 kontraktsopfyldelsen.
I Region Esbjergs sager drejer det sig om perioder, hvor riggen har ligget  

 stille på dansk kontinentalsokkel før og efter  

 kontraktsarbejdet.
Det er af advokaten oplyst, at det ikke var muligt at  

 få riggen hurtigere i arbejde på grund af udefra kommende  

 omstændigheder.
Det er ikke nærmere oplyst, hvilke  

 omstændigheder det drejer sig om eller gjort gældende, at  

 udgifterne i perioden vedrører indtægten fra kontrakten.
 Hvis der f.eks. er tale om, at riggen flyttes fra et andet område i  

 god tid før arbejdet i Danmark ifølge kontrakten skal  

 påbegyndes, fordi der ikke er en kontrakt for den mellemliggende  

 periode, kan udgifterne ikke siges at have relation til den danske kontrakt.  

 Der skulle heller ikke kunne være udgifter vedrørende kontrakten  

 efter at arbejdet er udført.
 Idet Ligningsrådet tiltrådte Styrelsens og Region Esbjergs  

 indstillinger, blev ovennævnte retningslinier lagt til grund ved  

 ansættelsen.
