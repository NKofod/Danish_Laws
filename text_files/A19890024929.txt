 Herved bekendtgøres varemærkelov, jf. lovbekendtgørelse  

 nr. 141 af 18 marts 1986, som ændret ved lov nr. 854 af 23. december 1987.
Almindelige bestemmelser § 1  Ved registrering i henhold til denne lov kan  

 erhvervsdrivende opnå eneret til at benytte varemærker som særlige kendetegn  

 for varer eller arbejds- og tjenesteydelser, de tilbyder i deres virksomhed  

 (varemærkeret).
 Stk. 2.  Varemærker kan bestå af figurer, ord eller  

 ordforbindelser, herunder slagord, bogstaver eller tal eller af varers udstyr  

 eller indpakning.
 Stk. 3.  Denne lovs bestemmelser om varer finder  

 tilsvarende anvendelse på arbejds- og tjenesteydelser.
 § 2.  Erhvervsdrivende har også uden registrering  

 varemærkeret, når mærket er indarbejdet.
 Stk. 2.  Et varemærke anses for indarbejdet, når det  

 inden for vedkommende omsætningskreds her i landet er almindeligt kendt som  

 kendetegn for indehaverens varer.
 § 3.  Enhver må endvidere i sin erhvervsvirksomhed  

 anvende sit navn eller firma eller navnet på en ham tilhørende fast ejendom  

 som varemærke, for så vidt det ikke sker på en måde, der er egnet til at  

 fremkalde forveksling med andres varemærker.
 Stk. 2.  Anden mands navn, firma eller særegent navn på  

 en ham tilhørende fast ejendom må ikke uhjemlet benyttes som varemærke.
Stk. 3.  Som varemærke må ej heller benyttes noget  

 kendetegn, der er forveksleligt med et varemærke, som en anden allerede har  

 taget i brug her i landet.
Det samme gælder med hensyn til et varemærke, som  

 en anden allerede har taget i brug i udlandet, såfremt den, der vil benytte  

 det her i landet, kender eller burde kende det.
§ 4.  En varemærkeret i medfør af §§ 1-3 udelukker  

 andre end indehaveren fra i erhvervsvirksomhed uhjemlet at benytte et med  

 varemærket forveksleligt mærke.
Dette gælder enhver benyttelse, hvad enten  

 mærket anvendes på selve varen eller dens indpakning, i reklame,  

 forretningspapirer eller på anden måde, og uanset om varen er bestemt til  

 salg her i landet eller i udlandet.
Også uhjemlet mundtlig benyttelse af  

 mærket er forbudt.
 Stk. 2.  Som uhjemlet benyttelse efter stk. 1 anses det  

 forhold, at nogen uden mærkeindehaverens tilladelse ved forhandling af  

 reservedele, tilbehør eller lignende til andres varer henviser til det for  

 disse varer benyttede mærke på en måde, der er egnet til at fremkalde indtryk  

 af, at det, der således tilbydes, hidrører fra det pågældende mærkes  

 indehaver, eller at han har givet tilladelse til dets anvendelse.
 Stk. 3.  Foretager en anden end varemærkets indehaver  

 væsentlige forandringer ved en med mærke forsynet vare gennem bearbejdning,  

 reparation el. lign., må mærket, hvis varen på ny erhvervsmæssigt udbydes til  

 salg, ej heller benyttes uden mærkeindehaverens tilladelse, medmindre  

 forandringen tydeligt angives eller i øvrigt tydeligt fremgår af forholdene.
 § 5.  En varemærkeret omfatter ikke sådanne dele af  

 varemærket, som hovedsagelig tilsigter at gøre varen, dens udstyr eller  

 indpakning mere hensigtsmæssig i anvendelse eller i øvrigt har andet formål  

 end at tjene som kendetegn.
 § 6.  Varemærker anses kun som forvekslelige efter  

 denne lov, såfremt de angår varer af samme eller lignende art.
Stk. 2.  Undtagelsesvis kan forvekslelighed dog også  

 anses at foreligge, § 7.  Kræver to eller flere hver for sig varemærkeret  

 til kendetegn, der er forvekslelige, har den først opståede ret fortrin, for  

 så vidt ikke andet følger af de nedenfor anførte bestemmelser.
 § 8.  En yngre ret til et registreret varemærke kan  

 bestå ved siden af en ældre ret til et dermed forveksleligt mærke, forudsat  

 at anmeldelsen er indgivet i god tro, og at 5 år er hengået fra  

 registreringsdagen, uden at sag om registreringens ophævelse er anlagt.
§ 9.  En yngre ret til et varemærke kan også bestå ved  

 siden af en ældre ret til et dermed forveksleligt mærke, § 10.  I de i §§ 8-9 omhandlede tilfælde kan  

 domstolene, for så vidt det findes rimeligt, bestemme, at eet af mærkerne  

 eller begge kun må anvendes på særlig måde, f.eks. i en vis udførelsesform  

 eller med tilføjelse af en stedsangivelse eller anden tydeliggørelse.
 § 11.  Ved udgivelse af leksika, håndbøger, lærebøger  

 eller lignende skrifter af fagligt indhold er forfatteren, udgiveren og  

 forlæggeren på begæring af indehaveren af et registreret varemærke pligtig at  

 påse, at dette ikke gengives uden angivelse af, at det er et registreret  

 varemærke.
 Stk. 2.  Forsømmer nogen, hvad der påhviler ham efter  

 denne paragrafs stk. 1, er han pligtig at bekoste en berigtigende  

 bekendtgørelse herom på den måde, det findes rimeligt.
Om registrering af varemærker § 12.  Varemærkeregistret føres af direktøren for  

 Patentdirektoratet.
Direktøren udgiver en registreringstidende, i hvilken  

 såvel de stedfundne registreringer som senere tilførsler til registret  

 bekendtgøres.
§ 13.  Et varemærke skal for at kunne registreres være  

 egnet til at adskille mærkeindehaverens vare fra andres.
Et mærke, der  

 udelukkende eller med kun uvæsentlige ændringer eller tilføjelser angiver  

 varens art, beskaffenhed, mængde, anvendelse, pris eller oprindelse eller  

 tidspunktet for dens fremstilling, skal ikke i sig selv anses for at have  

 fornødent særpræg.
Det samme gælder et mærke, der udelukkende består af ikke  

 særligt udformede bogstaver eller tal.
 Stk. 2.  Ved bedømmelsen af, om et mærke har det  

 fornødne særpræg, skal der tages hensyn til alle foreliggende forhold,  

 herunder særlig den tid og det omfang, hvori mærket har været anvendt.
 § 14.  Et varemærke må ikke registreres:
 Stk. 2.  Uanset bestemmelserne under 4), 5), 6) og 7)  

 kan registrering finde sted, såfremt fornøden hjemmel foreligger og der ikke  

 er anledning til at antage, at registreringen vil virke vildledende.
 § 15.  Den ved registrering opnåede varemærkeret  

 omfatter ikke sådanne dele af mærket, som ikke særskilt kan registreres.
 Stk. 2.  Indeholder et mærke bestanddele som de i stk. 1  

 omhandlede, og er der særlig anledning til at antage, at mærkets registrering  

 kan medføre tvivl med hensyn til varemærkerettens omfang, kan sådanne  

 bestanddele ved registreringen udtrykkeligt undtages fra beskyttelsen.
 Stk. 3.  Viser det sig senere, at dele af mærket, som er  

 blevet undtaget fra beskyttelsen, er blevet registrerbare, kan en ny  

 registrering foretages af disse dele eller af selve mærket uden den i stk. 2  

 angivne begrænsning.
§ 16.  Varemærker registreres i een eller flere  

 vareklasser.
Inddelingen i vareklasser fastsættes ved en af  

 industriministeren udfærdiget bekendtgørelse.
§ 17.  Anmeldelse af et varemærke til registrering  

 indgives skriftligt til Patentdirektoratet.
Anmeldelsen skal indeholde en  

 gengivelse af mærket, oplysning om anmelderens navn eller firma samt om hans  

 erhverv.
Anmeldelsen skal endvidere indeholde oplysninger om de varearter  

 eller vareklasser, for hvilke mærket ønskes registreret, samt i øvrigt være  

 affattet i overensstemmelse med de i medfør af § 46 udfærdigede bestemmelser.
 § 18.  Når et varemærke første gang er anvendt for  

 varer, udstillet på en af industriministeren godkendt national eller  

 international udstilling her i landet, og mærket senest 6 måneder efter dets  

 indførelse på udstillingen anmeldes til registrering her, skal anmeldelsen i  

 forhold til senere indtrufne omstændigheder, såsom andre anmeldelser eller  

 andres benyttelse af mærket, anses som sket samtidig med dets indførelse på  

 udstillingen.
 Stk. 2.  Ved bekendtgørelse fra industriministeren, jf.  

 § 46, kan det, under forudsætning af gensidighed, bestemmes, at tilsvarende  

 regler skal gælde varemærker, der første gang er anvendt på officielle eller  

 officielt anerkendte internationale udstillinger uden for landet.
 § 19.  Har anmelderen ikke iagttaget de om anmeldelse  

 givne forskrifter, eller finder Patentdirektoratet, at der i øvrigt er noget  

 til hinder for at godkende anmeldelsen, giver direktoratet anmelderen en af  

 grunde ledsaget meddelelse herom og fastsætter en frist, inden hvis udløb  

 anmelderen har adgang til at ytre sig.
 Stk. 2.  Ved fristens udløb tager direktoratet stilling  

 til anmeldelsen, medmindre der gives anmelderen adgang til en fornyet  

 udtalelse.
§ 20.  Er anmeldelsen i behørig orden, og er intet  

 fundet til hinder for registreringen, foretager Patentdirektoratet  

 bekendtgørelse herom i Dansk Varemærketidende.
Bekendtgørelsen skal indeholde  

 oplysning om anmeldelsens væsentlige indhold og gengive mærket.
 Stk. 2.  Indsigelser mod mærkets registrering skal  

 fremsættes skriftligt med behørig begrundelse inden 2 måneder fra  

 bekendtgørelsesdagen.
 § 21.  Efter udløbet af den i § 20 fastsatte frist  

 optager direktoratet anmeldelsen til fortsat behandling i overensstemmelse  

 med § 19.
 Stk. 2.  Godkendes anmeldelsen, indføres mærket i  

 registret og bekendtgørelse sker i Dansk Varemærketidende.
 Stk. 3.  Afslås en anmeldelse, som er bekendtgjort i  

 henhold til § 20, bekendtgøres afslaget.
 § 22.  Den ved registreringen opnåede varemærkeret  

 gælder fra den dag, anmeldelsen i henhold til § 17, jf. § 19, er indgivet, og  

 vedvarer i 10 år fra registreringsdagen.
 Stk. 2.  Registreringen fornys på indehaverens begæring  

 for 10 år ad gangen fra udløbet af den pågældende registreringsperiode.
 § 23.  Anmeldelse om registreringens fornyelse  

 indgives til Patentdirektoratet tidligst 3 måneder før og senest 6 måneder  

 efter registreringsperiodens udløb.
 Stk. 2.  Findes anmeldelsen i behørig orden, indføres  

 fornyelsen i registret.
Stk. 3.  Er anmeldelse om fornyelse ikke sket inden  

 registreringsperiodens udløb, sender direktoratet mærkeindehaveren eller hans  

 fuldmægtig, jf. § 31, underretning herom.
For manglende underretning er  

 direktoratet uden ansvar.
 § 24.  På begæring af indehaveren kan der foretages  

 uvæsentlige ændringer af et registreret varemærke, for så vidt  

 helhedsindtrykket af mærket ikke derved påvirkes.
 Stk. 2.  Sådanne ændringer af mærket indføres i  

 registret.
Om registreringens ophør § 25.  Er et varemærke registreret i strid med  

 bestemmelserne i denne lov, kan registreringen ophæves ved dom, jf. dog  

 bestemmelserne i §§ 8-10.
 Stk. 2.  Registreringen kan ligeledes ophæves ved dom,  

 hvis mærkeindehaveren ikke længere er erhvervsdrivende, eller hvis mærket  

 efter registreringen åbenbart har mistet evnen til at adskille  

 mærkeindehaverens varer fra andres eller er blevet vildledende, stridende mod  

 den offentlige orden eller egnet til at vække forargelse.
§ 26.  Om ophævelse af en registrering kan enhver, som  

 har interesse deri, anlægge sag mod mærkeindehaveren.
Sag efter  

 bestemmelserne i § 13, § 14, stk. 1, nr. 1)-3), og § 25, stk. 2, kan også  

 anlægges af direktøren for Patentdirektoratet.
 § 27.  Udslettelse af registret sker på grundlag af  

 dom, eller når registreringen ikke fornys eller mærkeindehaveren begærer  

 mærket slettet.
 Stk. 2.  Af enhver dom, hvorved en registrering ophæves  

 eller ændres, tilstiller vedkommende domstol Patentdirektoratet en udskrift.
Særlige bestemmelser om registrering af  

 udenlandske varemærker § 28.  Anmelder en erhvervsdrivende, der ikke driver  

 virksomhed her i landet, et varemærke til registrering, skal han godtgøre, at  

 et tilsvarende mærke er registreret for ham i hjemlandet for de varearter,  

 som anmeldelsen her angår.
 Stk. 2.  Under forudsætning af gensidighed kan det ved  

 bekendtgørelse fra industriministeren fastsættes, at bestemmelsen i stk. 1  

 ikke kommer til anvendelse.
§ 29.  Ved bekendtgørelse fra industriministeren kan  

 det, under forudsætning af gensidighed, bestemmes, at et varemærke, som  

 ellers ikke ville kunne registreres her i landet, men som er registreret i en  

 fremmed stat, på nærmere i bekendtgørelsen fastsatte betingelser kan  

 registreres her, således som det er registreret i den fremmede stat.
En sådan  

 registrering gælder ikke i videre omfang end i den fremmede stat.
 § 30.  Ved bekendtgørelse fra industriministeren, jf.  

 § 46, kan det, under forudsætning af gensidighed, bestemmes, at en anmeldelse  

 her i landet af et varemærke, der er anmeldt til registrering i fremmed stat,  

 i forhold til senere indtrufne omstændigheder, såsom andre anmeldelser eller  

 andres benyttelse af mærket, skal anses som sket samtidig med anmeldelsen i  

 den fremmede stat, såfremt anmeldelsen indgives her inden en af  

 industriministeren fastsat frist.
§ 31.  En mærkeindehaver, som ikke har bopæl her i  

 landet, skal have en her bosat fuldmægtig, som på hans vegne kan modtage  

 søgsmål og alle forekommende meddelelser vedrørende mærket med bindende  

 virkning for mærkeindehaveren.
Fuldmægtigens navn og hjemsted skal indføres i  

 varemærkeregistret.
Stk. 2.  Findes behørig fuldmægtig ikke noteret, skal  

 mærkeindehaveren berigtige forholdet inden en af Patentdirektoratet fastsat  

 frist, hvorom meddelelse gives ved anbefalet brev eller, hvis  

 mærkeindehaverens bopæl ikke kendes, ved bekendtgørelse i Dansk  

 Varemærketidende.
Er sådan fuldmægtig ikke udpeget inden fristens udløb,  

 slettes mærket af registret.
 Om overdragelse og licens m.v.
 § 32.  Retten til et varemærke kan overdrages i eller  

 uden forbindelse med den virksomhed, i hvilken det benyttes.
 Stk. 2.  Overdrager nogen sin virksomhed, går retten til  

 virksomhedens varemærker over til erhververen, medmindre andet er eller må  

 anses for at være aftalt.
 § 33.  Den, til hvem retten til et registreret  

 varemærke er overgået, skal anmelde dette til Patentdirektoratet, der gør  

 tilførsel herom til varemærkeregistret.
 Stk. 2.  Indtil overdragelsen er anmeldt til indførsel i  

 registret, kan direktoratet anse den som indehaver af mærket, der senest er  

 indført som sådan.
§ 34.  Har indehaveren af et registreret varemærke  

 givet en anden ret til at anvende mærket i erhvervsøjemed (licens), skal på  

 mærkeindehaverens eller licenstagerens begæring tilførsel herom gøres i  

 varemærkeregistret.
På samme måde finder tilførsel til registret sted, når  

 det senere godtgøres, at licensen er ophørt.
 Stk. 2.  Såfremt ikke andet måtte være aftalt, kan  

 licenstageren ikke overdrage sin ret.
 § 35.  Er retten til et registreret varemærke blevet  

 pantsat, eller er der foretaget udlæg deri, skal på mærkeindehaverens,  

 panthaverens eller udlægshaverens begæring tilførsel herom gøres i  

 varemærkeregistret.
Om forbud mod brug af vildledende  

 varemærker § 36.  Bliver brugen af et varemærke, efter at  

 overdragelse af dette har fundet sted, eller efter at licens til brug af  

 varemærket er meddelt, vildledende, kan det ved dom forbydes den pågældende  

 at anvende mærket i den foreliggende skikkelse.
 Stk. 2.  Det samme gælder i andre tilfælde, hvor et  

 varemærke er vildledende eller af mærkeindehaveren eller af en anden med hans  

 samtykke anvendes på vildledende måde.
 Stk. 3.  Sag efter denne paragraf kan anlægges af  

 direktøren for Patentdirektoratet samt af enhver, der har interesse deri.
Bestemmelser vedrørende retsbeskyttelsen § 37.  Brug af et varemærke i strid med bestemmelserne  

 i denne lov kan forbydes ved dom.
 Stk. 2.  Forsætlig krænkelse af retten til registreret  

 varemærke straffes med bøde.
 Stk. 3.  Overtrædelse af denne lov påtales af den  

 forurettede.
 Stk. 4.  Sø- og handelsretten i København er for sager,  

 der rejses efter denne lov, værneting for mærkeindehavere, der ikke har bopæl  

 her i landet.
 § 38.  Den, som forsætligt eller uagtsomt krænker en  

 varemærkeret, er pligtig at erstatte den forvoldte skade.
 Stk. 2.  Krænker nogen en varemærkeret, uden at det sker  

 forsætligt eller uagtsomt, er han, om og i det omfang det skønnes rimeligt,  

 pligtig at erstatte den krænkede hans skade, dog ikke ud over den vinding,  

 han må antages at have indvundet ved krænkelsen.
 § 39.  I sager om krænkelse af retten til et  

 registreret varemærke kommer § 37, stk. 2, kun til anvendelse, for så vidt  

 angår tiden efter registreringsdagen.
 § 40.  Krav efter § 38 forældes efter lovgivningens  

 almindelige regler.
 Stk. 2.  Uanset bestemmelsen i stk. 1 kan sag om  

 erstatning for en varemærkekrænkelse, der har fundet sted efter mærkets  

 anmeldelse til registrering, anlægges, for så vidt det sker inden 1 år fra  

 registreringsdagen.
§ 41.  I sager om krænkelse af en varemærkeret kan  

 retten bestemme, at foranstaltninger skal træffes til forebyggelse af misbrug  

 af mærket.
I så henseende kan det bl.a. bestemmes, at de ulovligt anbragte  

 mærker skal fjernes fra de varer, der er i den pågældendes besiddelse eller i  

 øvrigt står til hans rådighed, eller om fornødent at varerne skal  

 tilintetgøres eller udleveres den forurettede mod eller uden erstatning.
 § 42.  Er licens meddelt til brug af et varemærke,  

 anses i sager om krænkelse af varemærkeretten såvel licensgiver som  

 licenstager som påtaleberettiget, såfremt intet andet er aftalt.
 Stk. 2.  En licenstager, som vil anlægge sag, skal  

 underrette licensgiveren herom.
Fællesmærker § 43.  De i nærværende lov indeholdte bestemmelser om  

 varemærker finder anvendelse på fællesmærker i det omfang og med de  

 afvigelser, der følger af den for disse mærker gældende særlige lovgivning.
Forskellige bestemmelser § 44.  De af Patentdirektoratet trufne afgørelser i  

 henhold til loven, herunder §§ 19 og 21 kan indbringes for Patentankenævnet  

 (Ankenævnet for Industriel Ejendomsret) senest 2 måneder efter, at afgørelsen  

 er meddelt den pågældende.
Inden samme frist skal gebyr for klagebehandlingen  

 betales.
Sker dette ikke, skal klagen afvises.
 Stk. 2.  Ankenævnets afgørelse kan ikke indbringes for  

 højere administrativ myndighed.
 Stk. 3.  Søgsmål til prøvelse af afgørelser af  

 Patentdirektoratet, som kan påklages til ankenævnet, kan ikke indbringes for  

 domstolene, forinden ankenævnets afgørelse foreligger, jf. dog § 25. Søgsmål  

 til prøvelse af afgørelser, hvorved ankenævnet afslår en anmeldelse om  

 registrering, skal anlægges inden 2 måneder efter, at den pågældende har  

 modtaget underretning om afgørelsen.
 § 45.  Enhver har ret til at gøre sig bekendt med  

 varemærkeregistrets indhold enten ved eftersyn af registret eller ved  

 udskrift af dette.
 Stk. 2.  Enhver kan få oplysning om, hvorvidt et  

 varemærke er registreret.
 § 46.  Industriministeren fastsætter nærmere  

 bestemmelser om indgivelse og behandling af anmeldelser til  

 varemærkeregistret, herunder fastsættelse af fristen for påberåbelse af  

 fortrinsrettigheder, jf. §§ 18 og 30, om registrets indretning og førelse, om  

 Dansk Varemærketidendes udgivelse og indhold samt om afgifterne for  

 anmeldelser, ekspeditioner, udskrifter m.v.
 § 46 a.  Henlægger industriministeren sine beføjelser  

 efter loven til Patentdirektoratet, kan ministeren fastsætte regler om, at  

 klager ikke kan indbringes for højere administrativ myndighed.
 § 47.  Med den begrænsning, som følger af § 48, stk.  

 2, træder bestemmelserne i nærværende lov i stedet for lov om varemærker nr.  

 101 af 7. april 1936, jf. lov nr. 35 af 4. marts 1953. De i henhold til  

 nævnte lov af 1936 registrerede varemærker forbliver i registret, uanset om  

 de ikke opfylder betingelserne i nærværende lov for at kunne registreres som  

 nye varemærker.
 Stk. 2.  (Overgangsbestemmelse. udeladt).
 § 48.  Tidspunktet for lovens ikrafttræden fastsættes  

 ved kongelig anordning.
Loven skal dog senest sættes i kraft den 1. oktober 1960. (* 1) Stk. 2.  (Overgangsbestemmelse, udeladt).
Stk. 3.  For Grønlands og Færøernes vedkommende  

 fastsættes tidspunktet for lovens ikrafttræden ved kongelig anordning,  

 hvorved tillige kan fastsættes sådanne afvigelser fra lovens bestemmelser,  

 som forholdene måtte tilsige. (* 2) og (* 3) Lov nr. 854 af 23. december 1987 om ændring af patentloven, lov om  

 mønstre, varemærkeloven og lov om fællesmærker indeholder følgende  

 ikrafttrædelses- og overgangsbestemmelser:
§ 5.  Loven træder i kraft den 1. januar 1988. (* 4) Stk. 2.  Klager over afgørelser vedrørende varemærker,  

 der i henhold til lovbekendtgørelse nr. 141 af 18. marts 1986 er truffet af  

 Patentdirektoratet før den 1. januar 1988, oversendes af industriministeren  

 til behandling i Patentankenævnet.
Industriministeriet, den 17. april 1989 Nils Wilhjelm / Per Lund Thoft (* 1) Ved kongelig anordning af 21. september 1960 er Varemærkelov nr. 211  

 af 11. juni 1959 sat i kraft den 1. oktober 1960.
 (* 2) Ved kongelig anordning af 21. september 1960 er Varemærkelov nr. 211  

 af 11. juni 1959 sat i kraft den 1. oktober 1960 i Grønland.
 (* 3) Ved kongelig anordning af 16. august 1963 er Varemærkelov nr. 211 af  

 11. juni 1959 sat i kraft den 30. august 1963 på Færøerne.
 (* 4) Nærværende lovbekendtgørelses § 23, stk. 1, § 44 og § 46 a.
