Nr LSF 117 Forslag til Lov om mærkning af tobaksvarer og om tjæreindhold i cigaretter Fremsat af sundhedsministeren (Ester Larsen) den 17. januar 1990 Vedtaget ved tredjebehandling den 29. maj 1990 Lov nr. 426 af 13/06/1990 § 1. Sundhedsministeren kan fastsætte bestemmelser til gennemførelsen af De Europæiske Fællesskabers retsakter om mærkning af tobaksvarer og om tjæreindhold i cigaretter.
 § 2. Sundhedsministeren kan fastsætte nærmere regler om tilsyn og  

 kontrol med overholdelse af bestemmelser fastsat med hjemmel i § 1.
 Stk. 2. I bestemmelserne kan der pålægges den, der fremstiller,  

 indfører eller forhandler tobaksvarer, pligt til at give sundhedsministeren  

 alle relevante oplysninger samt vederlagsfrit at afgive prøver af produktet.
 Stk. 3. Sundhedsministeren kan fastsætte regler om udførelse af  

 analyser og undersøgelser af stoffer og produkter, herunder at de skal  

 udføres efter bestemte metoder og foretages på nærmere angivne laboratorier  

 og institutioner for producentens eller importørens regning.
 Stk. 4. Sundhedsministeren kan meddele påbud eller forbud, når der  

 konstateres overtrædelser af loven eller regler udstedt i medfør af loven.
 § 3. Sundhedsministeren kan bemyndige en institution under  

 Sundhedsministeriet til at udøve sine beføjelser efter loven.
 Stk. 2. Sundhedsministeren kan fastsætte regler om adgang til at  

 påklage afgørelser, der er truffet i henhold til bemyndigelser efter stk. 1,  

 herunder at afgørelser ikke skal kunne indbringes for højere administrativ  

 myndighed.
 § 4. Sundhedsministeren kan i bestemmelser, der fastsættes efter  

 §§ 1 og 2, fastsætte straf af bøde for overtrædelse af regler i  

 bestemmelserne.
 Stk. 2. For overtrædelser, der begås af aktieselskaber,  

 andelsselskaber eller lignende, kan der pålægges selskabet som sådant  

 bødeansvar.
 § 5. Loven træder i kraft den 31. december 1991.
 § 6. Loven gælder ikke for Færøerne og Grønland.
Oprindeligt fremsat forslag § 1. Sundhedsministeren kan fastsætte bestemmelser til gennemførelsen af De Europæiske Fællesskabers retsakter om mærkning af tobaksvarer og om tjæreindhold i cigaretter.
 § 2. Sundhedsministeren kan fastsætte nærmere regler om tilsyn og kontrol  

 med overholdelse af bestemmelser, fastsat med hjemmel i § 1.
 Stk. 2. I bestemmelserne kan der pålægges den, der fremstiller, indfører  

 eller forhandler tobaksvarer pligt til, at give sundhedsministeren alle  

 relevante oplysninger, herunder oplysninger af regnskabsmæssig karakter, samt  

 vederlagsfrit at afgive prøver af produktet.
 Stk. 3. Sundhedsministeren kan fastsætte regler om udførelse af analyser  

 og undersøgelser af stoffer og produkter, herunder at de skal udføres efter  

 bestemte metoder og foretages på næmere angivne laboratorier og institutioner  

 for producentens eller importørens regning.
 Stk. 4. Sundhedsministeren kan meddele påbud eller forbud, når der  

 konstateres overtrædelser af loven eller regler udstedt i medfør af loven.
 § 3. Sundhedsministeren kan bemyndige en institution under  

 Sundhedsministeriet til at udøve sine beføjelser efter loven.
 Stk. 2. Sundhedsministeren kan fastsætte regler om adgang til at påklage  

 afgørelser, der er truffet i henhold til bemyndigelser efter stk. 1, herunder  

 at afgørelser ikke skal kunne indbringes for højere administrativ myndighed.
 § 4. Sundhedsministeren kan i bestemmelser, der fastsættes efter §§ 1 og  

 2, fastsætte straf af bøde for overtrædelse af regler i bestemmelserne.
 Stk. 2. For overtrædelser, der begås af aktieselskaber, andelsselskaber  

 eller lignende, kan der pålægges selskabet som sådant bødeansvar.
 § 5. Loven træder i kraft den 31. december 1991.
 § 6. Loven gælder ikke for Færøerne og Grønland.
Bemærkninger til lovforslaget Almindelige bemærkninger 1. Formål med lovforslaget.
 Formålet med lovforslaget er at sikre opfyldelsen af forpligtelser som  

 følge af 2 direktiver på tobaksområdet, som er vedtaget af Rådet for de  

 Europæiske Fællesskaber eller snarest forventes vedtaget.
Direktiverne er et led i Det Europæiske Økonomiske Fællesskabs  

 handlingsplan »Europa mod Kræft«.
Direktiverne har samtidig  

 udgangspunkt i hensynet til etableringen af det indre marked og har dermed  

 til formål at harmonisere medlemsstaternes love og administrative  

 bestemmelser om mærkning af tobaksvarer og om det maksimalt tilladte indhold  

 af tjære i cigaretter.
 Den 13. november 1989 vedtog Rådet for de Europæiske Fællesskaber under  

 henvisning til traktaten om oprettelse af Det Europæiske Økonomiske  

 Fællesskab, særlig artikel 100 A, direktiv om indbyrdes tilnærmelse af  

 medlemsstaternes love og administrative bestemmelser om mærkning af  

 tobaksvarer.
 Udover mærkningsbestemmelser er der af EF-Kommissionen som nævnt fremsat  

 forslag til direktiv om indbyrdes tilnærmelse af medlemsstaternes love og  

 administrative bestemmelser om maksimalt tilladt tjæreindhold i cigaretter.
 Forslaget er endnu ikke endeligt vedtaget, men dette forventes at ske i  

 foråret 1990. Også dette forslag har hjemmel i artikel 100 A.
 Det findes derfor hensigtsmæssigt med indeværende lovforslag også at skabe  

 hjemmel for sundhedsministeren til at opfylde det pågældende direktivforslag,  

 såfremt det - som forventet - bliver vedtaget i nær fremtid.
 I Danmark er der ikke i lovgivningen fastsat regler om tobaksvarer med  

 undtagelse af en bestemmelse i Levnedsmidellovens § 14, stk. 7, som  

 bemyndiger ministeren til at fastsætte regler om at nærmere angivne stoffer  

 ikke må anvendes som tilsætning til tobak.
 Regulering gennem lovgivning til opfyldelse af Danmarks forpligtelser vil  

 derfor være nødvendig.
 Ved aftale mellem Tobaksindustrien og Indenrigsministeriet af 11. marts  

 1986 er det fastsat, at Tobaksindustrien forpligter sig til at forsyne  

 samtlige cigaretpakker med angivelse af nikotin- og tjæreindholdet samt  

 styrke, ligesom der skal påtrykkes en advarsel »Sundhedsstyrelsen  

 påpeger, at tobaksrygning er sundhedsskadelig«.
 I aftalen er der tillige fastsat bestemmelse om nedsættelse af  

 tjæreindholdet i cigaretter.
Herudover omfatter aftalen regulering af reklamering i øvrigt.
Den  

 pågældende aftale er for tiden under revision med henblik bl.a. på en  

 opstramning af reklameregler og markedsføring i øvrigt.
 De grænseværdier for tjæreindholdet, der forventes vedtaget i direktivet,  

 er lavere end grænserne ifølge aftalerne af 11. marts 1986 mellem  

 Tobaksindustrien og Indenrigsministeriet (nu Sundhedsministeriet).
 2. Lovens indhold.
 Loven indeholder en bemyndigelsesbestemmelse for sundhedsministeren til at  

 fastsætte nærmere bestemmelser til gennemførelse af EF-direktiver om mærkning  

 af tobaksvarer samt om tjæreindholdet i cigaretter.
 Loven giver sundhedsministeren beføjelse til at fastsætte bestemmelser om  

 tilsyn og kontrol samt oplysningspligt og endvidere indeholder loven  

 bestemmelser om klageadgang og straf.
 Forslaget har været til høring hos følgende organisationer og myndigheder:  

 Justitsministeriet, Industriministeriet, Finansministeriet,  

 Forbrugerstyrelsen, Statens Tekniske Prøvenævn, Sundhedsstyrelsen,  

 Levnedsmiddelstyrelsen, Tobaksskaderådet, Tobaksindustrien, Forbrugerrådet,  

 Industrirådet og Handelskammeret.
 3. Økonomiske og administrative konsekvenser.
Forslaget vil have visse økonomiske og administrative konsekvenser i  

 forbindelse med kontrol- og tilsynsopgaver.
Disse vil blive holdt indenfor  

 Sundhedsministeriets bevillingsramme.
Udgifterne vil blive søgt begrænset  

 ved, at der i loven skabes hjemmel til, at ministeren kan fastsætte  

 bestemmelser om at analyser og undersøgelser skal udføres for producentens  

 eller importørens regning.
Bemærkninger til lovforslagets enkelte bestemmelser Til § 1 Hensigten med lovforslaget er at sikre opfyldelsen af det af Rådet  

 vedtagne direktiv om indbyrdes tilnærmelse af medlemsstaternes love og  

 administrative bestemmelser om mærkning af tobaksvarer samt opfyldelsen af  

 direktiv om det maksimalt tilladte tjæreindhold i cigaretter, der forventes  

 vedtaget i nær fremtid ved at give sundhedsministeren bemyndigelse til at  

 fastsætte nærmere regler på disse områder.
I mærkningsdirektivet er der givet nøje forskrifter for, hvorledes  

 mærkningen af tobaksvarer skal ske.
Således skal alle tobaksvarepakninger  

 forsynes med en generel advarsel om, at produktet er sundhedsskadeligt.  

 Herudover skal der på cigaretpakker være en specifik advarselspåskrift, som  

 skal veksle efter nærmere fastsatte regler.
Endvidere skal indholdet af tjære  

 og nikotin anføres på cigaretpakkerne.
 Direktivet skal træde i kraft inden 31. december 1991, dog med en  

 overgangsbestemmelse, således at cigaretter, der er fremstillet inden den 31.  

 december 1991 stadig vil kunne markedsføres indtil den 31. december 1992 selv  

 om de ikke er i overensstemmelse med direktivet, ligesom øvrige tobaksvarer  

 fremstillet inden 31. december 1991, vil kunne markedsføres indtil den 31.  

 december 1993 selvom de ikke er i overensstemmelse med direktivet.
 Direktivforslaget om maksimalt tilladt tjæreindhold i cigaretter  

 fastsætter grænseværdier gennemført efter nærmere fastsatte tidspunkter.
Til § 2 Der findes i dag kun få lovregler på tobaksområdet.
 Sundhedsministeren vil i tæt samarbejde med Forbrugerrådet, Statens  

 Tekniske Prøvenævn, Tobaksindustrien og Sundhedsstyrelsen tilrettelægge et  

 tilsyns- og kontrolsystem i det omfang, man ved udstedelsen af bestemmelser i  

 medfør af loven finder behov herfor.
For at sikre bestemmelsernes oveholdelse, er det vigtigt at  

 sundhedmyndighederne kan få adgang til alle relevante oplysninger, ligesom  

 det kan være nødvendigt at underkaste udvalgte vareprøver en nærmere kontrol,  

 f.eks. i form af laboratorieanalyser.
Ministeren kan fastsætte regler om, at  

 udgifterne til denne kontrol afholdes af producenten eller importøren.
 For at sikre en hurtig og effektiv efterlevelse af reglerne får  

 tilsynsmyndigheden mulighed for at udstede forbud/påbud.
Til § 3 Bestemmelsen giver sundhedsministeren bemyndigelse til at lade en  

 institution under Sundhedsministeriet udøve ministerens beføjelser efter  

 loven.
I den forbindelse vil Sundhedsministeren som nævnt i bemærkningerne  

 til § 2 samarbejde med relevante myndigheder om at tilrettelægge et tilsyns-  

 og kontrolsystem i det omgang, dette findes påkrævet.
 Ekspertisen til at varetage de nye opgaver vil blive fundet indenfor de  

 allerede eksisterende sundhedsmyndigheder, evt. fremskaffet via  

 efteruddannelse eller ved køb af konsulentbistand.
 Sundhedsministeren vil med hjemmel i stk. 2 kunne fastsætte bestemmelser  

 om, at afgørelser truffet af den i stk. 1 nævnte institution ikke kan  

 indbringes for anden administrativ myndighed.
 I bestemmelserne om klageadgang vil sundhedsministeren dog kunne tillade,  

 at afgørelser truffet af den pågældende institution vil kunne påklages til  

 sundhedsministeren, såfremt der er tale om principielle spørgsmål eller en  

 afgørelse af væsentlig betydning.
Til § 4 Det skønnes ikke at være påkrævet med strengere sanktionsmuligheder end  

 bødestraf.
Til gengæld må det forventes at eventuelle bøder vil komme til at  

 stå i forhold til dels en eventuel økonomisk vinding ved ikke at efterkomme  

 de omhandlede bestemmelser, men også være af en vis forebyggende karakter.
 Det skal i denne forbindelse nævnes, at de almindelige  

 efterforskningsskridt i retsplejeloven, herunder bl.a. beslaglæggelse,  

 naturligvis også vil kunne finde anvendelse, hvis betingelserne herfor er  

 opfyldt.
Til § 5 I mærkningsdirektivet er det bestemt, at loven samt tilhørende  

 administrative bestemmelser skal være vedtaget inden den 1. juli 1990, og sat  

 i kraft inden den 31. december 1991. Da de administrative bestemmeler  

 vedrørende mærkning således vil foreligge pr. 1. juli 1990, har de  

 involverede parter i den mellemliggende periode tid til at indrette sig på de  

 nye forhold.
Der er endvidere i EF's mærkningsdirektiv indarbejdet en  

 overgangsordning.
Således vil cigaretter, der er fremstillet inden den 31.  

 december 1991, stadig kunne markedsføres indtil den 31. december 1992, selvom  

 de ikke er i overensstemmelse med direktivet, ligesom øvrige tobaksvarer,  

 fremstillet inden den 31. december 1991, vil kunne markedsføres indtil den  

 31. december 1993, selvom de ikke er i overensstemmelse med direktivet.
Efter 2. behandling den 4. maj 1990 § 1. Sundhedsministeren kan fastsætte bestemmelser til gennemførelsen af De Europæiske Fællesskabers retsakter om mærkning af tobaksvarer og om tjæreindhold i cigaretter.
 § 2. Sundhedsministeren kan fastsætte nærmere regler om tilsyn og kontrol  

 med overholdelse af bestemmelser fastsat med hjemmel i § 1.
 Stk. 2. I bestemmelserne kan der pålægges den, der fremstiller, indfører  

 eller forhandler tobaksvarer, pligt til at give sundhedsministeren alle  

 relevante oplysninger samt vederlagsfrit at afgive prøver af produktet.
 Stk. 3. Sundhedsministeren kan fastsætte regler om udførelse af analyser  

 og undersøgelser af stoffer og produkter, herunder at de skal udføres efter  

 bestemte metoder og foretages på nærmere angivne laboratorier og  

 institutioner for producentens eller importørens regning.
 Stk. 4. Sundhedsministeren kan meddele påbud eller forbud, når der  

 konstateres overtrædelser af loven eller regler udstedt i medfør af loven.
 § 3. Sundhedsministeren kan bemyndige en institution under  

 Sundhedsministeriet til at udøve sine beføjelser efter loven.
 Stk. 2. Sundhedsministeren kan fastsætte regler om adgang til at påklage  

 afgørelser, der er truffet i henhold til bemyndigelser efter stk. 1, herunder  

 at afgørelser ikke skal kunne indbringes for højere administrativ myndighed.
 § 4. Sundhedsministeren kan i bestemmelser, der fastsættes efter §§ 1 og  

 2, fastsætte straf af bøde for overtrædelse af regler i bestemmelserne.
 Stk. 2. For overtrædelser, der begås af aktieselskaber, andelsselskaber  

 eller lignende, kan der pålægges selskabet som sådant bødeansvar.
 § 5. Loven træder i kraft den 31. december 1991.
 § 6. Loven gælder ikke for Færøerne og Grønland.
