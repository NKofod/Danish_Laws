Et byrådsmedlem var i en avis citeret for - på et åbent byrådsmøde i  

 spørgetiden - at have spurgt, hvorvidt kommunens køb af gasflasker udenfor  

 kommunen, selvom disse var dyrere end i kommunen, skyldtes, at kommunens  

 materielforvalter tog politiske hensyn, eller tog imod returkommission.
Den  

 pågældende forklarede under retssagen, at citaterne var delvis korrekte.  

 Retten fandt, at den pågældende herved havde overtrådt straffelovens § 267,  

 stk. 1, jf.
stk. 3, samt at der ikke havde foreligget sådanne omstændigheder, at  

 den pågældende ved fremsættelse af udtalelserne havde været i god tro.
Efter  

 en konkret vurdering ansås den pågældende for valgbar.
(Fra Valgbarhedsnævnet til et byråd, j.nr. 506/1995) I brev af 6. april 1995 har X-Kommune i henhold til § 101, stk. 4, i den  

 kommunale valglov indberettet til Valgbarhedsnævnet, at byrådsmedlem NN ved  

 Kriminalretten i Y-by's dom af 7. marts 1995 er idømt 20 dagbøder a kr. 75  

 med hæfte i 20 dage som forvandlingsstraf for overtrædelse af straffelovens §  

 267, stk. 1, jf. stk. 3, samt betaling af tortgodtgørelse på kr. 5.000, jf.  

 erstatningsansvarslovens § 26.
 Det fremgår af sagen, at den pågældende i en artikel den 16. juni 1994 i  

 Z-avis er citeret for på X-by's Byråds åbne møde den 15. juni 1994 i  

 spørgetiden - efter at have fået en bekræftelse fra borgmesteren vedrørende  

 kommunens indkøbspolitik - at have spurgt:
»Hvordan kan det så være, at kommunen køber 11 kilos gasflasker  

 udenfor kommunen, selv om de er tre kroner dyrere end her i kommunen.
Skyldes  

 det, at CC tager politiske hensyn, eller at CC tager imod  

 returkommission«.
 På borgmesterens spørgsmål om de pågældende insinuerede, at CC tog imod  

 returkommission, svarede den pågældende efter referatet i Z-avis:
»Nej, men jeg vil gerne have undersøgt, om indkøbene af gasflaskerne  

 skyldes politiske årsager eller at CC tager imod returkommission.« Under retssagen har den pågældende forklaret, at citaterne i Z-avis er  

 delvis korrekte.
Den pågældende har således forklaret, at det er rigtig, at  

 den pågældende spurgte, om CC tog politiske hensyn, eller om CC tog imod  

 returkommission.
 Retten fandt ikke, at der har foreligget sådanne faktiske omstændigheder,  

 at den pågældende ved fremsættelsen af udtalelserne kan siges at have været i  

 god tro.
 Forholdet er begået, mens den pågældende var medlem af byrådet.
 I denne anledning skal man meddele, at Valgbarhedsnævnet har fundet, at  

 den begåede forseelse ikke i almindeligt omdømme gør den pågældende uværdig  

 til at være medlem af kommunale råd, jf. den kommunale valglovs § 4.
 Den pågældende må derfor anses for valgbar.
