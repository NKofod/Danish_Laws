 I henhold til § 17, stk. 5, i landbrugsministeriets bekendtgørelse nr. 256  

 af 8. juni 1971 af lov om landbrugsejendomme fastsættes følgende regler om  

 notering af landbrugsejendomme som familieejendomme.
§ 1.  Retten til at få foretaget notering tilkommer  

 alene den person, som ifølge tingbogen er ejer eller medejer for mindst 1/5  

 anpart af flere end 2 landbrugsejendomme, som han enten har erhvervet før den  

 1. januar 1965 eller har erhvervet senere fra den, som var ejer den 1. januar  

 1965, eller dennes dødsbo Stk. 2.  Notering kan kun kræves for den eller de af  

 nævnte ejendomme,hvis grundbeløb den 31. december 1964 var under 56.000 kr.,  

 og hvis tilliggende ikke siden er forøget.
 Stk. 3.  Ifølge landbrugslovens § 17, stk. 3, sidste  

 punktum, kan landbrugsministeren undtagelsesvis, når særlige omstændigheder  

 taler derfor, tillade, at en landbrugsejendom noteres som familieejendom,  

 selv om foranstående betingelser ikke er opfyldt.
 § 2.  Begæring om foretagelse af notering skal være  

 indgivet til landbrugsministeriet (1. afd., 2. kontor), Slotsholmsgade 10,  

 1216 København K, inden den 1. januar 1970.
Stk. 2.  Med begæringen skal følge § 3.  For de landbrugsejendomme, der opfylder  

 betingelserne efter § 1, foranlediger landbrugsministeriet notering foretaget  

 såvel på de pågældende ejendommes blade i tingbogen som i matriklen og sender  

 ejeren eller dennes befuldmægtigede meddelelse om den foretagne notering.
§ 4.  Ved noteringen betegnes ejendommen som  

 »familieejendom«, for så vidt noteringen er begæret af en eneejer,  

 og ellers med tilføjelse »for (anpartsejerens navn)».
I forbindelse  

 hermed tinglyses der servitut på ejendommen om, at ejendommens  

 jordtilliggende ikke må forøges uden landbrugsministeriets godkendelse.  

 Servitutten kan på ejerens begæring aflyses, når noteringen som  

 familieejendom er slettet.
 § 5.  For ejendomme, der er noteret som  

 familieejendomme, gælder, at sådanne ejendomme frit kan overdrages indenfor  

 den i landbrugslovens § 17, stk. 2, omhandlede familiekreds uanset  

 bestemmelsen i landbrugslovens § 16, stk. 1.
 § 6.  Det påhviler tinglysningsdommeren at påse, at  

 den i tingbogen i henhold til landbrugslovens § 17, stk.3, foretagne notering  

 af en landbrugsejendom som familieejendom ved ejerskifte slettes i tingbogen,  

 medmindre erhvervelsen sker som nævnte i landbrugslovens § 17, stk. 1 eller  

 2. Dommeren kan dog tillade, at adkomstdokumentet foreløbigt indføres i  

 tingbogen, således at der samtidig i overensstemmelse med tinglysningsloven  

 fastsættes en frist til fremlæggelse af dokumentation.
 Stk. 2.  Om slettelsen af notering som familieejendom  

 sender dommeren meddelelse til landbrugsministeriet (1. afd., 2. kontor).
§ 7.  Det påses af matrikelmyndighederne i forbindelse  

 med behandlingen af andragender om omlægning af jorder mellem  

 landbrugsejendomme, at der ikke sker forøgelse af ejendommme, for hvilke der  

 er foretaget notering i matriklen som familieejendom i henhold til  

 landbrugslovens § 17, stk. 3, uden at der samtidig sker slettelse af  

 noteringen i matriklen.
Om slettelsen underrettes såvel landbrugsministeriet  

 (1. afd., 2. kontor) som vedkommende tinglysningsdommer.
Stk. 2.  Noteringen som familieejendom er ikke til  

 hinder for, at der under iagttagelse af de almindelig bestemmelser i  

 landbrugslovens § 13 foretages omlægning af jorder mellem familieejendomme,  

 der tilhører samme ejer, indbyrdes, eller at der sker sammenlægning af  

 sådanne samme ejer tilhørende landbrugsejendomme.
Den således forøgede  

 ejendom bevarer stillingen som familieejendom.
Matrikelmyndighedernes  

 approbation på jordomlægningen tjener som dokumentation for, at der i  

 forbindelse med jordomlægningen ikke sker uberettiget forøgelse af den  

 pågældende ejendom.
Matrikelmyndighederne kan undlade at foretage slettelse  

 af noteringen, såfremt der alene er tale om skelforandringer eller andre  

 uvæsentlige arealforøgelser.
 Stk. 3.  Det påhviler tinglysningsdommeren at slette de  

 for landbrugsejendomme foretagne noteringer som familieejendomme i tingbogen  

 i overensstemmelse med de fra matrikelmyndighederne i henhold til stk. 1  

 modtagne meddelelser.
 Stk. 4.  Såfremt landbrugsforpligtelsen på en ejendom  

 omfatter matr. (art.) nr.e udover det som familieejendom noterede  

 jordtilliggende, jfr. landbrugslovens § 2, 2. pkt., påhviler det  

 tinglysningsdommeren at påse, at adkomst på ejendommen ikke tinglyses,  

 medmindre landbrugsministeriet har godkendt arealændringen, jfr. § 4, 2.  

 pkt., eller noteringen som familieejendom kan slettes efter reglerne i § 6.  

 Sidstnævnte paragrafs stk. 1, 2. pkt., finder tilsvarende anvendelse.
 Landbrugsministeriet, den 24. februar  

 1972.
 P.M.V.
Vald.
Hornslet.
