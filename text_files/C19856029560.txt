Vejledning vedrørende ansøgning om lån og udviklingskontrakter Generel orientering Formål Udviklingsfondet (Fondet til fremme af teknisk og industriel udvikling)  

 skal finansiere forsknings- og udviklingsarbejde i danske  

 erhvervsvirksomheder med henblik på udvikling af teknisk nye produkter og  

 processer.
 Lov nr. 104 af 20. marts 1970 og vedtægter for Fondet til fremme af  

 teknisk og industriel udvikling samt forretningsorden for fondets bestyrelse  

 kan rekvireres ved henvendelse til fondets sekretariat.
Udviklingsfondet kan deltage i finansieringen af private virksomheders  

 produktudvikling med lån eller med udviklingskontrakter.
Fælles for begge  

 mulighederne er, at resultaterne af udviklingsarbejdet tilhører virksomheden  

 alene.
Lån Udviklingsfondet kan med lån finansiere 50-75 pct. af de samlede  

 omkostninger ved udviklingsprojektet.
I budgettet kan medregnes en  

 generalomkostningsandel og de anskaffelser, der er nødvendige for projektet.  

 Også procesudviklingsprojekter kan finansieres med lån.
I udviklingsarbejdet  

 skal der være noget teknisk/teknologisk nyt, og det skal sandsynliggøres, at  

 projektets resultater inden for en rimelig tid kan føre til en lønnende  

 industriel produktion i Danmark.
Lånene er rentefri i projektperioden og  

 forrentes med en rentesats svarende til diskontoen uden tillæg.
Lånene er  

 ydelsesfri i indtil to år efter projektperioden og skal derefter  

 tilbagebetales med syv havlårlige ydelser.
Kan - eller vil - virksomheden  

 ikke udnytte projektets resultater, kan den inden forfaldsdagen for første  

 ydelse forlange gælden nedskrevet, normalt således at fondet bærer et tab  

 svarende til 50 pct. af de omkostninger, det har været med til at finansiere.  

 Gældsnedskrivningen skal ikke medregnes til den skattepligtige indkomst.
Ved en gældsnedskrivning overtager fondet normalt retten til de med  

 finansieringen af lånet frembragte resultater.
Lånene ydes normalt uden krav  

 om pant eller kaution, men hvis låntager er et aktie~ eller anpartsselskab  

 med beskeden kapital i forhold til lånet, må  

 hovedaktionæren/hovedanpartshaveren som regel stå som medlåntager.
Udviklingskontrakter For projekter med en særlig samfundsmæssig interesse kan Udviklingsfondet  

 »købe« udviklingsarbejde efter regning og dermed betale 100 pct. af  

 omkostningerne.
Udnyttes de kommercielt, skal der betales en afgift til  

 fondet pr. produceret enhed eller pr. salgskrone.
Afgiften skal være så stor,  

 at fondet med den forventede produktion får sine penge hjem i løbet af 4-5 år  

 inklusive en risikopræmie svarende til diskontoen.
Kommer produktionen ikke i  

 gang, skal der ikke betales noget til fondet, som altid derved bærer 100 pct.  

 af risikoen, såfremt projektet mislykkes.
Fondets betaling for  

 udviklingsarbejdet skal medregnes til den skattepligtige indkomst.
Den særlige samfundsmæssige interesse kan typisk bestå i, at en offentlig  

 institution - statslig eller kommunal - har et påtrængende behov for det  

 produkt, den proces eller det system, der agtes udviklet.
Behovets omfang  

 skal stå i rimeligt forhold til omkostningerne ved udviklingsarbejdet.
Ansøgning Ansøgninger indsendes i et eksemplar til fondets sekretatiat.
Et  

 ansøgningsskema bruges ikke, men det er hensigtsmæssigt at anvende omstående  

 disposition.
Før ansøgningen skrives kan det være hensigtsmæssigt at drøfte projektet  

 pr. telefon eller ved et møde med fondets sekretariat, gerne på grundlag af  

 et udkast til den tekniske beskrivelse af projektet.
Under sekretariatets  

 videre gennemgang af ansøgningen er det normalt, at fondets sagsbehandler  

 aflægger et besøg i virksomheden.
Når fondets sekretatiat har fået alle for  

 en behandling nødvendige oplysninger, forelægges ansøgningen for fondets  

 bestyrelse til afgørelse.
Ved vurderingen af en ansøgning lægger fondets  

 bestyrelse vægt på projektets teknisk/teknologiske nyhedsværdi og på  

 udsigterne til en lønnende industriel produktion i Danmark på grundlag af  

 resultaterne.
Ansøgningen må derfor give særlig fyldige oplysninger om disse  

 sider af sagen.
Fondets bestyrelse holder som regel møde en gang om måneden.
For at en  

 ansøgning kan komme med på mødet, skal den normalt foreligge i sekretariatet  

 med alle nødvendige oplysninger senest tre uger før mødet.
Det teknologiske Udviklingsprogram Udviklingsprogrammet giver Udviklingsfondet mulighed for at være særligt  

 imødekommende over for projekter, der sigter mod anvendelse eller udvikling  

 af højteknologi, især informationsteknologi.
Det gælder ikke mindst for  

 projekter fra mindre og mellemstore virksomheder og fra virksomheder, som  

 ikke hidtil har beskæftiget sig med informationsteknologi.
 De særlige muligheder er beskrevet i Teknologistyrelsens brochure  

 »Det teknologiske Udviklingsprogram: Produkt- og procesudvikling i  

 virksomheder« fra april 1985, som gerne tilsendes.
Statstilskud til produktudvikling er en anden mulighed for finansiering af videreudvikling eller nyudvikling  

 af produkter, processer og systemer.
Der stilles ikke krav om teknologisk  

 nyhedsværdi, men projektet skal udgøre en væsentlig ekstraindsats for  

 virksomheden.
Normalt kan ydes et skattefrit tilskud på op til 40 pct. af de  

 direkte omkostninger ved projektet, men ingen virksomhed kan modtage mere end  

 2 mill. kr. i alt.
 Mulighederne er beskrevet i Teknologistyrelsens »Vejledning  

 vedrørende ansøgning om Statstilskud til Produktudvikling« fra maj 1985,  

 som gerne tilsendes.
Hovedpunkter i ansøgningen 1. Projekttitel 2. Lån eller udviklingskontrakt Ansøgt beløb.
3. Ansøger Navn og adresse.
Ejerforhold.
Koncerntilknytning.
Ledelse.
Bestyrelse.
Direktion.
Projektleder.
Antal medarbejdere.
 Regnskaber og budgetter (se kommentar).
 Hovedprodukter.
Marked.
Eksport.
Konkurrenter.
Bygninger, maskiner og anlæg.
Størrelse, alder og stand.
Tidligere udviklingsprojekter.
Produktudviklingsomkostninger pr. år.
4. Projektet og dets nyhedsværdi Forhistorie og baggrund.
 Formål.
 Beskrivelse af det tekniske indhold og af det arbejde, der skal udføres.
 Teknisk/teknologisk nyhedsværdi.
 Patenter/patentansøgninger.
5. Tidsplan Projektet og dets enkelte faser.
 Den efterfølgende produktion.
6. Projektbudget (se kommentar) Løsninger.
Personalekategorier og lønsatser.
 Generalomkostninger i procent af lønnen.
 Konsulenter og underleverandører.
 Materialer.
 Anskaffelser til projektet.
Instrumenter.
Udstyr.
Maskiner.
Anlæg.
 Patentomkostninger.
 Rejser.
 Andet.
7. Finansiering af de manglende 25-50 pct. (se  

 kommentar) 8. Udsigt til lønnede produktion Ansøgers muligheder for at finansiere og etablere produktion og  

 markedsføring.
 Forventet marked i Danmark og i udlandet.
 Forventet omsætning i Danmark og i udlandet.
 Forventet salgspris, fremstillingspris og nettofortjeneste.
9. Betydningen af fondets medfinansiering 10. Eventuelle andre oplysninger Kommentarer til enkelte af hovedpunkterne Regnskaber og budgetter Reviderede regnskaber med status for de senest afsluttede regnskabsår må  

 medsendes med fornødne kommentarer.
Nyetablerede virksomheder må medsende  

 regnskabsoplysninger i muligt omfang.
Udviklingen siden seneste regnskabsår  

 må belyses med perioderegnskaber og/eller budgetter.
Projektbudget Budgettet må vise de samlede omkostninger ved det arbejde, der søges lån  

 til, og må også omfatte eventuelle indtægter, for eksempel fra salg af  

 prøveproduktioner eller af apparatur, som anskaffes til kortvarig brug i  

 forbindelse med produktet.
Budgettet skal specificeres i passende omfang, og  

 kan om muligt være faseopdelt svarende til trinene i tidsplanen.
Væsentlige  

 afvigelser fra budgettet vil som regel forudsætte en forudgående orientering  

 til fondet.
Lønninger beregnes som timer gange timesats (inklusive sociale tillæg) for  

 den enkelte personalekategori.
Ventes lønningerne reguleret i løbet af en  

 lang projektperiode, må der redegøres for beregningen af reguleringerne.
Generalomkostninger (administrationslønninger, afskrivninger,  

 kontorudgifter, husleje o.s.v.) kan medregnes som et passende procenttillæg  

 tl lønsatserne.
Er tillægget væsentligt over 75-100 pct., må der ud fra  

 virksomhedens regnskaber redegøres for, hvad generalomkostningerne omfatter,  

 og hvorledes tillægget er beregnet.
Normalt akcepteres kun  

 generalomkostninger, der er rimeligt knyttet til udviklingsaktiviteten.
 Udgifter til patentbeskyttelse af resultaterne af et arbejde, som fondet  

 er med til at finansiere, kan i rimeligt omfang medregnes i budgettet.
 Finansiering af de resterende 25 - 50 pct.
 Fondets lån vil normalt kun kunne finansiere 50-75 pct. af de budgetterede  

 omkostninger, og der må redegøres for, hvorledes resten ventes finansieret.
Udviklingskontrakt I en ansøgning om en udviklingskontrakt, må der yderligere redegøres for  

 den samfundsmæssige interesse i projektet.
Drejer det sig om et konkret behov  

 hos en offentlig institution, kan redegørelsen bestå i en erklæring fra  

 institutionens ledelse om størrelsen af behovet hos institutionen (og  

 eventuelt hos andre offentlige institutioner). Af erklæringen bør det fremgå,  

 at institutionen har til hensigt at købe produktet i det forudsete omfang,  

 hvis udviklingsarbejdet lykkes, og at den venter at kunne skaffe de dertil  

 nødvendige bevillinger.
Institutionen må påtage sig at være med til at  

 vurdere og eventuelt formulere projektet og må være rede til at indtræde i  

 den gruppe, der normalt nedsættes til at følge udviklingsarbejdet.
Virksomheden og institutionen bør gøre sig bekendt med »Orientering  

 om offentlige Udviklingskontrakter, august 1980«, inden ansøgningen  

 skrives.
Den heri indeholdte modelkontrakt vil normalt blive lagt til grund  

 for udviklingskontrakten.
