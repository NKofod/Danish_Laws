Bekendtgørelse  

 om programvirksomhed i Drogden-tunnelen I medfør af § 1, stk. 2, i lov om radio- og  

 fjernsynsvirksomhed, jf. lovbekendtgørelse nr. 208 af 6. april 1999,  

 som ændret ved lov nr. 446 af 31. maj 2000, fastsættes:
 § 1. Øresundskonsortiet kan i  

 Drogden-tunnelen sprede lydprogrammer på de i denne  

 bekendtgørelse fastsatte vilkår.
§ 2. Programvirksomheden omfatter videreudsendelse  

 af FM-radioprogrammer fra Sveriges Radio og fra DR i Drogden-tunnelen.
Hvilke  

 konkrete radioprogrammer, der skal viderefordeles, fastsættes af  

 Øresundskonsortiet efter drøftelse med de svenske og danske  

 beredskabsmyndigheder.
Videreudsendelsen skal ske uændret, jf. dog  

 stk. 2, og samtidig med at udsendelserne finder sted.
 Stk. 2. Øresundskonsortiets trafikleder i Link  

 Operation Centre på Lernacken kan bryde ind i de videresendte  

 udsendelser med trafiksikkerhedsmeddelelser til bilisterne i  

 Drogden-tunnelen.
 Stk. 3. Ved trafiksikkerhedsmeddelelser forstås  

 beredskabsmeddelelser, oplysninger om kødannelse, vejrforhold og  

 lignende.
 Stk. 4. Udsendelserne må ikke afbrydes med meddelelser  

 af reklamemæssig karakter.
 § 3. Det forudsættes, at Sveriges Radio og  

 DR har givet samtykke til videreudsendelse af de i § 2 omhandlede  

 programmer samt til, at programmerne kan afbrydes med  

 trafiksikkerhedsmeddelelser.
 § 4. Bekendtgørelsen træder i kraft  

 den 26. juni 2000.
