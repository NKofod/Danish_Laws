A.12 Frihavnen A.12.1 Frihavnens funktion A.12.2 Betingelser for at drive erhvervsmæssig  

 virksomhed i frihavnen A.12.3 Lagerfunktioner A.12.4 Lagerregnskabet A.12.5 Tilførsel af varer A.12.6 Fraførsel af varer Formål Frihavnen er et særligt område i Københavns havn.
Frihavnen er ifølge EF's  

 terminologi en frizone.
Frizoner udgør en del af EF's toldområde; men varer  

 oplagt i frizoner er fritaget for betaling af told, punktafgifter og moms.  

 Frihavnen er derfor adskilt fra den øvrige del af EF's toldområde ved et  

 hegn.
TK, art. 166, a) Varer, der er oplagt i frihavnen, betragtes, hvad angår told og afgifter  

 samt handelspolitiske foranstaltninger, som om de ikke befandt sig på EF's  

 toldområde, så længe varerne ikke er bragt i fri omsætning, henført under en  

 anden toldprocedure eller anvendt eller forbrugt i frihavnen.
Frihavnens indhegning har til formål at regulere trafikken.
Trafikken til  

 og fra frihavnen kan kun foregå via skibstrafikken og gennem de etablerede og  

 kontrollerede ind- og udpassagesteder.
 Indhegningen af frihavnen skal være af en sådan beskaffenhed, at Told*Skat  

 ubesværet kan føre tilsyn uden for frihavnen, og at uretmæssig vareførsel til  

 eller fra frihavnen umuliggøres.
Det legale grundlag Reglerne for frizoner findes i artiklerne 166-182 i toldkodeks, og i  

 artiklerne 799-842 i gennemførelsesbestemmelserne.
 Endvidere findes regler om frihavnen i toldlovens §§ 41-48, samt i  

 toldbehandlingsbekendtgørelsens §§ 85-88.
A.12.1 Frihavnens funktion I frihavnen findes lagre, der tjener som opbevaringssted for  

 ikke-EF-varer.
Oplagring af EF-varer kan finde sted, både i tilfælde, hvor  

 disse er bestemt til eksport, men også i tilfælde, hvor varerne er bestemt  

 til senere overførsel til frit forbrug her i landet eller andre steder i EF.
 I frihavnen kan der ud over opbevaring af varer foretages aktiviteter af  

 industriel og kommerciel art, samt tjenesteydelser, hvis de pågældende  

 aktiviteter ikke medfører kontrolmæssige problemer.
A.12.2 Betingelser for at drive erhvervsmæssig virksomhed i frihavnen TK art. 172, stk. 1 Enhver person og enhver virksomhed - i det efterfølgende benævnt den  

 erhvervsdrivende - som udøver virksomhed i frihavnen, det være sig oplagring,  

 bearbejdning, forarbejdning eller salg eller køb af varer, skal have  

 tilladelse fra Told- og Skatteregion København 2 (Nord).
stk. 3 Told- og skatteregionen kan nægte erhvervsdrivende adgang til at udøve  

 virksomhed i frihavnen, når den pågældende erhvervsdrivende ikke frembyder  

 den nødvendige sikkerhed for overholdelse af de toldmæssige regler mv.
Told- og skatteregionen registrerer erhvervsdrivende, der lagerfører varer  

 i frihavnen.
Disse erhvervsdrivende opnår efter ansøgning og på visse  

 betingelser skriftlig godkendelse fra Told- og Skatteregion 2 med anførsel af  

 den vareførsel og de aktiviteter, der er godkendt for den pågældende  

 erhvervsdrivende.
 Den erhvervsdrivende hæfter for varer, som ikke findes på lageret ved  

 regionens kontrol, og som ikke ifølge regnskabet og tilhørende  

 bilag/dokumentation godtgøres at være fraført, tilintetgjort eller gået  

 uigenkaldeligt tabt i overensstemmelse med gældende regler, se A.13.1.1.
 Der skelnes i praksis mellem et offentligt og et antal private lagre i  

 frihavnen.
TK art. 176 De erhvervsdrivende skal føre et lagerregnskab, der kan godkendes af told-  

 og skatteregionen.
Alle varetransaktioner skal bogføres i regnskabet.  

 Regnskabet skal sætte told- og skatteregionen i stand til at identificere  

 varerne og vise varebevægelserne samt til at sikre, at de toldmæssige regler  

 overholdes.
 Den erhvervsdrivende skal underrette told- og skatteregionen om ethvert  

 tilfælde af varers bortkomst, som ikke kan tilskrives naturlige årsager.
 Varer kan opbevares i frihavnen uden tidsbegrænsning; for landbrugsvarer  

 se C.3.5.
A.12.3 Lagerfunktioner I frihavnen er der oprettet et offentligt og et antal private lagre.
De  

 private lagre er dels lagre hos speditører som oplagrer varer bestemt til  

 andre virksomheder og et antal virksomheder, der lagerfører egne varer.
Alle varer kan anbringes i frihavnen uanset varernes art, mængde,  

 oprindelse, herkomst eller bestemmelse.
Undtaget herfra er dog varer omfattet  

 af forbud og restriktioner, som er begrundet i hensynet til den offentlige  

 sædelighed, orden og sikkerhed, beskyttelse af mennesker og dyrs liv og  

 sundhed, beskyttelse af planter, beskyttelse af nationale skatte af  

 kunstnerisk, historisk eller arkæologisk værdi, eller af industriel eller  

 kommerciel ejendomsret.
TK, art. 173 Ikke-EF-varer, der er oplagret i frihavnen, kan, mens de befinder sig i  

 frihavnen:
- overgå til fri omsætning mod fortoldning, se A.2, - uden særlig tilladelse gøres til genstand for de sædvanlige  

 behandlinger, der kan foretages for varer på toldoplag, se A.13, - angives til ordningen for aktiv forædling på de for denne ordning  

 fastsatte betingelser, dvs. at der skal opnås bevilling fra Told*Skat, se  

 A.14, - angives til ordningen for forarbejdning under toldkontrol på de for  

 denne ordning fastsatte betingelser, se A.18, - angives til ordningen for midlertidig indførsel på de for denne ordning  

 fastsatte betingelser, se A.16, - afstås til fordel for statskassen, - tilintetgøres under kontrol af Told*Skat.
 Der må ikke ske forbrug i frihavnen af ikke-EF-varer, bortset fra forbrug  

 eller anvendelse der følger af ovennævnte punkter.
 Oplagring af højtbeskattede varer - dvs. spiritus, vin og andre  

 alkoholholdige drikkevarer samt tobaksvarer og cigaretter - er betinget af  

 særlige regler, herunder særlige sikkerhedskrav til lokalerne.
A.12.4 Lagerregnskabet I frihavnen skal de erhvervsdrivende føre et særligt lagerregnskab, der  

 skal være godkendt af told- og skatteregionen.
 Der skal dog ikke bogføres transaktioner, der skal regnskabsføres som led  

 i en anden formel toldprocedure, som den pågældende erhvervsdrivende har fået  

 tilladelse til at gennemføre i frihavnen.
 GB art. 817.
 Lagerregnskabet skal navnlig indeholde følgende oplysninger:
- oplysninger vedrørende kollienes mærker, numre, antal og art, varemængde  

 og varebeskrivelse efter den sædvanlige handelsbetegnelse og i givet fald  

 containerens identifikationsmærker, - de nødvendige oplysninger til at følge varerne, særlig med hensyn til,  

 hvor de senere opbevares, - henvisning til det benyttede transportdokument ved varernes tilførsel og  

 fraførsel, - oplysning om varernes toldmæssige status og i givet fald oplysning om  

 udstedt attest herfor, - oplysninger vedrørende foretagne sædvanlige behandlinger, - særlige oplysningskrav for varer i forbindelse med aktiv forædling, - særlige oplysningskrav i tilfælde, hvor varerne efter fraførsel fra  

 frihavnen ønskes henført under proceduren for ekstern EF-forsendelse, - oplysning om varer, som i tilfælde af overgang til fri omsætning eller  

 midlertidig indførsel ikke undergives told eller handelspolitiske  

 foranstaltninger, og hvis anvendelse eller bestemmelse skal kunne  

 kontrolleres.
A.12.5 Tilførsel af varer Indførsel af varer med skib direkte til kaj i frihavnen kan ske uden  

 frembydelse for Told*Skat.
TK art. 170 Landværts tilførsel til frihavnen af varesendinger vil ofte være omfattet  

 af en formel toldprocedure, som skal afvikles i forbindelse med ankomsten til  

 frihavnen.
 Alle varer, der tilføres lagre i frihavnen skal straks bogføres i  

 lagerregnsskabet af den erhvervsdrivende.
 Overførsel af varer fra offentlig lager til private lagre i frihavnen skal  

 fortoldes - valutaberigtiges - ved afgivelse af fortoldningsangivelse.
 Af almindeligt forekommende tilfælde af tilførsler, der skal angives for  

 Told- og Skatteregion 2 ved indpassage til frihavnen kan nævnes:
- både EF-varer og ikke-EF-varer, der udføres under fremlæggelse af  

 udførselsangivelse til et lager i frihavnen.
Sådanne ekspeditioner vil blive  

 afsluttet i forbindelse med indkørslen i frihavnen, - ikke-EF-varer, der forsendes til frihavnen efter indførsel andetsteds i  

 EF eller fra et toldoplag, et frilager eller en anden frihavn, - varer, for hvilke der er ansøgt om forudbetaling af eksportrestitutioner  

 inden for rammerne af den fælles landbrugspolitik, - EF-varer, der angives til udførsel til lager i frihavnen.
 Overførsel af EF-varer fra dansk virksomhed til lager i frihavnen sker  

 uden angivelse for told- og skatteregionen.
EF-varer fra personer i andre lande i EF destineret til et lager i  

 frihavnen kan tilføres lageret uden betaling af erhvervelsesmoms, se  

 Momsvejledningen A.12.6 Fraførsel af varer Enhver fraførsel af varer fra lagre i frihavnen skal straks bogføres i  

 lagerregnskabet af den erhvervsdrivende.
TK art. 177 Fraførsel af varer til udførsel eller genudførsel fra EF's toldområde kan  

 ske uden frembydelse og angivelse af over for told- og skatteregionen,  

 bortset fra udførsel af varer der er omfattet af:
- eksportafgifter, - præfinanciering af landbrugsvarer, se C.3.
Fraførsel af ikke-EF-varer bestemt til fri omsætning skal fortoldes, jf.  

 A.2 - varer fra de private lagre godsregistreres og straksfortoldes, - varer fra offentlig oplag kan godsregistreres med henblik på  

 fastlæggelse af senere toldprocedure, fx fortoldning.
 Fraførsel af ikke-EF-varer kan endvidere ske ved anvendelse af den  

 eksterne EF-forsendelsesprocedure, fx ved overførsel af sådanne varer:
- til toldoplag, - til andre destinationer i EF med henblik på fortoldning, - til andre destinationer i EF med henblik på udførsel fra EF's område.
