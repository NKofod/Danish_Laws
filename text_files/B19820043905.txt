 I medfør af § 16 i lov nr. 256 af 27. maj 1950 om værn for dyr samt under  

 henvisning til rådets direktiv af 18. juli 1977 om beskyttelse af dyr under  

 international transport (77/ 489/ EØF) og rådets direktiv af 12. maj 1981 om  

 fastsættelse af bestemmelser, der er nødvendige for iværksættelse af direktiv  

 77/ 489/ EØF om beskyttelse af dyr under international transport (81/ 389/  

 EØF), fastsættes følgende:
 Bekendtgørelsens område m.v.
 § 1.  Reglerne i denne bekendtgørelse finder  

 anvendelse på transport til eller fra udlandet og i transit gennem Danmark af  

 de levende dyr, der er omhandlet i kapitlerne 2-6.
 Stk. 2.  Reglerne finder dog ikke anvendelse på  

 transport af dyr, der føres over den dansk-tyske grænse i henhold til  

 overenskomst om grænsetrafikken.
 Stk. 3.  For transport til søs finder reglerne kun  

 anvendelse på transport af dyr, der er indladet i godsvogne, lastbiler eller  

 containere om bord på færger eller lignende skibe.
§ 2.  Reglerne finder anvendelse på transport med  

 ethvert transportmiddel.
Ved »transportmiddel« forstås i denne  

 forbindelse de dele af motorkøretøjer, skinnekøretøjer og luftfartøjer, der  

 er beregnet til last, samt containere til transport ad land- eller luftvejen.
 § 3.  De embedsdyrlæger, som er nævnt i  

 bekendtgørelsen, er dyrlæger, der i medfør af lov nr. 131 af 13. april 1954  

 om udførsel og indførsel af levende dyr m.v. er autoriseret til at foretage  

 sundhedseftersyn.
Bestemmelser om hovdyr og husdyr af kvæg-,  

 fåre-, gede- og Almindelige bestemmelser § 4.  Dyr skal under transporten være ledsaget af et  

 gyldigt og behørigt udfyldt certifikat svarende til formularen i bilaget.
Stk. 2.  Ved indførsel og transit gennem Danmark af dyr,  

 hvor handel ifølge fællesskabsdirektiver er undergivet sundhedsmæssige  

 bestemmelser, er det dog tilstrækkeligt med behørig udfyldelse af passende  

 påtegninger på sundhedscertifikatet, hvis en sådan fremgangsmåde er i  

 overensstemmelse med afsenderlandets regler.
Såfremt sådanne påtegninger på  

 grund af forsinkelse har mistet deres gyldighed og derfor skal fornys inden  

 transportens begyndelse, skal sundhedscertifikatet dog være ledsaget af et  

 selvstændigt certifikat i overensstemmelse med reglen i stk. 1.
Stk. 3.  Certifikatet eller påtegningerne skal være  

 affattet på det officielle sprog eller mindst et af de officielle sprog i  

 afsenderlandet, bestemmelseslandet og eventuelt transitlandet.
Dette er dog  

 kun nødvendigt i det omfang, de pågældende lande er medlemmer af De  

 europæiske Fællesskaber.
Stk. 4.  Det i stk. 1 nævnte certifikat skal bestå af et  

 enkelt ark papir.
Det samme gælder det i stk. 2 nævnte sundhedscertifikat med  

 påtegninger.
 § 5.  Dyr må ikke indlades til udførsel, medmindre de  

 forinden er synet af embedsdyrlægen, og denne inden for de sidste 24 timer  

 har attesteret, at de efter reglerne i dette kapitel er egnet til den  

 påtænkte transport (certifikatets rubrik A).
 Stk. 2.  Indladningen skal ske under forhold, som er  

 godkendt af embedsdyrlægen (certikatets rubrik B).
 § 6.  Inden transporten begynder, skal afsenderen ved  

 aftale med fragtføreren eller modtageren eller på lignende måde drage omsorg  

 for, at dyrene kan modtages ved transportens afslutning.
 § 7.  Ved indførsel skal modtageren eller modtagerens  

 repræsentant tage vare på dyrene ved ankomsten til bestemmelsesstedet,  

 såfremt der er sket underretning om tidspunktet for transportens afslutning.
 Stk. 2.  Hvis der i forbindelse med indførsel er anført  

 bemærkninger i certifikatets rubrik C, punkt I, skal modtageren eller  

 modtagerens repræsentant senest 3 dage efter transportens afslutning  

 fremsende certifikatet til Veterinærdirektoratet, Frederiksgade 21, 1265  

 København K.
 § 8.  Dyr, der påregnes at skulle føde under  

 transporten, eller som har født i de nærmest foregående 48 timer, anses ikke  

 for egnet til transport.
§ 9.  Dyr skal have hensigtsmæssige pladsforhold.
De  

 skal have plads til at ligge ned, medmindre særlige forhold taler herimod.
Stk. 2.  Transportmidler, kasser og bure skal være  

 konstrueret således, at de beskytter dyrene mod barske vejrforhold og  

 væsentlige klimatiske forandringer.
Ventilation og luftmængde skal afpasses  

 efter transportforholdene og efter den dyreart, der transporteres.
Stk. 3.  Kasser og bure til transport af dyr skal være  

 afmærket med et symbol, der angiver tilstedeværelsen af levende dyr, og med  

 et tegn, der viser dyrene i opretstående stilling.
Kasser og bure skal være  

 lette at rengøre, kunne forhindre, at dyr slipper ud, og være udstyret  

 således, at dyrenes sikkerhed tilgodeses.
De skal endvidere muliggøre tilsyn  

 med og pasning af dyrene og anbringes således, at ventilation ikke hæmmes.
De  

 skal altid holdes opretstående under transport og når de flyttes, og de må  

 ikke udsættes for hårde stød eller rystelser.
Stk. 4.  Under transport skal dyrene have vand og egnet  

 foder med passende mellemrum.
Dyrene må ikke være uden foder og vand i mere  

 end 24 timer.
Dette tidsrum kan dog forlænges, hvis rejsen til  

 bestemmelsesstedet, hvor dyrene losses, kan fuldføres inden for en rimelig  

 tid.
Stk. 5.  Hovdyr skal være forsynet med grimer under  

 transporten.
Denne bestemmelse kan fraviges for utæmmede dyr.
Stk. 6.  Når dyr er bundet, skal tøjret være så stærkt,  

 at det ikke kan briste under normale transportforhold, og så langt, at dyrene  

 i påkommende tilfælde kan lægge sig ned samt æde og drikke.
Kvæg må ikke  

 bindes ved hornene.
 Stk. 7.  Sko skal fjernes fra hovdyrs baghove, medmindre  

 dyrene er anbragt enkeltvis i båse.
Stk. 8.  Tyre over 18 måneder skal fortrinsvis være  

 bundet.
De skal være forsynet med næsering, som alene må anvendes til føring.
§ 10.  Når dyr af forskellige arter transporteres i  

 samme transportmiddel, skal hver dyreart anbringes for sig.
Der skal  

 endvidere træffes særlige foranstaltninger for at undgå eventuelle uheldige  

 følger af, at dyrearter, der af naturen er fjendtlige over for hinanden,  

 transporteres med samme forsendelse.
Når dyr af forskellig alder  

 transporteres med samme transportmiddel, skal voksne dyr og unge dyr holdes  

 adskilt fra hinanden.
Denne begrænsning gælder dog ikke hundyr, der befordres  

 sammen med deres diende afkom.
Hvad angår kvæg, hovdyr og grise skal fuldt  

 udviklede handyr, der ikke er kastreret, holdes adskilt fra hundyr.
Voksne  

 orner skal holdes adskilt fra hinanden.
Det samme gælder for hingste.
 Stk. 2.  I de rum, hvori dyr transporteres, må ikke  

 anbringes gods, som kan være til skade for dyrenes velfærd.
§ 11.  Ved indladning og losning af dyr skal anvendes  

 egnet udstyr såsom broer, ramper eller landgange, hvis overflade skal være  

 således indrettet, at dyrene ikke skrider, og udstyret skal om fornødent være  

 forsynet med sidebeskyttelse.
Dyr må ikke løftes ved hoved, horn eller ben  

 under indladning eller losning.
§ 12.  Gulvet i transportmidler, kasser og bure skal  

 være stærkt nok til at bære vægten af de transporterede dyr.
Det skal være  

 udført uden mellemrum og indrettet således, at dyrene ikke skrider.
Gulvet  

 skal være dækket af tilstrækkelig strøelse til at absorbere ekskrementer,  

 medmindre der træffes andre foranstaltninger, der er mindst lige så  

 hensigtsmæssige.
 § 13.  For at sikre den nødvendige pasning af dyrene  

 under transport skal forsendelser af dyr ske under ledsagelse, medmindre:
 § 14.  Dyrenes ledsager eller afsenderens repræsentant  

 skal sørge for dyrene, fodre og vande dem og om fornødent malke dem.
 Stk. 2.  Køer, som er i malkeperioden, skal malkes med  

 højst 12 timers mellemrum.
 Stk. 3.  For at kunne udføre den nævnte pasning skal  

 dyrenes ledsager om fornødent have egnede belysningsmidler til rådighed.
 § 15.  Dyr, som bliver syge eller kommer til skade  

 under transport, skal snarest muligt tilses af en dyrlæge og om fornødent  

 aflives på en måde, som udelukker unødvendige lidelser.
§ 16.  Dyr må kun indlades i transportmidler, kasser  

 eller bure, som er grundigt rengjort.
Døde dyr, strøelse og ekskrementer skal  

 fjernes snarest muligt.
 § 17.  Dyr skal transporteres til bestemmelsesstedet  

 så hurtigt som muligt, og forsinkelser, især under omladning og rangering,  

 skal begrænses mest muligt.
 Stk. 2.  Såfremt det er påkrævet af hensyn til dyrenes  

 velfærd, skal de dog efter embedsdyrlægens bestemmelse have en hvileperiode  

 og fornøden pasning på et sted, der er egnet til formålet.
§ 18.  Dyretransporter skal anmeldes til kontrolsteder  

 på det tidligst mulige tidspunkt for at sikre, at indførsels- og  

 transitformaliteter kan tilendebringes så hurtigt som muligt.
Ved sådanne  

 formaliteter bør dyretransporter gives fortrinsret.
Særlige bestemmelser for jernbanetransport § 19.  Alle godsvogne, der anvendes til transport af  

 dyr, skal være afmærket med et symbol, der angiver tilstedeværelsen af  

 levende dyr.
Såfremt der ikke kan tilvejebringes vogne, som er særligt  

 indrettet til transport af dyr, skal dyrene befordres i overdækkede vogne,  

 som kan fremføres med høj fart, og som er forsynet med tilstrækkelig store  

 ventilationsåbninger.
De skal være konstrueret således, at dyr ikke kan  

 slippe ud, og at dyrenes sikkerhed tilgodeses.
Vognenes indvendige sider skal  

 være af træ eller andet egnet materiale, der er fuldstændig glat og forsynet  

 med ringe eller stænger i passende højde, hvortil dyrene kan bindes.
§ 20.  Hovdyr skal bindes således, at alle dyrene har  

 front mod samme side af vognen eller mod hinanden.
Unge utæmmede dyr må dog  

 ikke bindes.
 Stk. 2.  Store dyr skal anbringes på en sådan måde, at  

 der er plads for en ledsager til at færdes mellem dem.
 Stk. 3.  Når dyr kræves adskilt i henhold til  

 bestemmelserne i § 10, stk. 1, kan dette ske enten ved at binde dyrene på  

 adskilte steder i vognen, hvis pladsen tillader dette, eller ved hjælp af  

 egnede skillevægge.
 § 21.  Ved sammenkobling af tog og under al anden  

 kørsel med godsvogne skal alle foranstaltninger træffes for at undgå  

 voldsomme stød i vogne, der indeholder dyr.
Særlige bestemmelser for landevejstransport § 22.  Køretøjer skal være kontrueret således, at dyr  

 ikke kan slippe ud, og at dyrenes sikkerhed tilgodeses.
Køretøjer skal  

 endvidere være forsynet med et tag, der yder effektiv beskyttelse mod vejret.
§ 23.  Der skal forefindes opbindingsmuligheder i  

 køretøjer, der transporterer store dyr, som normalt skal være bundet.
Når det  

 er nødvendigt at inddele køretøjer i flere rum, skal skillevæggene være af  

 stiv konstruktion.
 § 24.  Køretøjer skal medføre en rampe, der opfylder  

 kravene i § 11.
 § 25.  Dansk indregistreret motorkøretøj og påhængs-  

 eller sættevogn hertil samt påhængsvogn til dansk registreret eller godkendt  

 traktor, der anvendes til international transport her i landet, skal i det  

 omfang, der kræves godkendelse efter reglerne i justitsministeriets  

 bekendtgørelse nr. 208 af 17. juni 1964, godkendes efter reglerne i den  

 pågældende bekendtgørelses afsnit IV.
Særlige bestemmelser for lufttransport § 26.  Dyr skal anbringes i kasser, bure eller båse,  

 der egner sig til transport af den pågældende dyreart.
Afvigelser fra disse  

 krav kan tillades, hvis hensigtsmæssige foranstaltninger træffes til  

 fastholdelse af dyrene.
 § 27.  Under hensyn til arten af de transporterede dyr  

 skal foranstaltninger træffes for at undgå alt for højde eller lave  

 temperaturer om bord samt store udsving i lufttrykket.
 § 28.  Aflivningsapparatur skal forefindes om bord i  

 fragtfly.
Bestemmelser om fjerkræ og kaniner, der  

 holdes som husdyr § 29.  Syge eller tilskadekomne dyr anses for uegnede  

 til transport.
Dyr, der bliver syge eller kommer til skade, skal snarest  

 muligt have førstehjælp og om fornødent undersøges af en dyrlæge.
 Stk. 2.  Når dyr transporteres i kasser eller bure, der  

 er anbragt oven på hinanden, eller i godsvogne eller køretøjer med mere end  

 en etage, skal nødvendige foranstaltninger træffes for at undgå, at  

 ekskrementer falder på de nedenunder anbragte dyr.
 Stk. 3.  Egnet foder og om fornødent også vand skal  

 forefindes i tilstrækkelig mængde, undtagen:
 § 30.  Bestemmelserne i § 6, § 7, stk. 1, § 9, stk.  

 1-3, § 10, § 16, § 17, stk. 1, §§ 18-19, §§ 21-22 og §§ 26-27 finder  

 tilsvarende anvendelse på transport af fjerkræ og kaniner, der holdes som  

 husdyr.
Bestemmelser om hunde og katte, der holdes  

 som husdyr § 31.  Bestemmelserne i dette kapitel finder ikke  

 anvendelse på transport af hunde og katte, der holdes som husdyr, når disse  

 ledsages af ejeren eller hans repræsentant.
§ 32.  Dyr under transport skal fodres med ikke over  

 24 timers mellemrum og tilbydes vand med ikke over 12 timers mellemrum.
Der  

 skal forefindes en klart affattet skriftlig instruks om fodring og vanding.  

 Tæver i løbetiden skal holdes adskilt fra hanhunde.
 § 33.  Bestemmelserne i § 6, § 7, stk. 1, § 8, § 9,  

 stk. 1-3, § 10, §§ 12-13, § 14, stk. 1 og 3, §§ 15-16, § 17, stk. 1, §§  

 18-19, § 20, stk. 3, §§ 21-23, §§ 26-28 og § 29, stk. 1 og 2, finder  

 tilsvarende anvendelse på transport af hunde og katte, der holdes som husdyr.
Bestemmelser om andre pattedyr og fugle § 34.  Bestemmelserne i dette kapitel finder  

 anvendelse på transport af de pattedyr og fugle, som ikke omfattes af de  

 foregående kapitler.
§ 35.  Dyr må kun transporteres i hensigtsmæssigt  

 konstruerede køretøjer, kasser eller bure, hvorpå der i givet fald skal være  

 anbragt opslag om, at de indeholder vilde dyr, som er sky eller farlige.
Der  

 skal endvidere forefindes en klart affattet skriftlig instruks om fodring og  

 vanding og eventuelt om særlig pasning, og dyrene skal passes i  

 overenstemmelse med instruksen.
 § 36.  Dyr med gevir må ikke transporteres i den  

 periode, i hvilken takkerne vokser ud, medmindre der træffes særlige  

 foranstaltninger.
 § 37.  Bestemmelserne i § 6, § 7, stk. 1, § 8, § 9,  

 stk. 1-3, §§ 10-13, § 14, stk. 1 og 3, §§ 15-19, § 20, stk. 3, §§ 21-24, §§  

 26-28 og § 29, stk. 1 og 2, finder tilsvarende anvendelse.
Bestemmelser om koldblodede dyr § 38.  Koldblodede dyr skal transporteres i kasser  

 eller bure under sådanne forhold, især med hensyn til plads, ventilation og  

 temperatur samt tilførsel af vand og ilt, som anses for hensigtsmæssige for  

 de pågældende dyrearter.
De skal transporteres til bestemmelsesstedet så  

 hurtigt som muligt.
 Stk. 2.  Bestemmelserne i § 6 og § 7, stk. 1, finder  

 tilsvarende anvendelse.
Straf § 39.  Efter dyreværnslovens § 18, stk. 2, straffes  

 overtrædelse af denne bekendtgørelse med bøde eller hæfte.
Ikrafttrædelse § 40.  Bekendtgørelsen træder i kraft den 20. august  

 1982.
