 I medfør af §§ 40, 45, 48, samt §§ 61-63 i lov nr. 476 af 30. juni 1993 om  

 beskyttelse af havmiljøet som senest ændret ved lov nr. 394 af 22. maj 1996,  

 fastsættes:
 Definitioner mv.
 § 1.  Ved operatører forstås ved denne bekendtgørelse  

 f. eks. et skibs reder, befragter, leder eller agent.
 Stk. 2.  Ved afskiber forstås ved denne bekendtgørelse  

 enhver person, der indgår en kontrakt med en transportvirksomhed om  

 søtransport af gods, eller i hvis navn eller på hvis vegne der indgås en  

 sådan kontrakt.
 Stk. 3.  Ved skib forstås ved denne bekendtgørelse  

 ethvert lastskib, olie-, kemikalie- eller gastankskib eller passagerskib, som  

 er på vej til eller fra en fællesskabshavn med farligt eller forurenende gods  

 i bulk eller i emballeret form.
 Stk. 4.  Ved farligt gods forstås ved denne  

 bekendtgørelse gods, der er opført i IMDG-koden (Den internationale kode for  

 transport af farligt gods), i kapitel 17 i IBC-koden (IMO's internationale  

 kode for bygning og udrustning af skibe til transport af farlige kemiske  

 produkter i bulk) og i kapitel 19 i IGC-koden (IMO's internationale kode for  

 bygning og udrustning af skibe til transport af flydende gas i bulk) således  

 som disse er udformet den 1. januar 1996.
 Stk. 5.  Ved forurenende gods forstås ved denne  

 bekendtgørelse olie som defineret i MARPOL (Den internationale konvention af  

 1973 om forebyggelse af forurening fra skibe, samt 1978-protokollen hertil),  

 bilag 1, skadelige væsker som defineret i MARPOL, bilag 2, skadelige stoffer  

 som defineret i MARPOL, bilag 3, således som MARPOL er udformet den 1. januar  

 1996.
§ 2.  Bekendtgørelsen omfatter ikke orlogsskibe og  

 andre skibe, der ejes eller benyttes af en stat, så længe skibet udelukkende  

 benyttes i ikke-kommerciel tjeneste.
Endvidere omfatter bekendtgørelsen ikke  

 bunkers, storesrum og udstyr til brug om bord på skibe.
Erklæring om farligt og forurenende gods § 3.  Skibe må ikke indgå aftale om eller tilbyde at  

 transportere eller laste farligt eller forurenende gods, medmindre der er  

 afgivet en erklæring til skibsføreren eller operatøren med den korrekte  

 tekniske betegnelse på det farlige eller forurenende gods, De Forenede  

 Nationers numre (FN nr.) i det omfang, de foreligger, angivelse af  

 IMO-fareklasse i overensstemmelse med IMDG-, IBC-, og IGC-koderne, mængde og,  

 hvis der er tale om transportable tanke eller containere, deres  

 identifikationsmærker.
 Stk. 2.  Det er afskiberens ansvar at afgive erklæring i  

 overensstemmelse med denne bekendtgørelse til skibsføreren eller til  

 operatøren og at sikre, at den forsendelse, der ønskes transporteret, er  

 identisk med den, der er omfattet af erklæringen jf. stk. 1.
Indberetning af oplysninger § 4.  Når et skib forlader en dansk havn, skal  

 operatøren af skibet inden afgang anmelde de oplysninger, der kræves ifølge  

 listen i bilag I, til Søværnets Operative Kommando (SOK), der er udpeget som  

 kompetent myndighed i Danmark for modtagelse, behandling og videregivelse af  

 nævnte oplysninger.
 Stk. 2.  Operatøren af et skib, der kommer fra en havn  

 uden for Fællesskabet og som er på vej til en havn i Fællesskabet eller en  

 ankerplads inden for en medlemsstats søterritorium, skal som en betingelse  

 for adgang til denne havn eller ankerplads ved afgang fra lastehavnen anmelde  

 de oplysninger, der kræves ifølge listen i bilag I, til den kompetente  

 myndighed i den medlemsstat, hvor den første bestemmelseshavn eller  

 ankerplads er beliggende.
 Stk. 3.  Skibe som sejler i ruter af under 1 times  

 varighed er undtaget fra bestemmelserne i stk. 1 og 2. Operatøren for disse  

 skibe skal til enhver tid kunne stille de oplysninger, der kræves ifølge  

 bilag I, til rådighed for myndighederne i afsejlings- eller  

 ankomstmedlemsstaten.
 Stk. 4.  For skibe der sejler i ruter af mere end en  

 times varighed kan Miljø- og Energiministeriet, såfremt der er tale om en  

 mindre overskridelse af en overfartstid på en time, anmode Kommissionen om at  

 opnå dispensation fra stk. 1 og 2. Operatøren for disse skibe skal til enhver  

 tid på anmodning herom stille de oplysninger, der kræves ifølge bilag 1, til  

 rådighed for myndighederne i afsejlings- eller ankomstmedlemsstaten.  

 Ansøgning om dispensation sendes til Miljø- og Energiministeriet.
 § 5.  Såfremt der indtræder en hændelse eller  

 situation på havet, som udgør en trussel mod de danske kyster, havmiljøet  

 eller dermed forbundne interesser, skal skibsføreren på det berørte skib  

 straks give meddelelse om de nærmere omstændigheder ved hændelsen samt de  

 oplysninger, der omhandles i bilag I, til Søværnets Operative Kommando.  

 Meddelelsen skal gives i overensstemmelse med IMO-resolution 648 (16) og skal  

 mindst gives under de omstændigheder, der er anført i denne resolution.
 Stk. 2.  Søværnets Operative Kommando kan anse pligten  

 til at indberette oplysninger, der kræves i bilag I, for at være opfyldt,  

 hvis skibet meddeler, hvilken kompetent myndighed i Fællesskabet, der ligger  

 inde med de oplysninger, der er nævnt i stk. 1.
Kontrolliste § 6.  Før ankomst til dansk havn skal skibsføreren  

 udfylde den i bilag II angivne kontrolliste.
Listen skal efter anmodning  

 stilles til rådighed for Søværnets Operative Kommando.
Såfremt der tages  

 lods, skal listen endvidere stilles til lodsens disposition.
 Stk. 2.  De lodser, som bistår et skib ved anløb eller  

 afgang eller med manøvrering i øvrigt, underretter straks Søværnets Operative  

 Kommando, hvis de bliver bekendt med forhold, der i forbindelse med skibets  

 sejlads kan udgøre en risiko for, at hav- eller kystområder bringes i fare.
Videregivelse af oplysninger § 7.  Søværnets Operative Kommando træffer passende  

 foranstaltninger til på et hvilket som helst tidspunkt at kunne videregive  

 oplysninger, som er anmeldt i medfør af §§ 4 og 5, hvis en anden medlemsstats  

 kompetente myndighed af sikkerhedshensyn anmoder herom.
 Stk. 2.  Såfremt Søværnets Operative Kommando får  

 kendskab til forhold, der indebærer risiko eller øger risikoen for, at en  

 medlemsstats hav- og kystområder bringes i fare, træffer Søværnets Operative  

 Kommando de nødvendige foranstaltninger til snarest muligt at underrette den  

 pågældende medlemsstats kompetente myndighed herom.
 § 8.  Søværnets Operative Kommando skal om fornødent  

 inden for de relevante områder udsende radiomeddelelse til skibsfarten om  

 enhver hændelse, som er anmeldt i henhold til § 5, stk. 1, samt  

 radiomeddelelse med oplysninger vedrørende ethvert skib, der er til fare for  

 anden skibsfart.
Straf § 9.  Medmindre højere straf er forskyldt efter den  

 øvrige lovgivning, straffes med bøde den, der undlader at § 10.  For overtrædelser, der begås af aktieselskaber,  

 andelsselskaber, anpartsselskaber eller lignende, kan der pålægges selskabet  

 som sådant bødeansvar.
Ikrafttræden og ophævelse § 11.  Denne bekendtgørelse træder i kraft den 1.  

 marts 1997. Bekendtgørelse nr. 306 af 4. juni 1981 om de mindstekrav, visse  

 tankskibe skal opfylde, når de anløber eller forlader en dansk havn, ophæves.
Miljø- og Energiministeriet, den 26.  

 november 1996 Svend Auken / Hans Henrik Christensen BILAG 1 Oplysninger om skibe, der transporterer farligt eller forurenende gods (§ 4) 1. Skibets navn og kaldesignal.
 2. Skibets nationalitet.
 3. Skibets længde og dybgang.
 4. Bestemmelseshavn.
 5. Forventet tidspunkt for ankomst til bestemmelshavn  

 eller lodsstation alt efter den kompetente myndigheds krav.
 6. Forventet tidspunkt for afsejling.
 7. Planlagt rute.
 8. De korrekte tekniske betegnelser for det farlige  

 eller forurenende gods, FN-numre, hvis de foreligger, IMO-risikoklasser i  

 overensstemmelse med IMDG-, IBC- og IGC-koderne, mængderne af sådant gods og  

 dets placering om bord og, såfremt godset er placeret i transportable  

 beholdere eller containere, disses identifikationsmærker.
 9. Bekræftelse af, at der om bord findes en liste, et  

 ladningsmanifest eller en passende ladeplan over det farlige eller  

 forurenende gods, som skibet transporterer, med angivelse af godsets  

 placering.
 (* 1) Bekendtgørelsen indeholder bestemmelser, der gennemfører Rådets  

 direktiv 93/75 EØF af 13. september 1993 om mindstekrav til skibe, som er på  

 vej til eller fra Fællesskabets søhavne med farligt eller forurenende gods og  

 Kommissionens direktiv 96/39 EØF af 19. juni 1996 som ændrer Rådets direktiv  

 93/75 EØF af 13. september 1993.
