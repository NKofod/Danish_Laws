Skriftlig fremsættelse (10. december 2003) Økonomi- og  

 erhvervsministeren  

  

 (Bendt  

  

 Bendtsen) :
 Herved tillader jeg mig for Folketinget at fremsætte:
 Forslag til lov om  

 ændring af lov om varmeforsyning (Ophævelse af krav om  

 tilslutningsredegørelse).
(Lovforslag nr.
L 105).
Hovedformålet med lovforslaget er at følge op på regeringens  

 ønske om at regelforenkle.
Desuden indeholder forslaget en præcisering af, at  

 principperne for kommunernes varmeforsyningsplanlægning kan fastlægges i form  

 af bekendtgørelser i stedet for, som nu, i form af generelle  

 forudsætningsskrivelser.
Regelforenklingen  

 består i, at lovforslaget ophæver kravet om, at virksomheder, der leverer  

 fjernvarme  

 og naturgas, hvert andet år skal forelægge kommunalbestyrelserne en  

 redegørelse  

 for tilslutning til det kollektive varmeforsyningsanlæg.
Bestemmelsen virker  

 bebyrdende for varmeforsyningsvirksomhederne og ofte formålsløs i de mindre  

 kommuner, hvor den mulige udbygning er meget lille.
 Ophævelsen af kravet  

 forventes at medføre administrative lettelser for kommunerne og de  

 virksomheder  

 der leverer fjernvarme og naturgas (heraf er de 4  

 naturgasforsyningsvirksomheder  

 og en del fjernvarmeforsyningsvirksomheder offentlige).
Lovforslaget forventes  

 ikke at medføre øgede økonomiske udgifter for stat, kommuner, amtskommuner  

 eller erhvervslivet.
Endvidere vurderes forslaget ikke at have miljømæssige  

 konsekvenser, og det indeholder ikke EU-retlige aspekter.
 Jeg henviser i øvrigt til de bemærkninger, der ledsager  

 lovforslaget, og anbefaler det til Folketingets velvillige behandling.
