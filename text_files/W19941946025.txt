Renter filial/hovedkontor - Renter filial-hovedkontor, - finansieringsselskab, Finansieringsselskabet er hjemmehørende i England og har som  

 formål at yde lån til køb af koncernens  

 motorkøretøjer.
Desuden finansierer selskabet leasing af  

 koncernens produkter.
 I forbindelse med en strukturændring ønskes alle  

 kreditfunktionerne samlet under finansieringsselskabet med henblik på  

 at få adgang til billigere fremmedfinansiering af kreditaktiviteterne.  

 Banklån udgør mere end 75 pct. af finansieringsselskabets  

 kapitalfremskaffelse.
Finansieringsselskabet skal herefter være koncernens bank.
Selskabet  

 vil være domineret af den amerikanske moderkoncern.
 Finansieringsselskabet skal operere gennem filialer i de enkelte  

 europæiske lande.
 Om det engelske selskab er oplyst, at dette er registreret i England som  

 en bank, og at det dermed er under tilsyn af den engelske centralbank, Bank  

 of England.
 Det var anført, at vedrørende den konkrete beregning af  

 rente mellem hovedkontoret i England og den danske filial skulle  

 følgende principper lægges til grund:
 1. Filialen skal ikke betale renter til hovedkontoret af de midler, der  

 stilles til rådighed for den som egenkapital (»hovedkontorets  

 konto«).
 2. Midler ud over egenkapitalen, der udlånes af hovedkontoret til  

 filialen, betragtes som gæld for filialen; dvs. som lån til  

 filialen.
 3. Midler, der 'udlånes' til filialen, fremskaffes ved, at  

 finansieringsselskabet optager lån fra tredje part.
4. De renter, der beregnes på selskabets kortfristede lån  

 (lån fra selskabet med en løbetid på mellem en dag og seks  

 måneder) vil udgøre et gennemsnit af den rente, som selskabet  

 betaler for sine egne kortfristede lån fra tredjepart plus de  

 omkostninger, der er forbundet med en omregning af lånevalutaen til den  

 bestemte valuta, som filialen skal bruge til sin virksomhed.
Renten  

 opkræves i slutningen af hver måned som et gennemsnit af de  

 renter, som selskabet i den foregående måned har betalt på  

 sine egne kortfristede lån.
 5. Filialerne betaler rente til hovedkontoret i de enkelte landes  

 valutaer.
 6. Med hensyn til medium term lån skal filialerne betale  

 hovedkontoret de faktiske omkostninger, der er forbundet med selskabets  

 optagelse af lånene, samt de omkostninger, der er forbundet med  

 konvertering af lånene til de valutaer, der bruges i de enkelte  

 filialer.
Ligningsrådet fandt, at opgørelsen af den danske filials  

 indkomst i h.t. selskabsskattelovens §§ 2 og 9 skal ske i overensstemmelse  

 med dansk og international skattepraksis, herunder OECD's modeloverenskomst  

 med kommentarer, jf.
HD af 18-12 1992 vedrørende Texaco (TfS 1993, 7).  

 Det bemærkes, at artikel 7 i dobbeltbeskatningsoverenskomsten med U.K.  

 i sit indhold ikke afviger fra modeloverenskomsten.
 I henhold til kommentaren til modeloverenskomstens artikel 7, pkt. 18,  

 anerkendes, at særlige hensyn tages til rentebetalinger foretaget  

 indbyrdes af forskellige dele af et finansforetagende og hidrørende  

 fra kortvarige lån i konsekvens af, at det at yde og modtage kortvarige  

 lån er snævert knyttet til sådanne foretagenders  

 almindelige forretning.
 På grundlag af det oplyste må den virksomhed, som selskabet  

 udøver, at modtage lån på engrosbasis og  

 videreudlåne disse, anses for omfattet af begrebet finansforetagende  

 som nævnt i pkt. 18 i kommentaren til artikel 7.
I konsekvens heraf vil den danske filial principielt kunne fratrække  

 renteudgifter til hovedkontoret vedrørende  

 videreudlånsvirksomheden.
Den konkrete afgørelse af, hvorvidt  

 optagne lån hos hovedkontoret vedrører den danske  

 videreudlånsaktivitet, henhører under de lignende  

 myndigheder.
