Bekendtgørelse om godkendte  

 prøver og praksiskrav for autorisation af elinstallatører I medfør af  § 6, stk. 2, nr. 4 og 5 i lov. nr. 314 af 5. maj 2000  

 om autorisation af elinstallatører m.v. og efter forhandling med  

 Elektricitetsrådet, Danske Energiselskabers Forening og  

 Elinstallatørernes Landsforening ELFO fastsættes:
Godkendte prøver § 1. Følgende prøver giver ret til  

 autorisation, når de i § 2 fastsatte praksiskrav og betingelserne i  

 lovens § 5 og de i medfør af loven fastsatte regler for udstedelse af  

 autorisation er opfyldt 1)	eksamen som installatør (AK) stærkstrøm,  

 herunder den af Elektricitetsrådet godkendte  

 autorisationsprøve, 2)	elinstallatør i henhold til Undervisningsministeriets  

 retningslinjer om videregående uddannelse indenfor det  

 stærkstrømstekniske område, 3)	elektroinstallatørprøven af 1952 (Prøven  

 afholdtes sidste gang i vinteren 1988/89), 4)	maskinmestereksamen efter Søfartsstyrelsens regler, 5)	udvidet maskinmestereksamen (Prøven afholdtes sidste gang i  

 april 1991) og 6)	elingeniør.
Stk. 2. Elingeniører skal for at opnå  

 autorisation som led i uddannelsen have modtaget undervisning i  

 følgende fag i et omfang svarende til mindst 40 ECTS (European Credit  

 Transfer System) 1)	stærkstrømsbekendtgørelsen, elektriske  

 installationer, 2)	forsyningsteori, 3)	installationsteknik, 4)	dimensionering af elektriske installationer, herunder  

 tavleanlæg og 5)	højspænding.
 Stk. 3. Udover de i stk. 2 nævnte fag skal  

 ansøgeren gennem elingeniøruddannelsen eller supplerende kurser  

 have kendskab til bestemmelserne om L-AUS arbejde og værktøj  

 samt førstehjælp i tilfælde af elulykker.
 Stk. 4. Elektricitetsrådet kan dispensere fra  

 uddannelseskravene i stk. 1 og 2, når det skønnes at være  

 elsikkerhedsmæssigt forsvarligt.
Praksiskrav § 2. De i § 1 nævnte uddannelser er  

 autorisationsgivende, når følgende praksis er  

 dokumenteret 1)	er ansøgeren uddannet elektriker, meddeles autorisation uden  

 krav om yderligere praksis, 2)	har ansøgeren en anden relevant  

 håndværksuddannelse indenfor elteknikken eller jern og metal, kan  

 der meddeles autorisation efter 1 års praksis som elektriker under  

 ansvar af en autoriseret elinstallatør eller 3)	har ansøgeren anden uddannelsesmæssig baggrund,  

 meddeles der autorisation efter 2 års praksis i  

 stærkstrømsteknisk virksomhed, hvoraf det ene år skal  

 være som elektriker under ansvar af en autoriseret  

 elinstallatør.
Ansøgere med maskinmestereksamen eller udvidet  

 maskinmestereksamen kan optjene det ene af disse år til søs,  

 hvorefter det andet år skal optjenes som elektriker i land under ansvar  

 af en autoriseret elinstallatør.
 Stk. 2. Elektricitetsrådet kan dispensere fra  

 praksiskravene i stk. 1, når det skønnes at være  

 elsikkerhedsmæssigt forsvarligt.
Autorisation for statsborgere indenfor EU § 3. Ansøgere fra andre EU-medlemsstater  

 kan opnå autorisation uden de i § 1 nævnte danske prøver,  

 såfremt ansøgerne har bestået en tilsvarende eksamen i en  

 anden medlemsstat, når uddannelsen i elektroteknisk henseende kan  

 sidestilles med den danske uddannelse.
 Stk. 2. Elektricitetsrådet kan med henblik på  

 at sikre ansøgerens kendskab til de danske installationsregler  

 kræve indtil 2 års praksis i stærkstrømsteknisk  

 virksomhed fortrinsvis med installationsteknisk arbejde.
Dokumentation § 4. Ved ansøgning om autorisation skal  

 eksamensbevis, karakterudskrift og dokumentation for opfyldelse af  

 praksiskravene vedlægges, jf. § 3, stk. 2 i bekendtgørelse nr.  

 301 af 3. maj 2001.
Afgørelse og klage § 5. Elektricitetsrådet træffer  

 afgørelse i sager, hvor der er opstået tvivl om, hvorvidt  

 uddannelsen og dennes indhold, jf. § 1, eller ansøgerens praksis, jf.  

 § 2, er autorisationsgivende.
 § 6. Elektricitetsrådets afgørelser  

 vedrørende forhold, der er omfattet af denne bekendtgørelse,  

 kan påklages til By- og Boligministeriet af adressaten for  

 afgørelsen.
Stk. 2. Klage skal indbringes skriftligt senest 4 uger  

 efter, at afgørelsen er meddelt den pågældende.
Klagen  

 indsendes til Elektricitetsrådet, der videresender den til By- og  

 Boligministeriet ledsaget af Elektricitetsrådets  

 bemærkninger.
 Ikrafttræden m.v.
 § 7. Bekendtgørelsen træder i kraft  

 den 13. maj 2001.
 Stk. 2. Bekendtgørelsen finder anvendelse uanset tidspunktet  

 for afslutningen af ansøgerens autorisationsgivende uddannelser efter  

 § 1 og § 4.
