(Ophævelse af bestemmelser om  

 tilforordnede rektorer) (Til alle amtsråd og Frederiksberg  

 Kommunalbestyrelse) Hermed følger Kulturministeriets cirkulære af 26. juni 1991 om ændring af  

 cirkulære af 7. marts 1990 om normering, klassificering, tjenestetid m.m. for  

 forstandere og viceforstandere ved amtskommunale voksenuddannelsescentre,  

 samt tjenestemænd og timelærere ved almen voksenuddannelse.
 Ændringerne vedrører § 1, stk. 2, og § 10, stk. 2, om tilforordnede  

 rektorer ved centre med hf-undervisning.
Efter 1. august 1991 skal der ikke længere tilforordnes en rektor til  

 hjælp for en nyudnævnt forstander, såfremt denne ikke opfylder betingelserne  

 for at være rektor for et kursus til højere forberedelseseksamen.
Det i  

 cirkulærets § 10, stk. 2, omtalte tillæg ydes herefter til alle forstandere  

 ved centre med undervisning i henhold til lov om kursus til højere  

 forberedelseseksamen og om studieforberedende enkeltfagsundervisning for  

 voksne.
Med venlig hilsen Bodil Rasmussen Kulturministeriets cirkulære af 26. juni 1991 Cirkulære om ændring af cirkulære af 7. marts 1990 om normering, klassificering,  

 tjenestetid m.m. for forstandere og viceforstandere ved amtskommunale  

 voksenuddannelsescentre, samt tjenestemænd og timelærere ved almen  

 voksenuddannelse (Ophævelse af bestemmelser om tilforordnede rektorer) (Til alle amtsråd og Frederiksberg Kommunalbestyrelse) § 1 Ved lov nr. 433 af 13. juni 1990 om kursus til højere forberedelseseksamen  

 og om studieforberedende enkeltfagsundervisning for voksne m.v., § 37, stk.  

 2, er de hidtil opretholdte bestemmelser i lov om prøveforberedende  

 enkeltfagsundervisning for voksne, jf. lovbekendtgørelse nr. 320 af 4. juli  

 1983, ophævet pr. 1. januar 1991, idet de dog fortsat finder anvendelse på  

 den undervisning, der påbegyndes inden den 1. august 1991.
 Som følge heraf foretages følgende ændringer i Kulturministeriets  

 cirkulære af 7. marts 1990 om normering, klassificering, tjenestetid m.m. for  

 forstandere og viceforstandere ved amtskommunale voksenuddannelsescentre,  

 samt tjenestemænd og timelærere ved almen voksenuddannelse:
 1. § 1, stk. 2, udgår. § 1, stk. 3, ændres herefter til stk. 2.
 2. § 10, stk. 2, affattes således:
»Til forstandere ved centre med undervisning i henhold til lov om  

 kursus til højere forberedelseseksamen og om studieforberedende  

 enkeltfagsundervisning m.v. ydes der et særligt tillæg på 18.300 kr. årligt  

 (grundbeløb pr. 1. oktober 1984).« § 2.  Ikrafttræden.
 Stk. 1.  Cirkulæret træder i kraft den 26. juni 1991 og  

 har virkning fra 1. august 1991.
Kulturministeriet Direktoratet for Folkeoplysning, Frie Grundskoler m.v., den 26. juni 1991 P.d.v.
