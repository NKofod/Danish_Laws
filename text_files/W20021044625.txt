Klage  

 over utilstrækkelig undersøgelse og behandling af senere udviklet  

 hjerteklapbetændelse med komplikationer i form af hjerneblødning Patientklagenævnet fandt grundlag for at kritisere 1.  

 reservelægen for hans behandling af patienten i perioden fra den 6. december  

 1999 til den 29. februar 2000 og lagde herved vægt på, at 1. reservelægen ved  

 behandlingen af patienten burde have foretaget mere omfattende udredning,  

 herunder hjertestetoskopi, foranlediget EKG-undersøgelse samt anbefalet  

 temperaturmåling og vægtkontrol forinden iværksættelsen af medicinsk  

 behandling.  

 Endvidere burde 1. reservelægen have indlagt patienten, da tilstanden blev  

 forværret.
 Nævnet fandt ikke grundlag for at kritisere de læger,  

 der var involveret i behandlingen af patienten i perioden fra den 10. marts  

 til  

 den 27. marts 2000, men fandt imidlertid, at det havde været hensigtsmæssigt,  

 om overlægen den 27. marts 2000 havde foranlediget udførelse af CT-scanning  

 med  

 det formål at få klarlagt, om patientens lammelser var forårsaget af en  

 hjerneblødning.
 Videre fandt nævnet ikke grundlag for at kritisere de  

 sygeplejersker, der var involveret i behandlingen af patienten i perioden fra  

 den 10. til den 27. marts 2000. og lagde herved vægt på, at der ikke var  

 indikation for overvågning af patienten i form af fast vagt, og Ifølge  

 observationsskemaet foretog de involverede sygeplejersker daglig måling,  

 registrering af patientens vitale funktioner såsom blodtryk, puls og  

 temperatur  

 i perioden fra den 10. til den 27. marts 2000.
