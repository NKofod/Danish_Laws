 I medfør af § 6, stk. 1 og 3, og § 24 i lov nr. 414 af 13. juni 1990 om  

 administration af Det Europæiske Fællesskabs forordninger om markedsordninger  

 for landbrugsvarer m.v., jf. lovbekendtgørelse nr. 65 af 9. februar 1996,  

 fastsættes:
 § 1.  Ved salg af industrikartofler, der ikke  

 forarbejdes i Danmark, læggekartofler og spisekartofler af dansk avl skal  

 betales en afgift på 0,40 kr. pr. 100 kg.
 Stk. 2.  Ved anvendelse af kartofler af dansk avl til  

 industriel forarbejdning i Danmark skal ligeledes betales en afgift på 0,40  

 kr. pr. 100 kg.
§ 2.  Afgiftspligten efter § 1, stk. 1, påhviler Stk. 2.  Afgiftspligten efter § 1, stk. 2, påhviler den  

 pågældende virksomhed.
 § 3.  Afgift for læggekartofler skal betales første  

 gang, de sælges.
 Stk. 2.  Stk. 1 gælder også ved salg til driftsmæssigt  

 adskilte enheder inden for samme virksomhed.
 Stk. 3.  Afgift for spisekartofler skal betales første  

 gang, de sælges til en modtager, der ikke er afgiftspligtig efter § 2, stk.  

 1, nr. 1, eller stk. 2.
 § 4.  Afgiftsbeløbet skal fremgå af salgsafregningen.
 § 5.  Sorterevirksomheder, herunder pakkevirksomheder  

 skal hvert år pr. 31. december udarbejde en opgørelse over køb, salg og anden  

 anvendelse af kartofler i de foregående 12 måneder.
 Stk. 2.  Opgørelsens overensstemmelse med virksomhedens  

 regnskaber skal attesteres af en statsautoriseret eller registreret revisor  

 eller af en konsulent i driftsøkonomi ansat i en landøkonomisk forening.  

 Foreningens navn skal anføres i konsulentens attestation.
Stk. 3.  Har en afgiftspligtig virksomhed et  

 afgiftsgrundlag på 2.000 hkg. eller derunder, kan attestationen erstattes af  

 en underskrevet tro og love erklæring.
Erklæringen skal afgives på en  

 formular, som kan rekvireres hos Kartoffelafgiftsfonden.
 Stk. 4.  Opgørelsen skal indsendes til  

 Kartoffelafgiftsfonden, c/o Fællessekretariatet, Grindstedvej 55, 7184  

 Vandel, senest 10. marts.
§ 6.  Virksomheder omfattet af § 1, stk. 2, skal hvert  

 år pr. 30. juni udarbejde en opgørelse over køb, salg og anden anvendelse af  

 kartofler i de foregående 12 måneder.
Opgørelsen skal attesteres af en  

 statsautoriseret eller registreret revisor.
 Stk. 2.  Opgørelsen skal indsendes til  

 Kartoffelafgiftsfonden, c/o Fællessekretariatet, Grindstedvej 55, 7184  

 Vandel, senest 10. september.
§ 7.  Kartoffelavlere, der sælger spisekartofler fra  

 egen ejendom af egen avl, skal Stk. 2.  Opgørelsen skal indsendes til  

 Kartoffelafgiftsfonden, c/o Fællessekretariatet, Grindstedvej 55, 7184  

 Vandel, senest 10. marts.
 § 8.  Kartoffelafgiftsfonden kan efter skriftlig  

 ansøgning godkende, at en virksomhed fraviger de datoer, der er nævnt i § 5,  

 og i stedet overholder datoen for virksomhedens regnskabsafslutning.
 Stk. 2.  Opgørelsen skal indsendes til  

 Kartoffelafgiftsfonden senest 70 dage efter regnskabsperiodens afslutning.
 § 9.  Bestemmelser om salg gælder også for fordeling,  

 levering og enhver anden form for overdragelse til andre.
 § 10.  Forfaldne afgifter skal indbetales til  

 Kartoffelafgiftsfonden (girokonto nr. 931 3907) samtidig med indsendelse af  

 de opgørelser, der er nævnt i §§ 5-7.
 Stk. 2.  Beløb, der er omfattet af bekendtgørelsen, og  

 som ikke betales rettidigt, tillægges en rente på 1,3 pct. månedligt for hver  

 påbegyndt måned fra forfaldsdagen at regne.
 Stk. 3.  Der er udpantningsret for forfaldne  

 afgiftsbeløb, herunder for rentebeløb nævnt i § 10, stk. 2.
 § 11.  Overtrædelse af §§ 4-7, og § 10 eller forsøg  

 herpå straffes med bøde, med mindre strengere straf er forskyldt efter § 25 i  

 lov om administration af det Europæiske Fællesskabs forordninger om  

 markedsordninger for landbrugsvarer m.v., jf. lovbekendtgørelse nr. 65 af 9.  

 februar 1996.
 Stk. 2.  For overtrædelse, der begås af aktieselskaber,  

 anpartsselskaber, andelsselskaber eller lignende, kan der efter § 27, stk. 1,  

 i samme lov pålægges selskabet som sådant bødeansvar.
 § 12.  Bekendtgørelsen træder i kraft den 1. januar  

 1997.
 Stk. 2.  Samtidig ophæves bekendtgørelse nr. 541 af 22.  

 juni 1994 om produktionsafgift på kartofler.
