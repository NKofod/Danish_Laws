Bekendtgørelse om godkendelse af et nyt  

 flag for DSB Ved kongelig resolution af 27. april 1887 blev der fastsat et splitflag  

 for det skibsmateriel, der sorterer under statsbanernes bestyrelse, med et  

 særmærke i øverste indre røde felt bestående  

 af en krone og derunder bogstaverne DSB.
 Hendes Majestæt Dronningen har den 17. maj 1999  

 godkendt et nyt flag for DSB i form af Dannebrog som splitflag med et  

 særmærke i øverste indre røde felt, som viser en  

 krone i hvidt over et hvidt vinget hjul, der er vendt således, at det  

 på begge sider af flagdugen opfattes som værende i  

 bevægelse mod stangen.
