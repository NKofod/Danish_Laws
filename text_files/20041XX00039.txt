Skriftlig fremsættelse (20. oktober 2004) Kulturministeren  

  

 (Brian Mikkelsen):
 Herved tillader jeg mig for Folketinget at fremsætte:
Forslag til lov om  

 ændring af radio- og fjernsynsloven (Politiske reklamer og forlængelse af  

 programtilladelser) (Lovforslag nr.
L 38).
Lovudkastet indeholder to elementer.
For det første en ny  

 formulering af reglerne om udsendelse af politiske reklamer i fjernsyn og for  

 det andet en justering af reglerne om lokal programvirksomhed.
Med hensyn til reklamer foreslås det, at regulering af  

 adgangen til at udsende politiske reklamer sker ved en to-leddet bestemmelse,  

 som 1) indeholder et permanent forbud mod i fjernsyn at udsende reklamer for  

 politiske partier, politiske bevægelser, valgte medlemmer samt opstillede  

 politiske kandidater til politiske forsamlinger, og som 2) indeholder et  

 temporært forbud mod udsendelse af reklamer for politiske budskaber i  

 perioden  

 fra tidspunktet for udskrivelse af valg til politiske forsamlinger eller  

 folkeafstemninger og indtil afholdelsen af valget eller afstemningen har  

 fundet  

 sted.
Den reklamefri periode kan dog ikke overstige 3 måneder.
 Forslaget skal ses i forlængelse af, at der i sommeren 2003  

 blev rejst tvivl om, hvorvidt et af Folketinget vedtaget forbud mod  

 udsendelse  

 af reklamer for politiske anskuelser var foreneligt med indholdet af Den  

 Europæiske Menneskerettighedskonventions artikel om ytringsfrihed.
 Den bestemmelse, som nu foreslås, vurderes  således som den  

 gældende retstilstand er indrettet  at være forenelig med Danmarks  

 internationale forpligtelser og imødekommer samtidig efter min opfattelse  

 Folketingets ønske om en bredere forbudsbestemmelse mod udsendelse af  

 politiske  

 reklamer i fjernsynet.
 Andet led af lovforslaget har til hensigt at gøre det muligt  

 for de lokale radio- og fjernsynsnævn  i forbindelse med gennemførelse  

 af en  

 ny lokal radio/tv-ordning  at forlænge tilladelser til lokal  

 programvirksomhed  

 udstedt før 1. januar 2003 uden ansøgningsrunde, således at alle  

 programtilladelser fremover enten kan forlænges ved det lokale nævns  

 beslutning  

 herom eller  som hidtil  kan forlænges efter opslag og ansøgning,  

 uanset  

 hvornår tilladelsen er udstedt.
Baggrunden herfor er, at det efter Kulturministeriets  

 opfattelse ikke er hensigtsmæssigt, at der skal gennemføres en  

 ansøgningsprocedure,  

 når de programtilladelser, der er udstedt før 1. januar 2003, udløber, og der  

   

 på baggrund af den kommende lokalradio- og lokal-tv-ordning  alene kan  

 blive  

 tale om en ny, kortere tilladelsesperiode.
Der skabes hermed parallelitet  

 mellem de tilladelser, der er udstedt før den 1. januar 2003, og de  

 tilladelser, der er udstedt efter den 1. januar 2003.
