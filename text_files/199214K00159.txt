Nr BTL 159 Betænkning over Forslag til lov om ændring af lov om en realrenteafgift af  

 visse pensionskapitaler m.v. (Kontoførende investeringsforeninger)   

 Nr L 159 1992-93, 1. samling Afgivet af Skatteudvalget Afgivet: 19930324 Udvalget har behandlet lovforslaget i nogle møder.
 Der er af skatteministeren stillet ændringsforslag, hvorom henvises til de  

 ledsagende bemærkninger.
 Herefter indstiller udvalget lovforslaget til vedtagelse med  

 de stillede ændringsforslag.
 Et mindretal (Socialistisk Folkepartis medlemmer af udvalget) indstiller  

 lovforslaget til vedtagelse, da der er tale om en ligestilling, og SF  

 beklager, at den tidligere skatteminister tillod en opdeling, som nu  

 nødvendiggør yderligere lempelser i realrenteafgiften.
 I øvrigt finder SF det fuldstændig urimeligt, at aktier, der handles inden  

 3-års-fristen, er realrenteafgiftsfri, hvorfor ministeren indtrængende  

 anmodes om at overveje en sådan opstramning af realrenteafgiftsloven.
Ændringsforslag Af skatteministeren , tiltrådt af udvalget :
Til titlen 1) Titlen affattes således:
»Forslag til Lov om ændring af lov om en realrenteafgift af visse pensionskapitaler  

 m.v., lov om beskatningen af pensionsordninger m.v. og lov om beskatning af  

 medlemmer af investeringsforeninger (Kontoførende investeringsforeninger)».
Til § 1 2) Før den foreslåede ændring, som bliver nr. 1, indsættes som nyt  

 nummer:
 »01.  I § 3, stk. 2, ændres »og § 3 a« til:  

 », § 3 a og § 3 d«.
Ny paragraf 3) Efter § 1 indsættes som ny paragraf:
»§ 01 I lov om beskatningen af pensionsordninger m.v., jf. lovbekendtgørelse nr.  

 868 af 22. oktober 1992, som ændret ved lov nr. 1028 af 19. december 1992,  

 foretages følgende ændring:
I § 45, stk. 2, indsættes efter »salg af  

 tegningsrettigheder,» ordene: »samt fortjenester og tab, der  

 skyldes kursændringer på beholdningen af værdipapirer,».« Ny paragraf 4) Efter § 1 indsættes som ny paragraf:
»§ 02 I lov om beskatning af medlemmer af investeringsforeninger, jf.  

 lovbekendtgørelse nr. 864 af 22. oktober 1992, foretages følgende ændring:
 I § 3 indsættes efter stk. 8 som nyt stykke:
»Stk. 9. Indskyder et medlem helt eller delvis sit  

 indestående i en investeringsforening i en rateopsparing i pensionsøjemed  

 eller i en opsparing i pensionsøjemed, der er omfattet af lov om beskatningen  

 af pensionsordninger m.v., sidestilles det med hævning.
Udlodning af et  

 indestående i en investeringsforening fra en rateopsparing i pensionsøjemed  

 eller en opsparing i pensionsøjemed som nævnt i 1. pkt. sidestilles med  

 indskud.« Stk. 9 bliver herefter stk. 10.' Bemærkninger Til nr. 1 Ændringsforslaget indeholder konsekvensændringer af hovedsagelig  

 teknisk præget karakter i lov om beskatning af medlemmer af  

 investeringsforeninger og lov om beskatningen af pensionsordninger m.v.
 Til nr. 2 Lovforslaget gør det muligt at placere realrenteafgiftspligtig  

 pensionsopsparing i kontoførende investeringsforeninger med den konsekvens,  

 at afkastet splittes op i en realrenteafgiftspligtig og realrenteafgiftsfri  

 del.
 Med ændringsforslaget gennemføres reglen også, når den  

 realrenteafgiftspligtige opsparing placeres i pengeinstitutternes  

 puljeordninger.
 I pengeinstitutternes puljeordninger tilskrives renten på grundlag af  

 afkastet af værdipapirer, som pengeinstituttet erhverver for de indskudte  

 midler.
 Efter ændringsforslaget kan der tillige foretages opsplitning af afkastet,  

 såfremt tilskrivningen sker på grundlag af afkastet fra andele i kontoførende  

 investeringsforeninger, når andelene er erhvervet af pengeinstituttet som led  

 i en af pengeinstituttet etableret puljeordning, jf. realrenteafgiftslovens §  

 3, stk. 2, og § 3, stk. 3, nr. 9. Det er en betingelse, at andelene i den  

 kontoførende investeringsforening skal tilhøre det kontoførende  

 pengeinstitut, og at investeringsforeningsandelene er udskilt fra  

 pengeinstituttets øvrige beholdning af værdipapirer.
Til nr. 3 Efter pensionsbeskatningslovens § 45, stk. 2, ses der ved  

 indkomstopgørelsen bort fra fortjeneste og tab ved indfrielse eller salg af  

 værdipapirer m.v. i en pengeinstitutordning.
Modstykket hertil er  

 realrenteafgift af afkastet, medens pensionsordningen består.
 Efter lov om beskatning af medlemmer af investeringsforeninger tilskrives  

 det enkelte medlem sin andel af fortjenester og tab på  

 investeringsforeningens beholdning af værdipapirer, herunder fortjenester og  

 tab, der skyldes kursændringer, jf. investeringsforeningslovens § 3, stk. 1.  

 Ved hævning af indeståendet vil medlemmet således også kunne blive  

 indkomstbeskattet af urealiserede fortjenester og tab.
 Ved den foreslåede tilføjelse i pensionsbeskatningslovens § 45, stk. 2,  

 præciseres det, at der for en pensionsordning anbragt i en andel i en  

 kontoførende investeringsforening også gælder indkomstskattefritagelse efter  

 pensionsbeskatningsloven for sådanne urealiserede fortjenester og tab.
 Til nr. 4 I tilknytning til fritagelsen for indkomstbeskatning i  

 pensionsbeskatningslovens § 45 foreslås det at fastsætte regler om, at  

 indskuddet af et indestående i en kontoførende investeringsforening i en  

 pensionsordning i et pengeinstitut er at betragte som en hævning efter lov om  

 beskatning af medlemmer af investeringsforeninger.
 Efter gældende regler i pensionsbeskatningslovens § 45 og den foreslåede  

 præcisering ved ændringsforslag nr. 3 er medlemmer af en kontoførende  

 investeringsforening ikke indkomstskattepligtige af deres andel af den  

 kontoførende investeringsforening, når den er indskudt i en pensionsordning.
Som konsekvens heraf foreslås det at ændre investeringsforeningsloven  

 således, at indskuddet af indeståendet i investeringsforeningen i  

 pensionsordningen bliver betragtet som en hævning.
Det indebærer, at der skal  

 ske beskatning af det indestående, der indskydes på pensionsordningen på  

 indskudstidspunktet efter investeringsforeningslovens regler herom.
Udlodning  

 af indeståendet fra pensionsordningen betragtes som et nyt indskud efter  

 investeringsforeningsloven.
 Den foreslåede ændring svarer til reglerne i aktieavancebeskatningslovens  

 § 9 og kursgevinstlovens § 9, stk. 2.
