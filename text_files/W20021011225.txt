Landsskatteretskendelse af 10. juli 2002 vedr.  

 Registreringsafgift  genopbygning af skadet motorcykel As klage vedrører told- og skatteregionens afslag på anmodning  

 om tilladelse til afgiftsfri genopbygning af en motorcykel af mærket Kawasaki  

 ZX-9R efter § 7 i lov om registreringsafgift af motorkøretøjer m.v. (RGAL).
Det er oplyst, at klageren har købt en skadet motorcykel, som  

 blev skadet ved et færdselsuheld.
Af den udarbejdede taksatorrapport fremgår  

 bl.a., at motorcyklen ikke er totalskadet, men at genopbygningen vil  

 indebære,  

 at stellet skal skiftes.
Forsikringsselskabet har ikke villet dække skaden på  

 grund af spirituskørsel.
Told- og skatteregionen har afslået anmodningen om tilladelse  

 til afgiftsfri genopbygning af motorcyklen, idet der er henvist til, at det  

 fremgår af RGAL § 7, at der skal svares afgift, når et køretøj genopbygges,  

 og  

 skaden overstiger en nærmere angivet procentdel af handelsværdien før  

 uheldet,  

 men dette forudsætter, at motorkøretøjet er omfattet af en skadesforsikring.  

 Hvis en færdselsskade ikke anmeldes til forsikringsselskabet, eller hvis  

 forsikringsselskabet ikke vil dække skaden, er skaden/motorkøretøjet ikke  

 omfattet af en skadesforsikring.
Regelsættet om færdselsskader i RGAL § 7  

 kommer således slet ikke til anvendelse i denne situation, idet  

 lovbestemmelsen  

 kun regulerer de skader, som anmeldes til forsikringsselskaberne og som  

 dækkes  

 af en forsikring.
Genopbygning af den omhandlede motorcykel uden  

 forsikringsmæssig dækning vil således alene kunne udløse betaling af  

 registreringsafgift, såfremt køretøjet opbygges på en måde, som indebærer  

 afgiftsmæssig identitetstab.
Da genopbygningen bl.a. indebærer udskiftning af  

 selve stellet på motorcyklen, er det regionens opfattelse, at denne  

 genopbygning ikke vil kunne finde sted uden betaling af registreringsafgift,  

 jf.
RGAL § 1, stk. 3.
Klageren har fastholdt sin begæring om tilladelse til afgiftsfri  

 genopbygning af den omhandlede motorcykel, idet han bl.a. har anført, at han  

 har købt en skadet motorcykel af en ven.
Motorcyklen blev skadet ved  

 promillekørsel og blev derfor ikke omfattet af kaskoforsikringen.
Motorcyklen  

 blev takseret, og på trods af, at stellet er skadet, blev motorcyklen ikke  

 takseret til at være totalskadet, da skaden kun antager ca. 60 % af  

 motorcyklens aktuelle værdi.
Told- og skatteregionens afgørelse fastslår, at  

 han ikke kan få indhugget samme stelnummer i et reservedelsstel til under  

 10.000 kr. uden at betale afgift på ny.
Ved skift med et reservedelsstel  

 anser  

 told- og skatteregionen motorcyklen for at skifte identitet på trods af, at  

 motorcyklen og dens stel kun har kørt 8.000 km.
Afgiften vil være i  

 størrelsesorden 80.000 kr. og vil gøre en reparation irrelevant.
Det undrer  

 ham, at den nuværende lovgivnings § 7 udelukkende regulerer motorkøretøjer,  

 der  

 er omfattet af en skadesforsikring, idet han er af den opfattelse, at  

 borgere,  

 der selv tager ansvar/risiko ved at køre uden kaskoforsikring, afgiftsmæssigt  

 ikke bør stilles ringere end forsikringsselskaberne.
 Landsskatteretten skal  

 udtale:
Ifølge RGAL § 1, stk. 3, svares afgift af motorkøretøjer, som  

 efter reparation eller ombygning ikke i afgiftsmæssig henseende er identisk  

 med  

 et tidligere afgiftsberigtiget køretøj.
En undtagelse fra denne regel findes  

 i  

 RGAL § 7. Efter praksis forud for bestemmelsens indførelse, hvorefter der ved  

 forsikringsskader var valgt en økonomisk indfaldsvinkel ved fastsættelse af  

 regler om afgiftsfritagelse og bemærkningerne ved fremsættelse af loven,  

 finder  

 retten, at RGAL § 7, stk. 1, må forstås således, at afgiftsfritagelse  

 vedrører  

 motorkøretøjer, der genopbygges efter at have været ødelagt ved færdselsuheld  

 e. lign., såfremt disse er omfattet af en skadesforsikring, og udgifterne til  

 genopbygningen ikke overstiger en vis procentdel, i dette tilfælde 75 %, af  

 motorkøretøjets handelsværdi før skaden.
Henset hertil finder retten, at det afgørende er om den  

 omhandlede motorcykel var omfattet af en skadesforsikring, og ikke om den  

 konkrete skade blev dækket af forsikringsselskabet.
Da der efter det oplyste  

 på  

 tidspunktet for færdselsuheldet var tegnet en skadesforsikring for den  

 omhandlede motorcykel, finder retten i overensstemmelse med en udtalelse  

 afgivet af Told- og Skattestyrelsen under sagens behandling for  

 Landsskatteretten, at reglerne i RGAL § 7 finder anvendelse.
 Da det endvidere må lægges til grund, at udgifterne til  

 udbedring af de omhandlede skader på motorcyklen ifølge forsikringsselskabets  

 opgørelse ikke oversteg 75 % af motorcyklens handelsværdi før  

 færdselsuheldet,  

 finder retten, at der ikke skal betales afgift i forbindelse med genopbygning  

 af motorcyklen, jf. § 7, stk. 1.
 Den påklagede afgørelse vil være at ændre i overensstemmelse  

 hermed.
