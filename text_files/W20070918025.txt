Landsskatteretskendelse vedr.
Skattefri spaltning af  

 virksomhed - anpartshaversalg af virksomhed Der klages over, at det  

 daværende Told- og Skattestyrelsen ved en afgørelse af 7. marts 2003 har  

 anset  

 ejertidsvilkår i en tidligere tilladelse til skattefri spaltning af A A/S for  

 overtrådt ved en anpartshavers salg af anparter i det modtagende selskab.
Landsskatterettens afgørelse Landsskatteretten stadfæster  

 Told- og Skattestyrelsens afgørelse.
Sagens oplysninger Told- og Skattestyrelsen  

 meddelte ved afgørelse af 7. juni 2001 tilladelse til skattefri spaltning af  

 A  

 A/S, således at driftsaktiviteten overføres til et nyt selskab B ApS,  

 samtidig  

 med, at det indskydende selskab ændrer navn til  

 C A/S.
Tilladelsen blev givet med følgende vilkår:
Aktionærerne i det  

 indskydende selskab, A A/S, må i en periode på 3 år fra spaltningen ikke  

 afhænde  

 de ved spaltningen modtagne anparter i det modtagende selskab på en måde, der  

 forrykker det indbyrdes ejerforhold, og må i samme periode ikke afhænde  

 anparterne på en måde, der vil medføre, at mere end 10 % af den pålydende  

 værdi  

 af disse anparter bliver vederlagt kontant, jf. fusionsskattelovens § 15 a,  

 stk. 2, jf.
TfS 1993.516.
Ved tilladelsen er der lagt  

 afgørende vægt på, at det udspaltede organisatorisk udgør en gren af en  

 virksomhed, der kan fungere for egne midler, og at aktionærerne i det  

 indskydende selskab alene vederlægges med anparter i det modtagende selskab  

 efter pro rata reglen, jf. fusionsskattelovens § 15 a, stk. 2 og 3. Af ansøgningen om skattefri  

 spaltning af 27. marts 2001 fremgår det bl.a., at A A/S driver VVS- og  

 smedievirksomhed, og at selskabet beskæftiger 7 ansatte.
Selskabet blev  

 stiftet  

 den 1. januar 1992 af D, E og F.
Den 11. maj 2000 besluttede selskabets  

 anpartshavere på en ekstraordinær generalforsamling at omdanne selskabet til  

 et  

 aktieselskab med henblik på at muliggøre en efterfølgende skattefri  

 spaltning.  

 I forbindelse med omdannelsen blev det besluttet at forhøje selskabskapitalen  

 fra nom. 210.000 kr. til nom. 600.000 kr.
 Af ansøgningen fremgår det  

 endvidere, at formålet med spaltningen var dels at udskille det indskydende  

 selskabs driftsaktiviteter fra selskabets faste ejendomme for herigennem at  

 opnå en risiko- og hæftelsesafgrænsning, og dels at sikre, at besiddelsen af  

 de  

 faste ejendomme ikke var til hinder for et hensigtsmæssigt generationsskifte  

 af  

 VVS-virksomheden.
Pr. 1. januar 2001 overførtes  

 driftsaktiviteten i A A/S til det nystiftede B ApS, i hvilken forbindelse det  

 indskydende selskab ændrede navn til C A/S.
Den skattefri spaltning blev  

 endeligt vedtaget ved ekstraordinær generalforsamling i A A/S den 17.  

 september  

 2001. Aktierne i det indskydende selskab A A/S ejes af D, E og F med 1/3 til  

 hver.
Ved spaltningen modtog aktionærerne anparter i det modtagne selskab B  

 ApS  

 i tilsvarende forhold.
Ved brev af 13. marts 2002  

 anmodede A A/S Told- og Skattestyrelsen om at bekræfte, at et salg af  

 Es  

 anparter i B ApS til D og F ikke har betydning for den oprindelige tilladelse  

 til skattefri spaltning, uanset det er forudsat, at anpartshaverne i en  

 periode  

 på minimum 3 år fra spaltningen opretholder anpartsbesiddelsen i B ApS.
Det  

 er  

 oplyst, at som følge af effektivitetsproblemer på Es entrepriser  

 besluttede de  

 øvrige anpartshavere i december 2001 at bringe samarbejdet til ophør, og at  

 det  

 i tilknytning hertil vil være naturligt, at de øvrige anpartshavere tillige  

 erhverver Es anparter i B ApS på nom. 70.000 kr.
Der er henvist til  

 vedlagt  

 brev af 21. december 2001 fra D og F til E, hvoraf følgende bl.a. fremgår:
 Vedr. fratrædelse som  

 indehaver i B ApS.
Med henvisning til drøftelser  

 på anpartshavermøder gennem det seneste halve år, herunder i særdeleshed det  

 senest afholdte d. 04.12.2001, ser vi os desværre nødsaget til at bringe  

 samarbejdet omkring B ApS og dig til ophør, som følge af  

 effektivitetsproblemer  

 på entrepriserne. Selskabets repræsentant har  

 oplyst, at beslutningen om at ophæve samarbejdet med E blev truffet på  

 baggrund  

 af en række sager, som E havde overtaget styringen af, og som enten havde  

 haft  

 mærkbare effektivitetsproblemer, eller som ikke var kalkuleret ordentligt  

 eller  

 var decideret fejlkalkuleret.
Opsigelsen af E var efter F og Ds  

 opfattelse en  

 nødvendighed for at driften af B ApS kunne fortsætte.
På tidspunktet for den  

 endelige vedtagelse af spaltningen var der ikke konkrete aftaler eller  

 forudsætninger  

 mellem parterne omkring et generationsskifte.
F havde dog allerede på dette  

 tidspunkt  

 klart tilkendegivet, at han i løbet af en kort årrække ville træde ud af  

 selskabet.
F er væsentlig ældre end de 2 øvrige selskabsdeltagere.
 Vedrørende generationsskiftehensynet  

 er fremlagt kopi af referat af bestyrelsesmøde i A A/S den 14. september 2000  

 udarbejdet af F, hvoraf følgende bl.a. fremgår:
 Dagsorden:
6. Når undertegnede holder,  

 hvad vil I så ? .
Pkt. 6: D kalkulerer mindre  

 sager, og E er indstillet på at kalkulere licitationer og større entrepriser.  

 F  

 er assistent.  Selskabets repræsentant har  

 videre oplyst, at vedtægterne for B ApS og C A/S blev sendt til Told- og  

 Skattestyrelsen efter vedtagelsen af spaltningen, jf. fusionsskattelovens §  

 15 b,  

 stk. 2, jf. § 6, stk. 1 og 4. Ved brev af 13. marts 2002 meddelte Told- og  

 Skattestyrelsen, at de endelige dokumenter ikke gav Told- og Skattestyrelsen  

 anledning til en ændret bedømmelse af sagen, hvorefter tilladelsen af 7. juni  

 2001 kunne anses for endelig.
 Af B ApS´s vedtægter § 5.8  

 fremgår følgende:
Såfremt en anpartshavers  

 ansættelsesforhold med selskabet ophører uanset grunden hertil (opsigelse,  

 dødsfald, sygdom m.v.) har de øvrige anpartshavere ret og pligt til at købe  

 samtlige anparter i Selskabet tilhørende den anpartshaver, hvis  

 ansættelsesforhold ophører.
Købesummen fastsættes af selskabets revisor på  

 grundlag af en forholdsmæssig andel af selskabets regnskabsmæssige indre  

 værdi  

 i henhold til det senest generalforsamlingsgodkendte årsregnskab med tillæg  

 af  

 5 % p.a. fra årsregnskabets statustidspunkt indtil betaling finder  

 sted. Ved brev af 8. januar 2002  

 til E advokat meddelte F og D, at de ønskede at gøre brug af køberetten i  

 anledning af Es udtræden af selskabet.
Det er oplyst, at F og Ds  

 ønske om udnyttelse af køberetten gav anledning til en omfattede tvist med E,  

 som efterfølgende anlagde sag mod F og D om en væsentlig forhøjelse af  

 købskursen.
Byretten afsagde dom i sagen den 18. juni 2003, hvoraf bl.a.  

 fremgår, at købesummen for anparterne skulle beregnes på grundlag af  

 selskabets  

 regnskab for 2001 i overensstemmelse med sagsøgeren Es påstand.,  

 ligesom de to  

 sagsøgtes erhvervelse af anparterne skulle ske på grundlag af den for dem i  

 vedtægternes § 5.8 fastsatte købepligt.
Told- og Skattestyrelsens afgørelse Salg af Es anparter i B ApS  

 før udløbet af ejertidsvilkåret i tilladelsen af 7. juni 2001 til skattefri  

 spaltning vil ikke være foreneligt med ejertidsvilkåret i tilladelsen.
Ud fra en konkret vurdering  

 findes det, at der er en sådan sammenhæng mellem samarbejdsvanskelighederne  

 for  

 aktionærerne i A A/S forud for vedtagelse af spaltningen og den endelige  

 beslutning om at bringe samarbejdet med E til ophør ved brevet af 21.  

 december  

 2001, at ophøret af samarbejdet med E ikke kan give grundlag for, at E kan  

 afhænde sine anparter i B ApS inden udløbet af ejertidsvilkåret, uden at  

 dette  

 vil være i strid med pro rata-kravet, jf. fusionsskattelovens § 15 a, stk. 2.  

 Det bemærkes, at ejertidsvilkåret ved skattefri spaltning regnes fra  

 spaltningsdatoen, jf.
TfS 1993.516.
Klagerens påstand og argumenter Der er principalt nedlagt  

 påstand om, at det anerkendes, at et salg af Es anparter i B ApS til F  

 og D  

 ikke har betydning for tilladelsen af 7. juni 2001 til skattefri spaltning af  

 A  

 A/S.
 Subsidiært er der nedlagt  

 påstand om, at det i spaltningstilladelsen fastsatte ejertidsvilkår strider  

 mod  

 fusionsskattedirektivet, således som dette er fortolket af EF-domstolen i  

 Leur-Bloem sagen fra 1997, og da dispensationsafslaget således har hvilet på  

 et  

 ulovligt vilkår, bør også afslaget kendes ugyldigt.
 Told- og Skattestyrelsen kan  

 alene nægte at meddele den ansøgte dispensation, såfremt den oprindelige  

 tilladelse er meddelt på et afgørende urigtigt grundlag, og de ønskede  

 strukturændringer har skattesvig eller skatteunddragelse som et hovedformål.  

 Der er på denne baggrund ikke sagligt grundlag for at nægte at dispensere fra  

 ejertidskravet i spaltningstilladelsen af 7. juni 2001 med den virkning, at  

 et  

 salg af Es anparter i B ApS før den 1. januar 2004 vil være i strid med  

 spaltningstilladelsen.
Det er til støtte herfor i  

 første række gjort gældende, at hensynene bag det oprindelige ejertidsvilkår  

 under de foreliggende omstændigheder ikke sagligt kan begrunde en nægtelse af  

 den ansøgte dispensation.
Nægtelse af dispensation kan alene ske, såfremt det  

 ud fra en individuel vurdering af den konkrete disposition må lægges til  

 grund,  

 at den samlede strukturændring (spaltning) har skattesvig eller  

 skatteunddragelse som et hovedformål.
Dette fremgår klart af såvel  

 forarbejderne til fusionsskatteloven, det underliggende fusionsskattedirektiv  

 som EF-domstolens dom i Leur-Bloem sagen.
Det afgørende for, om den  

 påklagede afgørelse kan anses for sagligt velbegrundet, er således, om der ud  

 fra de oplysninger, der er fremlagt i forbindelse med spaltningen af A A/S og  

 det efterfølgende køb af Es anparter i medfør af den vedtægtsmæssige  

 køberet  

 og  pligt, er grundlag for at antage, at spaltningen i 2001 havde  

 skattesvig  

 eller skatteunddragelse som et hovedformål.
Der foreligger intet i sagen, der  

 tyder på at dette skulle være tilfældet.
Det kan tværtimod lægges til grund,  

 at  

 retten og pligten til overtagelse af anparterne er begrundet i det i B ApS´  

 vedtægter angivne naturlige hensyn, hvorefter alene personer, der er  

 erhvervsaktive i selskabet, kan være anpartshavere.
Allerede af denne grund  

 er  

 nægtelse af den ansøgte dispensation usaglig og dermed ulovlig.
Det bemærkes samtidig, at der  

 ved Es salg af sine anparter i (alene) det modtagende selskab ikke er  

 tale om,  

 at parterne opdeler det indskydende selskab mellem sig, men alene, at det  

 modtagende selskab fortsætter i samme omfang som hidtil med 2 anpartshavere,  

 mens det indskydende selskab fortsætter i samme omfang med alle 3  

 selskabsdeltagere.
Es afståelse af sine anparter skal beskattes på  

 afståelsestidspunktet efter aktieavancebeskatningslovens almindelige regler.
Det må ved vurderingen heraf  

 desuden lægges til grund, at Told- og Skattestyrelsen ved meddelelse af den  

 oprindelige spaltningstilladelse tiltrådte, at spaltningen af A A/S ikke  

 havde  

 skattesvig eller skatteunddragelse som et hovedformål.
Told- og  

 Skattestyrelsen  

 godkendte desuden de endelige dokumenter, herunder vedtægterne for B ApS  

 indeholdende køberetten i § 5.8.
Det gøres i anden række gældende,  

 at F og Dsbeslutning om at opsige samarbejdet med E er truffet efter  

 gennemførelsen af spaltningen af A A/S, og at der således ikke har været tale  

 om, at udnyttelsen af den vedtægtsmæssige køberet/-pligt var planlagt  

 allerede  

 på spaltningstidspunktet.
Parterne havde på tidspunktet for spaltningens  

 gennemførelse fortsat den fælles opfattelse, at spaltningen skulle medvirke  

 til  

 at lette D og Es overtagelse af Fs ejerandel af virksomheden.
Det er derfor også  

 fejlagtigt, når Told- og Skattestyrelsen i den påklagede afgørelse anfører,  

 at  

 der skulle være nogen sammenhæng mellem samarbejdsvanskelighederne mellem  

 aktionærerne i det indskydende selskab (A A/S) forud for spaltningens  

 endelige  

 vedtagelse og den endelige beslutning om at bringe samarbejdet med E til  

 ophør  

 ved skrivelsen af 21. december 2001, der er relevant i forhold til  

 spørgsmålet  

 om meddelelse af den ansøgte dispensation.
Det bemærkes, at det afgørende for  

 spørgsmålet om den ønskede dispensations overensstemmelse med det oprindelige  

 ejertidsvilkår og det underliggende krav om pro rata-vederlæggelse i  

 fusionsskattelovens § 15 a, stk. 2, ikke er selve opsigelsen af samarbejdet,  

 men derimod udnyttelsen af den vedtægtshjemlede køberet og  pligt i  

 tilfælde  

 af en anpartshavers ansættelsesforhold ophør.
F og D var forpligtede til at  

 købe Es anparter i B ApS.
På denne baggrund savner det også sagligt  

 grundlag  

 at nægte den ansøgte dispensation med den virkning, at det pligtmæssige køb  

 bevirker, at spaltningstilladelsen ikke kan opretholdes.
Det fremhæves, at  

 Told- og Skattestyrelsen har godkendt dokumenternes indhold, herunder  

 køberetten/-pligten i B ApS´ vedtægter.
 Det gøres samtidig gældende,  

 at den omstændighed at F og D alene skal erhverve Es  

 anparter i det modtagende selskab B ApS  og  

 således ikke i det indskydende selskab C A/S - skaber en kraftig formodning  

 for, at der ikke er tale om en planlagt overtagelse; det er jo  

 netop i det  

 indskydende selskab, som E fortsat er aktionær i, at de største, faste  

 værdier  

 (C A/S) efter spaltningen er placeret.
 Det gøres i tredje række  

 gældende, at uoverensstemmelserne mellem parterne, som fører til beslutningen  

 om opsigelse af samarbejdet med E den 21. december 2001, har været af en  

 sådan  

 karakter, at et videre samarbejde mellem parterne om driften af og ejerskabet  

 til B ApS var umuliggjort.
 På den baggrund må F og Ds  

 ønske om at overtage Es anparter i selskabet i henhold til køberetten i  

 vedtægternes § 5.8 absolut siges at være både naturligt og forretningsmæssigt  

 begrundet.
Såfremt der ikke indenfor  

 rammerne af den meddelte spaltningstilladelse er mulighed for, at F og D kan  

 udnytte køberetten i forbindelse med Es ophør med aktivt arbejde i  

 selskabet,  

 vil virkningen være, at E fortsat vil have ret til en andel af selskabets  

 årlige resultat i form at udbytte i samme omfang som de 2 aktivt  

 arbejdende  

 anpartshavere.
Særligt henset til parternes klare vedtagelse i B ApS  

 vedtægter  

 § 5.8 forekommer dette hverken rimeligt eller fornuftigt.
Dette er selvsagt  

 ikke befordrende for F og Ds indsats i virksomheden; en indsats der er  

 helt  

 afgørende for virksomheden.
Det var også bl.a. disse hensyn, der slog i  

 gennem  

 i forbindelse med vedtagelsen af de nyligt liberaliserede spaltningsregler  

 (lov  

 313/2002). Der henvises til bemærkningerne til lovforslagets § 5, nr. 3.
Der henvises endvidere til  

 det af Skatteministeriet tiltrådte retsforlig omtalt i TfS 2003.790 og TfS  

 2003.738, hvorved ministeriet udtrykkeligt anerkendte, at der alene kunne  

 gives  

 dispensationsafslag i samme omfang, som det ville være berettiget at  

 tilbagekalde den oprindeligt meddelte tilladelse med henvisning til, at denne  

 havde skatteunddragelse m.v. som et hovedformål.
Den retsopfattelse, der  

 ligger  

 til grund for skatteministeriets tiltrædelse af forliget, er uforeneligt med  

 Told- og Skattestyrelsens præmisser for dispensationsafslaget i nærværende  

 sag,  

 hvorfor dispensationsafslaget bør kendes ugyldigt.
 Vedrørende den subsidiære  

 påstand er der henvist til, at Ligningsrådet tog konsekvensen af Leur-Bloem  

 dommen i relation til praksis for vilkårsfastsættelse i sager om  

 aktieombytning, jf. herved TfS 1999.500, hvorimod man uden nærmere  

 begrundelse  

 valgte at opretholde vilkårspraksis i sager om skattefri spaltning.
Endvidere må det lægges til  

 grund, at pro rata-reglen i fusionsskattelovens § 15 a alene angår  

 vederlæggelsen  

 i forbindelse med selve spaltningen, idet bestemmelsen ikke indeholder krav  

 om,  

 at det indskydende selskabs aktionærer også efter spaltningen skal opretholde  

 de modtagne anparter i B ApS.
Afgørende for, om en efterfølgende afståelse af  

 de modtagne anparter er i strid med pro rata-reglen, er derfor alene, om  

 salget  

 af anparterne har karakter af en omgåelse af pro rata-reglen.
Der er i forlængelse heraf  

 ikke hjemmel til standardmæssigt at knytte det vilkår til  

 spaltningstilladelsen,  

 at der ikke i en periode på 3 år efter spaltningsdatoen må ske forrykkelse af  

 ejerforholdet  

 mellem aktionærerne, når  

 der i øvrigt ikke er grundlag for at antage, at spaltningen har skattesvig  

 eller skatteunddragelse som et hovedformål.
Fusionsskattedirektiver  

 indskrænker  

 sig til at regulere selve transaktionsøjeblikket uden at tillægge forudgående  

 eller efterfølgende transaktioner retlig relevans.
Det fastsatte ejertidsvilkår  

 i spaltningstilladelsen af 7. juni 2001 strider således mod  

 fusionsskattedirektivet,  

 som direktivet også er fortolket af EF-domstolen i Leur-Bloem sagen.  

 Ejertidsvilkåret er ugyldigt, idet det alene er fastsat under hensyntagen til  

 den generelle risiko for omgåelse af pro rata-reglen i forbindelse med den  

 skattefire spaltning.
Der henvises til, at fusionsskattedirektivet netop er  

 ændret ved direktiv 2005/10, i hvilken forbindelse såvel Kommissionen som  

 rådet  

 afviste ønsker fra Parlamentet og enkelte medlemslande, herunder Danmark om  

 fastlæggelse af mindste ihændehaverperiode efter en skattefri  

 omstrukturering.
Da tilbagekaldelsen  

 udelukkende er begrundet i et ulovligt ejertidsvilkår, hviler også selve  

 tilbagekaldelsen  

 på et mangelfuldt grundlag, hvorfor den må tilsidesættes som ugyldig, således  

 at spaltningstilladelsen består uændret.
Der er henvist til Forvaltningsret  

 Almindelige emner af Jens Garde m.fl. 2004, side 283-286 og Forvaltningsret  

 af  

 Hans Gammeltoft-Hansen m.fl., 2. udgave, side 851-857. Vilkåret kan behandles  

 af Landsskatteretten, uanset at det ikke har været påklaget i forbindelse med  

 tilladelsen.
Undladelse af klagebehandling er ikke forvaltningsretligt  

 holdbart.
 Såfremt Landsskatteretten  

 ikke på det foreliggende grundlag kan give selskabet medhold, ønskes  

 EF-domstolens præjudicielle bedømmelse af ejertidsvilkårets forenelighed med  

 fusionsskattedirektivet.
Landsskatterettens bemærkninger og begrundelse Ifølge fusionsskattelovens  

 dagældende § 15 a, stk. 2, forstås ved spaltning den transaktion, hvorved et  

 selskab overfører en del af eller samtlige sine aktiver og passiver til et  

 eller flere eksisterende eller nye selskaber ved i henhold til en pro  

 rata-regel at tildele sine selskabsdeltagere aktier eller anparter i det  

 eller  

 de modtagende selskaber og eventuelt en kontant udligningssum på højst 10  

 pct.  

 af disse værdipapirers pålydende værdi eller, når der ikke eksisterer en  

 pålydende værdi, deres bogførte værdi.
Pro rata-kravet i fusionsskattelovens  

 dagældende § 15 a, stk. 2, er siden ophævet ved lov nr. 313 af 21. maj 2002  

 (for spaltning, der foretages med spaltningsdato den 1. juli 2002 eller  

 senere), jf. lovens § 5, nr. 3 og § 19, stk. 7. I forarbejderne til lovens §  

 5,  

 nr. 3, hedder det om hidtidig tilladelsespraksis bl.a.:
En tilladelse til skattefri  

 spaltning vil som udgangspunkt blive givet med vilkår om 3 års ejertid af de  

 modtagne aktier, hvis der er risiko for, at aktionærerne i det indskydende  

 selskab efterfølgende vil foretage en opdeling af selskaberne, som vil  

 forrykke  

 det hidtidige indbyrdes ejerforhold.
Vilkåret begrundes med, at  

 fusionsskattedirektivets (90/434/EØF) krav om pro rata-fordeling i modsat  

 fald  

 vil blive omgået.
Ved ekstraordinær  

 generalforsamling den 17. september 2001 blev det vedtaget at gennemføre en  

 skattefri spaltning af A A/S pr. 1. januar 2001, hvilket skete efter  

 tilladelse  

 fra Told- og Skattestyrelsen af 7. juni 2001. Det indgik som et vilkår for  

 tilladelsen, at aktionærerne i A A/S i en periode på 3 år fra spaltningen  

 ikke  

 må afhænde de ved spaltningen modtagne anparter i det modtagende selskab på  

 en  

 måde, der forrykker det indbyrdes ejerforhold, og at de i samme periode ikke  

 må  

 afhænde anparterne på en måde, der vil medføre, at mere end 10 % af den  

 pålydende værdi af disse anparter bliver vederlagt kontant.
Afgørelsen blev  

 ikke påklaget til Landsskatteretten inden for fristerne i den dagældende  

 skattestyrelseslovs § 25.
Ved brev af 21. december 2001  

 rettede to af anpartshaverne henvendelse til E om ophør af samarbejdet med E,  

 hvilket skete med henvisning til drøftelser på anpartshavermøder gennem det  

 seneste halve år.
Ifølge brev af 8. januar 2002 til Es advokat ønskede  

 de to  

 anpartshavere at gøre køberetten ifølge vedtægterne gældende vedrørende  

 Es  

 anparter i det modtagende selskab.
Den 7. marts 2003 meddelte Told- og  

 Skattestyrelsen vedrørende spaltningen af A A/S  på foranledning af en  

 henvendelse af 13. marts 2002  at et salg af Es anparter i B ApS  

 før udløbet  

 af ejertidsvilkåret i tilladelsen af 7. juni 2001 til skattefri spaltning  

 ikke  

 vil være forenelig med ejertidsvilkåret i tilladelsen.
Klagen angår denne  

 afgørelse.
Det bemærkes, at klagen til  

 Landsskatteretten alene angår Told- og Skattestyrelsens afgørelse af 7. marts  

 2003, således at afgørelsen vedrørende tilladelse til skattefri spaltning på  

 vilkår af 7. juni 2001, herunder spørgsmål om tilladelsens gyldighed eller  

 ejertidsvilkårets overensstemmelse med fusionsskattedirektivet i relation til  

 den omhandlede afgørelse, ikke kan behandles af Landsskatteretten i den  

 foreliggende sag.
Anmodningen om præjudiciel forelæggelse for EF-domstolen af  

 vilkårets forenelighed med fusionsskattedirektivet kan allerede af den grund  

 ikke imødekommes.
 Videre bemærkes, at et salg  

 af Es anparter i B ApS før udløbet af ejertidsvilkåret i tilladelsen af  

 7.  

 juni 2001 vil være i strid med det ikke påklagede ejertidsvilkår og dermed de  

 forudsætninger, der lå til grund for tilladelsen, ligesom anpartssalget, som  

 sker med baggrund i opsigelsen af samarbejdet med E ifølge brevet af 21.  

 december 2001, må anses at være udtryk for, at pro rata-kravet i  

 fusionsskattelovens  

 dagældende § 15 a, stk. 2, reelt ikke kan anses for opfyldt.
 Den påklagede afgørelse  

 stadfæstes derfor.
