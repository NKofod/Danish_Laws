Betænkning afgivet af Beskæftigelsesudvalget den 15. marts 2017 Betænkning over Forslag til lov om ændring af barselsloven, lov om barselsudligning på det private arbejdsmarked, lov om sygedagpenge og lov om kommunernes finansiering af visse offentlige ydelser udbetalt af kommunerne, Udbetaling Danmark og arbejdsløshedskasserne (Digitalisering af barselslovens beskæftigelseskrav og beregning, mulighed for mere fleksibel afholdelse af fædreorlov, fastsættelse af klageadgang i sager om sygedagpengeforsikring, omregning af månedsbaserede arbejdsløshedsdagpenge til berørte uger m.v.) [af beskæftigelsesministeren (Troels Lund Poulsen)]:
1. Udvalgsarbejdet Lovforslaget blev fremsat den 8. februar 2017 og var til 1. behandling den 21. februar 2017. Lovforslaget blev efter 1. behandling henvist til behandling i Beskæftigelsesudvalget.
Møder Udvalget har behandlet lovforslaget i 2 møder.
Høring Et udkast til lovforslaget har inden fremsættelsen været sendt i høring, og beskæftigelsesministeren sendte den 16. november 2016, 29. november 2016 og  1. februar 2017 disse udkast til udvalget, jf.
BEU alm. del  bilag 42, 64 og 116. Den 8. februar 2017 sendte beskæftigelsesministeren de indkomne høringssvar og et notat herom, og den 15. februar 2017 sendte beskæftigelsesministeren de supplerende høringssvar og et notat herom til udvalget.
Spørgsmål Udvalget har stillet 7 spørgsmål til beskæftigelsesministeren til skriftlig besvarelse.
Ministeren har besvaret spørgsmål 1-5. Spørgsmål 6 og 7 forventes besvaret inden 2. behandling.
2. Indstillinger og politiske bemærkninger Et flertal i udvalget (S, DF, V, LA, RV og KF) indstiller lovforslaget til vedtagelse uændret.
 Et mindretal i udvalget (EL og SF) indstiller lovforslaget til forkastelse ved 3. behandling.
Enhedslistens medlemmer af udvalget stemmer imod lovforslaget, da forslaget på flere punkter bærer præg af, at digitalisering går forud for sikring af lønmodtagernes rettigheder.
Det gælder det skærpede beskæftigelseskrav for at opnå ret til barselsdagpenge og beregningen af disse samt af barselsudligningen.
Perioder med arbejdskonflikt tæller ikke længere med ved opgørelse af beskæftigelseskravet.
EL anerkender, at forslaget også indeholder forbedringer, især i form af mere fleksibel placering af de 2 ugers fædreorlov, ligesom der er bedre mulighed for at søge dispensation for 8-ugersfristen.
Men det opvejer ikke forringelserne, heller ikke selv om disse forringelser ifølge beskæftigelsesministeren kun rammer »nogle få«  men beskæftigelsesministeren har ikke kunnet oplyse, hvor mange der reelt rammes af forslaget, hvilket i sig selv ikke er tilfredsstilende.
 Et andet mindretal i udvalget (ALT) vil stemme hverken for eller imod lovforslaget ved 3. behandling.
 Inuit Ataqatigiit, Tjóðveldi og Javnaðarflokkurin var på tidspunktet for betænkningens afgivelse ikke repræsenteret med medlemmer i udvalget og havde dermed ikke adgang til at komme med indstillinger eller politiske udtalelser i betænkningen.
 En oversigt over Folketingets sammensætning er optrykt i betænkningen.
Bent Bøgsted (DF) fmd.
Jens Henrik Thulesen Dahl (DF) Claus Kvist Hansen (DF) Karina Adsbøl (DF) Marlene Harpsøe (DF) Jeppe Jakobsen (DF) Hans Andersen (V) Peter Juel Jensen (V) Louise Schack Elholm (V) Carl Holst (V) Anni Matthiesen (V) Britt Bager (V) Joachim B.
Olsen (LA) Laura Lindahl (LA) Rasmus Jarlov (KF) Ane Halsboe-Jørgensen (S) Bjarne Laustsen (S) nfmd.
Mattias Tesfaye (S) Leif Lahn Jensen (S) Lennart Damsbo-Andersen (S) Pernille Rosenkrantz-Theil (S) Jan Johansen (S) Henning Hyllested (EL) Christian Juhl (EL) Finn Sørensen (EL) Josephine Fock (ALT) Torsten Gejl (ALT) Sofie Carsten Nielsen (RV) Karsten Hønge (SF) Inuit Ataqatigiit, Tjóðveldi og Javnaðarflokkurin havde ikke medlemmer i udvalget.
