Fremsat den 2. december 1998 af  

 trafikministeren (Sonja Mikkelsen) Forslag til Lov om ændring og om ophævelse af  

 lov om DSB Busser A/S samt om ændring af lov om den selvstændige  

 offentlige virksomhed DSB og om DSB S-tog A/S (Salg af DSB Busser A/S (Combus a/s) m.v.) § 1 I lov nr. 232 af 4. april 1995 om DSB Busser A/S, som ændret ved lov  

 nr. 1232 af 27. december 1996, foretages følgende ændringer:
 1. I § 4, stk. 1, 1. pkt., udgår: »op til 25 pct. af«.
 2. I § 6 indsættes som stk. 7 :
» 3. Efter § 6 indsættes:
» Stk. 2. Combus a/s  forpligtelse i forhold til DSB, jf.  

 § 6, stk. 1, gælder ikke i forhold til de tjenestemænd,  

 som genoptager tjeneste i DSB efter § 26 b i lov om den  

 selvstændige offentlige virksomhed DSB og om DSB S-tog A/S.« § 2 Lov nr. 232 af 4. april 1995 om DSB Busser A/S ophæves.
§ 3 I lov nr. 485 af 1. juli 1998 om den selvstændige offentlige  

 virksomhed DSB og om DSB S-tog A/S foretages følgende  

 ændring:
 1. Efter § 26 indsættes:
» § 26 b.
DSB tilbyder de i Combus a/s udlånte  

 tjenestemænd, som ikke lader sig ansætte på  

 overenskomstvilkår i busselskabet, anden passende beskæftigelse,  

 jf. tjenestemandsloven § 12, samt afholder de hermed forbundne udgifter  

 til omskoling og efteruddannelse eller udgifter til rådighedsløn  

 m.v.« § 4 Stk. 1. Loven træder i kraft dagen efter  

 bekendtgørelse i Lovtidende, jf. dog stk. 2.
 Stk. 2. Trafikministeren fastsætter tidspunktet for  

 ikrafttræden af § 2.
Bemærkninger til lovforslaget Almindelige bemærkninger 1. Baggrunden for lovforslaget Regeringen, Venstre, Det Konservative Folkeparti,  

 Centrum-Demokraterne og Kristeligt Folkeparti indgik den 25. november 1998  

 Aftale om Finansloven for 1999. Af aftalens pkt. 12.12 fremgår det:
» Dette lovforslag skal ses som et led i udmøntningen  

 af denne aftale.
 I rammeaftalen for DSB for perioden 1995-1998 er det  

 forudsat, at der senest i 1998 foretages salg af indtil 25 % af aktierne i  

 DSB Busser A/S (nu Combus a/s).
Ifølge § 4 i lov om DSB Busser A/S (lov nr.  

 232 af 4. april 1995) er trafikministeren i overensstemmelse hermed  

 bemyndiget til at sælge op til 25 % af aktierne i DSB Busser A/S.
I  

 bemærkningerne til § 4 henvises der til, hvad der i rammeaftalen  

 for DSB er fastsat om salg af aktier i selskabet, herunder at salget skal ske  

 senest i 1998.
Trafikministeriet har fået foretaget en uvildig  

 vurdering af mulighederne for at sælge aktier i selskabet.
Det  

 fremgår heraf, at det ikke vil være økonomisk fordelagtigt  

 for staten kun at afhænde 25 % af aktierne.
Det anbefales samtidig, at  

 staten fortsætter med at øge sin fleksibilitet som ejer gennem  

 en På grundlag af denne vurdering, og da staten  

 samtidig ikke længere har noget trafikpolitisk sigte med at eje Combus  

 a/s, foreslås det, at processen igangsættes med henblik på  

 et salg af statens aktier i selskabet fortrinsvis i 1999. Muligheden for salg  

 af medarbejderaktier undersøges i den forbindelse.
På den baggrund og for at knytte medarbejderne til  

 selskabet på vilkår, der er sammenlignelige med, hvad der  

 gælder i bussektoren, er der af Combus a/s fremsat tilbud til de fra  

 DSB udlånte tjenestemænd i Combus a/s om overgang pr. 1. april  

 1999 til ansættelse på overenskomstvilkår mod en  

 kompensation i form af et engangsvederlag svarende til knap 1 års  

 løn.
Trafikministeriet og Combus a/s har med Dansk Jernbaneforbund  

 forhandlet sig frem til denne løsning, idet der er taget forbehold for  

 de bevilgende myndigheders tilslutning, som nu søges opnået ved  

 § 3 i dette lovforslag.
De pågældende medarbejdere vil i en periode  

 på op til 5 år være beskæftiget på en  

 særlig overgangsoverenskomst.
Der henvises til bemærkningerne til  

 § 1, nr. 3, hvor aftalen med Dansk Jernbaneforbund nærmere er  

 omtalt.
De pågældende tjenestemænd er i dag  

 ansat i DSB, men udlånt til Combus a/s.
DSB finansierer det  

 nævnte engangsvederlag, som påregnes udbetalt pr. 1. april 1999,  

 mod at de pågældende medarbejdere opgiver deres  

 tjenestemandsrettigheder.
De fra DSB udlånte tjenestemænd, som  

 ikke lader sig ansætte på overenskomstvilkår i Combus a/s,  

 søges tilbudt anden passende beskæftigelse i DSB, og DSB  

 afholder de hermed forbundne udgifter til omskoling og efteruddannelse  

 m.v.
 Lovforslaget indebærer, at begrænsningen  

 på 25 % ved salg af aktier i Combus a/s ophæves, hvorved  

 trafikministeren bemyndiges til at sælge samtlige aktier i  

 selskabet.
Trafikministeren forelægger ved aktstykke til  

 Folketingets Finansudvalg salgsvilkårene for aktier i Combus a/s samt  

 refusion af DSB s udlæg vedrørende udbetaling af engangsvederlag  

 samt udgifter til omskoling og efteruddannelse m.v. af de medarbejdere, som  

 ikke ønsker ansættelse i busselskabet.
Finansministeren vil  

 tillige ved aktstykke forelægge pensionsaftale med Combus a/s  

 vedrørende et mindre antal tjenestemænd, som på et  

 tidligere tidspunkt er overgået til ansættelse som  

 selskabstjenestemænd i selskabet i henhold til lov om DSB Busser A/S.  

 De pågældende fortsætter således deres  

 pensionsopsparing i staten, og busselskabet indbetaler løbende  

 pensionsbidrag til staten, hvilket, når lov om DSB Busser A/S  

 ophæves i forbindelse med salg af aktierne i Combus a/s, skal reguleres  

 af en aftale mellem staten og Combus a/s, svarende til lignende aftaler  

 mellem staten og bl.a.
Scandlines A/S.
 Lovforslaget indebærer endvidere, at  

 trafikministeren bemyndiges til på et senere tidspunkt, når alle  

 forhold vedrørende aktiesalget i selskabet samt alle forhold  

 vedrørende de udlånte tjenestemænd er på plads, at  

 ophæve lov om DSB Busser A/S.
 Gennem en ændring af lov nr. 485 af 1. juli 1998 om  

 den selvstændige offentlige virksomhed DSB og om DSB S-tog A/S (FT  

 1997-98: 1807, 2235, 2410) tilvejebringes hjemmel til, at DSB kan bidrage til  

 den ovenfor nævnte model for finansiering af engangsvederlaget til  

 tjenestemænd, der overgår til overenskomstansættelse i  

 Combus a/s, ligesom det fastlægges, at DSB skal tilbyde de  

 tjenestemænd, som ikke lader sig ansætte på  

 overenskomstvilkår i busselskabet, anden passende beskæftigelse  

 og afholde de herved forbundne udgifter, jf. bemærkningerne til  

 § 1, nr. 3.
2. De gældende bestemmelser Ved lov nr. 232 af 4. april 1995 om DSB Busser A/S (FT  

 1994-95: 2275, 2717, 4071, 4300, A1841; B 306) blev DSB s daværende  

 busdrift udskilt fra DSB.
Baggrunden for loven var den rammeaftale, som den  

 daværende regering indgik i november 1994 med Venstre og Det  

 Konservative Folkeparti om DSB for perioden 1995-1998. Formålet med  

 loven var at sikre en klar adskillelse mellem DSB s og DSB Busser A/S´  

 økonomi, således at busselskabet kunne konkurrere på lige  

 vilkår med de private vognmænd.
Loven fastlagde omfanget og karakteren af statens  

 apportindskud i DSB Busser og definerede desuden rammerne for de  

 tjenestemænd, som på omdannelsestidspunktet var ansat i DSB s  

 busvirksomhed.
Disse medarbejdere blev efter lovens § 6 forpligtet til  

 at gøre tjeneste i DSB Busser A/S med bevarelse af deres  

 ansættelsesforhold til staten, ligesom busselskabet i forhold til DSB  

 var forpligtet til at beskæftige dem.
Samtidig blev det bestemt, at DSB  

 Busser A/S skulle tilbyde tjenestemændene, at de inden for en  

 2-årig periode fra selskabets etablering kunne overgå til  

 ansættelse i selskabet.
For de tjenestemænd, som ikke  

 ønskede at overgå til ansættelse i selskabet, ville der  

 gælde en udlånsordning.
 Lov om DSB Busser A/S blev ændret ved lov nr. 1232  

 af 27. december 1996 (FT 1996-97: 2005, 2781, 2965; A2428; B 165) for at  

 muliggøre selskabets navneændring til Combus a/s og for at  

 overføre statens aktiepost fra DSB til Trafikministeriets departement.  

 I lovforslagets bemærkninger anførtes det, at det fandtes  

 hensigtsmæssigt, at der i DSB Busser A/S, ligesom i DSB Rederi A/S,  

 skete aktiesalg senest i 1998.
3. Økonomiske og administrative konsekvenser for det  

 offentlige Såfremt alle tjenestemænd i Combus a/s tager  

 imod tilbuddet om overgang til ansættelse på overenskomst, vil de  

 samlede udgifter beløbe sig til ca. 100 mio. kr., hvilket skal ses i  

 sammenhæng med, at busselskabets driftsudgifter forventes at falde med  

 10-15 mio. kr. årligt, hvortil kommer besparelserne, der følger  

 af den øgede fleksibilitet i anvendelsen af medarbejdere, der  

 overgår fra at være tjenestemænd til overenskomstansatte  

 medarbejdere.
Eftersom tjenestemændene er udlånt fra DSB,  

 påtager DSB sig finansieringen af udbetalingen af engangsvederlag m.v.,  

 idet der ved nærværende lovforslag sikres den fornødne  

 hjemmel dertil.
Desuden vil DSB skulle påtage sig nogle omkostninger  

 til de tjenestemænd, som siger nej til tilbuddet.
Det gælder  

 både de tjenestemænd, som det efter omskoling og efteruddannelse  

 lykkes at finde en passende stilling til, men især de  

 tjenestemænd, som det efterfølgende ikke er muligt at finde en  

 passende stilling til.
Ved salg af mere end 25 % af aktierne i Combus a/s vil  

 forpligtelsen for tjenestemændene til at være udlånt til  

 Combus a/s ikke længere kunne opretholdes.
Trafikministeren forelægger ved aktstykke til  

 Folketingets Finansudvalg salgsvilkårene for aktier i Combus a/s samt  

 refusion af DSB s samlede udlæg vedrørende de fra DSB  

 udlånte tjenestemænd i busselskabet, som søges  

 dækket af det provenu, som staten måtte opnå ved salg af  

 aktier i selskabet.
Finansministeren forelægger tillige et aktstykke  

 vedrørende regulering af selskabets løbende pensionsindbetaling  

 for tjenestemænd, som på et tidligere tidspunkt er overgået  

 til ansættelse i selskabet og derfor ikke længere er  

 tjenestemænd, om end de pågældende fortsætter deres  

 pensionsoptjening i staten.
For de tjenestemænd, som i henhold til § 6 i  

 Lov om DSB Busser A/S er ansat i DSB, men udlånt til DSB Busser A/S, nu  

 Combus a/s, har busselskabet i dag forpligtelsen til at refundere løn  

 og pension, herunder rådighedsløn.
Det indebærer, at DSB i  

 dag har en eventualforpligtelse, som kan aktualiseres, såfremt Combus  

 a/s skulle komme i en situation, hvor selskabet ikke kan honorere sin  

 betalingsforpligtelse.
DSB s eventualforpligtelse kan opgøres til mere  

 end 500 mio. kr., såfremt DSB skulle blive nødsaget til at  

 afskedige alle de til Combus a/s udlånte tjenestemænd med  

 rådighedsløn og pension.
 Ved den foreslåede løsning for  

 tjenestemændenes overgang til ansættelse på overenskomst,  

 mod at opgive deres tjenestemandsrettigheder, frigøres DSB for en  

 eventualforpligtelse, men finansierer samtidig engangsvederlaget på ca.  

 100 mio. kr. samt tilbyder de tjenestemænd, der ikke lader sig  

 ansætte på overenskomstvilkår, anden passende  

 beskæftigelse.
Combus a/s har inden for det seneste år flere gange  

 måttet nedjustere forventningerne til resultatet for 1998,  

 således at der nu, jf. selskabets meddelelse af 25. november 1998,  

 forventes et underskud for 1998 på ca. 40 mio. kr. fra den  

 ordinære drift.
Hertil kommer omstruktureringsomkostninger af  

 engangskarakter på op til 20 mio. kr.
Provenuet fra det foreslåede salg af aktier i Combus  

 a/s kan ikke opgøres på nuværende tidspunkt.
Det  

 forudsætter bl.a. et nøjere kendskab til, hvilke aspekter af  

 selskabet, som potentielle købere lægger vægt på  

 (markedsandele, driftsmæssige resultater, rentabilitet m.v.). Der er af  

 samme grund indledt drøftelser med potentielle købere for at  

 få et mere præcist billede af disse forhold.
Det er dog klart, at  

 forværringen i selskabets driftsresultat samt den aktuelle finansielle  

 stilling kan vanskeliggøre gennemførelsen af aktiesalget, omend  

 også forhold som ordrebeholdning og markedsandele samt vurdering af  

 muligheden for at forbedre selskabets rentabilitet i de kommende år,  

 bl.a. ved forskellige ledelsesmæssige tiltag, må antages at  

 spille en væsentlig rolle for en potentiel køber.
Et provenu fra aktiesalget vil blive anvendt til  

 først at finansiere DSB s udlæg til engangsvederlag m.v. og  

 dernæst til dækning af statens salgsomkostninger.
Et eventuelt  

 nettoprovenu overføres til finanslovens generelle reserver.
Der er i  

 lyset af selskabets økonomiske vanskeligheder en risiko for, at DSB og  

 staten ikke kan få dækning for deres omkostninger af  

 salgsprovenuet.
4. Økonomiske og administrative konsekvenser for  

 erhvervslivet Lovforslaget medfører ikke administrative  

 konsekvenser for erhvervslivet.
Lovforslaget må imidlertid antages at  

 normalisere konkurrencevilkårene i bustransportsektoren, idet  

 vilkårene for Combus a/s anvendelse af medarbejdere herefter vil svare  

 til vilkårene for private vognmænd, eftersom de tidligere  

 tjenestemænd bliver omfattet af lov om virksomhedsoverdragelse.
5. Miljømæssige konsekvenser Lovforslagets vedtagelse har ingen  

 miljømæssige virkninger.
 6. Administrative konsekvenser for borgerne.
 Lovforslaget har ingen administrative konsekvenser for  

 borgerne.
7. Forholdet til EU-retten Engangsvederlaget til de tjenestemænd, som bliver  

 ansat i Combus a/s på overenskomstvilkår, vil, såfremt de  

 pågældende vælger den kontante  

 fratrædelsesgodtgørelse, blive udbetalt af DSB direkte til den  

 enkelte tjenestemand.
Baggrunden herfor er, at de pågældende  

 tjenestemænd er udlånt af DSB til Combus a/s.
Tjenestemændenes overgang til ansættelse  

 på overenskomstvilkår vil forbedre Combus a/s  

  konkurrencemæssige situation.
Det har derfor været  

 undersøgt, om engangsvederlaget kan opfattes som statsstøtte  

 efter EF-Traktatens artikel 92.
 Kammeradvokaten har udtalt, at en ordning, hvorefter DSB  

 afholder udgiften til et engangsvederlag for de tjenestemænd, der vil  

 opgive deres rettigheder efter tjenestemandslovgivningen og overgå til  

 overenskomstansættelse i busselskabet, ikke har karakter af  

 statsstøtte efter EF-Traktatens artikel 92. Der er snarere tale om, at  

 en for DSB bestående latent forpligtelse aktualiseres, ligesom  

 dispositionen, set fra statens side, vil gøre Combus a/s mere  

 salgbar.
 Det er Kammeradvokatens vurdering, at dispositionen vil  

 være omfattet af de retningslinier, som betegnes som det  

 markedsøkonomiske investorprincip, som indebærer, at det  

 offentlige (i dette tilfælde såvel staten som DSB) skal handle ud  

 fra samme økonomiske parametre, som en privat investor ville  

 gøre.
8. Høring Lovforslaget vil samtidig med fremsættelsen blive  

 sendt til høring hos berørte organisationer, hvis udtalelser  

 efterfølgende vil blive oversendt til Folketingets Trafikudvalg.
Vurdering af konsekvenser af lovforslaget Positive konsekvenser/mindreudgifter  

 (hvis ja, angiv omfang) Negative konsekvenser/merudgifter  

 (hvis ja, angiv omfang) Økonomiske konsekvenser for stat, kommuner og  

 amtskommuner Beror på resultatet af salgsprocessen Engangsudgifter til finansiering af kompensation til  

 tjenestemænd Administrative konsekvenser for stat, kommuner og  

 amtskommuner Ingen Økonomiske konsekvenser for erhvervslivet Etablering af normale konkurrencevilkår i  

 sektoren Administrative konsekvenser for erhvervslivet Ingen Miljømæssige konsekvenser Ingen Administrative konsekvenser for borgerne Ingen Forholdet til EU-retten Forenelig med EU-retten, jf. punkt 7 Bemærkninger til lovforslagets  

 enkelte bestemmelser Til § 1 Til nr. 1 Den foreslåede ændring indebærer, at  

 bemyndigelsen til at sælge op til 25 % af statens aktier i Combus a/s  

 udvides.
Trafikministeren bemyndiges således til at sælge  

 samtlige aktier i selskabet.
Til nr. 2 De tjenestemænd, som vælger at lade sig  

 ansætte i Combus a/s på overenskomstvilkår, vil efter  

 aktieselskabslovens bestemmelser straks have valgret i forbindelse med valg  

 til bestyrelsen.
Den foreslåede bestemmelse indebærer, at de  

 pågældende medarbejdere, der alle har gjort tjeneste i selskabet  

 siden dets etablering, uanset bestemmelsen i aktieselskabslovens § 49,  

 stk. 7, straks tillige er valgbare til bestyrelsen i selskabet og dettes  

 datterselskaber.
Til nr. 3 Combus a/s beskæftigede pr. 1. oktober 1998 545  

 tjenestemandsansatte buschauffører og 17 administrativt ansatte  

 tjenestemænd, som er udlånt fra DSB.
Med nye forhøjede  

 pensionsindbetalinger pr. 1. januar 1999 (jf.
FFL 1999, § 36) vurderes  

 det, at tjenestemændene vil blive over 30 % dyrere end deres  

 overenskomstansatte kolleger.
Dertil kommer, at tjenestemændene ikke er  

 omfattet af lov om virksomhedsoverdragelse, hvilket indebærer, at  

 Combus a/s skal beholde tjenestemændene, hvis selskabet ved  

 licitationer taber en rute, medens selskabet er forpligtet til at overtage  

 overenskomstansatte medarbejdere, når det vinder en rute.
De højere løn- og pensionsudgifter til  

 tjenestemændene samt den ovenfor beskrevne problemstilling  

 vedrørende lov om virksomhedsoverdragelse fører sammenfattende  

 til, at Combus a/s er dårligere stillet i forbindelse med udbudsrunder  

 end konkurrerende busselskaber udover, hvad selskabet blev kompenseret for  

 ved dets etablering i 1995. På den baggrund har Trafikministeriet og  

 Combus a/s forhandlet sig frem til en aftale med Dansk Jernbaneforbund  

 vedrørende de tjenestemandsansatte buschauffører.
Den aftale,  

 der er opnået enighed om, indebærer, at den enkelte tjenestemand  

 modtager et engangsvederlag svarende til knap et års løn - enten  

 i form af en kontant fratrædelsesgodtgørelse eller ved  

 opskrivning af pensionsalderen med indtil 4 år eller ved en kombination  

 heraf - for at opsige sin tjenestemandsstilling og lade sig ansætte  

 på overenskomstvilkår.
Der henvises til brev af 16. november 1998  

 (j.nr. 021-1), hvormed en kopi af den pågældende aftale med Dansk  

 Jernbaneforbund blev fremsendt af trafikministeren til orientering for  

 Folketingets Trafikudvalg.
 Der er over for Dansk Jernbaneforbund og  

 tjenestemændene taget forbehold for de bevilgende myndigheders  

 tilslutning, som nu søges opnået ved § 3 i dette  

 lovforslag.
 Ved overenskomstansættelsen bliver  

 buschaufførerne overdragelige efter lov om virksomhedsoverdragelse,  

 hvorefter de kan overgå til ansættelse hos ny vognmand og dermed  

 beholde deres arbejdsplads, hvis Combus a/s taber en licitation.
Vedrørende de 17 administrativt ansatte  

 tjenestemænd, som også er udlånte fra DSB, er der p.t.  

 drøftelser i gang med Jernbaneforeningen med henblik på at finde  

 en løsning, hvor også disse tjenestemænd overgår til  

 ansættelse i Combus a/s.
Denne aftale forventes færdigforhandlet  

 inden udgangen af 1998.
En opgørelse af, hvor mange tjenestemandsansatte  

 buschauffører, som ønsker at overgå til  

 overenskomstansættelse i Combus a/s i henhold til aftale med Dansk  

 Jernbaneforbund, påregnes at foreligge i begyndelsen af januar  

 måned 1999. På den baggrund vil DSB skulle planlægge  

 fremsættelse af tilbud om anden passende beskæftigelse til de  

 tjenestemænd, som ikke måtte tage imod tilbuddet om  

 ansættelse i Combus a/s.
Hensigten er, at disse medarbejdere skal kunne  

 genoptage tjenesten i DSB pr. 1. april 1999, idet det dog må  

 påregnes, at DSB af praktiske grunde kan få behov for nogle  

 måneder (2-3) udover den 1. april 1999 til at placere de  

 pågældende.
I givet fald må de pågældende  

 medarbejdere påregne fortsat at skulle udføre tjeneste i Combus  

 a/s, indtil DSB kan effektuere sit tilbud.
 Ved indgåelse af en eventuel salgsaftale om  

 afhændelse af aktier i Combus a/s inden 1. april 1999, vil der skulle  

 tages forbehold for, at der kan være behov for en overgangsperiode,  

 inden DSB kan effektuere sit tilbud til udlånte tjenestemænd, som  

 ikke lader sig ansætte i busselskabet, og som derfor skal tilbydes  

 anden passende beskæftigelse i DSB.
DSB påtager sig finansiering af engangsvederlaget  

 til de tjenestemænd, som tager imod tilbuddet om overgang til  

 ansættelse i Combus a/s.
Hvis der er tale om en kontant  

 fratrædelsesgodtgørelse, udbetales denne direkte af DSB til den  

 enkelte tjenestemand.
DSB vil tillige skulle påtage sig nogle omkostninger  

 til de tjenestemænd, som siger nej til tilbuddet.
Dette gælder  

 både de tjenestemænd, som det efter omskoling/efteruddannelse  

 lykkes at finde en passende stilling til, men især de  

 tjenestemænd, som det efterfølgende ikke er muligt at finde en  

 passende stilling til.
Til § 2 Forslaget indebærer, at lov om DSB Busser A/S  

 ophæves.
Trafikministeren foreslås ved § 4, stk. 2,  

 bemyndiget til at fastsætte tidspunktet for ikrafttræden af  

 bestemmelsen.
Forinden ophævelsen skal alle forhold vedrørende  

 aktiesalget i selskabet samt alle forhold vedrørende de udlånte  

 tjenestemænd være på plads.
Til § 3 Til nr. 1 Med denne ændring af lov om den selvstændige  

 virksomhed DSB og om DSB S-tog A/S tilvejebringes ved § 26 a hjemmel  

 til, at DSB kan påtage sig finansieringen af engangsvederlaget til de  

 tjenestemænd, som overgår til overenskomstansættelse i  

 Combus a/s, ligesom det ved § 26 b fastlægges, at DSB skal tilbyde  

 de tjenestemænd, som ikke tager imod tilbuddet, anden passende  

 beskæftigelse fortrinsvis pr. 1. april 1999, jf. dog  

 bemærkningerne til § 1, nr. 3.
Til § 4 Loven træder i kraft dagen efter  

 bekendtgørelse i Lovtidende.
 Dog bemyndiges trafikministeren ved stk. 2 til at  

 fastsætte tidspunktet for ikrafttræden af § 2, under  

 hensyntagen til de under bemærkningerne til § 2 nævnte  

 forhold.
