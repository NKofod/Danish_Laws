 I retsplejelovens § 121, stk. 1, fastsættes efter den gældende formulering  

 følgende:
»Bortset fra det i § 1 a omhandlede tilfælde kan udøvelse af  

 advokatvirksomhed ikke forenes med noget dommer- eller retsskriverembede,  

 noget embede som rigsadvokat eller statsadvokat, nogen øvrighedspost eller  

 ansættelse i politiets tjeneste, ej heller med noget tjenesteforhold hos en  

 amtmand, dommer, politimester eller retsskriver.
Hvorvidt for øvrigt nogen  

 offentlig statstjenestemand tillige kan udøve nogen advokatvirksomhed,  

 bestemmes af justitsministeren.« Ved lov nr. 149 af 21. april 1965, som træder i kraft den 1. juni 1965, er  

 § 121, stk. 1,2. pkt., affattet således:
»Justitsministeren bestemmer i hvert enkelt tilfælde, hvorvidt  

 udøvelse af advokatvirksomhed kan forenes med ansættelse i det offentliges  

 tjeneste i øvrigt.« Med denne affattelse vil ikke alene tjenestemænd i statens tjeneste, men  

 også overenskomstansatte blive omfattet af bestemmelsen.
Endvidere omfatter  

 bestemmelsen alle, der er ansat i kommunens tjeneste eller i særlige  

 forvaltningsenheder som f.eks.
Danmarks Nationalbank, Overformynderiet,  

 Statsanstalten for Livsforsikring m.v.
 Såfremt der under ministeriet er ansat personer, der efter den nye regel  

 ikke vil kunne virke som advokat uden at have indhentet tilladelse dertil,  

 forventer justitsministeriet, at de pågældende inden den 1. juni 1965  

 deponerer deres beskikkelse eller indgiver ansøgning om tilladelse til at  

 fortsætte virksomheden.
 JUSTITSMINISTERIET, DEN 6. MAJ 1965.
 P.M.V.
 Vilhelm Boas.
 /Ringgård.
