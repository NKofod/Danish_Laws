Landsskatteretskendelse af 27. september 2002 vedr.
Fond   

 fradrag for uddeling af nettokursgevinster  tidspunkt for retlig  

 forpligtelse A Fond klager for indkomståret 1997 over, at de stedlige  

 skattemyndigheder ikke har godkendt fradrag for uddeling, 82.426 kr.
A Fond var omfattet af fondslovens § 1, stk. 1, og dermed  

 skattepligtig efter fondsbeskatningslovens § 1, stk. 1,  

    

  

 nr. 1. Ifølge fundatsens § 3 skulle den  

 årlige nettoindtægt benyttes til understøttelse og uddannelse af stifterens  

 descendenter og til almenvelgørende og almennyttige formål.
Ubenyttet indtægt  

 skulle tillægges formuen.
Fondens nettoindtægter omfattede ifølge  

 bestemmelsen  

 udbytter og renter, mens kursavance ved udtrækninger mm. tilhørte formuen.  

 Uddelinger skulle fortrinsvis foretages til descendenter, idet fonden ikke  

 kunne søges.
Nettoindtægten skulle uddeles efter arvelovens regler.
Ifølge  

 fundatsens § 4 afgjorde bestyrelsen, hvem der skulle modtage ydelser, til  

 hvilke formål, med hvilke beløb og i hvor lang tid.
Fonden foretog i indkomståret 1997 fradrag for uddeling af  

 kursavance af bundne midler på 82.421 kr.
Beløbet blev imidlertid ikke  

 indberettet efter skattekontrollovens § 7 B, idet beløbet først blev endeligt  

 opgjort efter indkomstårets udløb, og efterfølgende uddelt til legatarerne.
De stedlige skattemyndigheder har ikke anerkendt fradrag for  

 uddelingerne i indkomståret 1997, idet myndighederne har været af den  

 opfattelse, at fonden i indkomståret 1997 ikke havde foretaget en retligt  

 bindende vedtagelse af uddelingerne i overensstemmelse med cirkulære nr. 49  

 af  

 19. marts 1996, pkt. 21.1. Myndighederne har herved henvist til fundatsens §  

 4,  

 samt at fonden året forinden havde foretaget hensættelse af 106.800 kr. til  

 almenvelgørende formål, hvorfor der ikke har bestået nogen forpligtelse for  

 fonden til at uddele i henhold til arveloven.
Stifterens arvinger har  

 herefter  

 ikke haft noget retskrav i 1997 på at modtage hver deres forudbestemmelige  

 andel efter arveloven.
Fondens repræsentant har nedlagt påstand om, at der anerkendes  

 fradrag i indkomståret 1997 for uddelingerne af fondens nettokursgevinster i  

 medfør af fondslovens § 9, stk. 2, jf. fondsbeskatningslovens § 4, stk. 2.  

 Repræsentanten har begrundet dette med, at fonden i medfør af vedtægterne var  

 forpligtet til at uddele alle det forløbne års nettoindtægter efter reglerne  

 i  

 arveloven.
At man i 1996 foretog uddeling til almenvelgørende formål hang  

 sammen med, at man gennem flere år havde foretaget hensættelser til  

 uddelinger  

 i følgende år.
Man blev imidlertid opmærksom, at sådanne hensættelser  

 udelukkende kunne foretages til uddeling til almenvelgørende/almennyttige  

 formål, hvorfor man i samråd med skatteforvaltningen valgte at uddele det  

 opsparede beløb til et almenvelgørende formål.
Repræsentanten har yderligere anført, at fondens bestyrelse for  

 nærværende indkomstår havde mulighed for at tage beslutning om uddeling af  

 årets nettokursgevinster indtil 6 måneder efter indkomstårets udløb, jf.  

 fondslovens § 9, stk. 2. Idet man traf beslutningen inden denne frist var  

 betingelserne for fradrag opfyldt.
Den manglende indberetning efter  

 skattekontrollovens § 7 B bevirkede ifølge repræsentanten ikke, at fonden  

 derved mistede fradragsretten for uddelingen, jf.
TfS 1993.255.
 Landsskatteretten  

 bemærker  

  

 , at fradragsretten for vedtægtsmæssige uddelinger efter  

 fondsbeskatningslovens § 4, stk. 2, indtræder på tidspunktet, hvor fonden  

 bliver retligt forpligtet til at præstere uddelingen, uanset om betaling  

 eller  

 overgivelse af uddelingen først finder sted i det efterfølgende indkomstår.
Fradragsretten og dermed den retlige forpligtelse til at  

 præstere uddelingen anses for indtrådt, uanset at uddelingen endnu ikke kan  

 fastsættes beløbsmæssigt.
Det er dog et krav, at uddelingens størrelse kan  

 opgøres efter objektive kriterier, og at giver eller modtager ikke har  

 mulighed  

 for at påvirke størrelsen af uddelingen.
Fradragsretten gælder tillige for  

 uddelinger af nettokursgevinster efter fondslovens § 9, stk. 2, jf. herved  

 Ligningsvejledningen SH.21.2.
Landsskatteretten finder, at bestyrelsen for A Fond i nærværende  

 indkomstår ikke i kraft af fundatsen var retligt forpligtet til at foretage  

 uddeling af samtlige de optjente nettokursgevinster efter arvelovens regler.  

 Under hensyn til, at beslutningen om at foretage uddeling af årets  

 nettokursgevinster  

 først tages efter indkomstårets udløb, kan fonden, jf. formuleringen af  

 fondslovens § 9, stk. 2, om uddeling af aktiver, svarende til foregående  

 regnskabsårs nettokursgevinster, uanset motivet bag indførelsen af  

 bestemmelsen, først anses at have påtaget sig en retlig forpligtelse til at  

 foretage uddelingerne efter indkomstårets udløb.
Fradrag for uddelinger af  

 nettokursgevinster, der var skattepligtige efter kursgevinstloven i 1997, kan  

 derfor ikke foretages efter fondsbeskatningslovens § 4, stk. 2, ved  

 indkomstopgørelsen for indkomståret 1997.
