Nr LSF 19 Forslag til Lov om ændring af lov om dagpenge ved sygdom eller fødsel  

 (Ændring af arbejdsgiverperioden) Fremsat af socialministeren (Karen Jespersen) den 4. oktober 1995 § 1 I lov om dagpenge ved sygdom eller fødsel, jf. lovbekendtgørelse nr. 549  

 af 23. juni 1994, som senest ændret ved lov nr. 1126 af 21. december 1994,  

 ændres i § 1, stk. 2, nr. 1, § 3, stk. 3, § 9, stk. 4, § 22, stk. 3, nr. 1, §  

 23, stk. 2, nr. 1, og § 25, stk. 1, »2 uger« til: »3  

 uger«.
§ 2 Loven træder i kraft den 1. januar 1996 og finder anvendelse på  

 sygefravær, der påbegyndes fra og med denne dato.
Bemærkninger til lovforslaget Almindelige bemærkninger Forslaget, der er et led i regeringens bestræbelser på at nedsætte statens  

 udgifter, går ud på, at den periode, de private arbejdsgivere skal betale  

 sygedagpenge i, ændres fra 2 uger til 3 uger.
Efter gældende regler udbetaler de private arbejdsgivere sygedagpenge i de  

 2 første uger af de ansattes sygefravær.
Herefter udbetaler kommunen  

 dagpengene.
 Offentlige arbejdsgivere udbetaler dagpenge under sygefravær, sålænge  

 ansættelsesforholdet består.
Udbetaling af sygedagpenge ophører, når der er udbetalt dagpenge eller  

 ydet refusion til en arbejdsgiver i mere end 52 uger i de forudgående 18  

 kalendermåneder.
Ved beregning af datoen for varighedsbegrænsningens  

 indtræden medregnes efter gældende regler ikke de dage, for hvilke der er  

 udbetalt dagpenge eller løn fra arbejdsgiveren eller kommunen i de første 2  

 uger af sygefraværet.
 Efter forslaget vil varighedsbegrænsningen indtræde, når personen ialt har  

 modtaget sygedagpenge i 55 uger.
Økonomiske og administrative konsekvenser Forslaget om at forlænge den periode, de private arbejdsgivere skal  

 udbetale sygedagpenge i, skønnes på årsbasis at ville medføre en statslig  

 mindreudgift på netto 300 mill. kr., idet staten afholder kommunernes  

 udgifter til sygedagpenge i de første 13 uger, jf. gældende lovs § 30, stk.  

 1.
 I de tilfælde, hvor de private arbejdsgivere efter gældende regler  

 afholder udgifterne i de 2 første uger, skal de efter ændringen afholde  

 udgiften i de første 3 uger.
 Staten refunderer 100 procent af de kommunale udgifter til dagpenge i de  

 første 13 uger, og efter de nugældende regler er de statslige udgifter til  

 dagpenge i den tredie uge beregnet til 312 mill. kr.
 Mindre private arbejdsgivere vil have en mulighed for at forsikre sig mod  

 udgiften til at betale dagpenge i arbejdsgiverperioden, mens hovedparten af  

 de private arbejdsgivere selv betaler udgiften til dagpenge i  

 arbejdsgiverperioden.
 Det er beregnet, at statens mindreudgift som følge af at de private  

 arbejdsgivere selv betaler udgiften til dagpenge i hele arbejdsgiverperioden,  

 er 288 mill. kr.
 De mindre forsikrede private arbejdsgivere skønnes at have en udgift til  

 dagpenge i den tredie uge på 24 mill. kr., hvoraf forsikringstagerne og  

 staten bidrager med hver 50 procent.
 Udgifterne til sygedagpenge skønnes derfor at blive reduceret med 288  

 mill. kr. og indtægterne fra forsikringsordningen for mindre private  

 arbejdsgivere skønnes at stige med 12 mill. kr.
 Forslaget vil endvidere betyde en vis mindre administrativ lettelse for  

 kommunerne, fordi de skal udbetale sygedagpenge 1 uge senere end efter  

 gældende regler.
 Forslagets økonomiske virkninger forhandles med de berørte kommunale  

 parter.
Erhvervsøkonomiske, miljømæssige og EU-retlige konsekvenser Forslaget indebærer, at de private arbejdsgiveres udgifter til  

 sygedagpenge forøges med et beløb, der svarer til de statslige  

 mindreudgifter.
 Forslaget har ikke miljømæssige konsekvenser, ligesom forslaget ikke  

 indeholder EU-retlige aspekter.
Bemærkninger til de enkelte bestemmelser Til § 1 Forslaget gennemføres ved at ændre »2 uger« til »3  

 uger« alle de steder i den gældende lov, hvor dagpenge i »de 2  

 første uger« omtales.
Til § 2 Det foreslås, at forslaget ikke får virkning for sygefravær, der er  

 påbegyndt inden lovens ikrafttræden.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget § 1 I § 1, stk. 2, nr. 1, § 3, stk. 3, § 9, stk. 4, § 22, stk. 3, nr. 1, § 23,  

 stk. 2, nr. 1, og § 25, stk. 1, ændres »2 uger« til: »3  

 uger«.
§ 1. - - - Stk. 2. Dagpenge ydes af:
1) private arbejdsgivere til ansatte ved sygefravær i 2 uger fra 1. hele  

 fraværsdag, 2) offentlige arbejdsgivere til ansatte ved sygefravær fra 1. hele  

 fraværsdag, 3) private og offentlige arbejdsgivere ved fravær på grund af forebyggende  

 graviditetsundersøgelser, 4) kommunen i øvrige tilfælde.
§ 3. - - - Stk. 3. Retten til dagpenge fra arbejdsgiveren gælder, uanset om  

 ansættelsen ophører inden for de første 2 uger, fra 1. fraværsdag.
§ 9. - - - Stk. 4. Ved udbetaling af dagpenge for fraværsperioder efter de  

 første 2 uger kan den samlede dagpengeudbetaling pr. uge ikke overstige det i  

 stk. 2 nævnte beløb.
§ 22. - - - Stk. 3. Ved beregningen af dagpengeperioder efter stk. 1 medregnes  

 ikke de dage, for hvilke der er udbetalt dagpenge eller løn 1) fra arbejdsgiveren eller kommunen i de første 2 uger af fraværsperioden  

 ved sygdom eller 2) i anledning af graviditet, barsel eller adoption efter kapitel 7.
§ 23. - - - Stk. 2. Ved beregningen af dagpengeperioder efter stk. 1 medregnes  

 ikke de dage, for hvilke der er udbetalt dagpenge eller løn 1) fra arbejdsgiveren eller kommunen i de første 2 uger af fraværsperioden  

 ved sygdom eller 2) i anledning af graviditet, barsel eller adoption efter kapitel 7.
 § 25. Private arbejdsgivere afholder udgifterne til dagpenge i de  

 første 2 uger af en fraværsperiode under sygdom, mens de øvrige udgifter til  

 dagpenge afholdes af den kommune, hvor den sikrede har bopæl.
