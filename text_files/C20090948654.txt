Skrivelse om Liste over anerkendte flyselskaber Skatteministeriet og SKAT har i SKM2006.795.SKAT udtalt, at 6. momsdirektivs artikel 15, nr. 6, 7 og 9 kunne anses for direkte anvendelige.
SKAT besluttede derfor, at flyselskaber, der i det senest afsluttede regnskabsår opfylder et krav om at flyve mere end 2/3 - beregnet som et gennemsnit af alle relevante parametre - i udenrigsfart kan anses for at opfylde kravet i direktivbestemmelserne om mod betaling at flyve "hovedsageligt i udenrigstrafik". De kan derfor få momsfri leverancer efter bestemmelserne.
Luftfartsselskaber, der ønsker SKATs anerkendelse af, at de kan anses som luftfartsselskaber, der mod betaling hovedsageligt flyver i udenrigstrafik, kan rette henvendelse til SKAT.
SKAT vil offentliggøre en liste over anerkendte luftfartsselskaber.
Der er tale om en midlertidig ordning, der finder anvendelse indtil der sker en ændring af momslovens regler på området.
En lov om ændring af momslovens regler er nu vedtaget af Folketinget, se evt.
SKM2008.557.SKAT.
SKAT har senest i SKM2008.946.SKAT offentliggjort en liste over anerkendte flyselskaber efter den midlertidige ordning.
SKAT har nu anerkendt yderligere fire flyselskaber.
 Arbejdet med at udforme den fremtidige, permanente ordning for anerkendelse af luftfartsselskaber, der mod betaling hovedsageligt flyver i udenrigstrafik, jf. lovændringen, pågår stadig.
Liste over anerkendte flyselskaber SKAT har for nuværende anerkendt følgende flyselskaber efter den midlertidige ordning:
