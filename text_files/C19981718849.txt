VAT 0.1 Det retslige grundlag Udover det i indledningen anførte, er de følgende bestemmelser udarbejdet  

 med baggrund i »Rejseregler«, udgivet af Vejle Amts Trafikselskab  

 (VAT).
VAT 0.2 Afgrænsning Vejle Amts Trafikselskab's ansvarsområde omfatter den kollektive trafik i  

 kommunerne i Vejle Amt, samt Middelfart kommune.
VAT 0.3 Zoneinddeling VAT's takstsystem er opbygget som et modificeret ringzonesystem.
Det  

 består af 68 takstzoner i Vejle Amt, samt en takstzone i Fyns Amt (Middelfart  

 kommune).
Man skal have gyldig billet eller kort til alle de zoner bussen eller  

 toget kører i.
Også selv om der ikke standses ved alle  

 stoppesteder/stationer.
VAT 0.4 Takstberegning Prisen for en rejse beregnes ud fra antallet af takstzoner i det kortest  

 mulige zoneforløb (ruteforbundne zoner), uanset hvilken rute, den enkelte  

 passager vælger.
 Hvis passageren undervejs passerer en takstzone i større afstand fra  

 startzonen end slutzonen, bestemmes taksten dog ud fra afstanden til den  

 fjerneste zone.
VAT 1 Billetter VAT 1.0 Indledning Til rejser lokalt i Vejle Amt sælges billetter, der udstedes til et  

 bestemt antal zoner.
Billetterne er personlige og kan ikke overdrages til  

 andre.
 Mindste billetpris er til 2 zoner og højeste billetpris er til 11 zoner.  

 Der sælges dog tillægsbilletter til 1 zone.
VAT 1.1 Almindelige bestemmelser For rejser lokalt i Vejle Amt gælder de bestemmelser i hovedafsnit AMT,  

 som efter deres natur kan komme til anvendelse VAT 1.2 Stationsforbindelser Billetter er gyldige til rejser i zoner, som ligger inden for den gyldige  

 zoneafstand fra startzonen, som påstemples billetten ved udstedelsen.
 Der er inden for tids- og zonegyldigheden fuld omstigningsret på billetter  

 til rejser med bus og tog lokalt i Vejle Amt.
VAT 1.3 Rejseruter Rejsen kan foretages ad hvilken som helst rejserute i det zoneområde, hvor  

 billetten gælder.
VAT 1.5 Togbenyttelse Billetterne gælder til de tog og busser, der står i DSB's Køreplan, hhv.  

 Vejle Amts Trafikselskab's til lokale rejser i Vejle Amt.
VAT 1.6 Pris VAT 1.7 Børn Børn fra 4-14 år (inkl.) betaler børnetakst.
 2 børn 0-3 år (inkl.), der rejser sammen med betalende passagerer, rejser  

 gratis. 1 barn under 4 år rejser ligeledes gratis, når det er i følgeskab med  

 et barn over 4 år.
 To børn fra 4-14 år (inkl.) kan rejse på voksenbillet.
VAT 1.8 Hunde I Vejle Amts Trafikselskab kan små hunde, katte og andre smådyr gratis  

 medtages, når de er anbragt i tasker, kurve eller lignende.
Større hunde, der ikke er i taske eller lignende, kan normalt medtages til  

 børnetakst.
Disse hunde skal altid være i snor under befordring og under  

 kontrol.
Hunde og andre dyr må ikke være til gene for de øvrige passagerer,  

 eller tilsmudse bussen.
Hunde må ikke anbringes på sæderne.
 Førerhunde, der er forsynet med Røde Kors emblem, medtages dog gratis i  

 alle busser.
VAT 1.9 Gyldighedstid Billetten giver inden for de gyldige zoner ret til omstigning inden for  

 følgende tidsfrister:
 Billet til 1 - 3 zoneområder gælder i 1 time.
 Billet til 4 - 6 zoneområder gælder i 1 1/2 time.
 Billet til 7 - 9 zoneområder gælder i 2 timer.
 Billet til 10 - 12 zoneområder gælder i 2 1/2 time.
 Tidsgyldigheden regnes fra det tidspunkt, som stemples ved udstedelsen.
Sidste påstigning/omstigning skal være foretaget inden udløbet af  

 tidsgyldigheden.
Som påstigningstidspunkt regnes bussens/togets planmæssige  

 afgangstid.
Hvis billetten ikke er udstedt på elektronisk billetmaskine, benyttes ved  

 omstigning fra landevejsruter til andre ruter et specielt omstigningskort som  

 billet.
Kortet kan inden for tidsgyldigheden bruges til rejse og omstigning i  

 zoner, som ligger inden for den gyldige zoneafstand fra startzonen.
VAT 1.10 Billetsalg Salg i busser Billetter sælges af chauffører i busser under Vejle Amts Trafikselskab's  

 takstsystem i Vejle Amt.
Salg på DSB stationer Billetter sælges på alle betjente DSB stationer i Vejle Amt.
Salg fra billetautomater DSB sælger billetter på stationer i Vejle Amt, de steder hvor  

 billetautomater er opstillet.
Salg i tog Billetter sælges af togpersonalet på togstrækninger beliggende i Vejle  

 Amt.
VAT 1.11 Tilkøb Passagerer kan købe tilkøb til gyldige billetter, der udvider den købte  

 billets tids- og zonegyldighed.
Tilkøbsbillet til 1 zone koster halvdelen af  

 prisen for 2 zoner.
Tilkøbet udvider zone- og tidsgyldighed på den billet/kort som passageren  

 har i forvejen.
Tidsgyldigheden regnes fra den første tidstempling.
VAT 1.12 Ombytning/Ændring Ombytning/ændring af købte billetter kan kun ske på salgsstedet/bussen og  

 kun lige efter købet.
VAT 1.15 Tilbagebetaling Der ydes ingen tilbagebetaling for ubenyttede eller delvist benyttede  

 billetter.
 Bortkomne billetter erstattes ikke.
VAT 1.16 Rejseafbrydelse Rejseafbrydelse kan foretages så tit det ønskes, når blot passageren  

 holder sig inden for tidsgyldigheden.
VAT 2 Klippekort VAT 2.0 Indledning Til rejser lokalt i Vejle Amts Trafikselskab's område sælges klippekort  

 til et bestemt antal zoner.
 Kortene skal stemples i stempelmaskinerne inden rejsen påbegyndes.  

 Stempelmaskiner findes i busser, samt ved adgangsvejen til perroner på DSB  

 stationer.
 For klippekort gælder de bestemmelser for billetter, som efter deres natur  

 kan komme til anvendelse.
VAT 2.1 Almindelige bestemmelser Klippekort findes i følgende typer:
Voksen 2 zoner, 9 klip og førstegangs afstempling: Mørkeblå Voksen 2-12 zoner, 10 klip zoneantal påstemples: Lyseblå Barn 2 zoner, 9 klip og førstegangs afstempling: Mørkerød Barn 2-12 zoner, 10 klip zoneantal påstemples: Lyserød Pensionist 2 zoner, 9 klip og førstegangs afstempling: Hvid Pensionist 2-12 zoner, 10 klip zoneantal påstemples: Grå Voksen, omstigningskort: Gul Barn, omstigningskort: Grøn Kortene må ikke bøjes eller beskadiges, så de ikke kan bruges i  

 stempelmaskinen.
I forbindelse med takstændring kan klippekort til gammel pris benyttes,  

 indtil de er brugt op: de kan dog i nogle tilfælde gøres ugyldige efter  

 bekendtgørelse.
Klippekortene vil i disse tilfælde kunne refunderes.
VAT 2.2 Stationsforbindelser Klippekort kan udstedes fra 2 til 12 zoner.
Flere personer kan rejse på det samme klippekort.
Voksne kan ikke køre på  

 et børneklippekort.
 En passager kan benytte forskellige klippekort sammen på en rejse, f.eks.  

 et 2-zoners og et 3-zoners klippekort til rejse i 5 zoner, ved at klippe det  

 samlede antal zoner.
VAT 2.3 Rejseruter Der gælder bestemmelserne for billetter i afsnit VAT 1.3.
VAT 2.5 Togbenyttelse Der gælder bestemmelserne for billetter i afsnit VAT 1.5.
VAT 2.6 Pris VAT 2.7 Børn 2 børn fra 4-14 år (inkl.) kan rejse på et voksen klippekort.
 Derudover gælder bestemmelserne for billetter i afsnit VAT 1.7.
VAT 2.8 Hunde Hunde kan rejse på et barneklippekort.
VAT 2.9 Gyldighedstid Der gælder bestemmelserne for billetter i afsnit VAT 1.9.
VAT 2.10 Kortsalg Klippekort købes i busser og på kortsalgssteder.
I DSB tog kan der ikke  

 købes klippekort.
 På klippekortets bagside er anført:
Udstedelsesdato, maskinnr., VEJLE AMTS TRAFIKSELSKAB, antal gyldige zoner,  

 pris og billettype påføres.
På forsiden påstemples dato og zonenr. af  

 passageren ved påstigning.
VAT 2.11 Tilkøb Et klippekort kan benyttes i forbindelse med tilkøb.
 Derudover gælder bestemmelserne for billetter i afsnit VAT 1.11.
VAT 2.12 Ombytning/Ændring Der gælder bestemmelserne for billetter i afsnit VAT 1.12.
VAT 2.15 Tilbagebetaling Ubenyttede eller delvist benyttede klippekort tilbagekøbes på  

 rutebilstationer og andre kortsalgssteder i Vejle Amt.
Tilbagebetalingen beregnes forholdsmæssigt efter kortets pris og antallet  

 af benyttede klip.
Klippekortet tilbagekøbes kun hvis man kan tyde  

 maskinafstemplingen og vurdere antallet af benyttede klip.
Hvis et klippekort er så beskadiget, at kortet ikke kan afstemples i  

 bussen eller på stationen, må passageren købe ny billet eller kort.
Det  

 beskadigede kort tilbagekøbes af kortsalgsstederne.
 Der ydes ikke refusion, hvis en passager fejlagtigt klipper et klippekort  

 flere gange end nødvendigt, eller i de tilfælde hvor der klippes et  

 klippekort, der er gyldigt i flere zoner, end passageren ønsker at rejse.  

 Bortkomne klippekort erstattes ikke.
VAT 2.16 Rejseafbrydelse Der gælder bestemmelserne for billetter i afsnit VAT 1.16.
VAT 3 Abonnementskort VAT 3.0 Indledning Et abonnementskort består at etui, stamkort med et fastsiddende foto og et  

 værdiindlæg.
Numrene på stamkort og værdiindlæg (indstikskort) skal være  

 enslydende.
Abonnementskort udstedes for en navngiven person.
Kortene udstedes til  

 2-12 zoner, samt til hele Vejle Amt.
VAT 3.1 Almindelige bestemmelser For abonnementskort gælder de bestemmelser for billetter, som efter deres  

 natur kan komme til anvendelse.
VAT 3.2 Stationsforbindelser Abonnementskort udstedes til rejse i et antal zoner, som ligger inden for  

 den gyldige zoneafstand fra både start- og slutzone.
VAT 3.3 Rejseruter For abonnementskort gælder, at rejsen må foretages i de zoner der ligger  

 inden for og fra det påstemplede zoneantal fra både start- og slutzonen.
 Der kan således rejses mellem andre zoner end de der er angivet på kortet,  

 blot ingen zone er længere væk fra start- og slutzonen, end det antal zoner  

 kortet er gældende til.
VAT 3.5 Togbenyttelse Der gælder bestemmelserne for billetter i afsnit VAT 1.5.
VAT 3.6 Pris VAT 3.7 Børn Ved udstedelse af abonnementskort til børn under 15 år kan der kræves  

 dokumentation for fødselsdag og -år.
 For abonnementskort til børnetakst gælder at barnet ikke må være fyldt 15  

 år på kortets første gyldighedsdag.
VAT 3.8 Hunde Der kan udstedes abonnementskort til hunde, hvilket beregnes og udstedes  

 som til et barn.
VAT 3.9 Gyldighedstid Kortene udstedes fra hvilken som helst dato til en vilkårlig  

 sammenhængende periode fra 1 til 12 måneder.
VAT 3.10 Kortsalg Stamkortet udstedes på kortsalgsstederne.
 Stamkort udstedt af andre amters trafikselskaber kan bruges i forbindelse  

 med udstedelse af værdiindlæg til VAT-ruter, samt til andre ruter i Vejle  

 Amt.
 Værdiindlæg, undtaget uddannelseskort og SU-kort, kan købes i busserne og  

 på kortsalgsstederne.
 - Kortsalgsstederne kan udstede værdiindlæg til et vilkårligt antal dage  

 mellem 1-12 måneder.
 - Regionale ruter kan udstede værdiindlæg til et vilkårligt antal dage  

 mellem 1-3 måneder.
 - Lokale ruter sælger kun værdiindlæg til 1 måned.
 Der sælges ikke abonnementskort i bybusser og tog.
 Ved fornyelse af værdiindlæg skal stamkortet forevises.
VAT 3.11 Tilkøb Passagerer kan købe tilkøb til abonnementskort, der udvider det købte  

 korts zonegyldighed.
Gyldighedsområdet ved tilkøb til abonnementskort er  

 større, end ved tilsvarende tilkøb til billetter og klippekort.
 Tids- og zonegyldigheden beregnes alene på grundlag af tilkøbsbillettens  

 tidsafstempling.
VAT 3.12 Ombytning/Ændring Anmodning om ombytning/ændring skal fremsættes før kortets første  

 gyldighedsdag.
VAT 3.15 Tilbagebetaling Beskadigede abonnementskort kan erstattes ved henvendelse til  

 kortsalgsstederne.
Tabte eller på anden måde bortkomne abonnementskort erstattes ikke.
Kort  

 der er så beskadigede, at kortnummer og gyldighedsperiode ikke kan læses  

 tilbagekøbes ikke, dog kan der udstedes erstatningskort til bortkomne eller  

 ødelagte periodekort, hvis der foreligger dokumentation for betalingen.
 Abonnemetskort kan tilbagekøbes, hvis der ikke er udstedt erstatningskort.
Tilbagebetaling for abonnementskort beregnes forholdsmæssigt fra dagen  

 efter henvendelsen.
Der kan beregnes administrationsgebyr ved refusionen.
 SU-kort refunderes ikke.
VAT 3.16 Rejseafbrydelse Rejseafbrydelse kan foretages så tit det ønskes.
VAT 4 Særlige billetter og kort VAT 4.0 Generelt For særlige billetter og kort gælder de bestemmelser for billetter,  

 klippekort og abonnementskort, som efter deres natur kan komme til  

 anvendelse.
VAT 4.1 Pensionistbilletter, klippekort og abonnementskort Til personer på 65 år og derover, samt til modtagere af social pension,  

 udstedes kontantbilletter til børnetakst, 10-turs kort til 10 x prisen på  

 kontantbilletter og abonnementskort med pensionistrabat til 2 zoner.
Dette  

 kort sælges på Vejle Amts Trafikselskab's kortsalgssteder.
 Udstedte amtspensionistkort er ikke gyldige til tog.
Alder skal på forlangende dokumenteres.
Der gives pensionistrabat uanset  

 bopæl og nationalitet.
Sociale pensionister skal benytte et specielt legitimationskort som  

 dokumentation.
Dette kort udstedes på DSB stationer mod forevisning af gyldig  

 pensionsmeddelelse, eller andet gyldigt bevis.
VAT 4.2 Efterlønskort Modtagere af efterløn, seniorydelser og overgangsydelser (gælder ikke  

 personer på delefterløn), kan få udstedt og fornyet efterlønskort ved Vejle  

 Amts Trafikselskab's kortsalgssteder, samt på DSB stationer i Vejle Amt.
Der  

 skal ved bestilling kunne forevises legitimation med billede, samt seneste  

 originale udbetalingsspecifikation (eller erklæring om efterløn).
Ordningen gælder kun for abonnementsskort.
Kortet udstedes til børnetakst.
VAT 4.3 Skolekort Skolekort udstedes kun af Vejle Amts Trafikselskab's sekretariat.
 Udstedte skolekort kan undtagelsesvis være gyldige i zoner, hvor der kører  

 tog.
 Kortet gælder endvidere for visse skoleelever der går i privatskoler.
Skolekort er ikke gyldigt til befordring på lørdage, søn- og helligdage,  

 samt 24.-31. december.
Skolekort er derimod gyldige på hverdage i  

 skoleferier.
På fredage skal sidste påstigning ske senest kl. 18.00.  

 Eventuelle afvigelser fra disse regler om tidsgyldighed vil være påtrykt det  

 enkelte skolekort.
Skolekortet er gyldigt til rejser med alle ruter i startzonen og  

 slutzonen.
I de mellemliggende zoner er der omstigningsret.
Eleven må benytte  

 alle direkte ruter mellem start- og slutzonen, men hvis ruten går ud over de  

 gyldige mellemzoner, må der ikke foretages omstigning eller rejseafbrydelse.
 Der findes endvidere specielle kommuneskolekort, hvor der ikke er anført  

 start- og slutzone, men i stedet er angivet en kommune som gyldighedsområde.  

 Disse kommuneskolekort gælder for:
VAT 4.4 Kort til studerende SU-berettigede Studerende kan købe og forny kort ved Vejle Amts Trafikselskab.
 Den studerende skal betale 307,00 kr. pr. måned, og kan få 65% rabat på  

 beløb der overstiger 307,00 kr., dog kan der maksimalt opnås 512,00 kr. i  

 rabat pr. måned for både bus og tog.
 Kortet kan dække flere amter.
VAT 4.5 Kort til værnepligtige Rejsekort for værnepligtige er gyldige til fri befordring.
Kortet kan kun udstedes af DSB.
Det er ikke gyldigt til bybusser.
 Denne begrænsning vil være påstemplet på kortet.
VAT 4.6 Blindekort Medlemmer af Dansk Blindesamfund, samt dennes ledsager kan mod forevisning  

 af gyldigt medlemskort købe billet til børnetakst.
Ordningen gælder kun  

 rejser med billetter.
 Førerhunde, der er forsynet med Røde Kors emblem, medtages gratis.
VAT 4.7 Gruppebillet Gruppebilletter skal bestilles ved Vejle Amts Trafikselskab senest 5  

 hverdage før rejsen.
 Gruppebilletter til DSB tog bestilles ikke hos VAT, men på DSB  

 stationerne.
 Gruppebilletter udstedes til grupper på mindst 8 personer, som rejser  

 samlet.
VAT 4.8 Børnehavegrupper Grupper af børn fra børnehaver, vuggestuer og dagpleje (ikke  

 børnehaveklasse), kan rejse på voksenbillet eller voksen klippekort. 1-4 børn  

 kan rejse på en voksenbillet/voksen klippekort.
Voksne ledsagere betaler  

 almindelig takst.
Grupper kan ikke deles.
Hvis børnehavereglen anvendes gælder den for hele  

 gruppen.
VAT 4.9 Uddannelseskort Til elever på ungdomsuddannelser med mindst 20 timers undervisning pr. uge  

 kan der udstedes uddannelseskort mod en egenbetaling.
 Stamkort og værdiindlæg til uddannelseskort kan kun udstedes af Vejle Amts  

 Trafikselskab's sekretariat.
 Oplysning om hvilke uddannelser der er omfattet af ordningen, kan fås på  

 skolerne.
Kortet gælder for et kvartal eller et skoleår.
Det kan inden for  

 gyldighedsperioden bruges til et ubegrænset antal rejser inden for og mellem  

 de zoner, der er anført på kortet.
 Uddannelseskortet er gyldigt til både bus- og togstrækninger.
VAT 5 Andre regler VAT 5.2 Cykler Cykler medtages i det omfang, pladsforholdene tillader det.
I bybusserne  

 kan cykler dog ikke medtages.
Cykler medtages ikke i busser uden bagagerum.
 For transport af cykler opkræves betaling, som udgør 20,00 kr.
Betalingen gælder for hele rejsen (inkl. omstigninger), hvis passageren  

 har tidsgyldig billet eller kort til hele rejsen.
Hvor passageren køber ny  

 billet eller foretager ny afstempling af klippekortet betales påny for  

 cykeltransporten.
VAT 5.3 Natbusser Vejle Amts Trafikselskab har p.t. natbuskørsel efter fredag og lørdag.
Der kræves dobbelt betaling i natbusser.
Der er ikke tale om særlige  

 billetter eller kort: ligeledes er der heller ikke særlige regler for  

 natbuskørsel.
 For at have gyldig rejsehjemmel skal passageren f.eks. have 2 klip, 2  

 kontantbilletter, 1 kort + 1 klip, eller 1 kort + 1 kontantbillet.
 Uddannelseskort og skolekort er gyldige som almindelige abonnementskort,  

 og kræver således 1 ekstra klip/billet.
VAT 5.12 Rygsække og anden større bagage I busser Som bagage (rejsegods) regnes genstande, der følger passageren fra på- til  

 afstigning.
Rejsegods kan medtages gratis, hvor det kan ske uden gener for de  

 øvrige passagerer og busmateriellet, og hvor pladsforholdene i øvrigt  

 tillader det.
VAT 5.13 Ski, stave, kælke, skateboards I busser Ski, stave, kælke, skateboards og rulleskøjter kan tages med når der er  

 plads, og de ikke er til gene for de øvrige passagerer.
