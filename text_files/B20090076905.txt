Bekendtgørelse om ændring af bekendtgørelse om ansøgningskrav, renteberegning samt dækning af statens udgifter til administration m.v. ved statsligt kapitalindskud eller tegningsgaranti § 1 I bekendtgørelse nr. 228 af 26. marts 2009 om ansøgningskrav, renteberegning samt dækning af statens udgifter til administration m.v. ved statsligt kapitalindskud eller tegningsgaranti foretages følgende ændringer:
 1. § 5, stk. 5, affattes således:
»Stk. 5. På anmodning af et kreditinstitut, hvis aktier er optaget til omsætning på et reguleret marked, kan økonomi- og erhvervsministeren indgå aftale om, at det statslige kapitalindskud kan konverteres til aktiekapital, i tilfælde af at kreditinstituttets samlede hybride kernekapital skulle komme til at udgøre mere end 35 pct. af kreditinstituttets kernekapital.
Kreditinstituttet skal senest på den førstkommende ordinære generalforsamling træffe beslutning om at ophæve stemmeretsbegrænsninger og ejerlofter.
Ophævelsen skal senest have virkning fra tidspunktet for konvertering.« § 2 Bekendtgørelsen træder i kraft den 31. juli 2009.
