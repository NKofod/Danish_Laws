Landsskatteretskendelse vedr.
Kontaktlæge på vagtcentral -  

 lønmodtagerforhold eller selvstændig erhvervsdrivende Klagen skyldes, at  

 skatteankenævnet har anset klagerens indtægter fra arbejde for A A/S og B A/S  

 for oppebåret i lønmodtagerforhold.
Landsskatterettens afgørelse Landsskatteretten stadfæster  

 skatteankenævnets afgørelse.
Sagens oplysninger Klageren, der er uddannet  

 læge, var i indkomstårene 2000 og 2001 fastansat på 2 Amtssygehuse.
Klagerens  

 lønindkomst herfra udgjorde henholdsvis 563.356 kr. og 600.967 kr.
I samme  

 periode udførte klageren endvidere arbejde for A A/S og B A/S.
 Af ansættelsesbrev  

 underskrevet af A A/S og klageren fremgår følgende:
 Ansatte fungerer sammen med  

 selskabets øvrige lægestab som kontaktlæge på selskabets vagtcentral i  

 henhold  

 til den til enhver tid gældende kontaktlægeinstruks (senest reviderede udgave  

 pr. 1.5.1991 samt i henhold til nedenstående bestemmelser vedrørende  

 afholdelse  

 af kontaktlægevagt og i øvrigt efter aftale med selskabets lægeråd/direktør.
Kontaktlægefunktionen fremgår  

 af instruksen for kontaktlæger, men det fremhæves her, at der i  

 kontaktlægefunktionen indgår forpligtelse til regelmæssig afholdelse af vagt,  

 forpligtelse til fremmøde på selskabets kontor i forbindelse med vagt, samt  

 deltagelse i udvidet vagtordning under højsæson og i forbindelse med  

 katastrofer i udlandet.
Endvidere skal kontaktlægen deltage i de af selskabet  

 regelmæssigt arrangerede lægemøder og andre faglige aktiviteter.
Herudover  

 indgår forpligtelse til, i forbindelse med fremmøde på kontoret, i rimeligt  

 omfang at behandle såkaldte skrivebordssager af akut karakter  

 samt sager  

 indenfor ansattes sprogområde.
I forbindelse med afholdelse  

 af vagt fremhæves det, at 3 timer af vagten på hverdage afholdes på  

 selskabets  

 kontor.
Af hensyn til vagtcentralens drift afholdes disse 3 timer som  

 hovedregel i formiddagstimerne, idet kontaktlægen herefter behandler  

 vagtsager  

 på tilkaldebasis i henhold til den til enhver tid gældende vagtplan.
 Honoraret for  

 kontaktlægearbejde fremgår af bilag X til ansættelsesbrevet, idet der  

 aflønnes  

 efter aktuelt behandlede sager indenfor en periode svarende til den 15. i  

 hver  

 måned.
 Honorarsatserne fastsættes  

 ved forhandling en gang årlige, pr. 1. januar.
 Selskabet afholder udgiften  

 til ansattes private telefon.
 Der udlånes til ansatte en  

 personsøger (OPS), samt mobiltelefon, som ansatte forpligter sig til at  

 benytte  

 efter selskabets anvisning.
 Ferie m.v. aftales med  

 lægerådet, idet ansatte forpligter sig til at afholde et rimeligt antal  

 vagter  

 med vekslende placering i døgnets forløb under hensyntagen til særlig  

 belastning i højsæsonen og ved katastrofer, hvor deltagelse i udvidet  

 vagtordning gennemføres i henhold til vagtplan.
I øvrigt er ansættelsen  

 baseret på funktionærlovens bestemmelser, herunder med de deri nævnte  

 opsigelsesvarsler. Der er endvidere indgået en  

 supplerende ansættelseskontrakt mellem A A/S og klageren, hvoraf følgende  

 fremgår:
 § 1 Stillingsbeskrivelse.
 Lægen tiltræder den 1. maj  

 1992 stillingen som C og A A/S kontaktlæge efter følgende nye  

 retningslinier.
Stillingen refererer til den  

 lægelige direktør i A A/S Stillingen indebærer  

 deltagelse i vagter i A A/S samt lægeligt administrativt arbejde i C A/S  

 indenfor  

 den angivne fremmødetid på kontoret.
 Arbejdets udførelse sker for  

 vagttjenestens vedkommende efter den til enhver tid gældende lægeinstruks, og  

 for det administrative kontorarbejdes vedkommende efter de retningslinier,  

 der  

 udarbejdes af den lægelige direktør.
 ..
 Ved nødvendigt fremmøde på  

 kontoret udover de angivne 4 timer på hverdage, og ved nødvendigt fremmøde på  

 kontoret lørdag, søndag og helligdage honoreres særskilt med kr. 220,- +  

 ferietillæg pr. time.
 ..
 A  

 garanterer lægen en samlet årsindtægt på min. kr. 150.000 ekskl. ferietillæg  

 fordelt over min. 6 måneder, under forudsætning af, at lægen accepterer de  

 vagter, der tilbydes.
 Såfremt  

 der indtræffer væsentlige ændringer i arbejdstiden  herunder  

 eksempelvis at  

 den tilbudte gennemsnitlige vagttjeneste reduceres til mindre end 2 vagter  

 pr.  

 måned  har lægen krav på 6 måneders varsel i forbindelse med en sådan  

 ændring.
 ..
 I  

 tilfælde af sygdom af varighed over 14 dage, betales for perioden ud over de  

 14  

 dage, løn under sygdom svarende til gennemsnittet af de sidste 6 måneders  

 indtjening.
 Der  

 er ikke indgået aftale om pension i forbindelse med ansættelse som  

 kontaktlæge.
 ..
 Rejse- og repræsentationsudgifter godtgøres efter nærmere aftale og efter  

 regning.
 ..
 Lægen  

 har ret til 5 ugers ferie i overensstemmelse med den danske ferielovs  

 bestemmelser, idet lægen lægger sin ferie efter nærmere aftale med den  

 lægelige  

 direktør eller dennes stedfortræder.
 ..
Nærværende aftale kan af  

 begge parter opsiges i henhold til funktionærlovens bestemmelser.  

 Ansættelsestidspunktet  

 i denne sammenhæng er at regne fra lægens første ansættelse i C A/S. Klagerens repræsentant har  

 oplyst, at arbejdet for A A/S omfatter rådgivning i et globalt område, der  

 ekskluderer Danmark, hvortil der er knyttet et passende antal læger, således  

 at  

 vagttjenesten altid er døgnbemandet.
En vagtskemaansvarlig fordeler vagterne  

 under hensyntagen til lægernes egne ønsker, men den ansvarlige kan blive nødt  

 til at udpege læger efter tur til at passe vagt eksempelvis  

 juleaften/nytårsaften.
Lægerne får i god tid tilsendt et vagtskema for den  

 følgende måned.
I det omfang lægerne ønsker at bytte vagter, skal de selv  

 ringe  

 rundt til kolleger.
På den for vagten angivne  

 dato og klokkeslæt skal lægen være at træffe på mobiltelefonen, og lægen skal  

 tage kontakt i alle de sager, der anmeldes i vagtperioden.
På hverdage skal  

 lægen komme forbi  

 a  

 A/S kontor  

 og vurdere de fremsendte forhåndstilsagn for personer med  

 eksisterende/kroniske  

 lidelser med henblik på, om de vil være dækket for deres kroniske sygdom på  

 en  

 udlandsrejse.
Ligeledes kan lægen blive bedt om at vurdere  

 hospitalsregninger/lægeregninger, der virker urealistiske med henblik på, om  

 selskabets økonomer skal spørge mere ind til priserne i relation til  

 behandlingen af en veldefineret sygdom.
 Af klagerens  

 ansættelsesaftale med B A/S fremgår følgende:
Ansættelsesaftale B ansætter herved - klageren - med virkning fra den 15.  

 marts 1993 som læge.
Det månedlige honorar, der  

 reguleres efter overenskomst mellem selskabet og de i dette ansatte  

 funktionærer, udgør pr. dato kr. 2.816,67. Honoraret er beregnet på grundlag  

 af  

 et ugentlig tidsforbrug på 1 time i 52 uger pr. år, svarende til kr. 650,00  

 pr.  

 time.
Honoraret reguleres første gang i 1994.
Under Deres ferie, sygdom  

 eller andet fravær stiller de vikar.
Honoraret til vikar betales af B med kr.  

 650,- pr. time.
Honorar til vikar modregnes i Deres honorar.
Der ydes en feriegodtgørelse  

 på 12,5 pct. af det optjente honorar.
Feriegodtgørelsen indbetales løbende  

 til  

 Ferie Konto.
Nærværende aftale kan af  

 begge parter opsiges med 1 måneds varsel til den 1. i en måned. Repræsentanten har oplyst, at  

 klagerens arbejde for B A/S bl.a. omfatter vurderinger af ikke blanke  

 helbredsattester ved nytegning med henblik på, om en police kan  

 tilbydes på  

 skærpede vilkår, samt vurderinger af, hvorvidt en given sygdom hos en  

 allerede  

 forsikret patient giver et erhvervsevnetab på 50 eller 66 pct., hvorved  

 forsikringen kan udbetales i henhold til policebetingelserne.
Vurderingerne  

 foretages ud fra internationalt statistisk materiale, som forskellige  

 livsforsikringsselskaber har indsamlet gennem årene, og som findes i health  

 rating opslagsværker.
Arbejdstilrettelæggelsen er fri, men sagsbehandlingen  

 bør  

 ikke være unødig lang, og når sagerne tilbageleveres til  

 forsikringsselskabet,  

 skal der normalt knyttes et par bemærkninger til den lægelige vurdering i  

 dialog med det forsikringsuddannede personale.
Klagerens har selvangivet  

 honorarerne fra arbejdet for A A/S og B A/S i overensstemmelse med  

 principperne  

 for selvstændig erhvervsvirksomhed.
Af regnskaberne for indkomstårene  

 2000-2001  

 fremgår følgende:
2000 2001 Honorar  

 B A/S 14.157 kr.
 10.275 kr.
Honorar  

 A A/S 255.843 kr.
 260.034 kr.
Kørsel  

 i egen bil 78.344 kr.
 91.259 kr.
Regnskabsmæssig  

 assistance 13.750 kr.
 13.750 kr.
Securitas-anlæg 1.858 kr.
 1.951 kr.
Telefon  

 og edb 15.891 kr.
 18.396 kr.
Fortæring 9.731 kr.
 10.740 kr.
Transport 3.855 kr.
 3.640 kr.
Apotekervarer 2.855 kr.
 1.638 kr.
Faglitteratur  

 og kontingenter 21.297 kr.
 12.062 kr.
 Lægekongresser  

 mv.
 13.755 kr.
 23.603 kr.
 Kontorartikler  

 mv.
 4.903 kr.
 2.577 kr.
Arbejdstøj 6.011 kr.
 4.656 kr.
Resultat  

 af virksomhed 97.750 kr.
 86.037 kr.
 Regionen har oplyst, at  

 vederlaget fra A A/S udbetales som A-indkomst, hvorfor A A/S har indeholdt  

 A-skat mv., samt at vederlaget fra B A/S udbetales som B-indkomst.
Skatteankenævnets afgørelse Klagerens arbejde for A A/S  

 og B A/S er ikke anset for en selvstændig erhvervsvirksomhed.
De modtagne  

 honorarer er i konsekvens heraf anset for A-indkomst.
Ingen af de i cirkulære nr.  

 129 af 4. juli 1994 angivne kriterier, der taler for henholdsvis  

 tjenesteforhold  

 og selvstændig erhvervsvirksomhed, kan i sig selv være afgørende.
De anførte  

 kriterier har endvidere ikke lige stor betydning i alle situationer.
I  

 praksis  

 kan det være således, at visse sider af forholdet mellem hvervgiver og  

 indkomstmodtager taler for at statuere tjenesteforhold, mens andre sider  

 taler  

 for, at der foreligger selvstændig erhvervsvirksomhed.
I sådanne tilfælde må  

 afgørelsen bero på en samlet vurdering.
Skatteankenævnet har anført,  

 at der skal foretages en selvstændig vurdering af hvert af de to forhold.  

 Vedrørende klagerens samarbejde A A/S har skatteankenævnet lagt vægt på, at det fremgår af ansættelsesbrevet,  

 at ansættelsen er baseret på funktionærlovens regler ·  

  

 	  

 at klageren refererer til selskabets  

 lægelige direktør ·  

  

 	  

 at den lægelige direktør er ansvarlig for  

 den endelige fordeling af vagterne ·  

  

 	  

 at selskabet garanterer klageren en  

 årsindtægt på minimum 150.000 kr.
·  

  

 	  

 at klageren modtager løn under sygdom ·  

  

 	  

 at rejse- og repræsentationsudgifter  

 godtgøres af selskabet ·  

  

 	  

 at klageren har ret til 5 ugers ferie ·  

  

 	  

 at opsigelse af kontrakten sker i henhold  

 til funktionærlovens bestemmelser ·  

  

 	  

 at vederlaget fra selskabet er udbetalt som  

 A-indkomst Vedrørende samarbejdet med B  

 A/S har skatteankenævnet bl.a. lagt vægt på, ·  

  

 	  

 at der ydes et fast månedligt honorar ·  

  

 	  

 at der ydes feriegodtgørelse på 12,5 pct.  

 af det optjente vederlag ·  

  

 	  

 at aftalen kan opsiges af begge parter med  

 1 måneds varsel ·  

  

 	  

 at klagerens ansættelse må anses for  

 omfattet af funktionærloven ·  

  

 	  

 at klageren ikke kan anses for at bære en  

 økonomisk risiko Afslutningsvis har ankenævnet  

 afvist, at klagerens arbejdsforhold skulle være sammenlignelige med  

 vagtlæger,  

 som i henhold til TfS 1987.327 er godkendt som selvstændigt erhvervsdrivende.
Klagerens påstand og argumenter Klagerens repræsentant har  

 fremsat påstand om, at klagerens indtægter fra arbejdet for A A/S og B A/S  

 skal  

 behandles skattemæssigt som indkomst ved selvstændig virksomhed, hvorved  

 klagerens udgifter til at erhverve, sikre og vedligeholde indkomsten kan  

 fratrækkes i henhold til statsskattelovens § 6, litra a.
Til støtte herfor  

 har  

 repræsentanten anført, at klageren ud fra en samlet vurdering må anses for  

 selvstændig erhvervsdrivende i henhold til de kriterier, som er angivet i  

 cirkulære nr. 129 af 4. juli 1994. I denne forbindelse har repræsentanten  

 fremhævet, at ·  

  

 	  

 klageren selv tilrettelægger, leder og  

 fordeler arbejdet ·  

  

 	  

 klageren ikke er begrænset i sin  

 erhvervsudfoldelse på grund af aftalen med A A/S ·  

  

 	  

 klageren personligt bærer det lægelige  

 ansvar og derfor også har tegnet og af egen lomme betalt  

 erhvervsansvarsforsikring ·  

  

 	  

 klageren har en række af hvervgivere ·  

  

 	  

 klageren følger de enkelte patienter fra  

 indlæggelses- eller ulykkessted til f.eks. dansk hospital ·  

  

 	  

 klageren har en række store udgifter, der  

 er karakteristiske for selvstændig erhvervsvirksomhed ·  

  

 	  

 klageren alene er garanteret en  

 minimumsindtægt fra A A/S, hvis klageren accepterer de vagter, der tilbydes ·  

  

 	  

 klageren over for B A/S er forpligtet til  

 at stille en vikar til rådighed Repræsentanten har oplyst, at  

 klageren ikke refererer til den lægelige direktør i A A/S, idet den stilling  

 blev nedlagt i 1996/97.
 Endelig har repræsentanten  

 henvist til Landsskatterettens kendelser gengivet i TfS 1987.327, TfS  

 1988.67,  

 samt TfS 1988.228. Specielt har repræsentanten fremhævet, at de faktiske  

 forhold i forbindelse med udførelse af arbejdet for A A/S og B A/S er direkte  

 sammenlignelige med de vilkår, som arbejdet som lægevagt, der i henhold til  

 retspraksis er godkendt som selvstændig erhvervsvirksomhed, er underlagt.
Landsskatterettens bemærkninger og begrundelse Afgrænsningen mellem  

 selvstændige erhvervsdrivende m.v. og lønmodtagere skal i skattemæssig  

 henseende foretages på baggrund af de kriterier, der er angivet i cirkulære  

 nr.  

 129 af 4. juli 1994 (til personskatteloven) pkt. 3.1.1. Som udgangspunkt  

 anses  

 en person herefter som lønmodtager, hvis vedkommende modtager vederlag for  

 personligt  

 arbejde i et tjenesteforhold efter hvervgivers anvisninger og for dennes  

 regning og risiko.
Selvstændig erhvervsvirksomhed er kendetegnet ved, at der  

 for egen regning og risiko udøves en virksomhed af økonomisk karakter med det  

 formål at opnå et overskud.
I tvivlstilfælde må afgrænsningen ske på grundlag  

 af en samlet bedømmelse af forholdet mellem hvervgiver og hvervtager.
Ud fra en samlet vurdering af  

 klagerens virke for A A/S findes klageren ikke at kunne anses for selvstændig  

 erhvervsdrivende.
Der er herved bl.a. lagt vægt på, at samarbejdet var  

 underlagt funktionærlovens regler, at klagerens vederlag blev udbetalt som  

 A-indkomst, at klageren havde ret til 5 ugers ferie, at klageren havde ret  

 til  

 løn under sygdom, samt at klageren var garanteret en samlet årsindtægt på  

 150.000 kr. under forudsætning af, at klageren accepterede de tilbudte  

 vagter.
Ud fra en samlet vurdering af  

 klagerens virke for B A/S findes klageren ikke at kunne anses for selvstændig  

 erhvervsdrivende.
Der er herved bl.a. lagt vægt på, at klageren ikke haft  

 ansat  

 medhjælp, idet klagerens vikar blev aflønnet af B A/S, at klageren ikke har  

 udstedt fakturaer for det udførte arbejde, at klageren modtog  

 feriegodtgørelse  

 af de optjente honorarer, at B A/S efter de foreliggende oplysninger må anses  

 for at have haft en almindelig adgang til at fastsætte generelle og konkrete  

 instrukser for arbejdets udførelse, at klageren ikke har afholdt udgifter,  

 der  

 ligger ud over det normale for lønmodtagere, samt at klageren ikke har  

 dokumenteret, at arbejdet var forbundet med den for selvstændigt  

 erhvervsdrivende kendetegnende økonomiske risiko.
 Den påklagede afgørelse  

 stadfæstes derfor.
