Lov om ændring af lov om folkeskolen, lov om friskoler og private grundskoler m.v. og lov om efterskoler og frie fagskoler (Mulighed for at undlade erstatning for visse aflyste undervisningstimer som følge af personalefravær på grund af covid-19) VI MARGRETHE DEN ANDEN, af Guds Nåde Danmarks Dronning, gør vitterligt:
 Folketinget har vedtaget og Vi ved Vort samtykke stadfæstet følgende lov:
§ 1 I lov om folkeskolen, jf. lovbekendtgørelse nr. 1887 af 1. oktober 2021, som ændret ved § 13 i lov nr. 1746 af 27. december 2016, § 1 i lov nr. 209 af 5. marts 2019 og lov nr. 2047 af 14. november 2021, foretages følgende ændring:
 1. I § 16 indsættes som stk. 5:
»Stk. 5. Undervisning, der i januar og februar 2022 er aflyst som følge af personalefravær på grund af covid-19, indgår i opgørelsen af undervisningstid efter stk. 1-4 og §§ 14 b, 19 b-19 d og 19 j for skoleåret 2021/22.« § 2 I lov om friskoler og private grundskoler m.v., jf. lovbekendtgørelse nr. 1656 af 9. august 2021, som ændret ved § 1 i lov nr. 397 af 2. maj 2018 og § 1 i lov nr. 563 af 7. maj 2019, foretages følgende ændring:
 1. I § 4 indsættes som stk. 2:
»Stk. 2. Undervisning, der i januar og februar 2022 er aflyst som følge af personalefravær på grund af covid-19, indgår i opgørelsen af undervisningstid efter stk. 1 for skoleåret 2021/22.« § 3 I lov om efterskoler og frie fagskoler, jf. lovbekendtgørelse nr. 1903 af 6. oktober 2021, som ændret ved lov nr. 383 af 28. marts 2022, foretages følgende ændring:
 1. Efter § 51 c indsættes før overskriften før § 52:
»§ 51 d.
Undervisning, der i januar og februar 2022 er aflyst som følge af personalefravær på grund af covid-19, indgår i opgørelsen af undervisningstid efter §§ 1 a og 14 og § 16, stk. 1, eller regler fastsat med hjemmel heri for skoleåret 2021/22.« § 4 Stk. 1. Loven træder i kraft dagen efter bekendtgørelsen i Lovtidende.
 Stk. 2. § 16, stk. 5, i folkeskoleloven som affattet ved denne lovs § 1, nr. 1, § 4, stk. 2, i lov om friskoler og private grundskoler m.v. som affattet ved denne lovs § 2, nr. 1, og § 51 d i lov om efterskoler og frie fagskoler som affattet ved denne lovs § 3, nr. 1, ophæves den 1. august 2022.
Givet på Christiansborg Slot, den 10. maj 2022 Under Vor Kongelige Hånd og Segl MARGRETHE R.
