 § 1.  Personer, der er løsladt på prøve fra  

 statsfængsel, særfængsel, ungdomsfængsel, arbejdshus eller  

 sikkerhedsforvaring eller er udskrevet på prøve fra forvaring, kan i  

 prøvetiden midlertidigt få ophold i den anstalt, hvorfra løsladelsen har  

 fundet sted.
 § 2.  Det er en forudsætning, at den pågældende  

 frivilligt ønsker midlertidigt ophold i anstalten, og at sådant ophold findes  

 formålstjenligt.
 § 3.  Såfremt der til anstalten er knyttet åbne  

 afdelinger, bør frivilligt optagne anbringes der, medmindre anbringelse i  

 hovedanstalten skønnes mere formålstjenlig.
 § 4.  Det er et vilkår for opholdet, at optagne  

 indordner sig under den almindelige husorden, der gælder for anstalten.  

 Anstaltens leder kan dog fastsætte sådanne afvigelser, som er begrundet i, at  

 opholdet er af frivillig karakter.
 § 5.  Det er en forudsætning for optagelse, at den  

 pågældende underskriver en erklæring om, at anbringelsen er frivillig, og at  

 han er indforstået med at rette sig efter den for anstalten gældende  

 husorden.
 § 6.  Såfremt opholdet strækker sig ud over en måned,  

 skal der afgives indberetning til direktoratet med oplysning om grunden til  

 anbringelsen.
 § 7.  Udgifterne ved optagnes ophold i anstalten  

 afholdes på samme måde som anstaltens øvrige driftsudgifter.
§ 8.  Såfremt den optagnes økonomiske forhold gør det  

 rimeligt, kan der afkræves ham et beløb som betaling for opholdet.
Beløbet  

 kan dog ikke overstige det maximumsbeløb, der kan afkræves indsatte, der har  

 udgang med henblik på arbejde hos arbejdsgivere m.v.
 § 9.  Såfremt særlige omstændigheder taler derfor, kan  

 bestemmelserne i nærværende cirkulærskrivelse finde tilsvarende anvendelse  

 for personer, der er endeligt løsladt, eller hvis prøvetid er udløbet.
 § 10.  Ved angivelse i indberetninger til direktoratet  

 om anstaltens belægningstal skal de frivilligt optagne ikke medtages i tallet  

 for indsatte, men opføres særskilt under betegnelsen »optagne«.
 § 11.  Cirkulærskrivelsen træder i stedet for følgende  

 bestemmelser om frivilligt optagne:
 Direktoratets skrivelse af 3. juni 1953 til overlægen ved  

 forvaringsanstalten i Herstedvester (B. 1953 side 13).
 Direktoratets skrivelse af 31. juli 1958 til inspektøren for  

 ungdomsfængslet på Søbysøgård (B. 1958 side 12).
 Direktoratets skrivelse af 31. juli 1958 til inspektøren for  

 ungdomsfængslet på Møgelkær.
 Direktoratets skrivelse af 12. september 1964 til inspektøren for  

 ungdomsfængslet i Nyborg (B. 1963-66 side 157).
 Direktoratets skrivelse af 24. august1966 til overlægen ved  

 forvaringsanstalten i Horsens m.v. (B. 1963-66 side 157).
Direktoratets skrivelse af 24. oktober 1968 til inspektøren for statens  

 arbejdshus ved Sdr.
Omme og direktoratets skrivelse af 24. oktober 1968 til inspektøren for  

 statsfængslet i Vridsløselille m.v.
Nordskov Nielsen /Tornøe (Til lederne af fængselsvæsenets anstalter (bortset fra Københavns  

 fængsler og arresthusene)).
