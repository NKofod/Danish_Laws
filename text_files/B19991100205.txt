TEKNISK FORSKRIFT  

 DANAK-logo og henvisning til akkreditering  

 TF1 I medfør af § 10, stk. 2 og 3, samt § 16, stk. 4, i  

 lov om erhvervsfremme, jf. lovbekendtgørelse nr. 323 af 25. april 1996  

 med senere ændringer, samt i tilslutning til Erhvervsfremme Styrelsens  

 bekendtgørelser om akkreditering af laboratorier til teknisk  

 prøvning m.v., om akkreditering af virksomheder til certificering af  

 personer, produkter og systemer, samt til inspektion, og om akkreditering til  

 certificering af miljøstyringssystemer og til  

 miljøverifikation, fastsættes:
Kapitel 1 Afgrænsning og formål § 1. Akkrediterede laboratorier,  

 certificeringsorganer, inspektionsorganer og miljøverifikatorer, i det  

 følgende samlet benævnt "akkrediterede", skal anvende  

 betegnelsen: "Dansk Akkreditering - registreringsnummer ...." eller det i § 2  

 anførte DANAK-logo.
 Stk. 2. Betegnelsen, anført i stk. 1,  

 må kun anvendes i henhold til denne forskrift.
 § 2. Akkrediterede skal anvende DANAK-logo med  

 kongekrone som angivet i denne forskrifts bilag 1.
 Stk. 2. Logoet må kun anvendes i henhold til  

 denne forskrift.
 § 3. DANAK-logoet skal gengives identisk med logoet  

 vist i bilag 1, eller med anden forstørrelsesgrad.
 Stk. 2. Akkrediteringens registreringsnummer  

 anføres umiddelbart i forbindelse med logoet som vist i bilag 1.
Stk. 3. Logoet skal være ensfarvet, herunder  

 kan sort og hvid anvendes.
DANAK anvender den røde farve, som er  

 specificeret i bilaget.
§ 4. Al brug af DANAK-logo og henvisning til  

 akkrediteret status skal omgående ophøre, når  

 akkrediteringen er ophørt, og alt materiale med logoet og henvisning  

 til akkrediteret status skal trækkes tilbage.
I forbindelse med  

 suspendering eller berostillelse træffer DANAK afgørelse om  

 disse spørgsmål i hvert enkelt tilfælde.
 Stk.2. Det er den akkrediteredes ansvar, at  

 betegnelse og logo, jf. §§1-3 ovenfor, anvendes i overensstemmelse med  

 reglerne i denne tekniske forskrift.
 Stk. 3. Misbruges betegnelse eller logo af den  

 akkrediterede, kan DANAK bestemme, at akkrediteringen suspenderes eller i  

 grove eller gentagne tilfælde, trækkes tilbage.
Kapitel 2 Anvendelse af logo og henvisning til akkreditering § 5. DANAK-logo må kun gengives sammen med  

 den akkrediteredes registreringsnummer og eget logo eller navn og må  

 ikke være mere fremtrædende end disse.
 Stk. 2. Såvel logo for som beskrivelse af den  

 akkrediterede må ikke indeholde data, der leder til misforståelse  

 af, hvem der er akkrediteret og dermed dækket af akkrediteringens  

 registreringsnummer, eller hvad akkrediteringen omfatter.
 § 6. Alle akkrediterede ydelser skal rapporteres  

 til rekvirenten på dokumenter (laboratorierapporter,  

 inspektionsrapporter, certifikater, attester mv.), der bærer DANAK-logo  

 og registreringsnummer samt den akkrediteredes logo eller navn.
Stk. 2. Såfremt rekvirenten skriftligt har  

 frabedt sig rapportering på dokumenter, der henviser til  

 akkrediteringen, kan den akkrediterede undtagelsesvis acceptere dette.
Den  

 akkrediterede skal kunne fremlægge dokumentation herfor.
Stk. 3. Opgaver anført i stk. 2 skal dog  

 behandles og registreres som akkrediterede ydelser.
Den akkrediterede skal  

 efter omstændighederne kunne fremvise akkrediterede rapporter eller  

 på anden vis dokumentere kompetence inden for  

 akkrediteringsområdet.
 § 7. DANAK-logo og henvisning til akkreditering  

 må anvendes på alle dokumenter i tilknytning til akkrediteringen,  

 herunder reklamemateriale, når det klart fremgår, hvad den  

 akkrediterede ydelse omfatter, og dette anføres umiddelbart i  

 forbindelse med DANAK-logo og registreringsnummer.
 Stk. 2. Har den akkrediterede flere DANAK  

 akkrediteringer, kan brevpapir og andre dokumenter, der har fælles  

 karakter for alle akkrediteringerne, forsynes med DANAK-logo og samtlige  

 registreringsnumre, eventuelt med beskrivelse af den akkrediterede ydelse for  

 hvert registreringsnummer.
 Stk. 3. Hvor kun dele af et dokument  

 vedrører akkrediteringen, skal den akkrediterede sikre sig, at  brug  

 af DANAK-logo ikke kan give anledning til misforståelse af, hvad der er  

 dækket af akkrediteringen.
 Stk. 4. Tvivlstilfælde afgøres af  

 DANAK.
 § 8. DANAK-logo samt henvisning til akkreditering  

 må ikke anvendes på en sådan måde, at det giver  

 indtryk af, at DANAK har udstedt rapporten, certifikatet, attesten eller har  

 godkendt det system, det produkt eller den ydelse mv., som dokumentet  

 omfatter.
 Stk. 2. DANAK-logo må gerne anvendes sammen  

 med andre logoer og mærker, når DANAK-logoet er adskilt fra disse  

 på en sådan måde, at der ikke kan opstå  

 misforståelser om DANAK-logoets anvendelse, og under iagttagelse af  

 reglerne i denne tekniske forskrift.
 § 9. Akkrediterede må ikke benytte andre  

 akkrediteredes logoer for ydelser fra disse, f.eks. underleverancer, sammen  

 med deres egen henvisning til akkrediteret status.
Kapitel 3 Teknisk prøvning § 10. Hvor  

 prøvningsrapporter/kalibreringscertifikater i henhold til § 7, stk. 3,  

 indeholder resultater, der ikke er dækket af akkrediteringen, må  

 disse kun udgøre en mindre del af de rapporterede resultater, og disse  

 resultater skal mærkes og  

 prøvningsrapporten/kalibreringscertifikatet skal have følgende  

 eller tilsvarende erklæring:
 "Prøvninger og resultater mærket med  

 <...*...> i denne/dette prøvningsrapport/kalibreringscertifikat  

 er ikke omfattet af laboratoriets akkreditering".
 Stk. 2. Indeholder en  

 prøvningsrapport/kalibreringscertifikat meninger, fortolkninger eller  

 anden dokumentation, der er knyttet til undersøgelsen, og som ikke er  

 en integreret del af prøvemetoden/kalibreringsmetoden, skal disse  

 mærkes med fx anden skrifttype og følgende eller tilsvarende  

 erklæring anføres:
 "De mærkede erklæringer om overensstemmelse,  

 meninger og fortolkninger i denne  

 prøvningsrapport/kalibreringscertifikat ligger uden for laboratoriets  

 akkreditering".
 Stk. 3. Erklæringerne i stk. 1 og 2 skal  

 primært anføres foran eller på første side i  

 prøvningsrapporten/kalibreringscertifikatet eller der, hvor reference  

 til akkrediteringen foretages, eller logo anvendes, og på en  

 sådan måde, at læsere af rapporten/certifikatet bliver  

 opmærksom på erklæringen.
Stk. 4. Hvis det akkrediterede laboratorium har  

 underleverandører til resultater, der rapporteres i  

 prøvningsrapporten, skal det fremgå, hvem der er  

 underleverandør, og hvilken rapport med tilhørende ID-nr., der  

 ligger til grund for underleverancen.
Såfremt dette ikke er muligt,  

 skal det særskilt begrundes, eventuelt i et tillæg eller bilag  

 til prøvningsrapporten.
 § 11. Hvor kundekrav, standarder, forskrifter mv.  

 kræver prøvningsresultater på særskilte blanketter,  

 kan der indhentes en godkendelse af, at disse forsynes med DANAK-logo og  

 registreringsnummer forudsat, at blanketterne opfylder krav til  

 prøvningsrapporter i henhold til DS/EN 45001.
 § 12. Fremkommer prøvningsrapport ved  

 elektronisk udskrift, der ikke muliggør påføring af  

 DANAK-logo, kan rapporten indlægges hæftet i omslag med  

 DANAK-logo og registreringsnummer, samt entydig identifikation af den  

 indlagte rapport, eller efterfølgende påføres DANAK-logo  

 og registreringsnummer ved hjælp af stempel eller tilsvarende blivende  

 mærkning.
 § 13. Det akkrediterede laboratorium må ikke  

 videregive tilladelsen til at benytte DANAK-logo.
§ 14. DANAK-logo kan anvendes på  

 kalibreringsmærkater i henhold til DANAK´s særskilte forskrift  

 herfor.
Forskriften kan fås ved henvendelse til DANAK.
Kapitel 4 Systemcertificering § 15. DANAK skal godkende det akkrediterede organs  

 regler for en certificeret virksomheds brug af henvisning til, at det har et  

 akkrediteret certifikat for kvalitetsstyringssystemet.
 Stk. 2. Der skal anvendes en sammenstilling af  

 certificeringsorganets logo og DANAK´s logo med en tekst svarende til  

 eksemplerne i bilag 2.
 Stk. 3. Det skal fremgå klart af  

 certificeringsorganets regler for brug af eget logo og DANAK-logo, at disse  

 ikke må anvendes på produkter eller tjenesteydelser eller i  

 forbindelse hermed således, at det leder til misforståelse af,  

 hvad certifikatet dækker.
§ 16. Det akkrediterede certificeringsorgans regler  

 og vilkår for certificering skal indeholde bestemmelser om, at den  

 certificerede virksomhed ophører med at henvise til certifikat for  

 kvalitetsstyringssystem og trækker dokumenter tilbage, der bærer  

 henvisningen eller logo, når et certifikat er udløbet eller  

 trukket tilbage.
Certificeringsorganet skal foretage nødvendige skridt  

 for at håndhæve bestemmelsen.
 § 17. Certificeringsorganet skal have regler og  

 procedurer med blandt andet kontraktbestemmelser, der sikrer  

 håndhævelse af dets bestemmelser for brug af DANAK-logo og  

 muliggør indskriden ved misbrug.
Kapitel 5 Produktcertificering § 18. DANAK skal godkende det akkrediterede organs  

 regler for en certificeret virksomheds brug af henvisning til, at det har et  

 akkrediteret produktcertifikat.
 Stk. 2. Hvor produktcertificeringen omfatter  

 certificeringsorganets inspektion af den løbende produktion og kontrol  

 af produkterne, kan reglerne tillade mærkning af produkterne og  

 emballagen med DANAK-logo og registreringsnummer sammen med  

 certificeringsorganets logo og navn forudsat, at det klart fremgår, at  

 DANAK ikke har godkendt produktet.
 Stk. 3. Hvor produktcertifikatet alene dækker  

 en godkendelse af, at typeprøvning viser overensstemmelse med  

 specifikationer, kan reglerne tillade, at virksomheden i reklamer mv.  

 benytter DANAK-logo og registreringsnummer sammen med certificeringsorganets  

 logo og navn forudsat, at det klart fremgår, at certifikatet alene  

 dækker typeprøvningen, og at det ikke er DANAK, der har godkendt  

 typeprøvningen.
§ 19. Certificeringsorganets regler og vilkår  

 for produktcertificering skal indeholde bestemmelser om, at virksomheden  

 ophører med at henvise til certifikat og trækker dokumenter  

 tilbage, der bærer henvisningen eller logo, når et certifikat er  

 udløbet eller trukket tilbage, samt ophører med mærkning  

 med certificering på produkter eller emballage.
Certificeringsorganet  

 skal foretage nødvendige skridt for at håndhæve  

 bestemmelsen.
 § 20. Certificeringsorganet skal have regler og  

 procedurer med blandt andet kontraktbestemmelser, der sikrer  

 håndhævelse af dets bestemmelser for brug af DANAK-logo og  

 muliggør indskriden ved misbrug.
Kapitel 6 Inspektion § 21. Hvor den akkrediterede inspektion er led i et  

 inspektionssystem med løbende inspektion af produkter, produktion,  

 tjenesteydelser mv., kan inspektionsorganet fastsætte regler for  

 virksomhedens brug af DANAK-logo med registreringsnummer sammen med  

 inspektionsorganets logo og navn for henvisning til den løbende  

 inspektion.
 Stk. 2. Inspektionsorganets regler for  

 virksomheders brug af logo skal godkendes af DANAK.
Stk. 3. Inspektionsorganets regler og vilkår  

 for inspektion skal indeholde bestemmelser om, at virksomheden ophører  

 med at henvise til, at den er underkastet inspektion af inspektionsorganet og  

 trækker dokumenter tilbage, der bærer henvisningen eller logo,  

 når inspektionskontrakten er udløbet eller inspektionen viser,  

 at de inspicerede forhold eller produkter ikke er i orden.
Inspektionsorganet  

 skal foretage nødvendige skridt for at håndhæve  

 bestemmelsen.
 § 22. Inspektionsorganet skal have regler og  

 procedurer med blandt andet kontraktbestemmelser, der sikrer  

 håndhævelse af dets bestemmelser for brug af DANAK-logo og  

 muliggør indskriden ved misbrug.
 §23. Såfremt  

 inspektionsrapporter/-certifikater indeholder resultater, der ikke er  

 dækket af akkrediteringen, jf. § 7, stk. 3, må disse kun  

 udgøre en mindre del af de rapporterede resultater, og disse  

 resultater skal mærkes, og inspektionsrapporten/-certifikatet skal have  

 følgende eller tilsvarende erklæring: "Prøvninger og  

 resultater mærket med ( * ) i denne/dette rapport/certifikat er ikke  

 omfattet af inspektionsorganets akkreditering".
 Stk. 2. Hvis det akkrediterede inspektionsorgan har  

 underleverandører til resultater, der rapporteres i  

 inspektionsrapporten/-certifikatet, skal det fremgå, hvem der er  

 underleverandør, og hvilken rapport, der ligger til grund for  

 underleverancen.
Kapitel 7 Certificering af miljøstyringssystemer § 24. DANAK skal godkende det akkrediterede organs  

 regler for en certificeret virksomheds brug af henvisning til, at det har et  

 akkrediteret certifikat for miljøstyringssystemet.
 Stk. 2. Der skal anvendes en sammenstilling af  

 certificeringsorganets logo og DANAK´s logo med en tekst som vist i  

 eksemplerne i bilag 2.
 Stk. 3. Det skal fremgå klart af  

 certificeringsorganets regler for brug af logo, at logoet ikke må  

 anvendes på produkter eller tjenesteydelser eller i forbindelse hermed  

 således, at det leder til misforståelse af, hvad certifikatet  

 dækker.
 Stk. 4. Reglerne må ikke tillade, at en  

 virksomheds henvisning til, at det har et certifikat for  

 miljøstyringssystem, giver indtryk af, at certifikatet dækker en  

 miljøredegørelse eller, at det på anden måde leder  

 til forveksling af en miljøverifikation.
 Stk. 5. Det akkrediterede certificeringsorgans  

 regler og vilkår for certificering skal indeholde bestemmelser om, at  

 den certificerede virksomhed ophører med at henvise til certifikat og  

 trækker dokumenter tilbage, der bærer henvisningen og logo,  

 når et certifikat er udløbet eller trukket tilbage.  

 Certificeringsorganet skal foretage nødvendige skridt for at  

 håndhæve bestemmelsen.
 § 25. Certificeringsorganet skal have regler og  

 procedurer med blandt andet kontraktbestemmelser, der sikrer  

 håndhævelse af dets bestemmelser for brug af DANAK-logo og  

 muliggør indskriden ved misbrug.
Kapitel 8 Miljøverificering § 26. Akkrediteret miljøverifikator må  

 tilføje ordet "miljøverifikator" ved henvisningen til  

 akkrediteret status, således at hele henvisningen bliver: "Dansk  

 Akkreditering - miljøverifikator - registreringsnummer..." § 27. Attestation af  

 miljøredegørelsen skal foretages på en blanket med  

 DANAK-logo, registreringsnummer og miljøverifikatorens eget logo og  

 navn.
Stk. 2. Attestationsblanketten skal indeholde  

 følgende eller lignende forbehold: "Verifikator har verificeret  

 originaludgaven af miljøredegørelsen på  

 <...sprog..>. Verifikator indestår ikke for oversættelse  

 til andre sprog." § 28. Miljøverifikatoren skal i  

 kontraktbetingelserne anføre, at oversættelser af  

 miljøredegørelsen påføres:  

 "Miljøverifikatorens attestation af miljøredegørelsen  

 gælder den <...sprog..> udgave", hvor  

 miljøredegørelsens originalsprog anføres, eller  

 tilsvarende erklæring.
 § 29. Miljøverifikatorens rapport over  

 gennemgangen af virksomheden og miljøredegørelsen skal forsynes  

 med klausul om, at den kun må offentliggøres i uddrag med  

 miljøverifikatorens godkendelse af uddragene.
Kapitel 9 Ikrafttræden § 30. Forskriften træder i kraft den 5. marts  

 1999.
 Stk. 2. Forskriften erstatter Teknisk Forskrift nr.  

 1 af 13. juni 1997.
Erhvervsfremme Styrelsen, den 5. marts 1999 Vagn Andersen / Bjarne Bang Christensen BILAG (rekvireres hos DANAK) Bilag 1:	DANAK logotype.
Originalark.
