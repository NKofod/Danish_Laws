I medfør af § 2 og § 3 i lov nr. 309 af 16. maj 1990 om folkekirkens institutioner til uddannelse og efteruddannelse af præster og § 1, stk. 3,  i lov nr. 310 af 16. maj 1990 om ansættelse i  

 stillinger i folkekirken m.v. fastsættes:
Terminologi § 1.  I denne bekendtgørelse anvendes udtrykkene  

 »den permanente arbejdsgruppe« og »bestyrelsen« om den i  

 §§ 3 og 4 i lov nr. 309 af 16. maj 1990 om folkekirkens institutioner til  

 uddannelse og efteruddannelse af præster nævnte permanente arbejdsgruppe og  

 bestyrelse vedrørende folkekirkens uddannelsesinstitutioner for præster.  

 Udtrykket »institutionsudvalget« anvendes om det i § 7 i  

 Kirkeministeriets bekendtgørelse nr. 42 af 17. januar 1991 om styrelse af  

 folkekirkens institutioner til uddannelse og efteruddannelse af præster  

 nævnte institutionsudvalg.
Efteruddannelsen af nyansatte præster Uddannelsens formål § 2.  Efteruddannelsens formål er på videnskabeligt  

 grundlag at styrke nyansatte præsters forudsætninger for at varetage  

 stillingen som præst i folkekirken.
Adgangsbetingelser § 3.  Adgang til uddannelsen har:
 Stk. 2.  Bestyrelsen kan efter indstilling fra rektor  

 give tilladelse til, at andre præster deltager i uddannelsen.
Uddannelsens indhold og omfang § 4.  Efteruddannelsens kurser behandler følgende  

 emner:
 § 5.  Efteruddannelsens nærmere indhold og omfang  

 fastsættes i en undervisningsplan, som godkendes af bestyrelsen efter  

 indstilling fra den permanente arbejdsgruppe.
 Stk. 2.  Mindre ændringer i undervisningsplanen kan  

 foretages af rektor efter forhandling med institutionsudvalget. Ændringerne  

 meddeles bestyrelsen og den permanente arbejdsgruppe.
 § 6.  Uddannelsen består af et kursusforløb på 4  

 internatkurser af 1 uges varighed inden for 5 år.
Uddannelsens tilrettelæggelse § 7.  Nærmere tilrettelæggelse af undervisningen  

 fastsættes i kursusplaner, der udarbejdes af rektor i samarbejde med  

 institutionsudvalget.
Kursusplanerne meddeles bestyrelsen.
Samtidig sendes  

 kursusplanerne til den permanente arbejdsgruppe til orientering.
 Stk. 2.  Kurserne tilrettelægges som internatkurser,  

 hvor ugeforløbet danner en helhed.
Deltagelse i undervisningen § 8.  De i § 3 stk. 1. pkt. a. nævnte præster skal  

 inden for de første 5 år efter ansættelsen deltage i de i § 6 nævnte  

 ugekurser.
 Stk. 2.  Kirkeministeren kan under særlige  

 omstændigheder helt eller delvis dispensere fra kravet i stk. 1.
§ 9.  Der er mødepligt til undervisningen.
Rektor kan  

 under særlige omstændigheder godkende fravær fra enkelte undervisningstimer.
 Stk. 2.  Kursusdeltagerne skal tage fast ophold på  

 kursusstedet i kursusperioden.
Efteruddannelsen af provster § 10.  Efteruddannelsen af provster har til formål at  

 forberede provster til provstestillingens forskellige funktioner.
 § 11.  Adgang til at deltage i kurserne har provster i  

 folkekirken samt sagsbehandlere fra stiftsadministrationerne og ministeriet.
 § 12.  Der afholdes normalt et provstekursus årligt,  

 bestående af 2 internatkurser af hver 1 uges varighed.
 Stk. 2.  Kurserne tilrettelægges af rektor i samarbejde  

 med et kursusudvalg for provsternes efteruddannelse.
Andre bestemmelser § 13.  Efteruddannelsen af nyansatte præster m.v.  

 ledes af rektor.
Rektor er ansvarlig over for bestyrelsen, som påser, at  

 institutionen lever op til formålet om undervisning på videnskabeligt niveau,  

 jf. § 2.
 § 14.  Bestyrelsen kan fastsætte, at de i § 3, stk. 2,  

 nævnte kursusdeltagere, helt eller delvis selv skal afholde udgifterne til  

 ophold og undervisning, såfremt de ikke er ansat i folkekirken.
§ 15.  Klager over rektors afgørelser i henhold til  

 denne bekendtgørelse indgives til rektor.
Hvis en klage ikke tages til følge,  

 og klageren fastholder klagen, videresender rektor klagen til bestyrelsen,  

 bilagt en udtalelse.
Stk. 2.  Klager over bestyrelsens afgørelser i henhold  

 til denne bekendtgørelse indgives til bestyrelsen.
Hvis en klage ikke tages  

 til følge, og klageren fastholder klagen, videresender bestyrelsen klagen til  

 Kirkeministeriet, bilagt en udtalelse.
 Stk. 3.  Fristen for indgivelse af klager er 4 uger fra  

 den dag, afgørelsen er meddelt den pågældende.
Ikrafttræden § 16.  Bekendtgørelsen træder i kraft den 1. august  

 1993.
 Stk. 2.  Bestemmelsen i § 2 i Kirkeministeriets  

 bekendtgørelse nr. 699 af 12. august 1992 ophæves.
