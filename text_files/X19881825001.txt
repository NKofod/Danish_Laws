Afgørelsen drejer sig om ophør af fuld skattepligt til Danmark ved  

 fraflytning.
Spørgsmålet var, om den fulde skattepligt for skatteydere  

 ophører, hvis de godtgør, at de er hjemmehørende i en fremmed stat i henhold  

 til en dobbeltbeskatningsoverenskomst.
Ifølge afgørelsen er dette ikke  

 tilfældet.
 Den fulde skattepligt efter kildeskattelovens § 1, stk. 1, nr. 2,  

 ophører først, når skatteyder tager initiativ hertil efter den sædvanlige  

 procedure.
I en skrivelse til Skattedepartementet anførte et revisionsfirma, at efter  

 praksis har personer efter fraflytning til udlandet hidtil selv skullet  

 foranledige, at fuld skattepligt til Danmark efter kildeskattelovens § 1, nr.  

 2, blev bragt til ophør.
I tilfælde af fuld skattepligt både her til landet  

 og til en fremmed stat, fordeles retten til beskatning mellem staterne efter  

 reglerne i dobbeltbeskatningsoverenskomsten, hvorefter dobbeltbeskatning  

 undgås ved lempelse efter de i overenskomsten fastsatte regler.
 I skrivelsen anførte revisionsfirmaet endvidere, at  

 Statsskattedirektoratet har oplyst, at direktoratets nuværende opfattelse er,  

 at skatteydere, der godtgør, at de er hjemmehørende i en fremmed stat i  

 henhold til en dobbeltbeskatningsoverenskomst, samtidig anses for ophørt med  

 fuld skattepligtigt efter kildeskattelovens § 1, stk. 1, nr. 2.
 Under henvisning hertil anmodede revisionsfirmaet Skattedepartementet om  

 at oplyse, om departementet er enig i Statsskattedirektoratets opfattelse,  

 der efter revisionsfirmaets opfattelse betyder en vis skærpelse af praksis,  

 herunder om denne skærpelse kan ske med tilbagevirkende kraft.
 Skattedepartementet svarede, at Skattedepartementet ikke kan være enig i  

 Statsskattedirektoratets nuværende opfattelse, som den er anført af  

 revisionsfirmaet.
 Efter Skattedepartementets opfattelse vil det forhold, at skatteydere, der  

 godtgør, at de er hjemmehørende i en fremmed stat i henhold til en  

 dobbeltbeskatningsoverenskomst, ikke samtidig bevirke, at de hermed anses for  

 ophørt med at være fuld skattepligtige efter kildeskattelovens § 1, stk. 1,  

 nr. 2. For ophør af den fulde skattepligt i henhold til kildeskattelovens §  

 1, nr. 2, jf. § 1, stk. 2, må således fortsat kræves, at skatteyder tager  

 initiativ til foranledning heraf efter den sædvanlige procedure.
 (* 1) Offentliggjort i SKAT 1988, nr. 4, s. 233.
