Betænkning afgivet af Transportudvalget den 25. april 2013 Betænkning over Forslag til lov om ændring af lov om luftfart og lov om registrering af rettigheder over luftfartøjer (Omlægning af model for betaling for offentlige forretninger og tilsynsvirksomhed, ændring af Havarikommissionens opgaver, indførelse af beredskabsbestemmelser samt navneændring af registreringsmyndighed) [af transportministeren (Henrik Dam Kristensen)]:
1. Ændringsforslag Enhedslistens medlemmer af udvalget har stillet 5 ændringsforslag til lovforslaget, herunder 1 om deling af lovforslaget, som er tiltrådt af udvalget.
2. Udvalgsarbejdet Lovforslaget blev fremsat den 12. december 2012 og var til 1. behandling den 15. januar 2013. Lovforslaget blev efter 1. behandling henvist til behandling i Transportudvalget.
Møder Udvalget har behandlet lovforslaget i 3 møder.
Høring Et udkast til lovforslaget har inden fremsættelsen været sendt i høring, og transportministeren sendte den 21. september 2012 dette udkast til udvalget, jf. (2011-12) TRU alm. del  bilag 448. Den 11. januar 2013 sendte transportministeren de indkomne høringssvar og et notat herom til udvalget.
Spørgsmål Udvalget har stillet 5 spørgsmål til transportministeren til skriftlig besvarelse, som denne har besvaret.
3. Indstillinger Et flertal i udvalget (udvalget med undtagelse af EL) vil stemme for ændringsforslag nr. 1 om en deling af lovforslaget.
Flertallet indstiller de under A og B nævnte lovforslag til vedtagelse uændrede.
Et mindretal i udvalget (EL) vil stemme for ændringsforslag nr. 1 om deling af lovforslaget.
Mindretallet indstiller de under A og B nævnte lovforslag til vedtagelse med de stillede ændringsforslag.
 Inuit Ataqatigiit, Siumut, Sambandsflokkurin og Javnaðarflokkurin var på tidspunktet for betænkningens afgivelse ikke repræsenteret med medlemmer i udvalget og havde dermed ikke adgang til at komme med indstillinger eller politiske udtalelser i betænkningen.
 En oversigt over Folketingets sammensætning er optrykt i betænkningen.
4. Ændringsforslag med bemærkninger Ændringsforslag a Ændringsforslag om deling af lovforslaget Af et mindretal (EL), tiltrådt af et flertal (det øvrige udvalg):
 1) Lovforslaget deles i to lovforslag med følgende titler og indhold:
 A. »Forslag til lov om ændring af lov om luftfart. (Ændring af Havarikommissionens opgaver)« omfattende § 1, nr. 1-8 og 11, § 3, stk. 1, og § 4.
 B. »Forslag til lov om ændring af lov om luftfart og lov om registrering af rettigheder over luftfartøjer. (Omlægning af model for betaling for offentlige forretninger og tilsynsvirksomhed, indførelse af beredskabsbestemmelser samt navneændring af registreringsmyndighed)« omfattende § 1, nr. 9 og 10, og §§ 2-4.
[Forslag om deling af lovforslaget] b Ændringsforslag til det under A nævnte lovforslag Til § 1 Af et mindretal (EL):
 2) Nr. 1 udgår.
[Konsekvensændring af ændringsforslag nr. 3] 3) I den under nr. 4 foreslåede affattelse af § 136, stk. 1, affattes nr. 3 og 4 således:
»3) hændelser, hvor civile luftfartøjer er indblandet, når de finder sted over eller på dansk territorium, og 4) hændelser uden for dansk territorium, hvor civile luftfartøjer registreret i Danmark er indblandet, medmindre det med fremmed stat er aftalt, at denne foretager undersøgelsen.« [Havarikommissionen skal forsat undersøge både alvorlige og ikkealvorlige hændelser uanset luftfartøjets vægt] 4) Nr. 11 udgår.
[Konsekvensændring af ændringsforslag nr. 3] c Ændringsforslag til det under B nævnte forslag 5) I den under nr. 9 foreslåede § 147 a indsættes efter stk. 4 som nyt stykke:
»Stk. 5. Der etableres en whistleblowerordning, således at personer, der i forbindelse med deltagelse i beredskabssituationer eller andre ekstraordinære situationer bliver bekendt med ulovlige forhold, kan få oplysningerne vurderet af en uafhængig myndighed uden at ifalde straf, selv om de derved videregiver fortrolige oplysninger.« Stk. 5 og 6 bliver herefter stk. 6 og 7.
[Etablering af whistleblowerordning for personer, der deltager i beredskabssituationer] Bemærkninger Til nr. 1 Med ændringsforslag nr. 1 ønsker Enhedslisten at opdele lovforslaget, således at Enhedslisten i forbindelse med en deling får mulighed for at stemme imod de dele af lovforslaget, der vedrører ændringer i Havarikommissionens arbejdsopgaver.
Til nr. 2-4 Med ændringsforslag nr. 2-4 ønsker Enhedslisten, at den del af det delte lovforslag, der vedrører Havarikommissionens arbejdsopgaver, fortsat skal indeholde krav om, at Havarikommissionen skal undersøge både alvorlige og ikkealvorlige hændelser uanset luftfartøjets vægt, således at der ikke skal foretages indberetning til Trafikstyrelsen vedrørende disse hændelser.
Til nr. 5 Med ændringsforslaget ønsker Enhedslisten at sikre, at personer, der opnår viden om mulige ulovlige forhold i forbindelse med beredskabssituationer eller andre ekstraordinære situationer, har mulighed for at få denne viden vurderet af en uafhængig myndighed, uden at disse personer risikerer at ifalde straf for videregivelse af fortrolige oplysninger, som de måtte få kendskab til i forbindelse med beredskabsarbejdet.
Benny Engelbrecht (S) fmd.
Karin Gaardsted (S) Magnus Heunicke (S) Mette Reissmann (S) Orla Hav (S) Rasmus Prehn (S) Jesper Petersen (S) Andreas Steenberg (RV) Rasmus Helveg Petersen (RV) Lone Loklindt (RV) Anne Baastrup (SF) Jonas Dahl (SF) Henning Hyllested (EL) Per Clausen (EL) Lars Dohn (EL) Thomas Danielsen (V) Martin Geertsen (V) Flemming Damgaard Larsen (V) nfmd.
Lars Christian Lilleholt (V) Kristian Phil Lorentzen (V) Karsten Nonbo (V) Hans Christian Schmidt (V) Kim Christiansen (DF) Morten Marinus (DF) Jørn Dohrmann (DF) Leif Mikkelsen (LA) Villum Christensen (LA) Mike Legarth (KF) Tom Behnke (KF) Inuit Ataqatigiit, Siumut, Sambandsflokkurin og Javnaðarflokkurin havde ikke medlemmer i udvalget.
Bilag 1 Oversigt over bilag vedrørende L 100 Bilagsnr.
