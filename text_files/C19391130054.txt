Efter justitsministeriets derom fremsatte anmodning skal jeg under  

 henvisning til hr. statsadvokatens skrivelse af - - - j.nr. - - - til  

 fremtidig iagttagelse meddele, at der i ærefornærmelsessager, som i medfør af  

 rpl. § 725, stk. 3, påtales af det offentlige, kun bør rejses tiltale efter  

 strfl. § 268, når sådan tiltale efter de på tiltaletidspunktet foreliggende  

 oplysninger skønnes at kunne gennemføres til fældende dom.
I tvivlsomme  

 tilfælde bør derhos den, der udfører sagen for anklagemyndigheden, bemyndiges  

 til at frafalde tiltalen efter § 268, såfremt det under domsforhandlingen  

 fremkomne gør det overvejende sandsynligt, at der ikke vil bive idømt straf  

 efter denne bestemmelse.
 Det fremhæves dog i denne forbindelse, at den ved lov nr. 87 af 15. marts  

 1939 stedfundne ændring i affattelsen af § 268 betyder en udvidelse af  

 bagvaskelsesbegrebet i forhold til den af domstolen før den 1. juli 1939  

 fulgte fortolkning af § 268 i dens dagældende affattelse.
