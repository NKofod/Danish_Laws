Offererstatningslovens § 1, lovlig privat anholdelse og forhindring af strafbare handlinger, nævnets j.nr. 12-520-23920 Ansøger, der var butiksejer, blev en tidlig morgen ringet op via sin alarm, da der var indbrud i hans forretning.
Han løb fra sin bolig til sin forretning og nåede frem, inden politiet ankom.
Ved ankomsten var gerningsmændene stadig i forretningen.
Da gerningsmændene ville forlade stedet via en baggård, der lå i forbindelse med forretningen, forsøgte ansøger at forhindre flugten ved at holde porten til baggården lukket.
Det lykkedes dog for gerningsmændene at få åbnet porten ved bl.a. at rive hårdt i ansøgers arm og slå armen ind i porten, således at armen brækkede.
Ansøger var derefter nødt til at slippe sit greb om døren, og gerningsmændene slap væk.
 Nævnet fandt, at forholdet var omfattet af offererstatningslovens § 1, stk. 1, 2. pkt.
