Bekendtgørelse om delegation af social- og ældreministerens beføjelser om ansøgningspulje til kompetenceudvikling på opholdssteder og døgninstitutioner I medfør af aktstykke nr. 371 af 22. september 2022 fastsættes:
 § 1. Følgende beføjelser efter aktstykke nr. 371 af 22. september 2022 delegeres fra social- og ældreministeren til Socialstyrelsen:
 1) Socialstyrelsen bemyndiges til at fastsætte regler om anvendelse af bevilling, herunder ansøgningsform, tidsfrister, vilkår for tilskud, udbetaling af tilskud, tilbagebetaling af tilskud og renter, regnskab, revision og rapportering om tilskud samt tilsyn og kontrol.
 2) Socialstyrelsen bemyndiges til at træffe beslutning om ydelse af tilskud, meddelelse om tilskud, afslag på ansøgning om tilskud og genanvendelse af tilbagebetalte tilskud.
 3) Administrationen af tilskud henlægges til Socialstyrelsen.
 § 2. Bekendtgørelsen træder i kraft den 28. september 2022.
