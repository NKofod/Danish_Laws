Skriftlig fremsættelse (16. januar  

 2002) Kulturministeren Herved tillader jeg mig for Folketinget at  

 fremsætte:
 Forslag til lov om ophævelse af lov om  

 Kulturministeriets Udviklingsfond.
(Lovforslag nr.
L 53).
Kulturministeriets Udviklingsfond blev oprettet i 1998 som  

 en afløser for Kulturfonden.
Der er tale om en støtteordning  

 til, som det hedder, "sikring af en aktiv udvikling af dansk kunst- og  

 kulturliv ved at støtte og iværksætte initiativer, der er  

 nyskabende eller tværgående og iværksættes på  

 landsdækkende, regionalt eller lokalt niveau".
Fonden har nu fungeret i 3 år og har som  

 satsningsområder haft den flerkulturelle kunst og multimediekunsten.  

 Fondens bestyrelse har ud fra en meget grundig kvalitetsvurdering valgt at  

 støtte en række usædvanlige kulturprojekter.
De  

 støttede projekter har haft en nogenlunde bred geografisk spredning og  

 har repræsenteret billedkunst, musik, teater, film, litteratur og andre  

 kunstneriske udtryksformer.
 En evaluering bestilt af fondens bestyrelse blev  

 offenliggjort i foråret 2001. Heri konkluderes det bl.a., at det har  

 været vanskeligt at finde projekter, som lever op til bestyrelsens  

 kvalitetskrav.
Af den grund og på baggrund af evalueringens  

 øvrige konklusioner har regeringen vurderet, at en væsentlig del  

 af resultaterne af fondens virksomhed kunne have været nået inden  

 for rammerne af de øvrige statslige kulturtilskudsordninger.
Her  

 tænkes på Billedkunstloven, Filmloven, Musikloven, Statens  

 Kunstfond, og Teaterloven.
 Det er samtidig regeringens opfattelse, at vilkårene  

 for den skabende kunst primært bør forbedres gennem opkøb  

 af kunstnernes værker.
 Derfor foreslås det, at Kulturministeriets  

 Udviklingsfond nedlægges.
 Lovforslaget indebærer, at der i 2002 og de  

 følgende finansår kan spares 5 mio. kr. på  

 finansloven.
 Det foreslås, at loven træder i kraft snarest  

 muligt, således at den med forslaget forbundne besparelse kan få  

 virkning allerede på Finansloven for 2002.
 Idet jeg i øvrigt henviser til lovforslaget og de  

 ledsagende bemærkninger, anbefaler jeg forslaget til Folketingets  

 hurtige og velvillige behandling.
