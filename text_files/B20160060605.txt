 Bekendtgørelse om ændring af bekendtgørelse om betaling for kontrol af fødevarer, foder og levende dyr m.v.
§ 1 I bekendtgørelse nr. 1799 af 22. december 2015 om betaling for kontrol af fødevarer, foder og levende dyr m.v. foretages følgende ændringer:
 1. I indledningen ændres »lovbekendtgørelse nr. 467 af 15. maj 2014« til: »lovbekendtgørelse nr. 43 af af 12. januar 2016«.
 2. I § 4, stk. 4, nr. 3, udgår: »samt samt uddannelsen til tilsynstekniker for kontrolpersonale, der er ansat med henblik på gennemførelse af denne uddannelse«.
 3. I § 7 indsættes efter stk. 1 som nyt stykke:
»Stk. 2. Hvis det anses nødvendigt for at opfylde hensigten med kontrolbesøget i en virksomhed eller landbrugsbedrift, eller det anses nødvendigt for at sikre en hurtigere afvikling af kontrollen, at besøget udføres af flere samtidige kontrolmedarbejdere, betales kvartersatsen i stk. 1 for hver af disse.« Stk. 2-6 bliver herefter stk. 3-7.
 4. To steder i § 24, stk. 3, ændres »30.000« til: »35.000«.
 5. Overskriften til kapitel 7 affattes således:
»Kapitel 7 Anmeldelse og godkendelse m.v. samt forhåndsgodkendelse og rekvireret vejledning efter lov om fødevarer.« 6. Efter § 39 indsættes i kapitel 7:
»§ 39 a.
Virksomheder, der ansøger Fødevarestyrelsen om en forhåndsgodkendelse i henhold til regler fastsat i medfør af § 56 b i lov om fødevarer, betaler for sagsbehandlingen 641 kr. pr. time.
Betalingen opgøres pr. påbegyndt kvarter.
 Stk. 2. Hvis det for at gennemføre sagsbehandlingen er nødvendigt at indhente udtalelser, vurderinger el.lign. fra ekstern ekspertise, tillægges gebyret efter stk. 1 omkostningerne herved.
Stk. 3. Før sagsbehandlingen påbegyndes, modtager virksomheden et overslag over de forventede omkostninger ved sagsbehandlingen.
Såfremt timeforbruget under sagsbehandlingen må forventes væsentligt at overskride det i overslaget nævnte, vil virksomheden blive orienteret herom snarest muligt og vil da have mulighed for at få afbrudt videre sagsbehandling.
Når sagsbehandling afbrydes på anmodning fra virksomheden, betales de indtil afbrydelsen realiserede omkostninger i henhold til stk. 1 og 2.
§ 39 b.
Virksomheder, der rekvirerer vejledning fra Fødevarestyrelsen i henhold til regler fastsat i medfør af § 56 c i lov om fødevarer, betaler 641 kr. pr. time, som Fødevarestyrelsen anvender på forberedelse og gennemførelse af vejledningsmødet.
Betalingen opgøres pr. påbegyndt kvarter.
Hvis vejledningsmødet afholdes uden for en af Fødevarestyrelsens lokaliteter, betales et transportgebyr på 481 kr.
 Stk. 2. Hvis det for at gennemføre vejledningen er nødvendigt at indhente ekstern bistand, tillægges gebyret efter stk. 1 omkostningerne herved.
Stk. 3. Hvis virksomheden aflyser vejledningen mindre end fem arbejdsdage før afholdelsen af vejledningsmødet, betales efter stk. 1 til dækning af Fødevarestyrelsens omkostninger ved forberedelsen af vejledningen.« 7. I § 62, stk. 1, indsættes efter »§§ 21«: », 23«.
 8. Bilag 5 affattes som bilag 1 til denne bekendtgørelse.
§ 2 Bekendtgørelsen træder i kraft den 1. juli 2016.
