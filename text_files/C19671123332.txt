I RM 1 .1 og 3 .2 er der fastsat forskrifter om underretning til  

 anmeldere.
I forbindelse hermed udtales det: »Der sker ikke herved nogen  

 ændring i hidtil gældende praksis med hensyn til underretning af andre,  

 f.eks. implicerede i færdselssager og forsikringsselskaber«.
I en fra  

 justitsministeriet forelagt sag klagede en efterladt hustru, hvis mand var  

 omkommet ved en færdselsulykke, over, at hun ikke havde fået underretning om  

 udfaldet af politiundersøgelsen.
Denne var blevet henlagt uden tiltale, idet  

 ingen kunne drages til ansvar for ulykken, der måtte tilskrives afdødes egen  

 skyld.
Af de oplysninger, som blev indhentet i anledning af henvendelsen, fremgik  

 det, at man mange steder følger den praksis at give underretning til den  

 afdødes nærmeste eller den eller de personer, der ifølge politirapporten  

 varetager den afdødes interesser, om slutning af færdselssager, som angår  

 ulykker med dødelig udgang.
Fra en enkelt politikreds blev det oplyst, at  

 underretning blev givet i alle alvorligere færdselssager, også selvom ulykken  

 ikke havde haft dødelig udgang, idet der henvistes til den erstatningsretlige  

 interesse deri.
 Under henvisning hertil skal jeg efter aftale med justitsministeriet  

 meddele, at det vil være ønskeligt, at der i hvert fald ved ulykker med  

 dødelig udgang gives underretning til den afdødes nærmeste eller den eller de  

 personer, der ifølge politirapporten varetager den afdødes interesser, når  

 færdselssagen henlægges uden tiltale, medmindre særlige omstændigheder gør  

 underretning utilrådelig.
