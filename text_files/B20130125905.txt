Bekendtgørelse om ændring af bekendtgørelse om udstedelse af godkendelser for byggevarer i kontakt med drikkevand § 1 I bekendtgørelse nr. 31 af 21. januar 2013 om udstedelse af godkendelser for byggevarer i kontakt med drikkevand, foretages følgende ændringer:
 1. § 3, stk. 2, ophæves.
 2. I § 7, stk. 2 og 5,  ændres »bilag 3« til: »bilag 2«.
 3. I § 9, stk. 2, udgår: »og i overensstemmelse med kravene til målinger i drikkevand i bekendtgørelse om kvalitetskrav til miljømålinger«.
 4. I § 9, stk. 1 og 4, § 10, stk. 1, og § 13, stk. 4, ændres »bilag 2« til: »bilag 1«.
 5. Bilag 1, ophæves.
 Bilag 2 og 3 bliver herefter bilag 1 og 2.
 6. Bilag 2, der bliver bilag 1, affattes som bilag 1 til denne bekendtgørelse.
§ 2 Bekendtgørelsen træder i kraft den 8. november 2013 Energistyrelsen, den 5. november 2013 Ib Larsen / Marie Louise Hansen Bilag 1 »Bilag 1 Bruttoliste over krav for opnåelse og opretholdelse af godkendelse i henhold til denne bekendtgørelse Skema 1 1) De enkelte parametre testes på baggrund af en migrationstest udført efter DS/EN 12873-1, hvis ikke anden metode til fremskaffelse af vandprøver til test er anført under analysmetode.
2) Kravet gælder kun for filtre.
Det antages, at sølv generelt ikke vil være til stede i drikevandet, og at der kun installeres et filter pr. husstand.
 3) Andre testmetoder accepteres, såfremt de giver et tilsvarende beskyttelsesniveau og dermed af godkendelsessekretariatet for ordningen kan vurderes som tilstrækkelige.
 4) Med hensyn til specifikke phenoler gælder de krav, som er anført under »Andre stoffer«.
 5) »Andre stoffer« skal forstås som de stoffer, for hvilke der er fastsat kvalitetskrav i bekendtgørelse om vandkvalitet og tilsyn med vandforsyningsanlæg, og som ikke specifikt er nævnt i bilag 1. Dertil skal der ske vurdering og prøvning, jf. § 9, stk. 1, af andre sundhedsskadelige stoffer, som ikke specifikt er nævnt i nærværende bilag 1 eller i bekendtgørelse om vandkvalitet og tilsyn med vandforsyningsanlæg, men som kan forekomme i og afgives fra byggevaren«.
 6) Kvalitetskravene til drikkevand fremgår af bilag 1, a-d, i bekendtgørelse om vandkvalitet og tilsyn med vandforsyningsanlæg.
7) Miljøprojekt nr. 1105 2006: Opstilling af forsøgsprotokol til vurdering af mikrobiel vækst i forbindelse med VA-godkendelse af større vandbehandlingsanlæg, udgivet af Miljøstyrelsen.
Kun forsøgsprotokollen vedr. test af kold-vandsanlæg er gældende.
 8) Der vil kunne accepteres en værdi i det behandlede vand på 10 gange indholdet i tilgangsvandet umiddelbart efter begge podninger.
 9) Der vil kunne accepteres en værdi i det behandlede vand på 10 gange indholdet i tilgangsvandet umiddelbart efter begge podninger.
 Bruttoliste over særlige krav til armaturer, fittings og ventiler og lignende, hvor metal er i kontakt med drikkevand:
 10) NKB4 - Den Nordiske Komité for bygningsbestemmelser, produktregler 4.
 11) Se Note 3.
12) Senest 3 år efter denne bekendtgørelses ikrafttræden skal acceptkrav på 5 µg overholdes.
Indtil da gælder acceptkravet på 20 µg.
 13) Se Note 3.
