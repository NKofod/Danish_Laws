Infralyd Infralyd defineres som lyd med en frekvens under 20 Hz.  

 Infralyd siges normalt at ligge under det "hørbare  

 område".
Infralyd kan dog høres i hvert fald ned til ca. 2  

 Hz, hvis lydtrykket er stort nok.
Infralyd opfattes ofte som en rumlende  

 eller buldrende lyd.
Man kan også få fornemmelsen af trykken for  

 ørene.
Er frekvensen under 15-17 Hz opfattes den ikke som en tone, og  

 ved de laveste frekvenser kan man fornemme lyden af de enkelte  

 svingninger.
 Som eksempel på infralydkilder kan nævnes:
 Ventilationsanlæg, fyringsanlæg,  

 kompressoranlæg, ovne, turbiner, langsomtgående motorer og  

 transportmidler som biler, lastbiler, tog, skibe og fly.
 Infralyd forekommer ofte sammen med almindelig  

 støj, især kraftig lavfrekvent støj i  

 frekvensområdet 20-100 Hz.
Følger af infralydpåvirkning Hørbar infralyd kan virke generende, og niveauet  

 behøver ikke være ret langt over høretærsklen,  

 før genen kan være betydelig.
Man regner med, at langvarig  

 påvirkning med generende infralyd   i lighed med anden generende  

 støj   kan give anledning til stressreaktioner med påvirkning af  

 eksempelvis hjertet og det øvrige kredsløb.
 Meget høje infralydniveauer er stærkt  

 ubehagelige og kan give anledning til gener som træthed, hovedpine,  

 svimmelhed, koncentrationsbesvær samt fornemmelse af vibrationer og  

 talebesvær.
 Vedvarende udsættelse for infralyd med meget  

 høje niveauer kan give høreskader.
Foranstaltninger Infralyd fra maskiner m.m. skal imødegås  

 så effektivt som muligt fx ved hensigtsmæssig konstruktion.
 Infralyd bekæmpes mest effektivt ved dæmpning  

 af selve støjkilden.
Infralyd kan skyldes, at store plader vibrerer og derved  

 sætter luften i bevægelse.
Erstattes den massive plade med en  

 perforeret plade, mindskes infralyden.
I bygninger, hvor store maskiner ikke er  

 tilstrækkeligt vibrationsisolerede, kan vibrationer med en bestemt  

 frekvens forplante sig gennem bygningen og give infralyd og lavfrekvent  

 støj i andre rum.
Problemet kan ofte løses ved bedre  

 vibrationsisolering af maskinen eller ved at ændre maskinens  

 omdrejningstal.
Ventilatorer, der i en luftkanal sidder tæt ved en  

 skarp bøjning, vil give kraftige lufthvirvler og dermed infralyd og  

 støj.
Infralyd og støj kan mindskes ved at afrunde  

 bøjningen og flytte ventilatoren.
Store oliebrændere, som brænder ujævnt,  

 udsender tit en del infralyd.
Dette kan ofte imødegås ved  

 små konstruktionsændringer, som samtidig giver forbedret  

 fyringsøkonomi.
Infralyd og lavfrekvent støj fra store  

 stempelmotorer og kompressorer kan mindskes ved at montere særlige  

 lyddæmpere i indsugnings- og udblæsningskanaler.
Lyddæmpere  

 skal være meget store for at være effektive.
Nøjagtige  

 beregninger er nødvendige for at sikre, at virkningen bliver som  

 ønsket.
 Almindelige høreværn (ørekopper og  

 ørepropper), indkapslinger og afskærmninger har ringe virkning  

 over for infralyd.
Måling af infralyd Måling af infralyd kræver specialudstyr, som  

 kan registrere de lave frekvenser korrekt og vægte dem i  

 overensstemmelse med G-vægtningskurven.
G-vægtningskurven er  

 fastlagt i Dansk Standard DS/ISO 7196   Frekvensvægtning til brug ved  

 måling af infralyd, 1995.
En tilnærmelsesvis bestemmelse af det  

 G-vægtede lydtrykniveau kan opnås ved at måle  

 infralydsniveauer i 1/3 oktavbånd uden vægtning.
Dernæst  

 korrigeres de målte værdier med G-kurvens  

 vægtningsværdier.
Disse værdier findes i DS/ISO 7196 i  

 tabelform.
 Når infralyd måles indendørs, skal man  

 være opmærksom på, at lydtrykket kan variere meget inden  

 for samme rum.
Vejledende infralydgrænser Ved en daglig udsættelse for infralyd i 8 timer  

 anbefales 95 dB(G) som en vejledende værdi, der ikke bør  

 overskrides.
 I arbejdssituationer, hvor der samtidig forekommer anden  

 støj kan lidt højere niveauer accepteres, idet infralyden som  

 regel er mindre generende, når der samtidig forekommer anden  

 støj.
 I transportmidler som busser og lastbiler vil det ofte  

 være forbundet med store vanskeligheder at reducere infralydniveauet  

 til under 100 dB(G). Niveauet må anses for acceptabelt, på grund  

 af den samtidige forekomst af anden støj.
 Ved korterevarende udsættelse for infralyd vil et  

 niveau på 100-105 dB(G) være acceptabelt.
 BAGGRUND:
 ·  

 	Bekendtgørelse om støjgrænser på  

 arbejdspladsen.
 ·  

 	Bekendtgørelse om tekniske hjælpemidlers indretning.
 ·  

 	Bekendtgørelse om arbejdets udførelse.
 Nummer og dato på nævnte bekendtgørelse  

 findes i At-meddelelse nr. 0.02.1, der indeholder en fuldstændig  

 fortegnelse over gældende love, bekendtgørelser og  

 At-anvisninger om arbejdsmiljø.
