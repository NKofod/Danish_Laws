Bestemmelser om udøvelse af  

 lufttrafiktjeneste (BL 7-6, 5. udgave) I medfør af § 54 i lov om luftfart, jf. lovbekendtgørelse  

 nr. 373 af 4. juni 1997, fastsætter Statens Luftfartsvæsen herved  

 efter bemyndigelse fra Trafikministeriet, jf. bekendtgørelse nr. 810  

 af 19. november 1998 om delegation af beføjelser til Statens  

 Luftfartsvæsen og om kundgørelse af de af luftfartsvæsenet  

 udfærdigede forskrifter, følgende:
1.Referencedokumenter 1.1 ICAO Annex 2, Rules of the Air, seneste udgave.
 1.2 ICAO Annex 11, Air Traffic Services, seneste  

 udgave.
 1.3 ICAO Annex 15, Aeronautical Information Services,  

 seneste udgave.
 1.4 ICAO DOC 4444-RAC/501, Rules of the Air and Air  

 Traffic Services, seneste udgave.
 1.5 ICAO DOC 7030, Regional Supplementary procedures,  

 seneste udgave.
 1.6 BL 7-1, Bestemmelser om lufttrafikregler, seneste  

 udgave.
 1.7 BL 7-8, Bestemmelser om drift af lufttrafiktjeneste,  

 seneste udgave.
 1.8 BL 7-10, Bestemmelser om definitioner  

 vedrørende lufttrafiktjeneste, seneste udgave.
 1.9 BL 7-13, Tabel over marchhøjder, seneste  

 udgave.
 1.10 BL 7-21, Bestemmelser om etablering af  

 lufttrafiktjeneste for offentlige flyvepladser, seneste udgave.
 Anm.: De dokumenter, der er nævnt i pkt. 1.1,  

 pkt. 1.2, pkt. 1.3, pkt. 1.4 og pkt. 1.5, kan købes i engelsk udgave  

 ved henvendelse til Statens Luftfartsvæsen,  

 Luftfartsinformationstjenesten, Ellebjergvej 50, 2450 København  

 SV.
2. Definitioner Se BL 7-10, Bestemmelser om definitioner vedrørende  

 lufttrafiktjeneste.
3.Anvendelsesområde Denne BL fastsætter bestemmelser for udøvelse  

 af lufttrafiktjeneste inden for dansk område samt inden for  

 områder, hvor Danmark i henhold til internationale aftaler er  

 forpligtet til at udøve lufttrafiktjeneste.
 Anm. 1: Bestemmelser om etablering af  

 lufttrafiktjeneste for offentlige flyvepladser findes i BL 7-21.
 Anm. 2: Bestemmelser om drift af lufttrafiktjeneste findes  

 i BL 7-8.
4. Generelt 4.1 Lufttrafiktjeneste skal tilrettelægges i  

 overensstemmelse med bestemmelserne i denne BL og skal udøves i  

 overensstemmelse med de ATS-instrukser, der er fastsat i medfør af  

 BL'en og BL 7-8.
4.2 Statens Luftfartsvæsen a. fastsætter ATS-instrukser for udøvelse af  

 lufttrafiktjeneste, herunder for b. udarbejder aftaler med ATS-myndigheder i  

 tilstødende flyveinformationsregioner om udøvelse af  

 lufttrafiktjeneste.
 Anm. 1: De instrukser og aftaler, der er nævnt i  

 pkt. 4.2, fastsættes og indgås af Statens Luftfartsvæsen,  

 Flyvesikringstjenesten.
 Anm. 2: Med hensyn til ansvar for den daglige leder af  

 lufttrafiktjenestepersonalet henvises til BL 7-8.
 4.3 Lufttrafiktjenesteenheder skal anvende Koordineret  

 Universal Tid (UTC) og skal angive tiden i timer og minutter, og hvor  

 krævet tillige i sekunder, af døgnets 24 timer startende ved  

 midnat.
 4.4 En lufttrafiktjenesteenheds ure og andet  

 tidsregistreringsudstyr skal kontrolleres for at sikre, at tiden angives med  

 en nøjagtighed inden for +/- 30 sekunder i forhold til korrekt UTC.  

 Hvis lufttrafiktjenesteenheden anvender datalink kommunikation, skal tiden  

 angives med en nøjagtighed inden for +/- 1 sekund i forhold til  

 korrekt UTC.
5. Lufttrafiktjenestens opdeling og formål 5.1 Udøvelse af lufttrafiktjeneste omfatter  

 følgende:
 5.1.1 Flyvekontroltjeneste, som opdeles i  

 følgende tre kategorier:
a.
Områdekontroltjeneste: Udøvelse af  

 flyvekontroltjeneste med det formål Denne tjeneste udøves for kontrollerede flyvninger,  

 bortset fra de dele af sådanne flyvninger, som er anført under  

 indflyvnings- og tårnkontroltjeneste, jf. b. og c.
b.
Indflyvningskontroltjeneste: Udøvelse af  

 flyvekontroltjeneste med det formål Denne tjeneste udøves for de dele af kontrollerede  

 flyvninger, der henhører under ind- og udflyvningsfasen.
c.
Tårnkontroltjeneste: Udøvelse af  

 flyvekontroltjeneste med det formål Denne tjeneste udøves for flyvepladstrafik, bortset  

 fra de dele af flyvningerne, for hvilke der udøves  

 indflyvningskontroltjeneste.
 5.1.2 Flyveinformationstjeneste, herunder  

flyvepladsflyveinformationstjeneste, som udøves med det  

 formål at give råd og oplysninger af betydning for flyvningers  

 sikre og effektive gennemførelse.
 5.1.3 Alarmeringstjeneste, som udøves med  

 det formål at underrette henholdsvis kontrolcentral eller  

 flyveinformationscentral og redningscentral om luftfartøjer, der har  

 behov for eftersøgnings- og redningstjeneste, og i nødvendigt  

 omfang assistere disse.
6. Luftrumsklassifikation 6.1 ATS-luftrum klassificeres og benæv-nes i  

 overensstemmelse med følgende:
Klasse A.
Kun IFR-flyvninger er tilladt.
Der ydes  

 flyvekontroltjeneste til alle flyvninger, og der sikres indbyrdes  

 adskillelse.
Klasse B.
IFR- og VFR-flyvninger er tilladt.
Der  

 ydes flyvekontroltjeneste til alle flyvninger, og der sikres indbyrdes  

 adskillelse.
Klasse C.
IFR- og VFR-flyvninger er tilladt.
Der  

 ydes flyvekontroltjeneste til alle flyvninger, og der sikres adskillelse  

 mellem IFR-flyvninger og andre IFR- eller VFR-flyvninger.
VFR-flyvninger  

 modtager trafikinformationer om andre VFR-flyvninger.
Klasse D.
IFR- og VFR-flyvninger er tilladt.
Der  

 ydes flyvekontroltjeneste til alle flyvninger.
Der sikres adskillelse mellem  

 IFR-flyvninger indbyrdes, og IFR-flyvninger modtager trafikinformationer om  

 VFR-flyvninger.
VFR-flyvninger modtager trafikinformationer om alle andre  

 flyvninger.
Klasse E.
IFR- og VFR-flyvninger er tilladt.
Der  

 ydes flyvekontroltjeneste til IFR-flyvninger.
Der sikres adskillelse mellem  

 IFR-flyvninger indbyrdes.
Alle flyvninger modtager trafikinformationer,  

 så vidt det lader sig gøre.
Kontrolzoner må ikke  

 klassificeres som luftrumsklasse E.
Klasse F.
IFR- og VFR-flyvninger er tilladt.
Der  

 ydes flyverådgivningstjeneste til alle IFR-flyvninger, der har anmodet  

 herom.
Alle flyvninger, der har anmodet herom, vil modtage  

 flyveinformationstjeneste.
Klasse G.
IFR- og VFR-flyvninger er tilladt.
Der  

 ydes flyveinformationstjeneste til alle flyvninger, der har anmodet  

 herom.
 6.2 Kravene til flyvning inden for de enkelte  

 luftrumsklasser og oplysninger om, hvilke tjenester der ydes, er som  

 anført i nedenstående skema:
Lufttrafiktjenesteluftrum.
Klassifikation Klasse IFR/VFR Adskillelse sikres mellem Tjeneste Hastighedsbegrænsning Krav om Radiokommunikation SSR Klarering A Kun IFR Al trafik Flyvekontroltjeneste Tovejs A+C Ja B IFR Al trafik Flyvekontroltjeneste Tovejs A+C Ja VFR Al trafik Flyvekontroltjeneste Tovejs A+C Ja C IFR IFR og IFR IFR og VFR Flyvekontroltjeneste Tovejs A+C Ja VFR VFR og IFR Flyvekontroltjeneste for adskillelse til IFR.
 VFR/VFR:
 Trafikinformationer.
 Undvigerådgivning efter anmodning.
250 KT IAS under FL 100 Tovejs A+C Ja D IFR IFR og IFR Flyvekontroltjeneste.
 Trafikinformationer om VFR.
 Undvigerådgivning efter anmodning.
250 KT IAS under FL 100 Tovejs A+C Ja VFR Ingen Flyvekontroltjeneste.
 Trafikinformationer om IFR og VFR.
 Undvigerådgivning efter anmodning.
250 KT IAS under FL 100 Tovejs Ja E IFR IFR og IFR Flyvekontroltjeneste.
 Trafikinformationer om VFR i muligt omfang.
250 KT IAS under FL 100 Tovejs A+C Ja VFR Ingen Flyveinformationstjeneste.
Trafikinformationer i muligt omfang 250 KT IAS under FL 100 Nej F IFR IFR og IFR i muligt omfang Flyverådgivningstjeneste.
Flyveinformationstjeneste 250 KT IAS under FL 100 Tovejs A+C Nej VFR Ingen Flyveinformationstjeneste 250 KT IAS under FL 100.  140 KT IAS (se BL 7-1, skema 5-1,  

 VMC-minima) Nej G IFR Ingen Flyveinformationstjeneste 250 KT IAS under FL 100 Tovejs A+C Nej VFR Ingen Flyveinformationstjeneste 250 KT IAS under FL 100. 140 KT IAS (se BL 7-1, skema 5-1,  

 VMC-minima) Tovejs, ved flyvning i TIZ og TIA Nej 6.2.1 Hvor flyvning foregår i en højde, der  

 danner grænse mellem to luftrumsklasser, skal alle flyvninger i denne  

 højde udføres efter de regler, der gælder for den mindst  

 restriktive luftrumsklasse, og lufttrafiktjeneste skal ydes i  

 overensstemmelse hermed.
Ved fastlæggelse af disse kriterier skal  

 klasse B betragtes som mindre restriktiv end klasse A, klasse C mindre  

 restriktiv end klasse B o.s.v.
6. Luftrumsklassifikation 7.1  Anvendelse Flyvekontroltjeneste skal ydes til a.
IFR-flyvninger i luftrum klasse A, B, C, D og E, b.
VFR-flyvninger i luftrum klasse B, C og D, c.
Speciel VFR-flyvninger, og d. flyvepladstrafik ved kontrollerede flyvepladser.
7.2 Udøvelse af flyvekontroltjeneste 7.2.1 Områdekontroltjeneste udøves a. af en kontrolcentral eller b. af den enhed, der udøver  

 indflyvningskontroltjeneste i en kontrolzone eller i et kontrolområde  

 af begrænset udstrækning, og som primært er oprettet for at  

 udøve indflyvningskontroltjeneste.
7.2.2 Indflyvningskontroltjeneste udøves a. af et kontroltårn eller en kontrolcentral  

 eller b. af en indflyvningskontrol, når dette  

 ønskes eller kræves jf.
BL 7-21.
 7.2.3 Tårnkontroltjeneste udøves af et  

 kontroltårn.
 Anm.: Forpladstjeneste kan udøves af et  

 kontroltårn eller en særlig enhed.
7.3 Flyvekontroltjenestens funktioner 7.3.1 For at udøve flyvekontroltjeneste skal en  

 flyvekontrolenhed a. være i besiddelse af oplysninger om hvert enkelt  

 luftfartøjs påtænkte bevægelser samt til stadighed  

 modtage oplysninger om luftfartøjets virkelige bevægelser, b. bestemme kendte luftfartøjers indbyrdes position  

 på grundlag af de modtagne oplysninger, c. udstede klareringer og oplysninger for at hindre  

 sammenstød mellem luftfartøjer under enhedens kontrol samt for  

 at fremme og regulere trafikstrømmen hensigtsmæssigt og d. koordinere klareringer med andre enheder, 7.3.2 Oplysninger om luftfartøjers bevægelse  

 samt oversigt over klareringer, som er udstedt til de pågældende  

 luftfartøjer, skal forefindes, således at en analyse hurtigt kan  

 foretages med det formål at sikre en hensigtsmæssig strøm  

 af lufttrafik under anvendelse af fornøden adskillelse.
7.3.3 Klareringer udstedt af flyvekontrolenheder skal  

 tilvejebringe adskillelse a. mellem alle flyvninger i luftrum klasse A og B, b. mellem IFR-flyvninger i luftrum klasse C, D og E, c. mellem IFR-flyvninger og VFR-flyvninger i luftrum  

 klasse C, d. mellem IFR-flyvninger og Speciel VFR-flyvninger, og e. mellem Speciel VFR-flyvninger.
 Dog kan der til IFR-flyvninger i luftrumsklasse D og E,  

 når et luftfartøj anmoder herom, udstedes klareringer, som ikke  

 tilvejebringer adskillelse, for en nærmere angivet del af flyvningen,  

 der udføres under visuelle vejrforhold og under FL 200.
 7.3.4 Adskillelse skal tilvejebringes på mindst en  

 af følgende måder:
a.
Højdeadskillelse opnået ved tildeling af  

 forskellige flyvehøjder valgt fra tabeller over marchhøjder i  

 BL 7-13. Dog skal flyvehøjders korrelation til flyvevej ikke anvendes,  

 når anden fremgangsmåde er angivet i vedkommende AIP eller i  

 klareringen.
b.
Horisontal adskillelse opnået ved  

 tilvejebringelse af c.
Kombineret adskillelse bestående af en  

 kombination af højdeadskillelse og horisontal adskillelse.
Kombineret  

 adskillelse må kun anvendes på basis af regionale aftaler.
7.4 Adskillelsesminima 7.4.1 De adskillelsesminima, der anvendes inden for et  

 givet luftrum, skal være i overensstemmelse med de adskillelsesminima,  

 der er anført i ICAO DOC 4444 eller fastsat ved regionale aftaler.
7.4.1.1 Valget af adskillelsesminima skal foretages i  

 samråd med de ATS-myndigheder, som er ansvarlig for udøvelsen af  

 lufttrafiktjeneste i tilstødende luftrum, når a. trafik vil passere fra det ene luftrum til det andet,  

 eller b. ruter er tættere på den fælles  

 grænse mellem tilstødende luftrum end de adskillelsesminima, som  

 anvendes i pågældende tilfælde.
 7.4.2 Oplysninger om de anvendte adskillelsesminima og  

 deres anvendelsesområde skal publiceres for de berørte  

 lufttrafiktjenesteenheder og i AIP.
7.5 Ansvar for kontrol 7.5.1 En kontrolleret flyvning skal til enhver tid kun  

 kontrolleres af én flyvekontrolenhed.
7.5.2 Ansvar for kontrollen med samtlige  

 luftfartøjer, der flyver inden for et nærmere bestemt luftrum,  

 skal overdrages en enkelt flyvekontrolenhed.
Kontrollen med et enkelt eller  

 flere luftfartøjer kan dog overdrages til andre flyvekontrolenheder  

 under forudsætning af, at der er sikret koordination mellem de  

 berørte enheder.
7.6 Overdragelse af ansvaret for kontrollen Bestemmelser for overdragelse af kontrol og kommunikation  

 skal fremgå af samarbejdsaftaler mellem de enkelte  

 lufttrafiktjenesteenheder og skal optages i lokale ATS-instrukser.
7.7 Klareringer 7.7.1 Klareringer skal udstedes med det formål at  

 opfylde de krav, som udøvelse af flyvekontroltjeneste og  

 lufttrafikregulering stiller.
7.7.2 Klareringens indhold 7.7.2.1 En klarering skal angive a. luftfartøjsidentitetsbetegnelse som  

 anført i flyveplanen, b. klareringsgrænse, c. flyverute, d. flyvehøjde for hele ruten eller for dele deraf  

 og om nødvendigt ændringer af flyvehøjde, e. tidsperiode, inden for hvilken luftfartøjet skal  

 starte eller passere en angiven position (SLOT), hvis tildelt, og f. nødvendige instrukser eller oplysninger om andre  

 forhold, f.eks. manøvrer i forbindelse med ind- og udflyvning,  

 kommunikation eller tidspunktet, hvor klareringen udløber.
7.7.3 Klareringer til supersoniske flyvninger 7.7.3.1 Klarering til udførelse af supersonisk  

 flyvning over dansk område må ikke udstedes.
 Anm.: Dansk område omfatter dansk territorium,  

 herunder dansk territorialfarvand.
 7.7.3.2 Klarering i forbindelse med acceleration fra  

 subsonisk til supersonisk flyvning skal være gældende, indtil  

 luftfartøjet er etableret med supersonisk hastighed.
 7.7.3.3 Klarering i forbindelse med deceleration fra  

 supersonisk til subsonisk flyvning skal være gældende, indtil  

 luftfartøjet er etableret med subsonisk hastighed.
7.7.4 Koordination af klareringer 7.7.4.1 En klarering skal koordineres mellem  

 flyvekontrolenheder for at gælde for et luftfartøjs hele  

 flyverute eller en nærmere angivet del heraf i henhold til pkt. 7.7.4.2  

 - pkt. 7.7.4.5.
7.7.4.2 Et luftfartøj skal have klarering for hele  

 flyveruten til bestemmelsesstedet, når a. det er sandsynligt, at forudgående koordination  

 vil finde sted mellem kontrolenhederne, under hvis kontrol  

 luftfartøjet efterhånden vil komme, eller b. det forud for start har været muligt at  

 koordinere klareringen mellem de enheder, som vil få kontrol med  

 luftfartøjet.
7.7.4.3 Hvis koordination i henhold til pkt. 7.7.4.2 ikke  

 er eller kan forventes foretaget, skal luftfartøjet kun gives  

 klarering til det sted, hvortil koordination efter al sandsynlighed vil kunne  

 foregå.
Før eller ved ankomsten til sådant sted skal der  

 efter omstændighederne gives luftfartøjet yderligere klarering  

 eller venteinstruktioner.
 7.7.4.4 Hvis det er foreskrevet i ATS-instrukserne, skal  

 et luftfartøj anmodes om at tage kontakt til en efterfølgende  

 flyvekontrol-enhed for at modtage en downstream klarering før  

 overdragelsen af kontrollen finder sted.
 Anm.: Et luftfartøj skal opretholde tovejs  

 radiokontakt med den kontrollerende flyvekontrolenhed, mens det indhenter en  

 downstream klarering.
 7.7.4.5 En klarering, udstedt som en downstream klarering,  

 skal tydeligt identificeres som en sådan for piloten.
 7.7.4.6 Hvis et luftfartøj påtænker at  

 starte fra en flyveplads i et kontrolområde og flyve ind i et andet  

 kontrolområde inden for 30 minutter eller på et sådant  

 andet tidspunkt, som er aftalt mellem kontrolcentralerne, skal koordination  

 med kontrolcentralen i dette andet område være foretaget,  

 før der gives startklarering.
7.7.4.7 Når et luftfartøj  

 påtænker at forlade et kontrolområde og derved et  

 kontrolleret luftrum samt derefter flyve ind i samme eller et andet  

 kontrolområde, kan der udstedes en klarering fra startsted til  

 bestemmelsessted.
En sådan klarering er kun gældende for de dele  

 af flyvningen, der foregår inden for kontrolleret luftrum, og  

 forudsætter koordination med efterfølgende  

 lufttrafiktjenesteenheder.
7.8 Regulering af trafikintensiteten Når det kan forudses, at trafik udover den, som  

 allerede er accepteret, ikke kan afvikles inden for et vist tidsrum, ved et  

 bestemt sted eller kun kan afvikles i et vist omfang, skal der ske  

 underretning til flyvekontrolenheder, luftfartsforetagender og  

 luftfartøjer, der kan blive berørt af, at der forventes  

 betydelig forsinkelse.
Der kan udstedes særlige restriktioner  

 gældende for yderligere trafik i et nærmere angivet tidsrum med  

 den hensigt at undgå alt for store forsinkelser for luftfartøjer  

 i luften.
7.9 Kontrol med personer og køretøjer 7.9.1 Færdsel på manøvreområdet,  

 herunder bugsering af luftfartøjer, må kun foregå efter  

 tilladelse fra kontroltårnet.
7.9.2 Når der anvendes særlige procedurer  

 på grund af dårlige sigtbarhedsforhold, a. skal antallet af personer og køretøjer  

 på manøvreområdet indskrænkes mest muligt, b. skal der tages særligt hensyn til at beskytte  

  instrumentlandingssystemets følsomme områder, når der  

 finder kategori II eller kategori III operationer sted, og c. kan der kræves indført  

 minimums-adskillelse mellem køretøjer og luftfartøjer  

 under kørsel.
 7.9.2.1 Kriterierne for at bringe særlige procedurer  

 i anvendelse samt den minimums-adskillelse, der skal anvendes, skal  

 indeholdes i lokale ATS-instrukser.
7.9.3 Færdsel på manøvreområdet  

 skal ske i henhold til flyvepladsreglementet.
Medmindre andre instruktioner  

 er udstedt af kontroltårnet, følges nedennævnte regler,  

 jf. dog pkt. 7.9.4:
a.
For luftfartøjer, der manøvrerer ved egen  

 kraft, har al anden færdsel ubetinget vigepligt.
b.
For personer og køretøjer, der vejleder  

 et manøvrerende luftfartøj, har al anden færdsel end den,  

 der er nævnt under a., ubetinget vigepligt.
c.
Færdsel mellem et manøvrerende  

 luftfartøj og personer eller køretøjer, som vejleder  

 dette, er forbudt.
d.
For luftfartøjer, der er under bugsering, har al  

 anden færdsel end den, der er nævnt under a. og b., ubetinget  

 vigepligt.
e.
For brand- og redningskøretøjer samt  

 lodskøretøjer under udrykning har al anden færdsel end  

 den, der er nævnt under a., b. og d., ubetinget vigepligt.
 7.9.4 Brand- og redningskøretøjer samt  

 lodskøretøjer under udrykning skal, hvis det er muligt, gives  

 forret for al anden trafik på jorden.
7.10 Bestemmelser for radar Radarsystemer, som anvendes i forbindelse med  

 udøvelse af flyvekontroltjeneste, skal have præsentation af  

 følgende sikkerhedsbetonede alarmer:
a.
Advarsel om b.
Konflikt alarm (conflict alert) og konflikt  

 forudsigelse (conflict prediction).
c.
Minimumhøjde advarsel (minimum safe altitude  

 warning).
d.
Advarsel om utilsigtet dublering af SSR-koder  

 (unintentionally duplicated SSR codes).
8. Flyveinformationstjeneste 8.1 Anvendelse 8.1.1 Flyveinformationstjeneste skal ydes til alle  

 luftfartøjer, som må formodes at blive berørt af  

 oplysningerne, jf. pkt. 8.2, og a. til hvilke der ydes flyvekontroltjeneste, eller b. som de pågældende lufttrafiktjenesteenheder  

 på anden måde har kendskab til.
8.1.2 Hvor lufttrafiktjenesteenheder udøver  

 både flyveinformationstjeneste og flyvekontroltjeneste, har  

 udøvelse af flyvekontroltjeneste forret for udøvelse af  

 flyveinformationstjeneste, når flyvekontroltjeneste måtte  

 nødvendiggøre det.
Dog kan luftfartøjer under  

 slutindflyvning, landing, start og stigning have behov for  

 flyveinformationstjeneste forud for flyvekontroltjeneste.
8.2 Flyveinformationstjenestens omfang 8.2.1 Flyveinformationstjeneste omfatter afgivelse af a.
SIGMET- og AIRMET-oplysninger, b. oplysninger om tegn på vulkansk aktivitet,  

 vulkansk udbrud eller vulkansk askesky, c. oplysninger om radioaktive og giftige kemiske  

 udslip, d. oplysninger om forandringer i  

 navigationshjælpemidlers brugbarhed, e. oplysninger om forandring i flyvepladsers og deres  

 tilhørende hjælpemidlers tilstand, herunder oplysning om  

 trafikområdernes tilstand, når disse områder er  

 dækket af sne, is eller vand, f. oplysninger om ubemandede friballoner eller g. enhver oplysning, der må formodes at  

 berøre sikkerheden.
 8.2.2 Flyveinformationstjeneste, der ydes til flyvninger,  

 skal ud over, hvad der er anført i pkt. 8.2.1, omfatte afgivelse af  

 oplysninger vedrørende:
a.
Rapporterede vejrforhold eller vejrudsigter for start-  

 og bestemmelsessteder efter anmodning fra luftfartøjet samt for  

 alternative flyvepladser.
b.
Kollisionsfare for luftfartøjer, der flyver i  

 luftrum klasse C, D, E, F og G.
 8.2.3 Flyveinformationstjeneste, der ydes til  

 VFR-flyvninger, skal ud over, hvad der er anført i pkt. 8.2.1, omfatte  

 afgivelse af foreliggende oplysninger om  trafik- og vejrforhold på  

 flyveruten, som må formodes at gøre flyvning efter  

 visuelflyvereglerne umulig.
 8.2.4 Lufttrafiktjenesteenheder skal så hurtigt som  

 muligt sende rapporter om andre forhold af betydning for lufttrafikkens  

 afvikling (specielle flyverapporter) til andre berørte  

 luftfartøjer, til det tilknyttede meteorologiske kontor og til andre  

 berørte lufttrafiktjenesteenheder.
8.3 Automatisk terminalinformationstjeneste - ATIS 8.3.1 ATIS skal anvendes ved flyvepladser, hvor der er  

 behov for at nedsætte belastningen af lufttrafiktjenestens VHF-kanaler.  

 Når ATIS etableres, skal det ske som Tale-ATIS, der kan suppleres med  

 datalink ATIS (D-ATIS).
 8.3.1.1 ATIS skal omfatte:
a. Én udsendelse, der betjener ankommende  

 luftfartøjer, eller b. én udsendelse, der betjener afgående  

 luftfartøjer, eller c. én udsendelse, der betjener både  

 ankommende og afgående luftfartøjer, eller d. to udsendelser, der betjener henholdsvis ankommende og  

 afgående luftfartøjer, på de flyvepladser, hvor  

 længden af én udsendelse vil blive for lang.
 8.3.1.2 Tale-ATIS udsendelser skal tilstræbes ikke  

 at overstige 30 sekunders varighed med skyldig hensyn til, at  

 forståelsen af ATIS-meldingen ikke forringes på grund af  

 transmissionshastigheden.
9. Alarmeringstjeneste 9.1 Anvendelse 9.1.1  Alarmeringstjeneste skal ydes til a. alle luftfartøjer, der har afgivet flyveplan,  

 og b. alle luftfartøjer, som lufttrafiktjenesteenheden  

 får kendskab til har behov herfor som følge af forhold, der  

 leder direkte til en af de kritiske faser, der er nævnt i pkt. 9.2.1  

 a., b. og c.
 9.1.2 Flyveinformationscentralen eller kontrolcentralen er  

 det centrale sted for indsamling af alle oplysninger vedrørende en  

 kritisk situation for et luftfartøj, der flyver inden for  

 ansvarsområdet, samt for videre afgivelse af oplysninger til  

 redningscentralen.
9.1.3 Hvis en lufttrafiktjenesteenhed bliver bekendt med,  

 at et luftfartøj befinder sig i en kritisk situation, skal enheden  

 omgående underrette flyveinformations- eller kontrolcentralen, som  

 derefter underretter redningscentralen.
Underretning af flyveinformations-,  

 kontrol- eller redningscentral kræves ikke, hvis den kritiske situation  

 er af en sådan art, at underretning vil være  

 overflødig.
 9.1.3.1 Uanset pkt. 9.1.3 skal lufttrafiktjenesteenheden,  

 når situationen kræver det, først iværksætte  

 lokal alarmeringsplan.
9.2 Anmeldelse til redningscentralen 9.2.1 Flyveinformations- eller kontrolcentralen skal  

 omgående underrette redningscentralen, når et luftfartøj i  

 henhold til følgende anses for at være i en kritisk  

 situation:
a.
Uvishedsfase (INCERFA) foreligger, når b.
Beredskabsfase (ALERFA) foreligger, når c.
Nødfase (DETRESFA) foreligger, når 9.2.2 Anmeldelsen til redningscentralen skal indeholde de  

 af følgende oplysninger, som foreligger og i den anførte  

 rækkefølge:
a.
Kodeordet INCERFA, ALERFA eller DETRESFA i  

 overensstemmelse med den kritiske situation, b. enhed og person, der anmelder, c. den kritiske situations art, d. væsentlige oplysninger fra flyveplanen, e. den enhed, som sidst havde forbindelse med  

 luftfartøjet, tidspunktet herfor samt den benyttede frekvens, f. sidste positionsrapport, og hvorledes positionen har  

 været bestemt, g. luftfartøjets farve og typiske kendetegn, h. hvilke forholdsregler der er taget af den enhed der  

 rapporterer, og i. andre betydningsfulde oplysninger.
9.2.3 Endvidere skal der til redningscentralen snarest  

 afgives enhver nyttig supplerende oplysning, især om den kritiske  

 situations udvikling gennem de forskellige faser, eller oplysning om, at den  

 kritiske situation ikke længere består.
Annullering af en aktion  

 påbegyndt af redningscentralen påhviler denne central.
 9.2.4 Oplysninger, der gives til redningscentralen af en  

 kontrolcentral eller en flyveinformationscentral, skal, hvis det er relevant,  

 gives til luftfartsforetagendet.
 10. Kritiske situationer m.v.
 10.1 Der skal tages mest mulig hensyn til, ydes mest mulig  

 assistance til og gives forret for andre luftfartøjer i det omfang,  

 omstændighederne nødvendiggør det, til et  

 luftfartøj, som vides eller formodes at befinde sig i en kritisk  

 situation, herunder at være udsat for en ulovlig handling.
10.2 Når et luftfartøj er udsat for en  

 ulovlig handling, eller der er mistanke herom, skal lufttrafiktjenesteenheder  

 øjeblikkeligt reagere på anmodninger fremsat fra  

 luftfartøjet.
Informationer af betydning for flyvningens sikre  

 gennemførelse skal fortsat gives, og der skal træffes de  

 nødvendige forholdsregler for at fremme gennemførelsen af alle  

 flyvningens faser, specielt luftfartøjets sikre landing.
 10.3 Der skal fastlægges procedurer med hensyn til  

 vildfarne eller uidentificerede luftfartøjer.
10.4 Når en kritisk situation anses for at  

 være til stede, skal luftfartøjets flyvevej markeres på et  

 kort eller registreres på anden vis for at kunne bestemme  

 luftfartøjets fremtidige sandsynlige position samt den maksimale  

 flyvedistance fra den sidst kendte position.
Hvis det skønnes  

 nødvendigt, skal flyveveje for andre luftfartøjer, som er i  

 nærheden af det pågældende luftfartøj, også  

 registreres for at kunne bestemme deres fremtidige sandsynlige positioner  

 samt maksimale aktionstid.
 10.5 Alle tilgængelige  

 kommunikationshjælpemidler skal anvendes i bestræbelserne  

 på at etablere og opretholde forbindelse med et luftfartøj, der  

 befinder sig i en kritisk situation, samt på at fremskaffe oplysninger  

 om luftfartøjet.
 10.5.1 Når det formodes, at et luftfartøj er  

 udsat for en ulovlig handling, må arten af den kritiske situation ikke  

 omtales på radiotelefoni, medmindre den tidligere under  

 radioforbindelsen er blevet nævnt af det pågældende  

 luftfartøj, og der er vished for, at en sådan omtale ikke vil  

 forværre situationen.
11. Videregivelse af meteorologiske oplysninger til det meteorologiske  

 kontor 11.1 For at sikre, at luftfartøjer kan modtage de  

 seneste vejroplysninger for flyvninger, skal der træffes  

 foranstaltninger, således at lufttrafiktjenestens personale så  

 hurtigt som muligt videregiver oplysninger til det tilknyttede meteorologiske  

 kontor om a. nærmere aftalte meteorologiske fænomener,  

 som er observeret af lufttrafiktjenestens personale eller rapporteret af  

 luftfartøjer, b. meteorologiske fænomener, som er af operationel  

 betydning, og som enten er observeret af lufttrafiktjenestens personale eller  

 rapporteret af luftfartøjer, og som ikke er indeholdt i den  

 meteorologiske melding for en flyveplads, og c. tegn på vulkansk aktivitet, vulkansk udbrud og  

 vulkansk askesky.
Vedkommende kontrolcentral og flyveinformationscentral skal  

 tillige videregive disse informationer til det tilknyttede meteorologiske  

 overvågningskontor og rådgivningscentral for vulkansk aske.
 11.2 Der skal opretholdes tæt koordination mellem  

 kontrolcentral, flyveinformationscentral og det tilknyttede meteorologiske  

 overvågningskontor for at sikre, at informationer om vulkansk aske  

 bliver udsendt i NOTAM eller i SIGMET.
12. Videregivelse af oplysninger til luftfartsinformationstjenesten  

 (AIS) For at sikre at luftfartsinformationstjenesten modtager de  

 seneste oplysninger, som gør det muligt at give aktuelle informationer  

 forud for flyvning og som opfylder behovet for afgivelse af informationer  

 under flyvning, skal der træffes foranstaltninger, således at  

 lufttrafiktjenesteenhedens personale, medmindre andet fremgår af lokalt  

 indgåede aftaler, så hurtigt som muligt videregiver oplysninger  

 til luftfarts-informationstjenesten om a. informationer om flyvepladsforhold, b. brugbarheden af tilknyttede anlæg, tjenester og  

 navigationshjælpemidler, som de har ansvaret for, c. tilstedeværelse af vulkansk aktivitet som er  

 observeret af lufttrafiktjenestens personale eller rapporteret af  

 luftfartøjer, og d. enhver anden information som må anses for at  

 være af betydning for luftfarten.
13. Samarbejde med militære myndigheder 13.1 Der skal etableres og opretholdes et nært  

 samarbejde med de militære myndigheder, der er ansvarlige for  

 aktiviteter, som kan berøre civil luftfart.
 13.2 For at opnå en sikker og glidende strøm  

 af civile luftfartøjer skal der træffes foranstaltninger, som  

 tillader, at relevante oplysninger hurtigt kan udveksles mellem  

 lufttrafiktjenesteenheder og militære enheder.
 13.3 Der skal fastsættes lokale fremgangsmåder  

 for enten rutinemæssigt eller efter anmodning at forsyne de  

 militære enheder med relevante flyveplaner og andre oplysninger  

 vedrørende civile luftfartøjer.
13.4 Særlige fremgangsmåder skal  

 fastsættes for at sikre, a. at lufttrafiktjenesteenheder bliver underrettet, hvis  

 en militær enhed observerer, at et luftfartøj, som er eller  

 formodes at være et civilt luftfartøj, nærmer sig eller  

 flyver inden for et område, hvor interception kan blive  

 nødvendig, og b. at alle muligheder for at fastslå et  

 luftfartøjs identitet og yde navigationsassistance prøves for  

 at undgå, at interception bliver nødvendig.
14. Koordination af aktiviteter, som udgør en mulig fare for  

 luftfarten 14.1 Aktiviteter, som udgør en mulig fare for  

 lufttrafikken, skal koordineres så betids, at det er muligt at  

 publicere oplysninger om aktiviteterne i overensstemmelse med bestemmelserne  

 i ICAO Annex 15. Det er koordinationens formål at tilvejebringe en  

 sådan tilrettelæggelse, at fare for lufttrafik undgås, og  

 at normale operationer med lufttrafik berøres mindst muligt.
 14.2 Under tilrettelæggelsen skal følgende  

 iagttages:
a.
Medmindre der ikke eksisterer andre muligheder,  

 bør de steder eller områder, hvor aktiviteterne skal  

 foregå, samt tidspunkt for og varighed af aktiviteterne vælges  

 således, at man undgår b.
Det luftrum, der fastsættes til aktiviteternes  

 udførelse, bør være så lille som muligt.
c.
Der bør tilvejebringes direkte kommunikation med  

 den organisation eller enhed, som udfører aktiviteterne, for det  

 tilfælde, at nødsituationer eller andre uforudsete  

 omstændigheder kræver, at aktiviteterne indstilles.
15. Dispensation Statens Luftfartsvæsen kan i ganske særlige  

 tilfælde dispensere fra bestemmelserne i denne BL, når dette  

 skønnes foreneligt med de hensyn, der ligger til grund for de  

 pågældende bestemmelser.
16. Overgangsbestemmelse De bestemmelser for radar, der er anført i pkt.  

 7.10, skal være opfyldt senest 5 år, efter denne BL er  

 trådt i kraft.
17. Ikrafttræden 17.1 Denne BL træder i kraft den 20. april 2000.
 17.2 Samtidig ophæves BL 7-6, 4. udgave af 13. juli  

 1999.
