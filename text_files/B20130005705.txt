Bekendtgørelse om ændring af bekendtgørelse om vederlag, diæter, pension m.v. for varetagelsen af kommunale hverv § 1 I bekendtgørelse nr. 1461 af 19. december 2005 om vederlag, diæter, pension m.v. for varetagelsen af kommunale hverv, som ændret ved bekendtgørelse nr. 133 af 9. februar 2007, bekendtgørelse nr. 819 af 27. august 2009, bekendtgørelse nr. 1329 af 15. december 2009 og bekendtgørelse nr. 1087 af 25. november 2011, foretages følgende ændringer:
 1. I § 7, stk. 2, 1. pkt., indsættes efter »formænd for stående udvalg,«: »næstformænd for økonomiudvalget og stående udvalg,«.
 2. § 7, stk. 3, affattes således:
»Stk. 3. Kommunalbestyrelsen kan beslutte, at der ydes vederlag til kommunalbestyrelsesmedlemmer, der er formænd for særlige udvalg nedsat i medfør af § 17, stk. 4, i lov om kommunernes styrelse, eller næstformænd for særlige udvalg nedsat i medfør af § 17, stk. 4 og 5, i lov om kommunernes styrelse.« 3. § 7, stk. 9, 2. pkt., affattes således:
»Ved fordelingen ses der bort fra udvalgets formand og næstformand, hvis disse modtager vederlag for formands- henholdsvis næstformandshvervet.« 4. § 10, 1. pkt., affattes således:
»Et udvalgsmedlem, herunder en næstformand, der på grund af formandens fravær er konstitueret som formand for et udvalg i en periode på mindst 2 uger, modtager i funktionsperioden vederlag svarende til formandens vederlag forholdsmæssigt for den pågældende periode.« 5. § 12, stk. 1, 3. pkt., affattes således:
»Er der valgt flere næstformænd for kommunalbestyrelsen, kan kommunalbestyrelsens beslutning efter 1. og 2. pkt. omfatte første og anden næstformand, der tilsammen kan tillægges vederlag på indtil 10 pct. af formandens vederlag.« 6. I § 14, stk. 2, 1. pkt., indsættes efter »formænd«: »eller næstformænd«.
 7. I § 14 indsættes efter stk. 2 som nyt stykke:
»Stk. 3. Kommunalbestyrelsen kan i styrelsesvedtægten fastsætte bestemmelse om, at der ydes vederlag til næstformænd for faste udvalg. § 15, stk. 2, finder tilsvarende anvendelse.« Stk. 3-5 bliver herefter stk. 4-6.
 8. I § 14, stk. 3, der bliver stk. 4, ændres »stk. 1 og 2« til: »stk. 1-3«.
 9. I § 14, stk. 5, der bliver stk. 6, ændres i 1. pkt. »stk. 4« til: »stk. 5«, og 2. pkt. affattes således:
»Ved fordelingen ses der bort fra udvalgets formand og næstformand, hvis disse modtager vederlag for formands- henholdsvis næstformandshvervet.« 10. I § 17, stk. 2, 1. pkt., indsættes efter »formænd«: »eller næstformænd«.
 11. I § 17 indsættes efter stk. 2 som nyt stykke:
»Stk. 3. Kommunalbestyrelsen kan i styrelsesvedtægten fastsætte bestemmelse om, at der ydes vederlag til næstformænd for økonomiudvalget og stående udvalg. § 7, stk. 5, finder tilsvarende anvendelse.« Stk. 3-5 bliver herefter stk. 4-6.
 12. I § 17, stk. 3, der bliver stk. 4, ændres »stk. 1 og 2« til: »stk. 1-3«.
 13. I § 17, stk. 5, der bliver stk. 6, ændres i 1. pkt. »stk. 4« til: »stk. 5«, og 2. pkt. affattes således:
»Ved fordelingen ses der bort fra udvalgets formand og næstformand, hvis disse modtager vederlag for formands- henholdsvis næstformandshvervet.« 14. I § 29, 1. pkt., indsættes efter »udvalgsformand,«: »udvalgsnæstformand,«.
 15. I § 31, stk. 1, ændres »§§ 12, 13, 15 og 19« til: »§ 12, § 13, § 14, stk. 3, § 15, § 17, stk. 3, og § 19«.
§ 2 Bekendtgørelsen træder i kraft den 1. februar 2013.
