Bekendtgørelse om ændring af bekendtgørelse om Aujeszkys sygdom § 1 I bekendtgørelse nr. 1264 af 12. december 2005 om Aujeszkys sygdom, som ændret ved bekendtgørelse nr. 1243 af 14. december 2011 og bekendtgørelse nr. 1398 af 22. december 2011, foretages følgende ændring:
 1. § 12, stk. 1, affattes således:
»Den ansvarlige ledelse af slagterier, slagtehuse og eksportmarkeder samt enhver, der eksporterer søer, skal umiddelbart inden slagtningen eller eksporten kontinuerligt lade udtage blodprøver på 2 % af søerne til undersøgelser for Aujeszkys sygdom.« § 2 Bekendtgørelsen træder i kraft den 20. februar 2012.
