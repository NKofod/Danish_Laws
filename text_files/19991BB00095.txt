Fremsat den 11. februar 2000 af  

 Else Winther Andersen (V),  

 Lars Løkke Rasmussen (V), Knud Erik Kirkegaar  

 d (KF) og Ebbe Kalnæs (CD) Forslag til folketingsbeslutning om udviklingsforsøg i kommunerne Folketinget opfordrer regeringen til at fremsætte  

 lovforslag i år 2000, der gør det muligt at  

 iværksætte en række udviklingsforsøg i kommunerne  

 med henblik på at give kommunerne muligheder for at afprøve nye  

 effektive metoder i opgaveløsningen, fjerne lovgivningsmæssige  

 barrierer og andre forhold, som hindrer en effektiv drift af de kommunale  

 serviceopgaver, og som kan medvirke til at skabe mere velfærd og  

 valgfrihed for borgerne lokalt.
Bemærkninger til forslaget Almindelige bemærkninger Forslagsstillerne foreslår, at der igangsættes  

 en række udviklingsforsøg i den kommunale sektor, som kan give  

 kommunerne muligheder for at afprøve helt nye metoder i  

 opgaveløsningen.
Forslaget er ikke en tro kopi af tidligere tiders  

 frikommuneforsøg.
Der er tale om en ny række forsøg, med  

 et nyt indhold og under nogle andre former end  

 frikommuneforsøgene.
 Udviklingsforsøgene skal give nye og effektive  

 løsninger, sætte fokus på lovgivningsmæssige  

 barrierer og andre forhold, som kan medvirke til at skabe mere velfærd  

 og valgfrihed for borgerne lokalt.
 Regeringen opfordrer ofte kommunerne til at finde nye  

 veje, når de kommunale opgaver skal løses, uden at ville give  

 kommunerne de nødvendige instrumenter hertil.
 I aftalen mellem regeringen og Kommunernes Landsforening  

 om kommunernes økonomi og service 2000-2002 fremgår det, at  

 parterne er enige om: »at igangsætte forsøg med forskellige  

 former for friere valg.« I aftaleteksten for den kommunale økonomi for  

 1999 indgik det, at kommunerne skulle i gang med en omstillingsproces, og at  

 kommunerne i den forbindelse skulle have de fornødne frihedsgrader.  

 »Det er vigtigt, at kommunerne har de nødvendige frihedsgrader i denne  

 omstillingsproces i forhold til tilrettelæggelsen af arbejdet«,  

 lød det i aftalen for 1999.
 I den Kommunale budgetoversigt, december 1999,  

 sammenfattes de senere års økonomiske aftaler således, at:  

 »Udover prioriteringen af den kommunale serviceproduktion vil fortsatte  

 forbedringer af den offentlige service i stigende omfang skulle realiseres  

 gennem prioritering og effektiviseringer«.
I Danmark tager den kommunale forvaltning sit udgangspunkt  

 i borgerne.
Beslutningerne skal tages så tæt på den enkelte  

 borger som muligt.
Begreber som åbenhed, medindflydelse,  

 selvforvaltning og demokratisk kontrol er de demokratiske processer, der er  

 fundamentalt afgørende for at kunne skabe et sundt og aktivt samfund,  

 og selve grundstenen i det kommunale selvstyre.
Kommunerne er under pres.
Et økonomisk pres, et  

 pres for mere service og et demografisk pres.
Dels har regeringen presset den  

 kommunale økonomi gennem mange ufinansierede løfter om mere og  

 bedre service.
Dels er det kommunale skattegrundlag udhulet med  

 indførelsen af bruttoskatten.
I de kommende år vil antallet af ældre stige  

 betydeligt og sætte den offentlige service yderligere under pres.
Hvor  

 der i dag er 650.000 personer over 67 år i Danmark, vil der i 2030  

 være omkring 950.000. Samtidig bliver der færre i den  

 erhvervsaktive alder til at forsørge de mange ældre.
Dertil  

 kommer borgernes stigende forventninger til mere og bedre offentlig service.  

 Kommunerne oplever altså en stigende efterspørgsel kombineret  

 med, at borgerne samtidig ønsker en stigende kvalitet i de kommunale  

 serviceydelser.
 Kommunerne har derfor, som det også blev udtrykt i  

 den økonomiske aftale for 1999, behov for større frihed for at  

 kunne leve op til de krav og udfordringer, som udviklingen har stillet og vil  

 stille i de kommende år.
Det er forslagsstillernes opfattelse, at kommunerne skal  

 have mulighed for at gå nye veje i bestræbelserne på at  

 løse opgaverne på en effektiv måde og med en høj  

 kvalitet.
I erkendelsen af, at de fremtidige udfordringer for kommunerne  

 kræver nye arbejdsredskaber, bør der straks tages initiativ til  

 nyudvikling af strukturer og arbejdsprocesser lokalt.
Det bliver en afgørende opgave i de kommende  

 år at arbejde for en styrkelse af det kommunale selvstyre ved at  

 gøre det mere nærværende for befolkningen.
En  

 forudsætning for fortsat kvalitets- og effektivitetsudvikling er  

 kommunalbestyrelsens mulighed for at prioritere i overensstemmelse med de  

 lokale behov og ønsker.
Det forudsætter på den anden side  

 en god og levende dialog mellem kommunalpolitikerne og borgerne.
Der findes i dag en lang række barrierer for  

 kommunernes adgang til at løse opgaverne effektivt og med en  

 høj kvalitet.
Barrierer, som også er belyst i flere  

 ministerielle rapporter og udvalg.
Jf. bl.a.
Friere valg på de  

 kommunale serviceområder, som blev udgivet tilbage i maj 1999 af  

 Finansministeriet, Kommunernes Landsforening m.fl.
Også i relation til  

 regeringen og de kommunale parters projekt om Service & Velfærd er  

 der lagt op til, at kommunerne skal have bedre adgang til at lave  

 forsøg, som kan give mere effektivitet og mere kvalitet i de kommunale  

 serviceydelser.
Det tyder på, at der i regeringen er en  

 forståelse for, at kommunerne får handlefrihed til den  

 nødvendige nyudvikling.
En lang række kommuner har i de senere år  

 gennem konkrete ansøgninger foreslået dispensationer fra og  

 ændringer af regelgrundlag m.v. for at kunne arbejde med mere fleksible  

 løsninger, afprøve ny modeller etc.
Særligt inden for  

 folkeskolen og dagpasningsområdet har kommunerne overvejet, hvordan man  

 kan tilrettelægge arbejdet på en ny og mere effektiv måde  

 m.v.
I den økonomiske aftale mellem regeringen og  

 Kommunernes Landsforening fra den 11. juni 1999 om kommunernes økonomi  

 og service 2000-2002 fremgår det, » at den begrænsede  

 udgiftsramme frem mod 2002 især skal anvendes inden for  

 børnepasning og folkeskole, hvor antallet af brugere vokser.
Parterne  

 er enige om, at råderummet til forbedringer herudover især  

 tilvejebringes gennem bedre prioritering og mere effektiv drift.« Udfordringerne for fremtidens velfærdssamfund  

 handler om effektive løsninger med en høj kvalitet.  

 Udviklingsforsøg i kommunerne kan være et første skridt i  

 retning af en tilpasning til fremtidens krav.
 En kommunal forsøgsordning kan bl.a. afprøve  

 nye modeller inden for følgende områder:
Folkeskolen For at få mulighed for at udføre de nye  

 opgaver på den bedste måde og inden for den fastsatte  

 økonomiske ramme kan det være interessant at lave forsøg  

 med de paragraffer i folkeskoleloven, der omhandler folkeskolens struktur.  

 Allerede nu er der et ønske fra kommunernes side om en mere fleksibel  

 skolestruktur, der omfatter mindre skoler placeret i landdistrikter, og  

 oftest begrundet i:
 At målrette anvendelsen af ressourcerne.
 At bevare skolen i lokalsamfundet.
 At sikre en ensartet kvalitet både i små og store skoler.
Fælles skoleledelse for flere skoler kan være  

 et element, der gør det muligt at indfri forældreønsker  

 om at bevare skolerne i de mindre landdistrikter.
For lokalsamfundet er det  

 af betydning, at forældre i samarbejde med kommunalpolitikerne kan  

 fastholde den lokale skole og fastlægge antallet af f.eks. klassetrin.  

 Ifølge folkeskolelovens § 45 ansættes der ved hver  

 selvstændig skole en leder.
Ledelse er defineret i forhold til  

 institutionen/skolen og antallet af klassetrin.
Ledelse er ikke defineret som  

 en relation i forhold til elever, personale og forældre.
Det bevirker  

 med de nugældende regler, at en skoleleder kan være leder for en  

 talmæssigt meget forskellig gruppe   fra mindre end 80 til 800 eller  

 flere personer.
Integrering af dagtilbud, folkeskole og fritidstilbud Som nævnt er der i dag i kommunerne, specielt i  

 landdistrikterne, overvejelser om at etablere fælles institutioner, som  

 omfatter dagtilbud, folkeskole og fritidstilbud.
Sammenlægningen er  

 begrundet med, at der til løsningen af disse tre opgavetyper vil kunne  

 anvendes fælles bygninger, materialer, udendørsfaciliteter og i  

 nogen grad fælles personaleressourcer.
Heri ligger et behov for  

 fælles ledelse og samlet forældreindflydelse.
Dertil kommer, at  

 der i disse forsøg kan være pædagogiske elementer til  

 videre inspiration.
Dagtilbud I det omfang et dagtilbud drives med offentlige midler,  

 kan tilbudet alene etableres som daginstitution, dagpleje og puljeordning,  

 jf. servicelovens §§ 7 og 63. Puljeordningen oprettes efter aftale mellem  

 kommunen og en privat part.
Ved brugen af puljeordningen giver den  

 pågældende kommune et tilskud pr. barn, der indgår i  

 ordningen.
Det følger af loven, at kommunen har ansvaret for, at  

 tilskuddet anvendes til pasning af børnene i ordningen.
Konsekvensen  

 er, at det i dag er tvivlsomt, om der kan trækkes et overskud/udbytte  

 ud af ordningen.
I henhold til en tidligere udmelding fra socialministeren  

 kan der ikke trækkes et overskud ud af en puljeordning, idet der med  

 finansieringsreglerne er gjort op med, hvad kommunens tilskud kan bruges  

 til.
 I den forbindelse opstår spørgsmålet,  

 om det er muligt at foretage udbud af drifts- og serviceopgaver,  

 således at markedet afprøves, dvs. hvem der kan løse den  

 udbudte opgave bedst og billigst, og om den udbudte opgave kan overdrages til  

 en leverandør, uden at dette sker som puljeordning/selvejende  

 institution.
Der er allerede i dag gennemført forsøg med  

 inddragelse af private leverandører.
Men det betyder alene, at en  

 privat leverandør inddrages med henblik på at forbedre servicen.  

 Incitamentet for den private producent til at sikre en økonomisk  

 effektivisering er beskedent, når gevinsten ikke tilfalder den  

 pågældende producent.
 Også i en offentlig institution kunne muligheden for  

 opsparing i egen institution give incitament til effektiv drift og  

 fremadrettede investeringer.
Kombi-biblioteker I dag er det ikke muligt at lave et såkaldt  

 kombi-bibliotek på grund af reglen i bekendtgørelse om  

 skolebiblioteker i folkeskolen om, at et skolebibliotek skal ledes af en  

 skolebibliotekar (jf. § 13, stk. 2).
 Flere kommuner har i dag inden for kort afstand både  

 et skolebibliotek og et folkebibliotek.
Et kombi-bibliotek er et forsøg på at  

 sammentænke ressourceudnyttelsen på skole- og  

 folkebiblioteksområdet.
En sammentænkning skal for det  

 første tilvejebringe en effektivisering af ressourceudnyttelsen  

 vedrørende brug af materialer, lokaler, informationsteknologi og  

 personale m.v.
For det andet er en bedre ressourceudnyttelse i vid  

 udstrækning forudsætningen for at kunne opretholde en decentral  

 biblioteksstruktur.
Klarere regler om udlicitering af den praktiske hjemmehjælp og  

 plejeopgaverne På hjemmehjælpsområdet har flere  

 kommuner i de senere år forsøgt sig med udlicitering af den  

 praktiske hjemmehjælp og plejeopgaver.
Flere kommuner har som led i udliciteringen af  

 plejeopgaverne ønsket en mulighed for at inddrage selve  

 hjemmesygeplejen i udliciteringen.
Ud over at opgaverne indholdsmæssigt  

 er tæt sammenknyttet, vil den personlige pleje og hjemmesygeplejen  

 endvidere typisk være organisatorisk integreret.
Den tætte  

 opgavesammenhæng gør det gennemgående vanskeligere at  

 udlicitere opgaverne på hjemmehjælpsområdet.
Flere kommuner har søgt om adgang til at udlicitere  

 hjemmesygeplejen, men har fået afslag.
Det er begrundet med, at det i  

 lov om hjemmesygeplejerskeordning er fastsat, at kommunerne gennem  

 ansættelse af hjemmesygeplejersker skal yde vederlagsfri  

 hjemmesygepleje efter lægehenvisning.
Ansættelsesforholdet er  

 således i forhold til den enkelte kommune, hvorfor private  

 leverandører ikke kan inddrages.
Til trods for afslaget er der i dag  

 en enkelt kommune, som har gennemført en udlicitering, hvori  

 hjemmesygeplejeopgaven er inkluderet.
Det er endnu uklart, om kommunen har  

 det nødvendige lovgrundlag for gennemførelsen af  

 udliciteringen.
 Forslagsstillerne opfordrer derfor regeringen til at  

 iværksætte en række udviklingsforsøg, der giver  

 kommunerne muligheder for at afprøve nye redskaber i løsningen  

 af de kommunale opgaver, der giver kommunerne muligheder for at lave  

 forsøg med udgangspunkt i ønsket om mere valgfrihed,  

 øget konkurrence, effektivisering, decentral struktur, samarbejde  

 på tværs af institutionsstrukturer, tværkommunalt  

 samarbejde og lokalt demokrati.
Skriftlig fremsættelse Else Winther Andersen (V):
 Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om  

 udviklingsforsøg i kommunerne.
(Beslutningsforslag nr.
B 95).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
