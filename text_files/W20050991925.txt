Afslag  

 på ansøgning om 37 timers personlig assistance til sekretærhjælp for  

 arbejdsmarkedskonsulent Ankenævnet har behandlet Deres klage over AF  

 Vejle-regionens afgørelse af 16. december 2004 om afslag på personlig  

 assistance i forbindelse med erhverv som arbejdsmarkedskonsulent på møde den  

 25. august 2005.
Nævnet traf denne A F G Ø R E L S E Ankenævnet finder, at De ikke opfylder betingelserne for  

 at få bevilling af personlig assistance i form af 37 timers sekretærhjælp i  

 arbejdet som arbejdsmarkedskonsulent.
BEGRUNDELSE Det fremgår af bekendtgørelsens § 14, at der ikke  

 vil kunne ydes tilskud til personlig assistance, hvis erhvervet må anses for  

 uforeneligt med handicappet.
Den handicappede skal selv kunne udføre de  

 indholdsmæssige opgaver og ansættelsen af den personlige assistent må ikke  

 have  

 karakter af vikardækning eller almindelig medhjælp.
 Ankenævnet har ved afgørelsen lagt til grund, at De lider af et  

 svært håndeksem, som påvirkes og forværres i forbindelse med arbejde med  

 papir,  

 støv m.v.
Nævnet har ved sin afgørelse lagt vægt på, at Deres arbejde som  

 arbejdsmarkedskonsulent medfører en betydelig mængde administrativt arbejde,  

 idet over halvdelen af Deres arbejde indebærer administrative funktioner med  

 massiv papirhåndtering.
De administrative funktioner er spredt over hele  

 arbejdsdagen og skal ofte foretages med det samme, hvorfor De har søgt om 37  

 timer ugentlig sekretærhjælp af helbredsmæssige årsager.
 Ankenævnet har på baggrund af Deres handicap sammenholdt med arbejdsopgaverne  

 vurderet, at Deres handicap må siges at være uforenelig med erhvervet som  

 arbejdsmarkedskonsulent, idet en væsentlig del af arbejdet som  

 arbejdsmarkedskonsulent består i administrative funktioner, som involverer  

 kontakt med papir m.v. og som ifølge det oplyste forværrer Deres håndeksem.
De opfylder på nævnte baggrund således ikke betingelsen i  

 bekendtgørelsens § 14, stk. 1 om at erhvervet ikke må anses for  

 uforeneligt med handicappet.
De kan således ikke bevilges 37 timers  

 sekretærhjælp på grund af Deres helbredsmæssige forhold.
 Ankenævnet henviser til lov om kompensation til handicappede i  

 erhverv m.v., jf. lovbekendtgørelse nr. 55 af 29. januar 2001 med de  

 ændringer  

 der følger af lov nr. 1038 af 17. december 2002, §§ 4,6, og 7 samt  

 Arbejdsmarkedsstyrelsens bekendtgørelse nr. 545 af 19. juni 2003 om  

 kompensation til handicappede i erhverv m.v. §§ 10,11, 13, 14 og 15.
 Ankenævnet tiltræder således Arbejdsformidlingens afgørelse af 16.  

 december 2004.
På ankenævnets vegne Sign.
 De kan læse om afgørelsens faktiske og retlige grundlag  

 på de følgende sider.
 Kopi til:
Arbejdsformidlingen 1. Sagsforløb De søgte i oktober 2004 om tilskud i henhold til lov om  

 personlig assistance til handicappede i erhverv.
 Det fremgik af ansøgningen og vedlagt lægeerklæring af speciallæge  

 i hudsygdomme (navn), at De er multiallergiker og lider af svær håndeksem.
 De har ansøgt om personlig assistance i forbindelse med Deres  

 arbejde som arbejdsmarkedskonsulent ved Y Kommune, hvor De arbejder 37 timer  

 ugentlig.
 De har som udgangspunkt søgt om 37 timers personlig assistance om  

 ugen, da behovet for sekretærhjælp er spredt ud over hele arbejdsdagen.
 Deres ansøgning var vedlagt Deres redegørelse af 26. oktober 2004,  

 hvor De beskriver Deres arbejdsfunktioner som arbejdskonsulent som følger:
  VEDR.  

 ARBEJDSOPGAVER SOM ARBEJDSMARKEDSKONSULENT.
 Jobbets primære funktion er varetagelse af kommunens  

 opsøgende arbejde i forhold til det private og offentlige arbejdsmarked.
 Vi tager kontakt til virksomhederne i kommunen via telefonsalg,  

 hvor vi forsøger at skabe mulighed for et personligt møde imellem os og  

 virksomhedernes  

 personaleansvarlige.
 Via de kontakter vi opnår på virksomhederne, er det vores opgave  

 at skabe jobåbninger til de personer, der i kommunalt regi skal have hjælp  

 til  

 integration på arbejdsmarkedet, primært på særlige vilkår, men også i de  

 tilfælde  

 hvor det er muligt, på ordinære vilkår.
 Vi arbejder med alle målgrupper i kommunalt regi, og der er en vis  

 klientkontakt i forbindelse med matchning imellem job og person, samt i  

 forhold  

 til de særlige indsatser der gøres for personer der har mistet en del af  

 arbejdsevnen.
 Som følge af, at der skal ske en meget stor grad af dokumentation  

 og udførelsen af alle administrative opgaver følger den enkelte  

 arbejdsmarkedskonsulent, går mindst halvdelen af arbejdstiden med  

 administrative opgaver.
 Der er en stor del posthåndtering, videresending af kontraktmateriale,  

 kopiering, kontraktudfærdigelse, brevskrivning o.lign.
Alle disse administrative opgaver indeholder en massiv  

 papirhåndtering og hvis arbejde med papir skal undgås, vil det være  

 nødvendigt  

 med en sekretær hjælp i traditionel forstand.
Her tænkes på diktering af  

 breve,  

 kontrakter o.lign.samt posthåndtering og kopiering.
Det vil være vigtigt at  

 vedkommende er til rådighed i stort omfang, da opgaverne ligger spredt over  

 hele arbejdsdagen og ofte skal behandles med det samme.
Vores samarbejdsflader er meget store.
Y Kommune er en del af et  

 meget integreret samarbejde imellem alle parter på arbejdsmarkedet.
Vi har  

 indgået  

 partnerskabsaftaler med de fagforbund der er repræsenteret i kommunen, hvori  

 vi  

 forpligter os til, at tage fagforeningerne med som en aktiv del af den proces  

 det er at skabe jobåbninger.
 Der er ligeledes et meget stort tværfagligt samarbejde, med  

 afdelingerne internt i kommunen, da vi servicere alle afdelinger i Social- og  

 Arbejdsmarkedscentret  

 i kommunen.
2.  

 Arbejdsformidlingens afgørelse AF traf den 16. december 2004 denne afgørelse:
 Vedrørende  

 ansøgning om personlig assistance til handicappede i erhverv bkg. 545 af 19.  

 juni 2003, §§ 10 og 14 stk. 1 og stk. 2.
 Under henvisning til ansøgning af 26. oktober 2004 vedr.  

 tilskud i henhold til lov om personlig assistance til handicappede i erhverv,  

 bkg. nr. 545 af 19. juni 2003 § 10 og § 14 stk. 1 og  

 stk. 2  

 for ansøger X, kan det hermed meddeles, at der  

  

 ikke  

 kan bevilges en personlig  

 assistance.
Af ansøgningen og de lægefaglige oplysninger, fremgår det, at du  

 har følgende diagnose: Kronisk håndeksem af endogen karakter.
Atopiker med  

 høfeber, astma og atopisk dermatit.
Multiallergiker.
Af ansøgningen fremgår det, at jobbet består i opsøgende arbejde  

 i.f.h.t. det private og offentlige arbejdsmarked.
Jobbet kræver en del  

 administration og at den del af jobbet fylder mindst halvdelen af  

 arbejdstiden.  

 Af ansøgningen fremgår det, at den administrative del af jobbet består i  

 posthåndtering,  

 videresending af kontraktmateriale, kopiering, kontraktudfærdigelse,  

 brevskrivning  

 ol.
Alle disse administrative opgaver indeholder en massiv papirhåndtering,  

 hvilket er problematisk i.f.h.t. den kroniske håndeksem.
Af ansøgningen  

 fremgår  

 det også, at der vil være behov for assistancen i et stort omfang.
 Begrundelserne for Arbejdsformidlingens afslag er følgende:
   

 	  

 Det skønnes med  

 baggrund i de lægefaglige oplysninger og jobbeskrivelsen, at jobbet som  

 arbejdsmarkedskonsulent er uforeneligt med de helbredsmæssige oplysninger,  

 der  

 ligger i sagen, jf. § 14 i bekg. nr. 545 af 19. juni 2003.
   

 	  

 Det skønnes ligeledes,  

 at assistenten vil overtage jobfunktionen.
Klage over Arbejdsformidlingens afgørelse kan inden 4 uger  

 indbringes for Arbejdsmarkedets Ankenævn. 3. Klagen til  

 ankenævnet De skrev i brev af 6. januar 2005:
 Ut. ønsker at klage over Arbejdsformidlingens afgørelse af  

 16/12-04, hvori  

man  

  

 afslår  

 at yde hjælp til personlig assistance.
 Ut. stiller sig undrende over, at ansøgningen er afslået uden, at  

 der er taget kontakt til mig for en uddybelse af min ansøgning.
 Jeg vil derfor gerne her, kort redegøre for de punkter jeg ikke  

 mener er taget med i  

 vurderingen samt de forhold der synes mistolket  

 grundet manglende viden om mit arbejdsfelt.
   

 	  

  

 At mit job som arbejdsmarkedskonsulent skønnes uforeneligt med de  

 helbredsmæssige  

 oplysninger i sagen.
 Det er netop grundet de arbejdsopgaver i mit job, som jeg ikke  

 helbredsmæssigt kan klare at jeg har søgt om denne personlige assistance.
 Jeg er i 1997 blevet bevilget en revalidering til socialrådgiver  

 grundet mine helbredsmæssige problemer, da jeg ikke kunne varetage de  

 funktioner jeg kom  

 fra  

.
Det job jeg har nu som arbejdsmarkedskonsulent er den funktion der  

 passer bedst til mit helbred, idet jeg ikke her har daglig omgang med  

 sagsmapper,  

 der grundet papirmængden og alderen ofte har et stort indhold af  

 støvpartikler  

 og meget papirberøring.
Jeg har nu et job, hvor min hovedopgave er flyttet  

 fra  

 kontoropgaver og ud i  

 virksomhedsopsøgende arbejde.
 Som med alt andet arbejde, i  

 en organisation, der er  

 underlagt lovgivning og revisionsmæssig kontrol, er der naturligvis også i  

 mit  

 arbejde en hel del papirarbejde, som jeg har beskrevet i  

 ansøgningen.
 Uforeneligheden stiller jeg mig dog undrende overfor, idet mit job  

 netop også er præget af at hovedopgaven ligger i virksomhedsbesøgende,  

 hvorfor  

 jeg i det tilfælde at der kan ydes mig hjælp til personlig assistance  

 indenfor  

 de områder jeg ikke kan varetage, vil kunne varetage min arbejdsopgave med et  

 minimum af helbredsmæssige gener.
   

 	  

  

 At det skønnes at assistenten vil overtage jobfunktionen.
 Idet der er tale om en  

 kontorfunktion, hvor assistenten  

 udelukkende skal udføre opgaver formidlet af mig og efter min vejledning, kan  

 der ikke blive tale om at assistenten skal overtage min jobfunktion.
 Der er tale om dobbelt arbejde, hvor assistenten ikke er ansvarlig  

 for den socialfaglige og arbejdsmarkedsfaglige del af  

 arbejdet, men  

 udelukkende skal fungere som assistent i forhold til opgaver med  

 papirhåndtering, både på kontoret og ude i  

 virksomhederne.
Der er ikke tale om at assistenten skal udføre opgaverne omkring  

 udfærdigelse af dokumenter og breve, men håndteringen af dem, når de er på  

 papir.
Kopiering, pakning, forsendelseshåndtering og lign.
 Det vil naturligvis være mig, der som ansvarlig står for  

 formulering og skrivning, idet jeg til dette benytter mig af pc.
Jeg ser frem til, at min ansøgning genvurderes og stiller mig  

 meget gerne til rådighed for yderligere uddybelse.
Jeg forventer at denne  

 uddybning af sagen kan skabe større klarhed over formålet med at yde en  

 personlig assistance og ser frem til, at denne løsning kan give mig en større  

 mulighed for at fortsætte som ordinært ansat.
Min afdelingsleder  .(navn) er orienteret om denne klage og  

 stiller sig også til rådighed for yderligere information omkring sagen. 4. AF´s  

 bemærkninger til klagen AF skrev i brev af 28. februar 2005:
Efter at have læst Xs klage vedrørende afslag på ansøgning om  

 personlig assistance skal AF Vejle-regionen meddele, at regionen ikke har  

 yderligere bemærkninger.
AF Vejle-regionen fastholder sit afslag på  

 ansøgningen  

 og fremsender hermed sagens akter. 5. Nyt efter  

 klagen Intet 6. Regler Lov om  

 kompensation til handicappede i erhverv mv., jf. lovbekendtgørelse nr. 55 af  

 29. januar 2001 med de ændringer, der følger af lov nr. 1038 af 17. december  

 2002.
 ..
Personlig assistance  

  

 t  

  

 il handicappede i erhverv § 4.  

  

 Der  

 kan ydes personlig assistance til ledige, lønmodtagere og selvstændige  

 erhvervsdrivende, der på grund af 1)  

 	  

 synsnedsættelse er  

 ude af stand til eller kun med uforholdsmæssigt besvær er i stand til at  

 læse, 2)  

 	  

 alvorligt  

 hørehandicap har særlige behov for bistand ved udførelsen af erhverv m.v.,  

 herunder tolkebistand, 3)  

 	  

 meget betydeligt  

 nedsat funktion som følge af et handicap har behov for praktisk bistand ved  

 udførelse af arbejdsfunktioner, eller 4)  

 	  

 handicap i øvrigt har  

 anden alvorligt nedsat funktion, der giver behov for særlig bistand i  

 forbindelse med udøvelse af erhverv m.v.
Tilskud og ansættelse § 6.  

  

 Tilskud ydes til en virksomhed  

 til aflønning m.v. af en personlig assistent for en ansat eller for en, der  

 skal ansættes i virksomheden, eller virksomhedens indehaver.
Den personlige  

 assistent skal bistå den handicappede person med de praktiske  

 arbejdsfunktioner, som følger af beskæftigelsen, og som den pågældende på  

 grund  

 af handicappet ikke selv kan udføre.
Der kan ikke ydes tilskud til personlig  

 assistance, hvis erhvervet er uforeneligt med handicappet.
§ 7.  

  

 Den personlige assistent ansættes  

 i virksomheden på normale vilkår, eller den personlige assistance rekvireres  

 som tegnsprogstolkning efter nærmere fastsatte regler herfor.
Den personlige  

 assistent kan endvidere rekvireres hos et vikarbureau.
Den handicappede  

 person  

 skal forud for ansættelse af en assistent godkende denne.
 Stk. 2.  

  

 Tilskud kan kun ydes til en  

 bestemt arbejdsfunktion i en bestemt virksomhed.
Stk. 3.  

  

 Tilskud kan ydes for assistance  

 i gennemsnitlig indtil 20 timer pr. uge for en bestemt periode eller indtil  

 videre.
I forbindelse med efteruddannelse forud for et konkret  

 ansættelsesforhold,  

 jf. § 5, stk. 2, kan der ydes tilskud op til fuld tid.
En  

 handicappet  

 person, der har mere end ét af de i § 4 nævnte handicap eller i øvrigt  

 har  

 et meget betydeligt handicap, kan efter en konkret vurdering få tilskud op  

 til  

 fuld tid.
 Stk. 4.  

  

 Der kan ydes refusion af  

 udgifter til den personlige assistent ved arbejdsbetingede rejser og til  

 vikardækning ved assistentens længerevarende sygdom og lignende.
 Stk. 5.  

  

 Beskæftigelse  

 sministeren fastsætter nærmere regler om, i hvilket  

 omfang der kan ydes tilskud til den personlige assistent under den  

 handicappede  

 persons sygdom, og i hvilket omfang der kan ydes tilskud, hvis den personlige  

 assistent er syg.
 Arbejdsmarkedsstyrelsens  

 bekendtgørelse nr. 545 af 19. juni 2003 om kompensation til handicappede i  

 erhverv mv.
Kapitel 3 Personlig assistance til handicappede i erhverv m.v.
Personkreds § 10.  

  

 Der kan ydes personlig assistance  

 til ledige, lønmodtagere og selvstændige erhvervsdrivende ved udøvelse af  

 erhverv m.v., og som på grund af 1)  

 	  

 synsnedsættelse eller  

 ordblindhed er ude af stand til eller kun med uforholdsmæssigt besvær er i  

 stand til at læse, 2)  

 	  

 alvorligt  

 hørehandicap har særlige behov for bistand, herunder har behov for  

 tolkebistand, 3)  

 	  

 meget betydelig  

 nedsat funktion som følge af et handicap har behov for praktisk bistand og 4)  

 	  

 handicap i øvrigt har  

 anden alvorligt nedsat funktion, der giver behov for særlig bistand.
 Stillingskategorier mv.
§ 11.  

  

 Personlig  

 assistance kan søges af personer med handicap, som 1)  

 	  

 søger ansættelse i en  

 stilling på ordinære løn- og ansættelsesvilkår, 2)  

 	  

 søger ansættelse  

 eller er ansat i job med løntilskud efter lov om aktiv beskæftigelsesindsats, 3)  

 	  

 søger ansættelse  

 eller er ansat i fleksjob efter lov om aktiv beskæfttigelsesindsats, 4)  

 	  

 deltager i tilbud om  

 virksomhedspraktik efter lov om aktiv aktiv beskæftigelsesindsats, 5)  

 	  

 påtænker at etablere  

 selvstændig virksomhed eller er selvstændig erhvervsdrivende på det  

 almindelige  

 arbejdsmarked.
Bevilling og omfang af tilskud § 13.  

  

 Den personlige assistent skal  

 bistå den handicappede person med de praktiske arbejdsfunktioner, som følger  

 af  

 beskæftigelsen, og som den pågældende på grund af handicappet ikke selv kan  

 udføre.
Stk. 2.  

  

 Assistancen kan fordeles på  

 flere assistenter.
Den samlede assistance må ikke overstige det maksimale  

 timeantal,  

 der kan bevilges, jf. § 15.
§ 14.  

  

 Der kan ikke ydes tilskud til  

 personlig assistance, hvis erhvervet er uforeneligt med handicappet.
Personen  

 med handicap skal selv kunne udføre de indholdsmæssige arbejdsopgaver.
 Stk. 2.  

  

 Ansættelsen af den personlige  

 assistent må ikke have karakter af vikardækning eller almindelig medhjælp.
§ 15.  

  

 Der kan bevilges tilskud op til  

 20 timer pr. uge i gennemsnit pr. kvartal for lønmodtagere og selvstændige  

 erhvervsdrivende, der arbejder 37 timer om ugen.
Ved færre arbejdstimer  

 beregnes tilskuddet forholdsmæssigt.
 Stk. 2.  

  

 En person, der har mere end ét  

 af de i § 10 nævnte handicap eller i øvrigt har et meget betydeligt  

 handicap, kan efter en konkret vurdering få tilskud op til fuld tid (dvs. op  

 til 37 timer om ugen).
Stk. 3.  

  

 I forbindelse med  

 efteruddannelse forud for et konkret ansættelsesforhold, jf. § 16,  

 stk. 1, kan der ydes tilskud op til fuld tid.
Tilskud kan gives til  

 undervisningstimer samt til forberedelse, hvis personen med handicap har  

 behov  

 for assistance til forberedelsen.
 Stk. 4.  

  

 Bevilling kan gives for en  

 bestemt periode eller indtil videre.
