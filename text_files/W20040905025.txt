Kendelse  

 fra Pressenævnet i sag nr. 2003-6-133 Advokat Peter Bang har på vegne af International Shipping  

 Partners A/S og direktør [K] klaget til Pressenævnet over Ekstra Bladets  

 offentliggørelse af Pressenævnets kendelse i sag nr. 62/2003, idet man  

 finder,  

 at god presseskik er tilsidesat.
 Den 18. november 2003 bragte Ekstra Bladet følgende resumé, som  

 bladet ved Pressenævnets kendelse af 12. november 2003 var blevet pålagt at  

 offentliggøre:
»Den 7.-9. maj 2003 bragte Ekstra Bladet en omtale af branden på  

 skibet  

  

 Scandinavian  

  

 Star i 1990, i hvilken  

 forbindelse [K] og International Shipping Partners A/S (ISP), som han er  

 direktør for, blev omtalt.
I artiklen den 7. maj 2003 hed det blandt andet,  

 at ISP  

 er en videreførelse af  

  

 SeaEscape  

  

 , der fik udbetalt  

 forsikringen efter branden på  

  

 Scandinavian  

  

 Star.
I  

 artiklen den 8. maj 2003 blev det omtalt, at en tidligere ansat i  

 International  

 Shipping Partner er klar til at fortælle politiet om 12 forlis og havarier,  

 der  

 har udløst store forsikringssummer til personkredsen bag  

  

 SeaEscape  

  

 og International Shipping Partners.
I den forbindelse omtalte bladet seks  

 forlis og havarier i perioden 1984-1990. I artiklen den 9. maj 2003 kaldte  

 den  

 samme person personkredsen bag  

  

 SeaEscape  

  

 /ISP for en  

 grådig mafia, der ikke kendte nogen grænser, og at han af den grund frygtede  

 for sit liv.
Han fortalte endvidere om  

  

 ISPs  

  

 forretningsmetoder.
 International Shipping Partners A/S og [K] har klaget til  

 Pressenævnet, idet man mener, at god presseskik er tilsidesat.
 Pressenævnet udtaler:
Om artiklen den 8. maj 2003 bemærker nævnet, at det for læseren  

 må fremstå således, at de seks omtalte forlis og havarier er blandt de 12  

 hændelser,  

 som den tidligere ansatte i ISP er klar til at fortælle politiet om, og som  

   

 ifølge den tidligere ansatte  har udløst store forsikringssummer til  

 personkredsen bag  

  

 SeaEscape  

  

 og International Shipping  

 Partners.
Artiklens udsagn må her anses at være rettet mod [K].
Det er nævnets opfattelse, at formålet med bladets angivelse af  

 de seks forlis og havarier har været at søge at dokumentere den tidligere  

 ansattes udsagn.
Nævnet bemærker, at bladet har erkendt, at oplysningerne om  

 branden på  

  

 Scandinavian  

  

 Sky var forkerte.
For de  

 øvrige fem forlis og havarier finder nævnet, at det ikke er sandsynliggjort,  

 at  

[K] skulle have modtaget store forsikringssummer som følge af disse forlis og  

 havarier.
Nævnet finder, at bladet ved at bringe oplysningerne om de seks  

 forlis og havarier har handlet i strid med god presseskik, og nævnet udtaler  

 sin kritik.
Nævnet lægger på baggrund af sagens oplysninger til grund, at  

 klagerne ikke er blevet forelagt oplysningerne i artiklerne den 7.-9. maj  

 2003.  

 Uanset om bladet på et møde med [K] i december 2002 måtte have fået den  

 opfattelse, at klagerne ikke ønskede at udtale sig om sagen, finder nævnet,  

 at  

 bladet henset til oplysningernes karakter burde have efterprøvet  

 oplysningerne  

 ved at forelægge dem for klagerne.
Da bladet har undladt dette, har bladet  

 handlet i strid med god presseskik, og nævnet udtaler sin kritik.
 København, den 12. november 2003.
Jesper Rothe, David Trads,  

  

 Kaare R.
Skou  

  

 og Kirsten Dyregaard.« Klagerne har anført, at Ekstra Bladet har trykt kendelsen på  

 side 32, klemt inde mellem klasselotteriets trækningsliste og Ekstra Bladets  

 sexannoncer.
Efter klagernes opfattelse indebærer begrebet en så  

 fremtrædende  

 måde, som det med rimelighed kan forlanges, at kendelsen offentliggøres  

 på  

 nogenlunde samme sted i bladet som den eller de artikler, der har givet  

 anledning til kendelsen, og i hvert fald ikke på det sted, som bladets  

 redaktion har valgt.
Bladets placering er grænsende til det chikanøse, og  

 bladet har således handlet i strid med god presseskik, jf. medieansvarslovens  

 §  

 34, jf. § 49.
Bladet har anført, at Pressenævnet alene tager stilling til  

 kendelsers og genmælebegæringers indhold, og at det ligger uden for nævnets  

 praksis at vurdere, hvor i avisen sådanne tekster trykkes.
Kendelsen er i  

 øvrigt bragt på en så fremtrædende plads, som det med rimelighed kan  

 forlanges.
 I sagens behandling har følgende nævnsmedlemmer deltaget:  

  

 Axel  

 Kierkegaard  

  

 , David Trads,  

  

 Lene Sarup  

  

 og  

  

 Ole Askvig  

                                                            .
 Pressenævnet udtaler:
Efter medieansvarslovens § 49 kan Pressenævnet pålægge  

 redaktøren for det indklagede massemedie snarest muligt at offentliggøre en  

 kendelse i et af nævnet nærmere fastlagt omfang.
En sådan offentliggørelse  

 skal  

 ske uden kommenterende tilføjelser og på en så fremtrædende måde, som det med  

 rimelighed kan forlanges.
 Det er Pressenævnets opfattelse  som også udtrykt i årsberetningen  

 1997  at det må overlades til medierne ud fra sædvanlige redaktionelle  

 overvejelser at beslutte, hvor offentliggørelsen skal finde sted.  

  

 Nævnet  

  

 finder ikke, at offentliggørelsen i denne sag er sket på en sådan måde, at  

 der  

 er grundlag for at udtale kritik af bladet.
 Afsagt den 21. januar 2004.
