Ældre kvinde med smerter og ømhed ved hoften efter fald behandles for  

 formodet årebetændelse. 12 dage efter traumet viser det sig, at hun har et  

 indkilet hoftebrud.
Patientklagenævnet fandt det beklageligt, at den  

 praktiserende læge ikke havde henvist patienten til fornyet  

 røntgenundersøgelse.
5.4.2. Fejldiagnose 70-årig kvinde med betændelse i en tå henvender sig hos den praktiserende  

 læge pga lægsmerter.
Lægen mener, det er årebetændelse. 4 dage senere viser  

 det sig at være benbrud (revne i højre skinneben).
3 1/2 år senere bringes kvinden til skadestue efter fald.
Undersøgelse  

 såvel klinisk som radiologisk viser ingen tegn til benbrud.
Den praktiserende  

 læge tilser patienten flere gange i hjemmet pga. smerter og ømhed svarende  

 til hoften.
Patienten behandles for formodet årebetændelse; får også  

 smertestillende midler og penicillin. 12 dage efter traumet indlægges  

 patienten, som viser sig at have et indkilet hoftebrud.
Et stabilt brud, som  

 næppe kunne være afsløret ved første røntgenundersøgelse.
 Til grundlag for Sundhedsstyrelsens udtalelse ligger journal og udtalelser  

 fra praktiserende læge samt hjemmesygeplejerske og desuden hospitalsjournaler  

 samt udtalelser fra overlæger.
Sundhedsstyrelsen finder ikke grundlag for at antage, at den praktiserende  

 læge har begået fejl eller udvist forsømmelighed ved behandlingen af  

 patienten da hun var 66 år.
I forbindelse med den episode mener  

 Sundhedsstyrelsen, at det havde været rigtigst om den praktiserende læge  

 havde henvist patienten til fornyet røntgenundersøgelse.
Men der er ikke tale  

 om en overtrædelse af Lægeloven.
 Det beklages overfor den praktiserende læge, at han ikke har ført ordnede  

 optegnelser angående sine patientkontakter.
 Patientklagenævnet besluttede at tilslutte sig Sundhedsstyrelsens  

 udtalelse, idet man dog fandt det beklageligt, at den praktiserende læge ikke  

 henviste patienten til fornyet røntgenundersøgelse, jfr. herunder at han  

 havde modtaget to henvendelser fra hjemmesygeplejen vedrørende kvinden i  

 forbindelse med hendes fald, idet de mente at der måtte være et brud i benet.
