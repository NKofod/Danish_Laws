(Til de socialpædagogiske seminarier) I henhold til Undervisningsministeriets bekendtgørelse nr. 550 af 22.  

 august 1986 om uddannelse af socialpædagoger § 24, stk. 4, fastsætter  

 direktoratet herved følgende supplerende bestemmelser om praktik:
 1. Godkendelse af praktiksteder.
1.1. Praktikken foregår hovedsagelig inden for det arbejdsområde,  

 uddannelsen tager sigte på (jfr. uddannelsesbekendtgørelsen § 1, stk. 1). Den  

 foregår på arbejdssteder, som ligger i Danmark (jfr. dog 2.4.), og som  

 seminariet har godkendt til formålet.
Administrativ virksomhed i  

 forvaltninger eller organisationer kan ikke godkendes til praktik, (jfr.  

 7.2.).
 1.2. Det er en forudsætning for den godkendelse, der er nævnt i pkt. 1.1.,  

 at pågældende praktiksted i væsentligt omfang kan medvirke til opfyldelse af  

 de krav med hensyn til mål og indhold, som er fastsat i  

 uddannelsesbekendtgørelsens § 24, stk. 1 og 3.
 1.3. Seminariet udarbejder en ajourført fortegnelse over godkendte  

 praktiksteder.
 2. Afgørelse om, hvor den studerende skal i praktik.
 2.1. Afgørelse om, hvor den enkelte studerende skal i praktik, skal  

 normalt være truffet senest 4 uger før den forudgående teoriperiodes  

 afslutning.
 2.2. Ved afgørelse af, hvor den enkelte studerende skal i praktik, skal  

 det påses, at følgende forudsætninger er opfyldt:
A.
Praktikstedet er godkendt til formålet (jfr. 1.1. og 1.2.).
B.
Praktikstedets leder har erklæret sig villig til at modtage en (eller  

 flere) studerende i den pågældende periode.
C.
Praktikstedet har afgivet oplysninger, der godtgør, at den  

 praktiklærer, der knyttes til den studerende under praktikperioden, 2.3. Kravene til praktiklærerens forudsætninger kan med rektors  

 tilslutning fraviges, når ganske særlige forhold taler herfor.
 2.4. Med direktoratets forudgående tilladelse og efter seminariets  

 anbefaling kan studerende, som ønsker det, i ganske særlige tilfælde placeres  

 i praktik på Grønland, på Færøerne eller i udlandet.
 3. Fremgangsmåde i forbindelse med placering af studerende i  praktik.
 3.1. Seminariet træffer efter samråd med den studerende beslutning om, på  

 hvilket praktiksted den pågældende skal søges placeret i praktik.  

 Beslutningen skal træffes i så god tid, at den i 2.1. nævnte frist kan  

 overholdes.
 3.2. Seminariet anmoder praktikstedets leder om at modtage den studerende  

 og udpege en praktiklærer, der har de nødvendige forudsætninger (jfr. 2.2.  

 C.).
 Seminariet meddeler samtidig praktikstedet datoerne for praktikperiodens  

 begyndelse og afslutning og oplyser, at en bekræftelse fra praktikstedet  

 indebærer en forpligtelse til at overholde de regler og retningslinjer,  

 Undervisningsministeriet har udsendt.
 Inden praktikperiodens begyndelse skal seminariet oplyse praktikstedet om  

 datoerne for periodens indkald (jfr. 5.2.).
 3.3. Når praktikstedets bekræftelse foreligger, træffes afgørelse om den  

 studerendes praktikplacering (jfr. afsnit 2).
 3.4. Inden praktikperiodens begyndelse, men efter at den i 3.3. nævnte  

 afgørelse er truffet, skal den studerende sætte sig i forbindelse med  

 praktikstedet, normalt i form af et besøg, med henblik på nærmere aftale om  

 praktikperiodens tilrettelæggelse.
 Al anden kontakt til praktikstedet i forbindelse med praktikplaceringen  

 varetages af seminariet.
 3.5. Afgørelse om den studerendes praktikplacering (jfr. 3.3.) kan kun  

 ændres i ganske særlige tilfælde og med rektors tilslutning.
 3.6. Seminariet sørger for, at hovedpunkter i socialpædagogens faglige  

 etik, herunder regler om tavshedspligt, oplysningspligt og magtanvendelse er  

 gennemgået inden første praktikperiodes begyndelse.
 3.7. Praktiksteder, der samarbejder regelmæssigt med seminariet, men som i  

 en enkelt periode ikke vil blive anvendt, skal så tidligt som mulig have  

 underretning herom.
 3.8. Den studerende og praktikstedet gøres bekendt med dette cirkulæres  

 retningslinjer inden praktikperiodens begyndelse.
 4. Studiemæssige problemer under praktikophold.
 4.1. Opstår under et praktikophold studiemæssige problemer, som ikke  

 umiddelbart kan løses af den studerende og praktiklæreren i fællesskab, skal  

 praktikstedet straks underrette seminariet, der træffer afgørelse i sagen.
4.2. En studerendes praktikophold kan kun afbrydes med rektors  

 tilslutning.
I givet fald skal der straks anvises den studerende et andet  

 praktiksted til gennemførelse af praktikperioden, medmindre særlige forhold  

 taler herimod.
 5. Praktikkens omfang.
 5.1. praktikken tilrettelægges på 1. studieår over 16 uger, og på 2. og 3.  

 studieår over 13 uger.
 Har praktikstedet ferielukket i løbet af praktikperioden, har den  

 studerende skemafri de pågældende dage, som medregnes i perioden (jfr. 5.4.).
 5.2. I hver praktikperiode indkalder seminariet de studerende til  

 undervisning i relation til den igangværende praktikperiode, bearbejdelse af  

 indvundne erfaringer og planlægning af undervisningen (jfr.  

 uddannelsesbekendtgørelsen § 6, stk. 2).
 5.3. Efter uddannelsesbekendtgørelsen er den studerendes pligtige  

 arbejdstid på praktikstedet 28 timer pr. uge, hvortil kommer konferencetimer.
 Det samlede timetal i praktik (excl. konferencetimer, men incl. indkald)  

 er på 1. år 448 timer og på 2. og 3. år 364 timer.
Praktikken tilrettelægges med 28 skemalagte timer i hver uge, men kan dog  

 i begrænset omfang tilrettelægges med et højere eller lavere timetal i  

 enkelte uger, når dette er nødvendigt af hensyn til praktikkens formål og  

 praktikstedets almindelige arbejdsplanlægning.
Timetallet i en enkelt uge må  

 dog ikke være højere end 35 eller lavere end 21, og det samlede timetal for  

 den enkelte periode må ikke herved fraviges.
5.4. Ved opgørelse af det samlede timetal for en periode (jfr. 5.3.)  

 medregnes skemafri dage (jfr. 5.1.), og indkaldsdage (jfr. 5.2.) med 6 timer  

 pr. dag, dog højst 28 timer pr. uge.
Koloniophold o.lign. (jfr. 7.4.)  

 medregnes med 7 timer pr. dag, dog højst 35 timer pr. uge.
 5.5. Ud over den almindelige arbejdstid på praktikstedet (jfr. 5.3.) har  

 den studerende i hver uge to konferencetimer med praktiklæreren.  

 Konferencetimerne skal være skemalagt og fastlagt i arbejdsplanen og skal  

 afholdes som to timer i umiddelbar forlængelse af hinanden.
 Konferencetimer, som ikke kan afholdes på grund af sygdom el.lign., eller  

 fordi de falder på skemafri dage (jfr. 5.1) eller indkaldsdage (jfr. 5.2.),  

 bortfalder.
 5.6. Den studerende er forpligtet til at være til stede på praktikstedet  

 inden for de aftalte tidsrum (jfr. uddannelsesbekendtgørelsen § 25 og  

 cirkulære af 25. september 1986 om fremmøde i socialpædagoguddannelsen).
5.7. Studerende, der er valgt som repræsentanter i seminarieråd, i de  

 studerendes råd eller for de studerendes landsorganisation, deltager i denne  

 virkomhed så vidt muligt uden for den skemalagte arbejdstid.
Praktikstedet og  

 praktiklederen skal, inden praktikken aftales, være orienteret om omfanget af  

 den studerendes råds- eller organisationsarbejde.
 5.8. Den studerende må ikke helt eller delvis udfylde en ledig stilling  

 eller en stilling, der kan besættes med vikar, ligesom den studerende ikke må  

 udføre vikartjeneste i praktikinstitutionen.
6. Tilskud til rejseomkostninger.
Forsikring.
 6.1. Seminariet yder tilskud til den studerendes rejseomkostninger ved  

 kontaktbesøg (jfr. 3.4.) og indkald (jfr. 5.2.) samt ved deltagelse i  

 rådsarbejde på seminariet (jfr. 5.7.). Tilskuddet udgør billetprisen for en  

 tur/returrejse med billigste offentlige transportmiddel med fradrag af 50 kr.  

 Det er en forudsætning for ydelse af tilskud, at den studerende benytter  

 offentlige befordringsmidler.
 6.2. De studerende er ikke i uddannelsestiden omfattet af lov om  

 arbejdsskadeforsikring, ligesom der ej heller med hensyn til  

 ansvarsforsikring vil kunne rejses krav over for seminarierne om  

 forsikringsmæssig dækning i medfør af statens selvforsikringsordning.
Såfremt de studerende ønsker at dække sig ind over for ulykkes- og  

 erstatningsansvarsrisikoen i uddannelsestiden, må de henvises til at tegne  

 privat forsikring, eventuelt på kollektiv basis.
Seminarierne kan ikke  

 afholde udgifter i denne forbindelse.
 7. Praktikkens indhold.
 7.1. I forbindelse med hver praktikperiode udarbejder den studerende en  

 beskrivelse af de mål, den pågældende skal nå i perioden.
 Udarbejdelsen finder sted under vejledning fra den studerendes lærere på  

 seminariet, praktiklederen og praktiklæreren og sådan, at den endelige  

 formulering kan godkendes af disse.
7.2. Praktikken foregår som øvelsespraktik.
Den studerendes arbejde skal  

 ligge på linje med det uddannede personales, idet der dog må tages hensyn til  

 den studerendes begrænsede viden og erfaring.
Praktikken består således  

 primært i pædagogisk arbejde med klienter.
Hertil kommer i begrænset omfang  

 andre nødvendige funktioner i tilknytning til dette arbejde, f.eks.  

 planlægningsmøder, konferencer om klienter samt deltagelse i samarbejde med  

 pårørende, myndigheder og institutioner uden for praktikstedet.
7.3. I konferencetimerne, hvortil såvel den studerende som praktiklæreren  

 skal have forberedt sig, skal praktiklæreren gennemgå de socialpædagogiske  

 arbejdsområder, der vedrører praktikstedet, administrative og pædagogiske  

 forhold på praktikstedet, herunder mål og metoder i arbejdet og klienternes  

 forudsætninger.
Endvidere kan timerne efter behov anvendes til drøftelse af  

 problemer, der opstår under praktikperioden, udformning og løsning af  

 opgaver, som praktiklæreren måtte være inddraget i, samt til evaluering og  

 eventuel korrigering af praktikforløbet.
 7.4. Indtil 3 uger af den samlede praktik kan foregå i feriekoloni el.  

 lign., såfremt praktikstedet, den studerende og seminariet er enige herom.
7.5. I hver praktikperiode skal den studerende løse en opgave med relation  

 til praktikstedets virksomhed og uddannelsens fag.
Opgavens omfang skal stå i  

 et rimeligt forhold til den del af uddannelsestiden, som praktikken udgør.
Opgaven formuleres i samarbejde med den studerende af dennes lærere på  

 seminariet, praktiklederen og praktiklæreren.
Opgaven skal formuleres sådan,  

 at den studerende kan hente væsentlige bidrag til opgaveløsningen i arbejdet  

 på praktikstedet.
 En opgave skal altid resultere i en skriftlig rapport, hvor der som  

 minimum redegøres for opgaveformulering, overvejelser over løsningsmuligheder  

 og konklusion.
 Rapporten vurderes af den studerendes lærere på seminariet, praktiklederen  

 og praktiklæreren med henblik på faglig vejledning af den studerende.  

 Vurderingen indgår endvidere i grundlaget for afgørelse om, hvorvidt den  

 studerendes samlede praktik kan godkendes (jfr. 9.3.).
 8. Tilsyn med praktikken.
 8.1. Praktikstedets ledelse indsender planer for den studerendes  

 skemalagte arbejdstid og konferencetimer til seminariet senest 14 dage efter  

 praktikperiodens begyndelse.
 8.2. Praktiklederen fører på seminariets vegne tilsyn med praktikken bl.a.  

 gennem forud aftalte besøg på praktikstedet to gange i hver periode.
 I ganske særlige tilfælde kan det ene besøg i anden og tredje periode dog  

 erstattes af andre former for tilsyn, ligesom antallet af besøg kan forøges i  

 forbindelse med forhold, som er nævnt under 4., eller når det i øvrigt  

 skønnes nødvendigt.
Ved praktikplaceringer efter pkt. 2.4. foregår der normalt ikke  

 tilsynsbesøg.
Seminariet må i disse tilfælde overholde sine forpligtelser ved  

 andre former for tilsyn.
 8.3. Praktiklæreren vejleder den studerende i det daglige arbejde og  

 varetager kontrollen med den studerendes fremmøde (jfr. cirkulære af 25.  

 september 1986 om fremmøde i socialpædagoguddannelsen).
 8.4. Ved praktikperiodens afslutning udarbejder praktiklæreren efter  

 drøftelse med den studerende en skriftlig udtalelse om den studerendes  

 indsats og udbytte.
 Ved udarbejdelse af den skriftlige vurdering skal praktiklæreren være  

 opmærksom på, at der er tale om materiale til brug for planlægning af  

 undervisningen og ikke til brug ved eventuelle fremtidige  

 stillingsansøgninger el.lign.
 Følgende forhold skal indgå i redegørelsen:
 8.5. Den studerende gøres bekendt med redegørelsens indhold og har i denne  

 forbindelse ret til at udtale sig skriftligt.
 8.6. Den skriftlige redegørelse (samt eventuel udtalelse fra den  

 studerende) indsendes umiddelbart efter periodens afslutning til seminariet.
 8.7. I de tilfælde, hvor der efter afslutningen af 2. praktikperiode  

 skønnes at være risiko for, at den samlede praktik ikke kan godkendes (jfr.  

 afsnit 9), udarbejder praktiklederen en skriftlig redegørelse herom til den  

 studerende.
 På grundlag af redegørelsen rådgives den studerende bl.a. om særlige krav  

 til sidste periode.
 9. Godkendelse af den studerendes samlede praktik.
 9.1. For at den studerende kan deltage i eksamen skal praktikken være  

 godkendt (jfr. uddannelsesbekendtgørelsens § 33, stk. 2).
Det er en forudsætning for denne godkendelse, at A. praktikken har haft det krævede omfang (jfr. afsnit 5), B. praktikken har været gennemført på forskellige typer af praktiksteder,  

 således at den studerendes samlede praktikforløb indeholder:
 C. den studerendes deltagelse i de tre praktikperioder betragtet under eet  

 kan betegnes som tilfredsstillende.
 9.2. Med rektors forudgående tilladelse i hvert enkelt tilfælde kan der  

 dispenseres fra aldersbestemmelsen i pkt. 9.1.B.b., såfremt det ikke er  

 muligt at tilvejebringe det fornødne antal praktikpladser ved institutioner  

 for voksne med vidtgående fysiske eller psykiske handicap.
En sådan tilladelse kan først gives i forbindelse med 3. studieårs  

 praktik.
Antallet af givne tilladelser indberettes til direktoratet hvert år  

 inden udløbet af 3. praktikperiode.
9.3. Praktiklederen træffer afgørelse om, hvorvidt praktikken kan  

 godkendes.
Den under 9.1.C. omhandlede vurdering foretages på grundlag af  

 praktiklærerudtalelser (jfr. 8.6.) og den studerendes løsning af  

 praktikopgaver (jfr. 7.5.).
9.4. Praktiklederen meddeler seminariets rektor om den studerendes praktik  

 er godkendt.
Meddelelsen gives senest den 20. december på 3.studieår.  

 Samtidig orienteres den studerende.
 9.5. Studerende, hvis praktik ikke bliver godkendt, skal have en skriftlig  

 begrundelse.
 9.6. Studerende, hvis praktik ikke bliver godkendt, har mulighed for at  

 færdiggøre deres uddannelse ved at gå 3. studieår om (jfr.  

 uddannelsesbekendtgørelsen § 28, stk. 2).
Hvis den studerende vælger at gå 3. studieår om, skal uddannelsen afbrydes  

 frem til følgende studieårs begyndelse.
Specialearbejdet kan dog med rektors  

 tilladelse færdiggøres.
Såfremt specialet godkendes, overføres dette.
 10. Ikrafttræden m.v.
 10.1. Cirkulæret træder i kraft straks og har virkning for studerende i  

 klasser, der er oprettet i 1986 eller senere.
10.2. Socialstyrelsens cirkulæreskrivelse nr. 641 af 9. juli 1979 om  

 praktik i socialpædagoguddannelsen ophæves.
Bestemmelserne i  

 cirkulæreskrivelsens kapitel 1 og kapitel 2 anvendes dog fortsat for  

 studerende i klasser, der er oprettet i 1985 eller tidligere.
 10.3. Direktoratet rejser spørgsmålet om en eventuel revision af  

 cirkulæret inden den 1. august 1989.
 P.d.v.
