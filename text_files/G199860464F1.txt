Formålet med registeret er at rumme de for sagsbehandlingen nødvendige stamdata vedrørende de enkelte sager i forbindelse med administrationen af de statsgaranterede studielån, at kunne fremstille materiale til brug for beregning og opkrævning af ydelser og gebyrer m.v., at kunne varetage betalingskontrol, herunder rykker- og opsigelsesprocedure, afdrag, renter og gebyrer m.v., herunder at kunne foretage regnskabsmæssige ompostering af tidligere foretagne registreringer, at rumme et bogholderi over administrationsområdet, hvoraf statens tilgodehavende i den enkelte sag og for det samlede område kan aflæses, at kunne registrere og fremstille materiale til brug ved udbetalinger, at kunne tilvejebringe diverse opgørelser vedrørende de enkelte sager såsom indfrielsesopgørelser, tabsopgørelser m.v., at kunne regulere og nedskrive samt postere låne- og garantibeløb, f.eks. i forbindelse med tab, at kunne tilvejebringe statistiske oplysninger vedrørende områderne og kunne foretage prognoseberegninger til brug ved budgettering og regnskabsaflæggelse samt at kunne fremstille standardbreve til låntagerne m.fl.
Personkreds: Registeret må kun indeholde oplysninger om personer, der har fået overført et statsgaranteret studielån fra et pengeinstitut til Hypotekbankens bankvirksomhed.
 Ikrafttrædelsesdato: 25/05/1998.
