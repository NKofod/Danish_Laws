Nr LSF 14 Forslag til Lov om Arbejdsretten Fremsat af arbejdsministeren (Jytte Andersen) den 2. oktober 1996 Vedtaget ved tredjebehandling den 27. februar 1997 Lov nr. 183 af 12/03/1997 § 1. Arbejdsrettens domsmyndighed omfatter behandlingen og afgørelsen af de i § 9 omhandlede sager.
 Stk. 2. Retten har sit sæde i København, men kan sættes andetsteds  

 i landet, hvis det skønnes hensigtsmæssigt.
 § 2. Arbejdsretten består af 12 ordinære dommere og 31 suppleanter  

 for disse samt af en formand og 5 næstformand.
 § 3. Rettens ordinære dommere og suppleanter beskikkes af  

 arbejdsministeren efter indstilling fra følgende organisationer og  

 myndigheder:
 1) Dansk Arbejdsgiverforening indstiller:
3 ordinære medlemmer og 6 suppleanter.
 2) Sammenslutningen af Landbrugets Arbejdsgiverforeninger og  

 Finanssektorens Arbejdsgiverforening indstiller i fællesskab:
1 ordinært medlem og 4 suppleanter.
 3) Finansministeriet, Amtsrådsforeningen i Danmark, Kommunernes  

 Landsforening og Københavns og Frederiksberg Kommuner indstiller i  

 fællesskab:
2 ordinære medlemmer og 4 suppleanter.
 4) Landsorganisationen i Danmark indstiller:
4 ordinære medlemmer og 10 suppleanter.
 5) Funktionærernes og Tjenestemændenes Fællesråd, Akademikernes  

 Centralorganisation og Ledernes Hovedorganisation indstiller i fællesskab:
2 ordinære medlemmer og 7 suppleanter.
Stk. 2. Beskikkelsen, der gælder for 5 år regnet fra en 1. januar,  

 foretages hvert 5. år på grundlag af de fra retten modtagne indstillinger fra  

 organisationer og myndigheder.
Er en indstilling ikke modtaget inden udgangen  

 af december, beskikker arbejdsministeren på egen hånd den eller de manglende.
 Stk. 3. Genbeskikkelse kan finde sted.
 Stk. 4. Afgår en ordinær dommer eller suppleant i løbet af  

 5-års-perioden, beskikkes en anden for den resterende del af perioden efter  

 indstilling fra vedkommende organisation eller myndighed.
§ 4. Rettens formand og næstformænd, der alle skal opfylde de  

 almindelige betingelser for at være dommer, beskikkes af arbejdsministeren  

 efter indstilling fra rettens ordinære dommere.
Beskikkelsen gælder indtil  

 udløbet af den måned, hvori den pågældende fylder 70 år.
§ 5. Til Arbejdsretten hører et sekretariat, der forestås af en  

 sekretariatsleder, som udnævnes af arbejdsministeren efter indstilling fra  

 rettens formand.
Den pågældende skal opfylde de almindelige betingelser for  

 at være dommer.
 § 6. For Arbejdsrettens dommere og suppleanter samt for  

 formandskabet og sekretariatslederen gælder retsplejelovens  

 inhabilitetsregler for dommere.
 Stk. 2. De dommere m.v., som skal deltage i pådømmelsen af den  

 enkelte sag, skal af egen drift påse, om der foreligger grunde, der kan  

 medføre inhabilitet.
Stk. 3. Indsigelser mod en dommers habilitet bør så vidt muligt  

 fremsættes straks efter modtagelsen af meddelelsen om, hvilke dommere der  

 skal deltage i domsforhandlingen, og bør under alle omstændigheder fremsættes  

 før domsforhandlingens begyndelse.
Afgørelsen om en dommers habilitet træffes  

 af retsformanden ved beslutning.
Under domsforhandlingen træffes afgørelsen  

 dog af den samlede ret.
Den dommer, om hvis habilitet der er rejst spørgsmål,  

 er ikke udelukket fra at deltage i afgørelsen.
 § 7. I domsforhandlinger ved Arbejdsretten deltager med de i § 8  

 nævnte undtagelser et medlem af formandskabet som retsformand samt fra  

 henholdsvis arbejdsgiver- og lønmodtagerside 3 ordinære dommere eller  

 suppleanter.
 § 8. Efter anmodning af en part eller af egen drift kan  

 retsformanden beslutte, at formandskabet under domsforhandlingen skal bestå  

 af 3 formænd.
Stk. 2. En part, som ikke er tilknyttet en af de i § 3, stk. 1,  

 nævnte organisationer eller myndigheder, kan kræve sagen behandlet og pådømt  

 uden medvirken af ordinære dommere eller suppleanter.
I afgørelsen af sagen  

 deltager i så fald alene retsformanden, der eventuelt kan træffe beslutning  

 efter stk. 1.
§ 9. For Arbejdsretten indbringes sager om 1) overtrædelse og fortolkning af en af Dansk Arbejdsgiverforening og  

 Landsorganisationen i Danmark vedtaget hovedaftale samt af tilsvarende  

 hovedoverenskomster og hovedaftaler, 2) overtrædelse af kollektive overenskomster om løn- og arbejdsforhold, 3) lovligheden af varslede kollektive kampskridt eller af de i denne  

 anledning udstedte varsler, såfremt den berørte parts hovedorganisation  

 eller, dersom parten ikke er medlem af en sådan, parten selv ved anbefalet  

 brev inden 5 dage efter modtagelsen af det varsel, mod hvis formelle eller  

 materielle lovlighed der protesteres, har protesteret over for vedkommende  

 organisation eller enkeltvirksomhed mod lovligheden af kampskridtet eller  

 varslet, 4) hvorvidt der foreligger en kollektiv overenskomst, 5) lovligheden af anvendelse af kollektive kampskridt til støtte for krav  

 om overenskomst på områder, hvor kollektiv overenskomst ikke er indgået, og 6) tvister om forligsmændenes kompetence.
 Stk. 2. Arbejdsstandsninger skal straks indberettes til  

 organisationerne, og fællesmøde under organisationernes medvirken til  

 drøftelse af en arbejdsstandsning skal afholdes dagen efter dennes  

 iværksættelse, medmindre arbejdsstandsningen er ophørt inden fællesmødets  

 afholdelse.
Stk. 3. Sager efter stk. 1, nr. 1-3, kan kun indbringes for  

 Arbejdsretten, hvis overtrædelsen er foretaget eller kampskridtet er varslet  

 eller iværksat af en arbejdsgiverorganisation eller flere medlemmer af en  

 sådan, af en enkeltvirksomhed (enkeltmand, firma, aktie- eller anpartsselskab  

 eller offentlig institution) eller af en lønmodtagerorganisation eller af  

 medlemmer af en sådan i fællesskab.
Adgangen til at indbringe sager er  

 endvidere betinget af, at der ikke i det pågældende overenskomstforhold er  

 indeholdt bestemmelser i modsat retning.
 Stk. 4. Ud over de i stk. 1 nævnte sager kan sager vedrørende  

 uoverensstemmelser mellem arbejdsgivere og lønmodtagere indbringes for  

 Arbejdsretten, når retten billiger det og der mellem en arbejdsgiver- og  

 lønmodtagerorganisation eller mellem en enkeltvirksomhed og en  

 lønmodtagerorganisation er truffet aftale derom.
§ 10. Hører en sag i sin helhed under faglig voldgift, kan retten  

 afvise sagen.
Er parterne enige derom, kan retten dog afgøre sagen.
Hører  

 sagen delvis under faglig voldgift, kan retten udsætte sagens behandling, til  

 voldgiftskendelse er afsagt.
 § 11. Sager, der efter § 9 hører under Arbejdsretten, kan ikke  

 anlægges ved de almindelige domstole, jf. dog stk. 2.
 Stk. 2. En lønmodtager kan anlægge sag ved de almindelige domstole  

 om påståede løntilgodehavender m.v., såfremt den pågældende godtgør, at  

 vedkommende faglige organisation ikke agter at iværksætte fagretlig  

 behandling af kravet.
 § 12. I sager, der er nævnt i § 9, stk. 1, nr. 1 og 2, og stk. 4,  

 kan Arbejdsretten idømme den eller dem, der har deltaget i det  

 overenskomststridige forhold, en bod, der skal tilfalde klageren.
 Stk. 2. Bod kan ikke pålægges de deltagere i en arbejdsstandsning,  

 der har genoptaget arbejdet inden afholdelse af det i § 9, stk. 2, omtalte  

 fællesmøde eller har fulgt en henstilling fra dette møde om straks at gå i  

 arbejde, medmindre det godtgøres, at arbejdsstandsningen har savnet rimelig  

 begrundelse eller må betragtes som led i en systematisk aktion.
 Stk. 3. Består overenskomstkrænkelsen i undladelse af at betale et  

 skyldigt pengebeløb, kan dommen i stedet for bod gå ud på betaling af  

 beløbet.
 Stk. 4. Når ikke andet forud er vedtaget, kan der kun pålægges en  

 organisation som sådan retligt ansvar, når den har gjort sig delagtig i det  

 påklagede forhold.
Stk. 5. Boden fastsættes under hensyntagen til samtlige sagens  

 omstændigheder, herunder i hvilken grad overtrædelsen har været undskyldelig  

 fra overtræderens side.
Ved bedømmelsen af en overenskomststridig  

 arbejdsstandsning skal der således tages hensyn til, om der fra modpartens  

 side har foreligget forhold af en sådan art, at arbejdsstandsningen må anses  

 for at være en forståelig reaktion herpå.
Stk. 6. Under særlig formildende omstændigheder kan en i øvrigt  

 forskyldt bod bortfalde, og den skal bortfalde, når overenskomststridig  

 adfærd fra modpartens side skønnes at have givet rimelig grund til en  

 arbejdsstandsning.
Det samme gælder, når det godtgøres, at en  

 arbejdsstandsning skyldes trivselsmæssige faktorer, som modparten bærer  

 ansvaret for.
 Stk. 7. Som en særlig skærpende omstændighed skal det anses, at  

 overtræderen skønt overenskomstmæssigt forpligtet hertil har nægtet at lade  

 sagen afgøre ved voldgift eller har handlet i strid med lovligt afsagt  

 voldgiftskendelse eller en af Arbejdsretten afsagt dom.
 Stk. 8. I sager om pålæg i anledning af påståede overenskomstbrud  

 og om idømmelse af bod herfor kan retten udskille bodsspørgsmålet til senere  

 afgørelse.
§ 13. Sag anlægges af og mod vedkommende arbejdsgiver- eller  

 lønmodtagerorganisation, uanset om overtrædelsen er foretaget eller  

 kollektive kampskridt er varslet eller iværksat af eller mod enkelte  

 medlemmer af organisationen.
Er en organisation medlem af en mere omfattende  

 organisation, skal sagen anlægges af og mod sidstnævnte organisation.
Er  

 arbejdsgiverparten en enkeltvirksomhed, jf. § 9, stk. 3, der ikke er  

 tilsluttet en arbejdsgiverorganisation, anlægges sagen af eller mod  

 enkeltvirksomheden.
 Stk. 2. Der gælder ingen indskrænkning i parternes adgang til at  

 lade møde for sig i Arbejdsretten ved rettergangsfuldmægtig.
 § 14. Sag anlægges ved indlevering af klageskrift til  

 Arbejdsretten.
Stk. 2. Klageskriftet skal indeholde 1) parternes navn og adresse, 2) klagerens påstand, 3) en kort fremstilling af de kendsgerninger, hvorpå påstanden støttes, og 4) angivelse af de dokumenter og andre beviser, som klageren agter at  

 påberåbe sig.
§ 15. Sekretariatet sender snarest muligt et eksemplar af  

 klageskriftet med bilag til indklagede og opfordrer samtidig denne til at  

 afgive svarskrift med eventuelle bilag.
Om fornødent lader sekretariatet  

 klageskriftet forkynde for indklagede efter retsplejelovens regler om  

 forkyndelse.
Stk. 2. Svarskriftet skal indeholde 1) indklagedes påstand, 2) en kort fremstilling af de kendsgerninger, hvorpå påstanden støttes, og 3) angivelse af de dokumenter og andre beviser, indklagede vil påberåbe  

 sig.
 § 16. Forberedelsen af sagen til eventuel domsforhandling finder  

 sted i et eller flere forberedende retsmøder.
 Stk. 2. Under de forberedende retsmøder beklædes retten af  

 formanden, en af næstformændene eller sekretariatslederen.
Stk. 3. Med parternes samtykke kan retten afgøre sagen på et  

 forberedende retsmøde.
Afgørelsen kan med parternes indforståelse træffes ved  

 beslutning.
Stk. 4. De forberedende retsmøder afholdes for lukkede døre.
Med  

 parternes tiltræden kan retsformanden dog tillade andre end  

 partsrepræsentanterne at overvære retsmøderne.
 § 17. For domsforhandlingen gælder med de fornødne tilpasninger  

 retsplejelovens regler om domsforhandling af borgerlige sager i 1. instans.
 Stk. 2. Domsforhandlingen foregår for åbne døre, medmindre  

 retsformanden undtagelsesvis af hensyn til ro og orden i retslokalet  

 beslutter, at dørene skal lukkes.
§ 18. Dommen vedtages ved afstemning efter forudgående  

 rådslagning.
Rådslagningen og afstemningen sker mundtligt, og retsformanden  

 stemmer altid sidst.
I afstemningen deltager kun de dommere, som har  

 overværet den mundtlige forhandling i dens helhed.
De afgivne stemmer  

 indføres i uddrag i stemmeafgivningsbogen.
 Stk. 2. Afgørelsen træffes efter stemmeflertallet.
 Stk. 3. Udkast til dommen udarbejdes af retsformanden, hvorefter  

 den endelige ordlyd vedtages af de deltagende dommere.
 § 19. Dommen, der afsiges i et offentligt retsmøde ved oplæsning  

 af domsslutningen, skal ledsages af grunde, men ikke indeholde oplysning om  

 de forskellige meninger under afstemningen.
Stk. 2. Ved dommen skal det pålægges den tabende part at betale et  

 beløb til delvis dækning af Arbejdsrettens omkostninger.
Retten kan  

 undtagelsesvis pålægge begge parter at betale en del af beløbet.
 § 20. Retsplejelovens bestemmelser om virkningen af en parts  

 udeblivelse, om adgangen til genoptagelse af borgerlige sager, der er afgjort  

 ved udeblivelsesdom, og om ekstraordinær genoptagelse af borgerlige sager  

 finder tilsvarende anvendelse i sager, der behandles af Arbejdsretten.
Stk. 2. Arbejdsrettens formandskab kan undtagelsesvis tillade, at  

 sager, der efter § 16, stk. 3, er afgjort af retsformanden, genoptages, når 1) det må anses for overvejende sandsynligt, at sagen uden ansøgerens fejl  

 har været urigtigt oplyst, og at sagen efter en genoptagelse vil få et  

 væsentlig forskelligt resultat, 2) det må anses for givet, at ansøgeren kun ad denne vej vil kunne undgå  

 eller oprette et for ham indgribende tab, og 3) omstændighederne i øvrigt i høj grad taler for genoptagelse.
 § 21. Arbejdsrettens domme kan fuldbyrdes efter retsplejelovens  

 regler om tvangsfuldbyrdelse af domme.
 Stk. 2. Forlig indgået for Arbejdsretten, beslutninger efter § 16,  

 stk. 3, og afgørelser ved mæglings- og organisationsmøder samt ved faglige  

 voldgiftsretter og afskedigelsesnævn kan fuldbyrdes efter retsplejelovens  

 regler om fuldbyrdelse af forlig.
 Stk. 3. Retsplejelovens bestemmelser vedrørende indsigelser mod  

 rigtigheden af domme m.v., der fremsættes under tvangsfuldbyrdelsen, finder  

 tilsvarende anvendelse for indsigelser, der fremsættes under fuldbyrdelsen af  

 Arbejdsrettens domme, kendelser og beslutninger.
 § 22. Er der ikke mellem overenskomstparterne vedtaget betryggende  

 regler til afgørelse af uenighed af faglig karakter, anses bestemmelserne i  

 den til enhver tid mellem Dansk Arbejdsgiverforening og Landsorganisationen i  

 Danmark aftalte norm for regler for behandling af faglig strid for at være  

 gældende mellem parterne.
 § 23. Loven træder i kraft den 15. marts 1997.
 Stk. 2. Lov nr. 317 af 13. juni 1973 om Arbejdsretten ophæves.
Stk. 3. Indtil der med virkning fra 1. januar 1998 er foretaget  

 beskikkelse efter § 3, forbliver de nu siddende ordinære dommere i  

 virksomhed.
Rettens nuværende formandskab forbliver siddende, indtil nyt  

 formandskab er beskikket efter § 4. Rettens nuværende sekretær forbliver  

 siddende, indtil en sekretariatsleder er udnævnt efter § 5.
 Stk. 4. De ved lovens ikrafttræden verserende sager skal behandles  

 efter de nye regler, jf. dog stk. 3.
 § 24. Loven gælder ikke for Færøerne og Grønland.
Oprindeligt fremsat forslag § 1.
Arbejdsrettens domsmyndighed omfatter behandlingen og afgørelsen af de i § 9 omhandlede sager.
 Stk. 2. Retten har sit sæde i København, men kan sættes andetsteds  

 i landet, hvis det skønnes hensigtsmæssigt.
 § 2.
 Arbejdsretten består af 12 ordinære dommere og 31 suppleanter for disse  

 samt af en formand og 5 næstformand.
 § 3.
 Rettens ordinære dommere og suppleanter beskikkes af arbejdsministeren  

 efter indstilling af følgende organisationer og myndigheder:
 1) Dansk Arbejdsgiverforening indstiller:
3 ordinære medlemmer og 6 suppleanter 2) Sammenslutningen af Landbrugets Arbejdsgiverforeninger og  

 Finanssektorens Arbejdsgiverforening indstiller i fællesskab:
1 ordinært medlem og 4 suppleanter 3) Finansministeriet, Amtsrådsforeningen i Danmark, Kommunernes  

 Landsforening, Københavns og Frederiksberg Kommuner indstiller i fællesskab:
2 ordinære medlemmer og 4 suppleanter 4) Landsorganisationen i Danmark indstiller:
4 ordinære medlemmer og 10 suppleanter 5) Funktionærernes og Tjenestemændenes Fællesråd, Akademikernes  

 Centralorganisation og Ledernes Hovedorganisation indstiller i fællesskab:
2 ordinære medlemmer og 7 suppleanter Stk. 2. Beskikkelsen, der gælder for 5 år regnet fra en 1. januar,  

 foretages hvert 5. år på grundlag af de fra retten modtagne indstillinger fra  

 organisationer og myndigheder.
Er en indstilling ikke modtaget inden udgangen  

 af december, beskikker arbejdsministeren på egen hånd den eller de manglende.
 Stk. 3. Genbeskikkelse kan finde sted.
 Stk. 4. Afgår en ordinær dommer eller suppleant i løbet af 5-års  

 perioden, beskikkes en anden for den resterende del af perioden efter  

 indstilling fra vedkommende organisation eller myndighed.
 § 4.
Rettens formand og næstformænd, der alle skal opfylde de almindelige  

 betingelser for at være dommer, beskikkes af arbejdsministeren efter  

 indstilling af rettens ordinære dommere.
Beskikkelsen gælder indtil udløbet  

 af den måned, hvori den pågældende fylder 70 år.
 § 5.
Til Arbejdsretten hører et sekretariat, der forestås af en  

 sekretariatsleder, som udnævnes af arbejdsministeren efter indstilling fra  

 rettens formand.
Den pågældende skal opfylde de almindelige betingelser for  

 at være dommer.
 § 6.
 For Arbejdsrettens dommere og suppleanter samt for formandskabet og  

 sekretariatslederen gælder retsplejelovens inhabilitetsregler for dommere.
 Stk. 2. De dommere m.v., som skal deltage i pådømmelsen af den  

 enkelte sag, skal af egen drift påse, om der foreligger grunde, der kan  

 medføre inhabilitet.
Stk. 3. Indsigelser mod en dommers habilitet bør så vidt muligt  

 fremsættes straks efter modtagelsen af meddelelsen om, hvilke dommere der  

 skal deltage i domsforhandlingen, og bør under alle omstændigheder fremsættes  

 før domsforhandlingens begyndelse.
Afgørelsen om en dommers habilitet træffes  

 af retsformanden ved beslutning.
Under domsforhandlingen træffes afgørelsen  

 dog af den samlede ret.
Den dommer, om hvis habilitet der er rejst spørgsmål,  

 er ikke udelukket fra at deltage i afgørelsen.
 § 7.
 I domsforhandlinger ved Arbejdsretten deltager med de i § 8 nævnte  

 undtagelser et medlem af formandskabet som retsformand samt fra henholdsvis  

 arbejdsgiver- og lønmodtagerside 3 ordinære dommere eller suppleanter.
 § 8.
Efter anmodning af en part eller af egen drift kan retsformanden beslutte, at formandskabet under domsforhandlingen skal bestå af 3 formænd.
Stk. 2. En part, som ikke er tilknyttet en af de i § 3, stk. 1,  

 nævnte organisationer eller myndigheder, kan kræve sagen behandlet og pådømt  

 uden medvirken af ordinære dommere eller suppleanter.
I afgørelsen af sagen  

 deltager i så fald alene retsformanden, der eventuelt kan træffe beslutning  

 efter stk. 1.
 § 9.
For Arbejdsretten indbringes sager om 1) overtrædelse og fortolkning af en af Dansk Arbejdsgiverforening og  

 Landsorganisationen i Danmark vedtaget hovedaftale samt af tilsvarende  

 hovedoverenskomster og hovedaftaler, 2) overtrædelse af kollektive overenskomster om løn- og arbejdsforhold, 3) lovligheden af varslede kollektive kampskridt eller af de i denne  

 anledning udstedte varsler, såfremt den berørte parts hovedorganisation  

 eller, dersom parten ikke er medlem af en sådan, parten selv ved anbefalet  

 brev inden 5 dage efter modtagelsen af det varsel, mod hvis formelle eller  

 materielle lovlighed der protesteres, har protesteret over for vedkommende  

 organisation eller enkeltvirksomhed mod lovligheden af kampskridtet eller  

 varslet, 4) hvorvidt der foreligger en kollektiv overenskomst, 5) lovligheden af anvendelse af kollektive kampskridt til støtte for krav  

 om overenskomst på områder, hvor kollektiv overenskomst ikke er indgået, og 6) tvister om forligsmændenes kompetence.
 Stk. 2. Arbejdsstandsninger skal straks indberettes til  

 organisationerne, og fællesmøde under organisationernes medvirken til  

 drøftelse af en arbejdsstandsning skal afholdes dagen efter dennes  

 iværksættelse, medmindre arbejdsstandsningen er ophørt inden fællesmødets  

 afholdelse.
Stk. 3. Sager efter stk. 1, nr. 1-3, kan kun indbringes for  

 Arbejdsretten, hvis overtrædelsen er foretaget, eller kampskridtet er varslet  

 eller iværksat af en arbejdsgiverorganisation eller flere medlemmer af en  

 sådan, af en enkeltvirksomhed (enkeltmand, firma, aktie- eller anpartsselskab  

 eller offentlig institution) eller af en lønmodtagerorganisation eller af  

 medlemmer af en sådan i fællesskab.
Adgangen til at indbringe sager er  

 endvidere betinget af, at der ikke i det pågældende overenskomstforhold er  

 indeholdt bestemmelser i modsat retning.
 Stk. 4. Ud over de i stk. 1 nævnte sager kan sager vedrørende  

 uoverensstemmelser mellem arbejdsgivere og lønmodtagere indbringes for  

 Arbejdsretten, når retten billiger det, og der mellem en arbejdsgiver- og  

 lønmodtagerorganisation eller mellem en enkeltvirksomhed og en  

 lønmodtagerorganisation er truffet aftale derom.
 § 10.
Hører en sag i sin helhed under faglig voldgift, kan retten afvise sagen.  

 Er parterne enige derom, kan retten dog afgøre sagen.
Hører sagen delvis  

 under faglig voldgift, kan retten udsætte sagens behandling, til  

 voldgiftskendelse er afsagt.
 § 11.
 Sager, der efter § 9 hører under Arbejdsretten, kan ikke anlægges ved de  

 almindelige domstole, jf. dog stk. 2.
 Stk. 2. En lønmodtager kan anlægge sag ved de almindelige domstole  

 om påståede løntilgodehavender m.v., såfremt den pågældende godtgør, at  

 vedkommende faglige organisation ikke agter at iværksætte fagretlig  

 behandling af kravet.
 § 12.
 I sager, der er nævnt i § 9, stk. 1, nr. 1 og 2, og stk. 4, kan  

 Arbejdsretten idømme den eller dem, der har deltaget i det  

 overenskomststridige forhold, en bod, der skal tilfalde klageren.
 Stk. 2. Bod kan ikke pålægges de deltagere i en arbejdsstandsning,  

 der har genoptaget arbejdet inden afholdelse af det i § 9, stk. 2, omtalte  

 fællesmøde eller har fulgt en henstilling fra dette møde om straks at gå i  

 arbejde, medmindre det godtgøres, at arbejdsstandningen har savnet rimelig  

 begrundelse eller må betragtes som led i en systematisk aktion.
 Stk. 3. Består overenskomstkrænkelsen i undladelse af at betale et  

 skyldigt pengebeløb, kan dommen i stedet for bod gå ud på betaling af  

 beløbet.
 Stk. 4. Når ikke andet forud er vedtaget, kan der kun pålægges en  

 organisation som sådan retligt ansvar, når den har gjort sig delagtig i det  

 påklagede forhold.
Stk. 5. Boden fastsættes under hensyntagen til samtlige sagens  

 omstændigheder, herunder i hvilken grad overtrædelsen har været undskyldelig  

 fra overtræderens side.
Ved bedømmelsen af en overenskomstridig  

 arbejdsstandsning skal der således tages hensyn til, om der fra modpartens  

 side har foreligget forhold af en sådan art, at arbejdsstandsningen må anses  

 for at være en forståelig reaktion herpå.
Stk. 6. Under særlig formildende omstændigheder kan en i øvrigt  

 forskyldt bod bortfalde, og den skal bortfalde, når overenskomststridig  

 adfærd fra modpartens side skønnes at have givet rimelig grund til en  

 arbejdsstandsning.
Det samme gælder, når det godtgøres, at en  

 arbejdsstandsning skyldes trivselsmæssige faktorer, som modparten bærer  

 ansvaret for.
 Stk. 7. Som en særligt skærpende omstændighed skal det anses, at  

 overtræderen, skønt overenskomstmæssigt forpligtet hertil, har nægtet at lade  

 sagen afgøre ved voldafgift eller har handlet i strid med lovligt afsagt  

 voldgiftskendelse eller en af Arbejdsretten afsagt dom.
 Stk. 8. I sager om pålæg i anledning af påståede overenskomstbrud  

 og om idømmelse af bod herfor kan retten udskille bodsspørgsmålet til senere  

 afgørelse.
 § 13.
Sag anlægges af og mod vedkommende arbejdsgiver- eller  

 lønmodtagerorganisation, uanset om overtrædelsen er foretaget eller  

 kollektive kampskridt er varslet eller iværksat af eller mod enkelte  

 medlemmer af organisationen.
Er en organisation medlem af en mere omfattende  

 organisation, skal sagen anlægges af og mod sidstnævnte organisation.
Er  

 arbejdsgiverparten en enkeltvirksomhed, jf. § 9, stk. 3, der ikke er  

 tilsluttet en arbejdsgiverorganisation, anlægges sagen af eller mod  

 enkeltvirksomheden.
 Stk. 2. Der gælder ingen indskrænkning i parternes adgang til at  

 lade møde for sig i Arbejdsretten ved rettergangsfuldmægtig.
 § 14.
 Sag anlægges ved indlevering af klageskrift til Arbejdsretten.
Stk. 2. Klageskriftet skal indeholde 1) parternes navn og adresse, 2) klagerens påstand, 3) en kort fremstilling af de kendsgerninger, hvorpå påstanden støttes, og 4) angivelse af de dokumenter og andre beviser, som klageren agter at  

 påberåbe sig.
 § 15.
Sekretariatet sender snarest muligt et eksemplar af klageskriftet med  

 bilag til indklagede og opfordrer samtidig denne til at afgive svarskrift med  

 eventuelle bilag.
Om fornødent lader sekretariatet klageskriftet forkynde for  

 indklagede efter retsplejelovens regler om forkyndelse.
Stk. 2. Svarskriftet skal indeholde 1) indklagedes påstand, 2) en kort fremstilling af de kendsgerninger, hvorpå påstanden støttes, og 3) angivelse af de dokumenter og andre beviser, indklagede vil påberåbe  

 sig.
 § 16.
 Forberedelsen af sagen til eventuel domsforhandling finder sted i et eller  

 flere forberedende retsmøder.
 Stk. 2. Under de forberedende retsmøder beklædes retten af  

 formanden, en af næstformændene eller af sekretariatslederen.
Stk. 3. Med parternes samtykke kan retten afgøre sagen på et  

 forberedende retsmøde.
Afgørelsen kan med parternes indforståelse træffes ved  

 beslutning.
Stk. 4. De forberedende retsmøder afholdes for lukkede døre.
Med  

 parternes tiltræden kan retsformanden dog tillade andre end  

 partsrepræsentanterne at overvære retsmøderne.
 § 17.
 For domsforhandlingen gælder med de fornødne tilpasninger retsplejelovens  

 regler om domsforhandling af borgerlige sager i 1. instans.
 Stk. 2. Domsforhandlingen foregår for åbne døre, medmindre  

 retsformanden undtagelsesvis af hensyn til ro og orden i retslokalet  

 beslutter, at dørene skal lukkes.
 § 18.
Dommen vedtages ved afstemning efter forudgående rådsslagning.  

 Rådslagningen og afstemningen sker mundtligt, og retsformanden stemmer altid  

 sidst.
I afstemningen deltager kun de dommere, som har overværet den  

 mundtlige forhandling i dens helhed.
De afgivne stemmer indføres i uddrag i  

 stemmeafgivningsbogen.
 Stk. 2. Afgørelsen træffes efter stemmeflertallet.
 Stk. 3. Udkast til dommen udarbejdes af retsformanden, hvorefter  

 den endelige ordlyd vedtages af de deltagende dommere.
 § 19.
 Dommen, der afsiges i et offentligt retsmøde ved oplæsning af  

 domsslutningen, skal ledsages af grunde, men ikke indeholde oplysning om de  

 forskellige meninger under afstemningen.
Stk. 2. Ved dommen skal det pålægges den tabende part at betale et  

 beløb til delvis dækning af Arbejdsrettens omkostninger.
Retten kan  

 undtagelsesvis pålægge begge parter at betale en del af beløbet.
 § 20.
 Retsplejelovens bestemmelser om virkningen af en parts udeblivelse, om  

 adgangen til genoptagelse af borgerlige sager, der er afgjort ved  

 udeblivelsesdom, og om ekstraordinær genoptagelse af borgerlige sager finder  

 tilsvarende anvendelse i sager, der behandles af Arbejdsretten.
 Stk. 2. Arbejdsrettens formandskab kan undtagelsesvis tillade, at  

 sager, der efter § 16, stk. 3, er afgjort af retsformanden, genoptages, når:
1) det må anses for overvejende sandsynligt, at sagen uden ansøgerens fejl  

 har været urigtigt oplyst, og at sagen efter en genoptagelse vil få et  

 væsentligt forskelligt resultat, 2) det må anses for givet, at ansøgeren kun ad denne vej vil kunne undgå  

 eller oprette et for ham indgribende tab, og 3) omstændighederne i øvrigt i høj grad taler for genoptagelse.
 § 21.
 Arbejdsrettens domme kan fuldbyrdes efter retsplejelovens regler om  

 tvangsfuldbyrdelse af domme.
 Stk. 2. Forlig indgået for Arbejdsretten, beslutninger efter § 16,  

 stk. 3, og afgørelser ved mæglings- og organisationsmøder samt ved faglige  

 voldgiftsretter og afskedigelsesnævn kan fuldbyrdes efter retsplejelovens  

 regler om fuldbyrdelse af forlig.
 Stk. 3. Retsplejelovens bestemmelser vedrørende indsigelser mod  

 rigtigheden af domme m.v., der fremsættes under tvangsfuldbyrdelsen, finder  

 tilsvarende anvendelse for indsigelser, der fremsættes under fuldbyrdelsen af  

 Arbejdsrettens domme, kendelser og beslutninger.
 § 22.
 Er der ikke mellem overenskomstparterne vedtaget betryggende regler til  

 afgørelse af uenighed af faglig karakter, anses bestemmelserne i den til  

 enhver tid mellem Dansk Arbejdsgiverforening og Landsorganisationen i Danmark  

 aftalte Norm for regler for behandling af faglig strid at være gældende  

 mellem parterne.
 § 23.
 Loven træder i kraft den 1. marts 1997.
 Stk. 2. Lov nr. 317 af 13. juni 1973 om Arbejdsretten ophæves.
Stk. 3. Indtil der med virkning fra 1. januar 1998 er foretaget  

 beskikkelse efter § 3, forbliver de nu siddende ordinære dommere i  

 virksomhed.
Rettens nuværende formandskab forbliver siddende, indtil nyt  

 formandskab er beskikket efter § 4. Rettens nuværende sekretær forbliver  

 siddende, indtil en sekretariatsleder er udnævnt efter § 5.
 Stk. 4. De ved lovens ikrafttræden foreliggende uafgjorte sager  

 samt sager, hvor fællesmøde er afholdt eller begæret afholdt før den 1. marts  

 1997, men som anlægges for Arbejdsretten efter denne dato, afgøres efter de  

 hidtil gældende regler.
 § 24.
 Loven gælder ikke for Færøerne og Grønland.
Bemærkninger til lovforslaget Almindelige bemærkninger Den gældende lov om arbejdsretten er offentliggjort i lovtidende som lov  

 nr. 317 af 13. juni 1973.
 I sommeren 1995 opstod debat om Arbejdsrettens overensstemmelse med  

 Danmarks internationale forpligtelser, blandt andet som følge af et  

 verserende klagemål ved Den Europæiske Menneskerettighedskommission.
Under debatten er der bl.a. sat spørgsmålstegn ved, om Arbejdsretten  

 opfylder kravene i Den Europæiske Menneskerettighedskonventions artikel 6 til  

 en »upartisk og uafhængig domstol«.
Også spørgsmålet om den  

 manglende individuelle søgsmålskompetence er blevet inddraget i debatten.  

 Debatten gav anledning til, at Landsorganisationen i Danmark og Dansk  

 Arbejdsgiverforening i fællesskab udarbejdede et forslag til ændring af lov  

 om arbejdsretten.
 På baggrund af debatten og på baggrund af det ønske om ændring af loven,  

 som således blev tilkendegivet, nedsatte arbejdsministeren den 1. december  

 1995 et udvalg bestående af repræsentanter for regeringen, arbejdsmarkedets  

 parter og Arbejdsretten til at udarbejde et forslag til revision af loven.
 Udvalget afgav i maj 1996 betænkning nr. 1318/96 til arbejdsministeren.
 Det fremgår af betænkningen, at udvalget har været enige om, at udvalgets  

 opgave er begrænset til at fremkomme med forslag til en revision og  

 ajourføring af den gældende arbejdsretslov inden for det bestående  

 processystem, navnlig med henblik på at sikre, at dette er i overensstemmelse  

 med de internationale forpligtelser, Danmark har påtaget sig.
 Udvalget har endvidere fundet det hensigtsmæssigt at modernisere  

 lovteksten, og at indføre regler om procesmåden ved Arbejdsretten.
 Forslaget tager i første række sigte på at sikre, at Arbejdsretten med den  

 fornødne sikkerhed lever op til kravene til en uafhængig og upartisk domstol  

 i art. 6 i Den Europæiske Menneskerettighedskonvention.
Det foreslås på denne baggrund at ændre de gældende regler om, at  

 organisationerne vælger Arbejdsrettens ordinære dommere.
I stedet udpeges  

 dommerne af arbejdsministeren efter indstilling fra organisationer og  

 myndigheder, jf. § 3 og bemærkningerne til denne bestemmelse.  

 Funktionsperioden for de ordinære dommere foreslås forlænget fra 3 til 5 år.
 Det foreslås endvidere, at de gældende regler om, at formandskabet vælges  

 af de ordinære dommere, ændres, således at arbejdsministeren beskikker  

 formandsskabet efter indstilling fra de ordinære dommere.
 For alle Arbejdsrettens dommere foreslås det at præcisere de gældende,  

 ulovbestemte habilitetsregler, jf. § 6 og bemærkningerne til denne  

 bestemmelse.
 Under hensyn til, at Arbejdsrettens sammensætning i den enkelte sag kan  

 opleves som partisk af organisationer uden for hovedorganisationerne og af  

 uorganiserede arbejdsgivere, foreslås det, at parter, som ikke efter § 3 har  

 indstillingsret med hensyn til ordinære dommere, kan forlange, at sagen  

 afgøres af formandskabet alene, jf. § 8, stk. 2, og bemærkningerne hertil.
 På baggrund af Arbejdsretsudvalgets drøftelser om den enkelte lønmodtagers  

 adgang til selv at indbringe sager omfattet af Arbejdsrettens kompetence for  

 de almindelige domstole, foreslås det at lovfæste den gældende  

 Højesteretspraksis på dette område, jf. § 11, stk. 2, og bemærkningerne  

 hertil.
 Der foreslås desuden en række sproglige moderniseringer af den gældende  

 lovtekst fra 1973, samt at erstatte de sporadiske bestemmelser om procesmåden  

 ved Arbejdsretten i §§ 15-19 i den gældende lov med §§ 14-20. Disse  

 bestemmelser er affattet med retsplejeloven som forbillede.
Økonomiske og administrative konsekvenser Forslaget har ikke statsfinansielle eller adminstrative konsekvenser.
Erhvervsøkonomiske konsekvenser Forslaget har ingen erhvervsøkonomiske konsekvenser.
Miljømæssige konsekvenser Forslaget har ikke miljømæssige konsekvenser.
Forholdet til EU-retten Forslaget indeholder ikke EU-retlige aspekter.
Bemærkninger til lovforslagets enkelte bestemmelser Til § 1 Forslagets § 1 er ny.
Formålet er at understrege Arbejdsrettens karakter af en egentlig domstol  

 med en speciel kompetence.
Om baggrunden herfor henvises til  

 arbejdsretsudvalgets overvejelser og konklusioner i kapitel 5, punkt 5.1 i  

 betænkning nr. 1318/96. Det fremgår blandt andet heraf, at Arbejdsretten har  

 en række af de kendetegn, man normalt forbinder med en domstol, og at  

 Arbejdsretten i proceslitteraturen betragtes som en særlig domstol på linje  

 med f.eks.
Rigsretten.
 Forslagets stk. 2 svarer med enkelte ændringer af redaktionel karakter til  

 gældende lovs § 13, stk. 1.
Til § 2 Efter forslaget forhøjes antallet af suppleanter for de ordinære dommere  

 fra 28 til 31. I øvrigt svarer forslaget med redaktionelle ændringer til § 1  

 i den gældende lov.
Den foreslåede forhøjelse af antallet af suppleanter  

 skyldes ønsket om at forlade hidtidig praksis, hvorefter det undertiden har  

 været nødvendigt at konstituere dommere ad hoc til den enkelte sag, efter at  

 denne var berammet til domsforhandling. (Om en sådan praksis er forenelig med  

 EMRK artikel 6 har givet anledning til tvivl).
 Det foreslås, at de 3 yderligere suppleanter beskikkes efter indstilling  

 fra LO, jf. bemærkningerne til forslagets § 3.
Til § 3 Den foreslåede bestemmelse erstatter § 3 i den gældende lov.
Artikel 6 i Den Europæiske Menneskerettighedskonvention stiller krav om,  

 at en domstol skal være uafhængig og upartisk.
De foreslåede ændringer af §§  

 3 og 4 skal sikre, at Arbejdsretten opfylder konventionens krav om  

 uafhængighed, medens den foreslåede bestemmelse i § 8, stk. 2, skal sikre, at  

 Arbejdsretten opfylder kravet om upartiskhed.
Om det nærmere indhold af disse  

 krav henvises til redegørelsen i kapitel 4, punkt 4.2 i betænkning nr.  

 1318/96. Det fremgår heraf, at der ved vurderingen af, om uafhængighedskravet  

 er opfyldt, tages hensyn til blandt andet, hvor lang tid dommerne udnævnes  

 eller beskikkes for, hvem der foretager udnævnelsen eller beskikkelsen, og om  

 arbejdet som dommer er lønnet.
For at sikre, at rettens sammensætning opfylder uafhængighedskravet,  

 foreslås det, at de gældende regler om valg af ordinære dommere og  

 suppleanter for en 3-årig periode med mulighed for genvalg ændres, således at  

 de pågældende i stedet beskikkes af arbejdsministeren efter indstilling af de  

 organisationer og myndigheder, som efter gældende lov vælger de ordinære  

 dommere og suppleanter.
Det foreslås endvidere, at funktionsperioden  

 forlænges fra 3 til 5 år med mulighed for genbeskikkelse.
Indstillingen om beskikkelse af ordinære dommere og suppleanter skal alene  

 omfatte det antal personer, som de pågældende organisationer og myndigheder  

 hver især har ret til at indstille.
Det forudsættes, at arbejdsministeren  

 følger indstillingerne.
 Efter forslagets stk. 2 skal indstillingerne som hidtil meddeles rettens  

 sekretariat, hvorefter indstillingerne af retten fremsendes til  

 arbejdsministeren.
 Det er fundet overflødigt i lovteksten at gentage bestemmelsen i gældende  

 lovs § 5, stk. 1, men er forudsat som selvfølgeligt, at arbejdsministeren ved  

 beskikkelse på egen hånd som følge af manglende indstilling skal tage hensyn  

 til ligelig repræsentation af arbejdsgiver- og lønmodtagerinteresser.
 Som omtalt i bemærkningerne til § 2, foreslås det, at beskikkelse af de 3  

 yderligere suppleanter skal ske efter indstilling af LO, der under  

 udvalgsarbejdet har tilkendegivet et behov for en sådan udvidelse for at  

 undgå anvendelse af dommere, der er udpeget til at deltage i allerede  

 berammede sager.
Til § 4 Forslaget, der træder i stedet for §§ 4 og 7 i den gældende lov, bygger på  

 forslaget fra DA og LO til en ændret affattelse af § 4, jf. bilag 2 i  

 betænkning nr. 1318/96, hvoraf fremgår, at formålet er at sikre, at der ikke  

 opstår spørgsmål om formandskabets habilitet.
Herefter skal også  

 formandskabets medlemmer beskikkes af arbejdsministeren.
Beskikkelsen sker på  

 grundlag af en indstilling fra de ordinære dommere, der hidtil har valgt  

 formandskabet.
Beskikkelsen skal gælde til udløbet af den måned, hvori den  

 pågældende fylder 70 år, medens den gældende valgperiode er 3 år med mulighed  

 for genvalg.
Til § 5 Den foreslåede bestemmelse svarer med redaktionelle ændringer til § 1, in  

 fine, og § 6 i den gældende lov.
Da sekretariatslederen efter forslagets § 16, stk. 2 og 3, kan beklæde  

 retten under forberedende retsmøder og med parternes samtykke afgøre sagen,  

 foreslås det, at den pågældende skal opfylde de almindelige betingelser for  

 at være dommer.
Det samme gælder den, der måtte blive konstitueret i  

 sekretariatslederens forfald.
 Det er forudsat, at sekretariatslederen som hidtil beklæder et  

 dommerembede.
Til § 6 Den gældende arbejdsretslov indeholder ikke udtrykkelige regler om, i  

 hvilke tilfælde en dommer må vige sit sæde på grund af speciel inhabilitet.
 For formandskabets vedkommende er det imidlertid antaget, at reglerne i  

 retsplejelovens kap. 5 om dommerhabilitet finder anvendelse.
 For de ordinære dommeres og for suppleanternes vedkommende gælder i dag  

 den aftale mellem Dansk Arbejdsgiverforening og De Samvirkende Fagforbund i  

 Danmark, som blev indgået den 15. marts 1948. Aftalen er optaget som bilag 5  

 til betænkning nr. 1318/96.
Arbejdsretsudvalget har fundet, at Arbejdsrettens status som domstol må  

 føre til, at der i arbejdsretsloven optages udtrykkelige bestemmelser om  

 dommeres inhabilitet.
De foreslåede bestemmelser herom indeholder i stk. 1,  

 en henvisning til retsplejelovens habilitetsregler for dommere og i stk. 2 og  

 3 bestemmelser, der skal sikre, at habilitetsspørgsmålet i givet fald bliver  

 afgjort så tidligt som muligt.
 For så vidt angår de ordinære dommere og suppleanter vil principperne i  

 aftalen fra 1948 fortsat kunne tjene som fortolkningsbidrag ved afgørelsen  

 af, om der foreligger inhabilitet efter retsplejelovens regler.
 Som hidtil kan selve den omstændighed, at en ordinær dommer eller  

 suppleant eksempelvis er medlem af LO's forretningsudvalg, således ikke  

 bevirke inhabilitet i sager, der anlægges af eller mod LO.
 Habilitetsindsigelser kan gøres gældende på et hvilket som helst tidspunkt  

 under processen, men bør fremsættes før domsfrohandlingens begyndelse.
Til § 7 Forslaget svarer med redaktionelle ændringer til § 8, stk. 1, 1. pkt., i  

 den gældende lov.
Til § 8 Forslagets stk. 1 svarer med redaktionelle ændringer til § 8, stk. 1, 2.  

 og 3. pkt. i den gældende lov.
 Det foreslåede stk. 2. bygger på forslaget fra DA og LO til en ny  

 bestemmelse, hvorefter parter, som ikke er tilknyttet en af de i § 3, stk. 1,  

 nævnte organisationer eller myndigheder, får mulighed for at begære sagen  

 afgjort af formandskabet alene, jf. bilag 2 til betænkning nr. 1318/96.
 Bestemmelsen tilsigter at fjerne den tvivl, der måtte være om, hvorvidt  

 Arbejdsrettens sammensætning i den enkelte sag lever op til kravet om en  

 upartisk domstol i EMRK art. 6. Der henvises i øvrigt til bemærkningerne i  

 kapitel 4, navnlig punkt 4.2.2, og i kapitel 5, punkt 5.2 i betænkning nr.  

 1318/96, hvoraf fremgår, at der i udvalget har været enighed om, at den  

 foreslåede bestemmelse vil sikre en upartisk og uvildig sammensætning af  

 retten.
Til § 9 Forslaget svarer til gældende lovs § 9 med tilføjelse af nr. 6 i stk. 1,  

 hvorefter tvister om forligsmændenes kompetence afgøres af Arbejdsretten, jf.  

 forligsmandslovens § 15, stk. 2. Tilføjelsen er en konsekvens af den  

 foreslåede bestemmelse i § 1, stk. 1, hvorefter rettens domsmyndighed  

 omfatter »behandlingen og afgørelsen af de i § 9 omhandlede sager«.  

 Bestemmelsen i stk. 1, nr. 3, foreslås tydeliggjort ved tilføjelsen om, at  

 5-dages fristen regnes fra modtagelsen af det varsel - det være sig 1. eller  

 2. varsel - mod hvis formelle og/eller materielle lovlighed der protesteres.
Til § 10 Forslaget er en uændret gentagelse af § 10, stk. 1, i den gældende lov.
Efter den gældende § 10, stk. 2, kan retten afvise en sag, såfremt den  

 skønnes at være af så ringe betydning, at den ikke står i rimeligt forhold  

 til de med behandlingen forbundne omkostninger.
Da bestemmelsen aldrig har  

 været anvendt i praksis, foreslås det at lade bestemmelsen udgå.
Til § 11 Forslagets stk. 1 svarer til § 11, stk. 1, i den gældende lov.
 Det foreslåede stk. 2 om lønmodtageres individuelle søgsmålskompetence  

 bygger på forslaget fra DA og LO til en ændret affattelse af gældende lovs §  

 11, stk. 2, jf. bilag 2 til betænkning nr. 1318/96. Det fremgår heraf, at de  

 to hovedorganisationer har fundet det hensigtsmæssigt at omforme bestemmelsen  

 i lyset af Højesterets dom gengivet i U 1994.953. Arbejdsretsudvalget har  

 været enige om at følge forslaget fra DA og LO, jf. bemærkningerne i kapitel  

 5, punkt 5.4. i betænkning nr. 1318/96.
Organiserede lønmodtagere kan herefter anlægge sag ved de almindelige  

 domstole om påståede løntilgodehavender m.v., der støttes på en kollektiv  

 overenskomst, når vedkommende organisation ikke agter at iværksætte fagretlig  

 behandling af kravet eller opgiver at føre en påbegyndt sag herom til  

 afslutning.
Det må eksempelvis anses for godtgjort, at vedkommende  

 organisation ikke agter at iværksætte fagretlig behandling af et krav, hvis  

 lønmodtageren kan dokumentere, at denne skriftligt har anmodet organisationen  

 om at behandle sagen, og organisationen enten har afslået at føre sagen eller  

 ikke har reageret inden for en rimelig tid.
Organiserede lønmodtagere vil derimod være afskåret fra at anlægge sag ved  

 de almindelige domstole om krav, der udspringer af overenskomsten, når sagen  

 er eller agtes rejst ved Arbejdsretten og afsluttes her.
Dette gælde også  

 sager om eventuelt bodsansvar i anledning af påståede overenskomstbrud.
Der  

 henvises i øvrigt til bemærkningerne i kapitel 4, punkt 4.4, og i kapitel 5,  

 punkt 5.4 i betænkning nr. 1318/96.
Til § 12 Forslaget svarer til § 12 i den gældende lov.
De foreslåede redaktionelle  

 ændringer har til formål at lette læsningen.
Til § 13 Forslagets stk. 1 om procesparterne ved Arbejdsretten svarer til § 14 i  

 den gældende lov.
Arbejdsretudvalget har drøftet den eksisterende procesordning, og der er  

 enighed om, at denne bør opretholdes.
Spørgsmålet om søgsmålskompetencen ved  

 Arbejdsretten skal ses i sammenhæng med hele det fagretlige system, som går  

 ud på, at enhver konflikt behandles på stadigt højere niveauer, indtil den er  

 løst.
De fleste sager løses naturligvis allerede på virksomhedsniveau, andre  

 på forskellige mellemniveauer og kun de allerfærreste sager når frem til  

 Arbejdsretten.
Denne sorteringsmekanisme fungerer erfaringsmæssigt godt, og  

 arbejdsretsudvalget har fundet, at ordningen bør opretholdes.
 Hertil kommer, at det nuværende system medfører, at der i  

 hovedorganisationerne opsamles en meget betydningsfuld tværgående viden om  

 arbejdsretlige spørgsmål.
 Forslagets stk. 2 svarer med redaktionelle ændringer til § 17, 1. pkt., i  

 den gældende lov.
Til §§ 14-20 De foreslåede bestemmelser i §§ 14-20, der omhandler procesmåden ved  

 Arbejdsretten, er affattet med retsplejeloven som forbillede og erstatter de  

 sporadiske bestemmelser herom i §§ 15-19 i den gældende lov.
Om baggrunden  

 for forslaget henvises til kapitel 5, punkt 5.5 i betænkning nr. 1318/96.
Til § 16 Til forslagets stk. 2 bemærkes, at det er forudsat, at retten under de  

 forberedende møder på ordinære retsdage som hidtil beklædes af et medlem af  

 formandskabet og ikke af sekretariatslederen.
Til § 19 Arbejdsretsudvalgets drøftelser vedrørende dissenser og ankeadgang er kort  

 refereret i kapitel 5, punkt 5.6. og 5.7. i betænkning nr. 1318/96, hvortil  

 der henvises.
Den foreslåede bestemmelse i stk. 2 svarer i realiteten til gældende lov  

 sammenholdt med Arbejdsrettens praksis.
Det vil således kun rent  

 undtagelsesvis kunne forekomme, at det pålægges en tabende part at betale  

 sagsomkostninger til modparten.
Til § 20 Som et nyt stk. 2 foreslås indsat en bestemmelse svarende til  

 retsplejelovens § 399, stk. 1, vedrørende ekstraordinær genoptagelse.  

 Betingelserne i stk. 2 er kumulative.
Til § 21 Den foreslåede bestemmelse svarer til § 20 i den gældende lov.
 Bestemmelsen skal sammenholdes med retplejelovens § 501, stk. 2, hvorefter  

 blandt andet indsigelser mod rigtigheden af domme og mod indenretlige forlig  

 ikke kan gøres gældende under tvangsfuldbyrdelsen.
Til § 22 Den foreslåede bestemmelse svarer med visse udeladelser til § 22 i den  

 gældende lov.
Udeladelserne skyldes et ønske fra DA og LO, der overvejer  

 ændringer i Normen.
Skriftlig fremsættelse Arbejdsministeren (Jytte Andersen):
 Jeg tillader mig herved at fremsætte for Folketinget:
 Forslag til lov om Arbejdsretten.
(Lovforslag nr.
L 14).
 Lovforslaget svarer med enkelte justeringer til det lovforslag,  

 Arbejdsretsudvalget foreslog i betænkning nr. 1318 fra maj 1996.
 Forslaget tager i første række sigte på at sikre, at Arbejdsretten med den  

 fornødne sikkerhed lever op til kravene til en uafhængig og upartisk domstol  

 i art. 6 i Den Europæiske Menneskerettighedskonvention.
Det foreslås på denne baggrund at ændre de gældende regler om, at  

 organisationerne vælger Arbejdsrettens ordinære dommere.
I stedet udpeges  

 dommerne af arbejdsministeren efter indstilling fra organisationer og  

 myndigheder.
Funktionsperioden for de ordinære dommere foreslås forlænget fra  

 3 til 5 år.
 Det foreslås endvidere, at de gældende regler om, at formandsskabet vælges  

 af de ordinære dommere, ændres, således at arbejdsministeren beskikker  

 formandsskabet efter indstilling fra de ordinære dommere.
 For alle Arbejdsrettens dommere foreslås det at præcisere de gældende,  

 ulovbestemte habilitetsregler.
 Under hensyn til, at Arbejdsrettens sammensætning i den enkelte sag kan  

 opleves som partisk af organisationer uden for hovedorganisationerne og af  

 uorganiserede arbejdsgivere, foreslås det, at parter, som ikke har  

 indstillingsret med hensyn til ordinære dommere, kan forlange, at sagen  

 afgøres af formandsskabet alene.
 På baggrund af Arbejdsretsudvalgets drøftelser om den enkelte lønmodtagers  

 adgang til selv at indbringe sager omfattet af Arbejdsrettens kompetence for  

 de almindelige domstole, fore slås det at lovfæste den gældende  

 Højesteretspraksis på dette område.
 Der foreslås desuden en række sproglige moderniseringer af den gældende  

 lovtekst fra 1973, samt at revidere de gældende bestemmelser om procesmåden  

 ved Arbejdsretten.
 Idet jeg i øvrigt henviser til lovforslaget og de ledsagende bemærkninger,  

 skal jeg anbefale lovforslaget til Tingets velvillige behandling.
Efter 2. behandling den 20. februar 1997 § 1.
Arbejdsrettens domsmyndighed omfatter behandlingen og afgørelsen af de i § 9 omhandlede sager.
 Stk. 2. Retten har sit sæde i København, men kan sættes andetsteds  

 i landet, hvis det skønnes hensigtsmæssigt.
 § 2.
 Arbejdsretten består af 12 ordinære dommere og 31 suppleanter for disse  

 samt af en formand og 5 næstformand.
 § 3.
 Rettens ordinære dommere og suppleanter beskikkes af arbejdsministeren  

 efter indstilling fra følgende organisationer og myndigheder:
 1) Dansk Arbejdsgiverforening indstiller:
3 ordinære medlemmer og 6 suppleanter.
 2) Sammenslutningen af Landbrugets Arbejdsgiverforeninger og  

 Finanssektorens Arbejdsgiverforening indstiller i fællesskab:
1 ordinært medlem og 4 suppleanter.
 3) Finansministeriet, Amtsrådsforeningen i Danmark, Kommunernes  

 Landsforening og Københavns og Frederiksberg Kommuner indstiller i  

 fællesskab:
2 ordinære medlemmer og 4 suppleanter.
 4) Landsorganisationen i Danmark indstiller:
4 ordinære medlemmer og 10 suppleanter.
 5) Funktionærernes og Tjenestemændenes Fællesråd, Akademikernes  

 Centralorganisation og Ledernes Hovedorganisation indstiller i fællesskab:
2 ordinære medlemmer og 7 suppleanter.
Stk. 2. Beskikkelsen, der gælder for 5 år regnet fra en 1. januar,  

 foretages hvert 5. år på grundlag af de fra retten modtagne indstillinger fra  

 organisationer og myndigheder.
Er en indstilling ikke modtaget inden udgangen  

 af december, beskikker arbejdsministeren på egen hånd den eller de manglende.
 Stk. 3. Genbeskikkelse kan finde sted.
 Stk. 4. Afgår en ordinær dommer eller suppleant i løbet af  

 5-års-perioden, beskikkes en anden for den resterende del af perioden efter  

 indstilling fra vedkommende organisation eller myndighed.
 § 4.
Rettens formand og næstformænd, der alle skal opfylde de almindelige  

 betingelser for at være dommer, beskikkes af arbejdsministeren efter  

 indstilling fra rettens ordinære dommere.
Beskikkelsen gælder indtil udløbet  

 af den måned, hvori den pågældende fylder 70 år.
 § 5.
Til Arbejdsretten hører et sekretariat, der forestås af en  

 sekretariatsleder, som udnævnes af arbejdsministeren efter indstilling fra  

 rettens formand.
Den pågældende skal opfylde de almindelige betingelser for  

 at være dommer.
 § 6.
 For Arbejdsrettens dommere og suppleanter samt for formandskabet og  

 sekretariatslederen gælder retsplejelovens inhabilitetsregler for dommere.
 Stk. 2. De dommere m.v., som skal deltage i pådømmelsen af den  

 enkelte sag, skal af egen drift påse, om der foreligger grunde, der kan  

 medføre inhabilitet.
Stk. 3. Indsigelser mod en dommers habilitet bør så vidt muligt  

 fremsættes straks efter modtagelsen af meddelelsen om, hvilke dommere der  

 skal deltage i domsforhandlingen, og bør under alle omstændigheder fremsættes  

 før domsforhandlingens begyndelse.
Afgørelsen om en dommers habilitet træffes  

 af retsformanden ved beslutning.
Under domsforhandlingen træffes afgørelsen  

 dog af den samlede ret.
Den dommer, om hvis habilitet der er rejst spørgsmål,  

 er ikke udelukket fra at deltage i afgørelsen.
 § 7.
 I domsforhandlinger ved Arbejdsretten deltager med de i § 8 nævnte  

 undtagelser et medlem af formandskabet som retsformand samt fra henholdsvis  

 arbejdsgiver- og lønmodtagerside 3 ordinære dommere eller suppleanter.
 § 8.
 Efter anmodning af en part eller af egen drift kan retsformanden beslutte,  

 at formandskabet under domsforhandlingen skal bestå af 3 formænd.
Stk. 2. En part, som ikke er tilknyttet en af de i § 3, stk. 1,  

 nævnte organisationer eller myndigheder, kan kræve sagen behandlet og pådømt  

 uden medvirken af ordinære dommere eller suppleanter.
I afgørelsen af sagen  

 deltager i så fald alene retsformanden, der eventuelt kan træffe beslutning  

 efter stk. 1.
 § 9.
For Arbejdsretten indbringes sager om 1) overtrædelse og fortolkning af en af Dansk Arbejdsgiverforening og  

 Landsorganisationen i Danmark vedtaget hovedaftale samt af tilsvarende  

 hovedoverenskomster og hovedaftaler, 2) overtrædelse af kollektive overenskomster om løn- og arbejdsforhold, 3) lovligheden af varslede kollektive kampskridt eller af de i denne  

 anledning udstedte varsler, såfremt den berørte parts hovedorganisation  

 eller, dersom parten ikke er medlem af en sådan, parten selv ved anbefalet  

 brev inden 5 dage efter modtagelsen af det varsel, mod hvis formelle eller  

 materielle lovlighed der protesteres, har protesteret over for vedkommende  

 organisation eller enkeltvirksomhed mod lovligheden af kampskridtet eller  

 varslet, 4) hvorvidt der foreligger en kollektiv overenskomst, 5) lovligheden af anvendelse af kollektive kampskridt til støtte for krav  

 om overenskomst på områder, hvor kollektiv overenskomst ikke er indgået, og 6) tvister om forligsmændenes kompetence.
 Stk. 2. Arbejdsstandsninger skal straks indberettes til  

 organisationerne, og fællesmøde under organisationernes medvirken til  

 drøftelse af en arbejdsstandsning skal afholdes dagen efter dennes  

 iværksættelse, medmindre arbejdsstandsningen er ophørt inden fællesmødets  

 afholdelse.
Stk. 3. Sager efter stk. 1, nr. 1-3, kan kun indbringes for  

 Arbejdsretten, hvis overtrædelsen er foretaget eller kampskridtet er varslet  

 eller iværksat af en arbejdsgiverorganisation eller flere medlemmer af en  

 sådan, af en enkeltvirksomhed (enkeltmand, firma, aktie- eller anpartsselskab  

 eller offentlig institution) eller af en lønmodtagerorganisation eller af  

 medlemmer af en sådan i fællesskab.
Adgangen til at indbringe sager er  

 endvidere betinget af, at der ikke i det pågældende overenskomstforhold er  

 indeholdt bestemmelser i modsat retning.
 Stk. 4. Ud over de i stk. 1 nævnte sager kan sager vedrørende  

 uoverensstemmelser mellem arbejdsgivere og lønmodtagere indbringes for  

 Arbejdsretten, når retten billiger det og der mellem en arbejdsgiver- og  

 lønmodtagerorganisation eller mellem en enkeltvirksomhed og en  

 lønmodtagerorganisation er truffet aftale derom.
 § 10.
Hører en sag i sin helhed under faglig voldgift, kan retten afvise sagen.  

 Er parterne enige derom, kan retten dog afgøre sagen.
Hører sagen delvis  

 under faglig voldgift, kan retten udsætte sagens behandling, til  

 voldgiftskendelse er afsagt.
 § 11.
 Sager, der efter § 9 hører under Arbejdsretten, kan ikke anlægges ved de  

 almindelige domstole, jf. dog stk. 2.
 Stk. 2. En lønmodtager kan anlægge sag ved de almindelige domstole  

 om påståede løntilgodehavender m.v., såfremt den pågældende godtgør, at  

 vedkommende faglige organisation ikke agter at iværksætte fagretlig  

 behandling af kravet.
 § 12.
 I sager, der er nævnt i § 9, stk. 1, nr. 1 og 2, og stk. 4, kan  

 Arbejdsretten idømme den eller dem, der har deltaget i det  

 overenskomststridige forhold, en bod, der skal tilfalde klageren.
 Stk. 2. Bod kan ikke pålægges de deltagere i en arbejdsstandsning,  

 der har genoptaget arbejdet inden afholdelse af det i § 9, stk. 2, omtalte  

 fællesmøde eller har fulgt en henstilling fra dette møde om straks at gå i  

 arbejde, medmindre det godtgøres, at arbejdsstandsningen har savnet rimelig  

 begrundelse eller må betragtes som led i en systematisk aktion.
 Stk. 3. Består overenskomstkrænkelsen i undladelse af at betale et  

 skyldigt pengebeløb, kan dommen i stedet for bod gå ud på betaling af  

 beløbet.
 Stk. 4. Når ikke andet forud er vedtaget, kan der kun pålægges en  

 organisation som sådan retligt ansvar, når den har gjort sig delagtig i det  

 påklagede forhold.
Stk. 5. Boden fastsættes under hensyntagen til samtlige sagens  

 omstændigheder, herunder i hvilken grad overtrædelsen har været undskyldelig  

 fra overtræderens side.
Ved bedømmelsen af en overenskomststridig  

 arbejdsstandsning skal der således tages hensyn til, om der fra modpartens  

 side har foreligget forhold af en sådan art, at arbejdsstandsningen må anses  

 for at være en forståelig reaktion herpå.
Stk. 6. Under særlig formildende omstændigheder kan en i øvrigt  

 forskyldt bod bortfalde, og den skal bortfalde, når overenskomststridig  

 adfærd fra modpartens side skønnes at have givet rimelig grund til en  

 arbejdsstandsning.
Det samme gælder, når det godtgøres, at en  

 arbejdsstandsning skyldes trivselsmæssige faktorer, som modparten bærer  

 ansvaret for.
 Stk. 7. Som en særlig skærpende omstændighed skal det anses, at  

 overtræderen skønt overenskomstmæssigt forpligtet hertil har nægtet at lade  

 sagen afgøre ved voldgift eller har handlet i strid med lovligt afsagt  

 voldgiftskendelse eller en af Arbejdsretten afsagt dom.
 Stk. 8. I sager om pålæg i anledning af påståede overenskomstbrud  

 og om idømmelse af bod herfor kan retten udskille bodsspørgsmålet til senere  

 afgørelse.
 § 13.
Sag anlægges af og mod vedkommende arbejdsgiver- eller  

 lønmodtagerorganisation, uanset om overtrædelsen er foretaget eller  

 kollektive kampskridt er varslet eller iværksat af eller mod enkelte  

 medlemmer af organisationen.
Er en organisation medlem af en mere omfattende  

 organisation, skal sagen anlægges af og mod sidstnævnte organisation.
Er  

 arbejdsgiverparten en enkeltvirksomhed, jf. § 9, stk. 3, der ikke er  

 tilsluttet en arbejdsgiverorganisation, anlægges sagen af eller mod  

 enkeltvirksomheden.
 Stk. 2. Der gælder ingen indskrænkning i parternes adgang til at  

 lade møde for sig i Arbejdsretten ved rettergangsfuldmægtig.
 § 14.
 Sag anlægges ved indlevering af klageskrift til Arbejdsretten.
Stk. 2. Klageskriftet skal indeholde 1) parternes navn og adresse, 2) klagerens påstand, 3) en kort fremstilling af de kendsgerninger, hvorpå påstanden støttes, og 4) angivelse af de dokumenter og andre beviser, som klageren agter at  

 påberåbe sig.
 § 15.
Sekretariatet sender snarest muligt et eksemplar af klageskriftet med  

 bilag til indklagede og opfordrer samtidig denne til at afgive svarskrift med  

 eventuelle bilag.
Om fornødent lader sekretariatet klageskriftet forkynde for  

 indklagede efter retsplejelovens regler om forkyndelse.
Stk. 2. Svarskriftet skal indeholde 1) indklagedes påstand, 2) en kort fremstilling af de kendsgerninger, hvorpå påstanden støttes, og 3) angivelse af de dokumenter og andre beviser, indklagede vil påberåbe  

 sig.
 § 16.
 Forberedelsen af sagen til eventuel domsforhandling finder sted i et eller  

 flere forberedende retsmøder.
 Stk. 2. Under de forberedende retsmøder beklædes retten af  

 formanden, en af næstformændene eller sekretariatslederen.
Stk. 3. Med parternes samtykke kan retten afgøre sagen på et  

 forberedende retsmøde.
Afgørelsen kan med parternes indforståelse træffes ved  

 beslutning.
Stk. 4. De forberedende retsmøder afholdes for lukkede døre.
Med  

 parternes tiltræden kan retsformanden dog tillade andre end  

 partsrepræsentanterne at overvære retsmøderne.
 § 17.
 For domsforhandlingen gælder med de fornødne tilpasninger retsplejelovens  

 regler om domsforhandling af borgerlige sager i 1. instans.
 Stk. 2. Domsforhandlingen foregår for åbne døre, medmindre  

 retsformanden undtagelsesvis af hensyn til ro og orden i retslokalet  

 beslutter, at dørene skal lukkes.
 § 18.
Dommen vedtages ved afstemning efter forudgående rådslagning.  

 Rådslagningen og afstemningen sker mundtligt, og retsformanden stemmer altid  

 sidst.
I afstemningen deltager kun de dommere, som har overværet den  

 mundtlige forhandling i dens helhed.
De afgivne stemmer indføres i uddrag i  

 stemmeafgivningsbogen.
 Stk. 2. Afgørelsen træffes efter stemmeflertallet.
 Stk. 3. Udkast til dommen udarbejdes af retsformanden, hvorefter  

 den endelige ordlyd vedtages af de deltagende dommere.
 § 19.
 Dommen, der afsiges i et offentligt retsmøde ved oplæsning af  

 domsslutningen, skal ledsages af grunde, men ikke indeholde oplysning om de  

 forskellige meninger under afstemningen.
Stk. 2. Ved dommen skal det pålægges den tabende part at betale et  

 beløb til delvis dækning af Arbejdsrettens omkostninger.
Retten kan  

 undtagelsesvis pålægge begge parter at betale en del af beløbet.
 § 20.
 Retsplejelovens bestemmelser om virkningen af en parts udeblivelse, om  

 adgangen til genoptagelse af borgerlige sager, der er afgjort ved  

 udeblivelsesdom, og om ekstraordinær genoptagelse af borgerlige sager finder  

 tilsvarende anvendelse i sager, der behandles af Arbejdsretten.
Stk. 2. Arbejdsrettens formandskab kan undtagelsesvis tillade, at  

 sager, der efter § 16, stk. 3, er afgjort af retsformanden, genoptages, når 1) det må anses for overvejende sandsynligt, at sagen uden ansøgerens fejl  

 har været urigtigt oplyst, og at sagen efter en genoptagelse vil få et  

 væsentlig forskelligt resultat, 2) det må anses for givet, at ansøgeren kun ad denne vej vil kunne undgå  

 eller oprette et for ham indgribende tab, og 3) omstændighederne i øvrigt i høj grad taler for genoptagelse.
 § 21.
 Arbejdsrettens domme kan fuldbyrdes efter retsplejelovens regler om  

 tvangsfuldbyrdelse af domme.
 Stk. 2. Forlig indgået for Arbejdsretten, beslutninger efter § 16,  

 stk. 3, og afgørelser ved mæglings- og organisationsmøder samt ved faglige  

 voldgiftsretter og afskedigelsesnævn kan fuldbyrdes efter retsplejelovens  

 regler om fuldbyrdelse af forlig.
 Stk. 3. Retsplejelovens bestemmelser vedrørende indsigelser mod  

 rigtigheden af domme m.v., der fremsættes under tvangsfuldbyrdelsen, finder  

 tilsvarende anvendelse for indsigelser, der fremsættes under fuldbyrdelsen af  

 Arbejdsrettens domme, kendelser og beslutninger.
 § 22.
 Er der ikke mellem overenskomstparterne vedtaget betryggende regler til  

 afgørelse af uenighed af faglig karakter, anses bestemmelserne i den til  

 enhver tid mellem Dansk Arbejdsgiverforening og Landsorganisationen i Danmark  

 aftalte norm for regler for behandling af faglig strid for at være gældende  

 mellem parterne.
 § 23.
 Loven træder i kraft den 15. marts 1997.
 Stk. 2. Lov nr. 317 af 13. juni 1973 om Arbejdsretten ophæves.
Stk. 3. Indtil der med virkning fra 1. januar 1998 er foretaget  

 beskikkelse efter § 3, forbliver de nu siddende ordinære dommere i  

 virksomhed.
Rettens nuværende formandskab forbliver siddende, indtil nyt  

 formandskab er beskikket efter § 4. Rettens nuværende sekretær forbliver  

 siddende, indtil en sekretariatsleder er udnævnt efter § 5.
 Stk. 4. De ved lovens ikrafttræden verserende sager skal behandles  

 efter de nye regler, jf. dog stk. 3.
 § 24.
 Loven gælder ikke for Færøerne og Grønland.
