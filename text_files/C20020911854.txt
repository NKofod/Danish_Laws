Skrivelse om ændringer på  

 revisionsområdet for kommunernes boligstøtteregnskaber (Kommuner og kommunale revisorer) Der er følgende ændringer på  

 området for regnskabsaflæggelse, anvisning af statsrefusion og  

 revision af kommunernes boligstøtteregnskaber (ændringer som  

 følge af bekendtgørelse nr. 151 af 25. marts 2002):
Socialministeriet behandler revisionsberetninger  

 på boligstøtteområdet Som følge af, at lov om individuel  

 boligstøtte nu hører under Socialministeriet, skal  

 kommunalbestyrelsen fremover sende revisionsberetningen til  

 Socialministeriet, og det bliver således Socialministeriet, der  

 behandler beretningen. Ændringen gælder for beretninger fra og  

 med regnskabsåret 2001.
 Revisionsberetningen skal dog fortsat samtidig sendes til  

 den kommunale tilsynsmyndigheden.
 Dette er en ændring af § 24 i  

 bekendtgørelse nr. 816 af 3. november 1999 om  

 regnskabsaflæggelse, anvisning af statsrefusion og revision af  

 kommunernes boligstøtteregnskaber.
Udbetaling af statsrefusion Udbetaling af statsrefusion efter lovens § 75, stk.  

 4, sker - som for lejede boliger - kvartalsvis bagud på grundlag af  

 oplysninger til Finansstyrelsen om de afholdte udgifter.
 Efter boligstøttelovens § 75, stk. 4, ydes der  

 refusion af kommunale udgifter for boliger til flygtninge, hvis en kommune  

 køber en bolig med henblik på udlejning til flygtninge, eller  

 hvis en kommune træffer beslutning om, at en bolig, der ejes af  

 kommunen, fremover skal udlejes til flygtninge.
 Ændringen af boligstøttelovens § 75,  

 stk.. 4, følger af lov nr. 147 af 25. marts 2002, og vedr.  

 udbetalingen af statsrefusion er der sket en ændring af § 11, stk.  

 4, i bekendtgørelse nr. 816 af 3. november 1999. Der henvises  

 også til Socialministeriets orienteringsskrivelse af 19. marts  

 2002.
