Fradragsretten for forfaldne renter udskydes under visse betingelser  

 til det tidspunkt, hvor faktisk betaling erlægges.
Det betyder, at  

 fradragsretten for forfaldne, ikke betalte renter ikke vågner op ved akkord,  

 gældssanering m.v.
 Skattedepartementet blev spurgt om, hvad betydningen af ligningslovens §  

 5, stk. 7, er, i tilfælde hvor renter, som ikke er fradraget, eftergives ved  

 akkord, gældssanering m.v.
 Renter af gæld er fradragsberettiget efter statsskattelovens § 6 e.  

 Renterne er fradragsberettiget under forudsætning af, at der foreligger en  

 retlig forpligtelse til at betale dem, og under forudsætning af, at der er  

 tale om et beløb, der beregnes som en procentdel af den til enhver tid  

 værende restgæld.
Efter praksis er fradragsretten som hovedregel betinget af, at renten er  

 forfalden.
Hovedreglen om forfaldskravet er nu lovfæstet i ligningslovens §  

 5, stk. 1, som blev indføjet i 1984.
 Ligningslovens § 5, stk. 7, gør dog den undtagelse, at renter i visse  

 tilfælde ikke kan fradrages på forfaldstidspunktet, men først på  

 betalingstidspunktet. § 5, stk. 7, udskyder således fradragsretten for  

 forfaldne renter til betalingstidspunktet, i tilfælde hvor renterne i samme  

 gældsforhold i et tidligere indkomstår ikke er blevet betalt.
På det grundlag svarede Skattedepartementet, at § 5, stk. 7, udskyder  

 fradragstidspunktet for forfaldne renter til det tidspunkt, hvor debitor  

 erlægger faktisk betaling i kroner og øre.
Det betyder, at fradragsretten for  

 forfaldne, ikke betalte renter ikke vågner op ved akkord, gældssanering eller  

 lignende, men kun ved en faktisk betaling.
