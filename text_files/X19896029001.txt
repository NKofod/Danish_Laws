Den 23.august 1988 indgav den udenlandske ansøgers danske  

 patentfuldmægtig ansøgning om patent på grundlag af en international  

 patentansøgning med prioritetsdag den 14. november 1986. Ansøgningen blev  

 indgivet efter udløbet af 20 månderes fristen fra den internationale  

 ansøgnings prioritetsdag, jfr.
PTL's § 31, stk. 1, hvorfor man samtidig  

 anmodede om genoprettelse i henhold til PTL's § 72 af de rettigheder, der gik  

 tabt som følge af fristoverskridelsen.
Til støtte for begæringen om genoprettelse var det oplyst, at den  

 endelige afgørelse om videreførsel af politiske og forretningsmæssige årsager  

 var blevet udskudt til de sidste uger inden udløbet af den kritiske frist.
Og  

 netop i denne periode måtte den medarbejder, som ansøger havde betroet at  

 træffe afgørelse i sagen, tage på en uventet længere forretningsrejse.  

 Samtidig med indtraf, at hans stedfortræder sygemeldtes.
På begæring fra direktoratet blev tjenesterejsen og sygemeldingen  

 dokumenteret, hvorefter direktoratet vurderede, at det under de konkrete  

 omstændigheder ikke kunne lægges ansøger til last, at ansøgningsfristen var  

 passeret.
Begæringen om genoprettelse af rettighederne blev imødekommet.
A4GM Energetikai Gepgyarto Leanyvallalat Adr.: Ingeniørfirmaet Budde, Schou & Co.
Vor ref: 4710/88 - M2 Deres ref: 48629 Dato: 12 jul 1989 Vi har imødekommet Deres begæring om genoprettelse af PCT-ansøgning nr.  

 4710/88, fremsat ved Deres brev af 23 aug 1988.
 Genoprettelsen vil blive bekendtgjort i Dansk Patenttidende den 31 jul  

 1989.
 Vi beder Dem i denne forbindelse være opmærksom på bestemmelsen i  

 patentlovens § 74, stk. 2, som er vedlagt i kopi.
 Denne bestemmelse medfører således, at hvis nogen i tidsrummet mellem den  

 14 juli 1988 og 31 jul 1989 i god tro er begyndt at udnytte opfindelsen  

 erhvervsmæssigt, eller at træffe væsentlige foranstaltninger hertil, kan  

 vedkommende fortsætte denne udnyttelse uanset genoprettelsen.
