Klage  

 over psykologs undersøgelse, herunder kropsundersøgelse Nævnet fandt grundlag for at kritisere psykologen.  

 Nævnet lagde bl.a. vægt på, at patienten fra starten gjorde opmærksom på, at  

 han ville have foretrukket en kvindelig psykolog, fordi han fandt det  

 vanskeligt at åbne sig for mænd.
Det var derfor efter nævnets opfattelse  

 kontraindiceret, at psykologen undersøgte ham under så grænseoverskridende  

 omstændigheder, som der var tale om i det foreliggende tilfælde, nemlig at  

 patienten var i bar overkrop, i liggende stilling, med manipulation af  

 muskulatur og infiltrationer, hvor psykologens hænder var smurt ind i creme.  

 Nævnet lagde endvidere vægt på, at patienten allerede før den kropslige  

 undersøgelse virkede meget motorisk anspændt, hvilket efter nævnets  

 opfattelse  

 burde have advaret om, at han på forhånd kunne være utryg ved konfrontationen  

 med behandlingsstedet.
I henvisningen fra egen læge blev det endvidere  

 oplyst,  

 at patienten led af en cancer med ukendt lokalisering.
Psykologen burde  

 således  

 have været opmærksom på, at patienten kunne føle sig meget sårbar, hvilket  

 igen  

 burde have skærpet opmærksomheden med hensyn til at respektere hans grænser.
