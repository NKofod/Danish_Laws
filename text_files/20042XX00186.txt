Skriftlig fremsættelse (27. april 2005) Justitsministeren  

  

 (Lene Espersen):
 Herved tillader jeg mig for Folketinget at fremsætte:
 Forslag til  

 folketingsbeslutning om udkast til rammeafgørelse om skærpelse af de  

 strafferetlige rammer med henblik på håndhævelse af lovgivningen til  

 bekæmpelse  

 af forurening fra skibe.
(Beslutningsforslag nr.
B 83).
 Formålet med fremsættelse af forslaget til  

 folketingsbeslutning er efter grundlovens § 19, stk. 1, at opnå Folketingets  

 samtykke til, at regeringen på Danmarks vegne medvirker til Rådet for Den  

 Europæiske Unions vedtagelse af et udkast til rammeafgørelse om skærpelse af  

 de  

 strafferetlige rammer med henblik på håndhævelse af lovgivningen til  

 bekæmpelse  

 af forurening fra skibe.
Udkastet til rammeafgørelse supplerer et forslag til  

 direktiv om forurening fra skibe og om indførelse af sanktioner for  

 overtrædelser.
På grund af den indbyrdes sammenhæng mellem de to forslag skal  

 disse vedtages samtidigt.
Efter artikel 251 i Traktaten om Det Europæiske  

 Fællesskab gælder der visse tidsfrister for vedtagelsen af direktivforslaget.
Da de to forslag som nævnt skal vedtages samtidigt, får  

 tidsfristen for vedtagelse af direktivforslaget også betydning for  

 vedtagelsen  

 af udkastet til rammeafgørelse.
På den baggrund sigter det luxembourgske  

 formandskab mod, at udkastet til rammeafgørelse og forslaget til direktiv  

 vedtages samtidigt under Luxembourgs formandskab, senest på rådsmødet  

 (transport, telekommunikation og energi) den 27.  28. juni 2005.
 Formålet med beslutningsforslaget er således at gøre det  

 muligt for Danmark  senest den 27.  28. juni 2005 - at medvirke  

 til  

 vedtagelsen af rammeafgørelsen.
 Målsætningen for forslaget til direktiv om forurening fra  

 skibe og om indførelse af sanktioner for overtrædelser er blandt andet at  

 fastlægge  

 en præcis definition af, hvornår der foreligger forurening af havmiljøet.
Målsætningen for udkastet til rammeafgørelse er at sikre, at  

 forurening af havmiljøet som defineret i forslaget til direktiv, udgør en  

 strafbar handling i alle EU's medlemslande, og at fastlægge en nedre grænse  

 for  

 strafferammernes maksimum i den nationale lovgivning.
I sammenhæng hermed  

 sikres det ved rammeafgørelsen, at alle medlemslande kan straffe for  

 medvirken  

 til overtrædelse af reglerne, og at også juridiske personer kan straffes.
 Derudover indeholder rammeafgørelsen bestemmelser om  

 straffemyndighed (jurisdiktion) og om udveksling af oplysninger, herunder i  

 form af et varslingssystem vedrørende havforurening.
Udkastet til rammeafgørelse har alene i begrænset omfang  

 lovgivningsmæssige konsekvenser.
Maksimum for strafferammen i straffelovens §  

 196 om grov miljøkriminalitet skal hæves fra fængsel indtil 4 år til fængsel  

 indtil 6 år.
Derudover skal det i lovgivningen sikres, at det vil være muligt  

 at idømme indtil 2 års fængsel, hvis forureningen er sket inden for rammerne  

 af  

 en kriminel organisation, uanset forureningens omfang.
 En ensartet definition af det strafbare område for  

 havforurening fra skibe i EU og et minimumsniveau for effektive sanktioner  

 findes at bidrage væsentligt til en øget agtpågivenhed hos de parter, der er  

 involveret i transport af potentielt forurenende stoffer ad søvejen og dermed  

 bidrage til at mindste risikoen for havforurening fra skibe.
 Idet jeg i øvrigt tillader mig at henvise til beslutningsforslaget  

 og de ledsagende bemærkninger, skal jeg hermed anbefale beslutningsforslaget  

 til det Høje Tings velvillige behandling.
