Ændringsforslag stillet den 20. april 2006 Ændringsforslag til 3. behandling af Forslag til lov om ændring af forskellige love (Konsekvensændringer som følge af lov om et  

 indkomstregister) Af  

 	  

  

 skatteministeren:
Til § 23 1)  

  

 I  

  

 stk. 2  

  

 ændres »1. april  

 2006« til: »1. juni 2006«.
[Ændring af ikrafttrædelsestidspunktet som følge af 3.  

 behandling efter den 1. april 2006] Bemærkninger Til nr. 1 Efter lovforslagets § 23, stk. 2, træder lovforslagets §§ 2-6, §  

 7, nr. 2, §§ 8-13, § 17, nr. 24, §§ 18-21 og § 22, nr. 1, 2 og 4, i kraft den  

 1. april 2006.
 Efter Folketingets ugeplaner vil lovforslaget dog først skulle  

 til 3. behandling den 25. april 2006. Som konsekvens af, at dette tidspunkt  

 ligger efter ikrafttrædelsestidspunktet efter lovforslagets § 23, stk. 2,  

 foreslås  

 det at flytte ikrafttrædelsestidspunktet for denne bestemmelse til den 1.  

 juni  

 2006.
Ændringsforslaget har betydning for ikrafttrædelsestidspunktet  

 for lovforslagets regler om adgang til registeret m.v.
Der ændres derimod  

 ikke  

 på ikrafttrædelsen af forenklingerne på Skatteministeriets område som følge  

 af  

 indkomstregisteret.
Efter lovforslagets § 23, stk. 3, fastsætter  

 skatteministeren  

 reglerne om ikrafttrædelsen af forenklingerne.
Denne regel skyldes, at  

 forenklingerne  

 først vil kunne træde i kraft, når indberetningen til indkomstregisteret er  

 begyndt.
Indberetningspligten foreslås i hovedforslaget at træde i kraft  

 efter  

 regler, som fastsættes af skatteministeren.
Dette sikrer, at  

 indberetningspligten kan indføres trinvis over en periode.
Alle virksomheder  

 skal således ikke begynde indberetningen samtidig.
 Endvidere ændres der ikke ved, at lovforslagets § 1 foreslås at  

 træde i kraft den 1. januar 2007. Dette er datoen for ikrafttrædelsen af den  

 lov, der ændres ved § 1 i lovforslaget.
