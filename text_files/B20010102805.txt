Bekendtgørelse af Forretningsorden for  

 Fællesrådet for den  

 Fri Ungdomsuddannelse Herved bekendtgøres den af Fællesrådet for den Fri  

 Ungdomsuddannelse den 30. november 2001 i medfør af § 16,  

 stk. 7, i lov om den fri ungdomsuddannelse, jf. lovbekendtgørelse  

 nr. 610 af 22. juni 2001, fastsatte forretningsorden:
 § 1. Fællesrådet for Den Fri  

 Ungdomsuddannelse varetager opgaver i henhold til § 16 i lov om fri  

 ungdomsuddannelse af 7. juni 2001 samt den i medfør heraf udstedte  

 bekendtgørelse af 31. oktober 2001.
§ 2. Fællesrådet afholder  

 ordinært møde 6 gange årligt.
Yderligere møder  

 afholdes, når formanden indkalder, eller snarest efter, at mindst 2  

 fællesrådsmedlemmer over for formanden har fremsat motiveret  

 anmodning herom.
 Stk. 2. Indkaldelse til møder sker skriftligt med  

 mindst 14 dages varsel og indeholder oplysning om tid, sted og dagsorden.
Stk. 3. Materiale til brug for klagesager udsendes senest 8  

 dage før mødets afholdelse.
Formanden påser, at en klager  

 og den uddannelsesansvarlige skole, jf. lovens § 5, får tilsendt  

 fællesrådets afgørelse i en klagesag.
 Stk. 4. Fællesrådet kan i ekstraordinære  

 situationer indkaldes med kortere varsel end nævnt i stk. 2.
Stk. 5. Samtidig med indkaldelse til fællesrådets  

 møder orienteres Undervisningsministeriet herom.
Bilagsmateriale  

 tilsendes Undervisningsministeriet, som kan deltage i  

 fællesrådets møder ved tilforordnede.
 § 3. Fællesrådet er  

 beslutningsdygtigt, når mindst halvdelen af medlemmerne er til  

 stede.
 Stk. 2. Et medlem har pligt til at underrette  

 fællesrådet om forhold, som kunne medføre vedkommendes  

 inhabilitet, ligesom enhver af fællesrådets øvrige  

 medlemmer, der er bekendt med sådanne forhold, har pligt til at oplyse  

 fællesrådet herom.
Stk. 3. Fællesrådet afgør selv, om et  

 medlem er habilt.
Medlemmet må ikke selv deltage i behandlingen og  

 afgørelsen af spørgsmålet om vedkommendes  

 inhabilitet.
 Stk. 4. Spørgsmålet om et medlem skal vige sit  

 sæde, bør så vidt muligt rejses, inden  

 fællesrådets behandling af selve sagen begynder.
Stk. 5. Reglerne i stk. 2-4 gælder også for  

 fællesrådets sekretærer.
Hvis en sekretær ikke kan  

 medvirke ved behandlingen af en sag, udpeges en anden til at virke som  

 sekretær under behandlingen af denne sag.
§ 4. Fællesrådets møder ledes  

 af formanden.
I tilfælde af formandens forfald ledes mødet af  

 ét af de tilstedeværende medlemmer af forretningsudvalget, der  

 udpeges af forsamlingen.
Stk. 2. Votering på fællesrådets  

 møder sker mundtligt.
Beslutning træffes ved almindelig  

 stemmeflerhed.
I tilfælde af stemmelighed drøftes sagen ved et  

 nyt møde.
Ved fornyet stemmelighed er formandens stemme  

 udslagsgivende.
 Stk. 3. Formanden kan bestemme, at votering i klagesager  

 undtagelsesvist sker på anden måde end ved møde, hvor  

 medlemmerne personligt er til stede.
§ 5. Der føres protokol over  

 fællesrådets forhandlinger og beslutninger, jf.  

 bekendtgørelse om Fællesrådet for den Fri  

 Ungdomsuddannelse.
Protokollen skal tillige indeholde oplysning om hvert  

 enkelt medlems stemmeafgivelse.
Formanden påser, at alle medlemmer af  

 fællesrådet og Undervisningsministeriet får tilsendt en  

 udskrift af det protokollerede.
 § 6. Fællesrådet afgiver indstilling  

 til Undervisningsministeriet om varetagelse af den daglige drift, jf.  

 bekendtgørelse om Fællesrådet for den Fri  

 Ungdomsuddannelse.
 § 7. Køb, salg og pantsætning af fast  

 ejendom, indgåelse og opsigelse af faste lejemål, overdragelse af  

 sekretariatsopgaver i henhold til bekendtgørelsens § 6,  

 stk. 2, skal godkendes af Undervisningsministeriet.
§ 8. Fællesrådets forretningsudvalg,  

 jf. lovens § 16, stk. 3, består af 3 medlemmer.
Formanden for  

 fællesrådet er formand for forretningsudvalget.  

 Fællesrådet vælger 2 andre medlemmer, heraf 1 blandt de  

 medlemmer, der repræsenterer de i lovens § 5, stk. 1,  

 nævnte skoleformer, og 1 blandt de af undervisningsministeren  

 personligt udpegede medlemmer.
 Stk. 2. For forretningsudvalget gælder  

 følgende:
1)	Forretningsudvalget afholder møde, når et medlem beder  

 om det.
Indkaldelse skal ske med rimeligt varsel.
 2)	Forretningsudvalget er beslutningsdygtigt, når formanden og  

 mindst et medlem er til stede.
 3)	Forretningsudvalget afgiver indstilling til fællesrådet  

 om budget og aflæggelse af regnskab, jf. bekendtgørelse om  

 Fællesrådet for den Fri Ungdomsuddannelse.
4)	Forretningsudvalget udgør fællesrådets  

 økonomi- og personaleudvalg.
Ved ansættelse af fast personale  

 udgør forretningsudvalget og den daglige leder (sekretariatslederen)  

 ansættelsesudvalg og foretager indstilling til fællesrådet.  

 Oprettelse af stillinger til ansættelse i fællesrådets  

 sekretariat sker efter Undervisningsministeriets godkendelse, jf.  

 bekendtgørelse om Fællesrådet for den Fri  

 Ungdomsuddannelse.
5)	Formandens og et af forretningsudvalgets øvrige medlemmers  

 underskrift forpligter fællesrådet.
Hvis fællesrådet  

 har truffet beslutning herom, kan fællesrådet endvidere  

 forpligtes ved underskrift af formanden i forening med  

 sekretariatslederen.
 § 9. Fællesrådet fastsætter eventuelle
ændringer i forretningsordenen, der bekendtgøres af  

 Undervisningsministeriet.
