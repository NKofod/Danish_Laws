Meddelelse om Personundersøgelser ved  

 Kriminalforsorgen, herunder med henblik på samfundstjeneste 1. Indledning Reglerne om indhentelse af personlige oplysninger  

 vedrørende den sigtede i straffesager fremgår af retsplejelovens  

 § 808.
 Ifølge retsplejelovens § 808, stk. 1, skal der  

 tilvejebringes sådanne oplysninger om den sigtedes personlige forhold,  

 som må antages at være af betydning for sagens afgørelse  

 vedrørende straffastsættelse eller anvendelse af anden  

 retsfølge end straf.
 Ifølge § 808, stk. 2, skal der i almindelighed  

 foretages en nærmere undersøgelse af den sigtedes personlige  

 forhold, herunder navnlig  hans tidligere og nuværende forhold i hjem,  

 skole og arbejde samt hans legemlige og åndelige tilstand, når  

 der kan blive spørgsmål om anvendelse af betinget dom, herunder  

 med vilkår om samfundstjeneste, tiltalefrafald på andre  

 vilkår end vedtagelse af bøde og betaling af erstatning, eller  

 retsfølger, der træder i stedet for straf.
Ved lov nr. 274 af 15. april 1997 (Samfundstjeneste og  

 forstærket indsats mod seksualforbrydelser m.v.) blev straffelovens  

 regler om samfundstjeneste ændret med det formål at styrke  

 mulighederne for anvendelse af samfundstjeneste.
I tilknytning til denne  

 lovændring blev der endvidere iværksat en forsøgsordning  

 med behandling af visse seksualforbrydelser som alternativ til frihedsstraf  

 samt en visitationsordning i Anstalten ved Herstedvester for  

 seksualkriminelle, der er idømt en tidsbestemt straf.
Ved lov nr. 230 af 4. april 2000 om ændring af  

 straffeloven (Udvidet brug af samfundstjeneste og betingede domme med  

 vilkår om alkoholistbehandling for spirituskørsel) er der  

 åbnet mulighed for i sager om spiritus- og promillekørsel at  

 idømme betinget frihedsstraf med vilkår om samfundstjeneste  

 eller alkoholistbehandling.
Endvidere er det ved lovændringen forudsat,  

 at samfundstjeneste skal søges anvendt i øget omfang ved  

 berigelseskriminalitet.  Denne lovændring trådte i kraft den 1.  

 juli 2000.
 På denne baggrund fastsættes følgende  

 nye retningslinier for indhentelse af personundersøgelser ved  

 kriminalforsorgen.
2. Sager, hvor der skal indhentes  

 personundersøgelser Det er anklagemyndighedens pligt at tilvejebringe alle  

 oplysninger, der er nødvendige for, at retten kan foretage det rette  

 sanktionsvalg i den enkelte sag.
 Personundersøgelser ved kriminalforsorgen skal  

 navnlig foretages i følgende tilfælde:
 Hvis sagen påregnes afgjort med tiltalefrafald med vilkår  

 i medfør af retsplejelovens § 723 , stk. 1, nr. 2, om tilsyn af  

 kriminalforsorgen, jf. nærmere nedenfor under pkt. 3.
 Hvis sagen kan falde ud til betinget dom med tilsyn af  

 kriminalforsorgen, jf. nærmere nedenfor under pkt. 3.
 Hvis der er mulighed for, at sagen kan afgøres med  

 samfundstjeneste, jf. nærmere nedenfor under pkt. 4.
 Hvis der er mulighed for betinget dom med vilkår om  

 alkoholistbehandling eller samfundstjeneste i sager om spiritus- eller  

 promillekørsel, jf. nærmere nedenfor under pkt. 5.
 Hvis der er mulighed for at anvende samfundstjeneste i en sag om  

 kørsel i frakendelsestiden, jf. nærmere nedenfor under pkt.  

 6.
 Hvis sigtede skal undergives mentalundersøgelse, og  hvis de  

 oplysninger om den sigtedes personlige forhold, der skal danne grundlag for  

 mentalundersøgelsen, mest hensigtsmæssigt kan tilvejebringes  

 gennem en personundersøgelse ved kriminalforsorgen.
Hvis det i særlige situationer, hvor sagen påregnes  

 afgjort med en ubetinget frihedsstraf, skønnes hensigtsmæssigt,  

 at der af hensyn til sanktionspåstanden eller strafudmålingen  

 foretages en personundersøgelse ved kriminalforsorgen.
Det kan f.eks.  

 være tilfældet, såfremt der er tale om en forbrydelse af en  

 sådan grovhed eller en forventet straf af en sådan  

 størrelse, at man nærmer sig området for de sagstyper,  

 hvor der skal gennemføres mentalundersøgelse.
 Hvis der skønnes at være behov for oplysninger om den  

 sigtedes personlige forhold til brug for afgørelsen af, hvorvidt der  

 bør iværksættes mentalundersøgelse.
 I sager vedrørende seksualforbrydelser, jf. nærmere  

 nedenfor under pkt.7.
 Personundersøgelser ved kriminalforsorgen skal  

ikke indhentes i sager, der påregnes sluttet på bevisets  

 stilling.
 Der skal endvidere ikke indhentes  

 personundersøgelse i sager, der ventes afgjort med tiltalefrafald i  

 henhold til Rigsadvokatens bekendtgørelse om politimestrenes og  

 statsadvokaternes adgang til at frafalde tiltale, og i sager, der forventes  

 afgjort med tiltalefrafald, uden at der i medfør af retsplejelovens §  

 723, stk. 1, nr. 2, fastsættes vilkår om tilsyn af  

 kriminalforsorgen.
 Endvidere skal der ikke indhentes  

 personundersøgelser i sager, hvor det står klart, at  

 lovovertrædelsen alene bør medføre betinget dom uden  

 tilsyn.
Det kan dog i særlige tilfælde være af  

 betydning for afgørelsen af, om tiltalefrafald eller betinget dom kan  

 anvendes, at der indhentes nærmere oplysninger om de personlige  

 forhold, herunder om sigtedes mentale tilstand, i form af en  

 personundersøgelse.
I tvivlstilfælde kan  

 spørgsmålet drøftes med kriminalforsorgens lokale  

 afdeling.
3. Tiltalefrafald eller betinget dom Ved vurderingen af, om en sag kan falde ud til  

 tiltalefrafald eller en betinget dom, der indebærer tilsyn af  

 kriminalforsorgen, jf. retsplejelovens § 723, stk. 1, nr. 2, og straffelovens  

 § 57, indgår en række faktorer, navnlig kriminalitetens grovhed  

 og omfang, sigtedes sociale og personlige forhold samt recidivrisikoen.
 Ved bedømmelsen af sigtedes personlige og sociale  

 forhold skal der bl.a. lægges vægt på sigtedes alder,  

 boligforhold, arbejdsforhold, uddannelsesforhold, økonomiske forhold,  

 familieforhold og eventuelt misbrug af alkohol eller euforiserende  

 stoffer.
 Skønnes oplysningerne om disse forhold at tale for,  

 at der fastsættes tilsyn af kriminalforsorgen, bør der indhentes  

 en personundersøgelse.
 I tvivlstilfælde kan spørgsmålet  

 drøftes med kriminalforsorgens lokale afdeling.
4. Samfundstjeneste 4.1. Anvendelsesområdet Straffelovens kapitel 8 om samfundstjeneste blev  

 indsat ved lov nr. 6 af 3. januar 1992, hvorved den tidligere  

 forsøgsordning med samfundstjeneste blev gjort permanent.
 Anvendelsesområdet for betinget dom med vilkår  

 om samfundstjeneste er beskrevet i forarbejderne til lovændringen, der  

 navnlig består af Straffelovrådets betænkning nr.  

 1211/1990, lovforslaget med bemærkninger (fremsat den 30. oktober 1991)  

 og Retsudvalgets betænkning over lovforslaget, afgivet den 12. december  

 1992.
 Som nævnt ovenfor under pkt. 1 er straffelovens  

 regler om samfundstjeneste senere ændret ved lov nr. 274 af 15. april  

 1997 (Samfundstjeneste og forstærket indsats mod seksualforbrydelser  

 m.v.). Formålet med lovændringen var en øget anvendelse af  

 samfundstjeneste.
 Ved lovændringen blev det muligt at knytte flere  

 former for vilkår til en betinget dom med vilkår om  

 samfundstjeneste.
 Endvidere blev adgangen til at idømme  

 samfundstjeneste i kombination med en kort ubetinget frihedsstraf eller  

 bøde udvidet, således at samfundstjeneste kan anvendes ved  

 lovovertrædelser, hvis type eller grovhed efter de hidtil  

 gældende regler ville udelukke samfundstjeneste, fordi samfundstjeneste  

 ikke anses for en tilstrækkelig sanktion.
Ifølge bemærkningerne i lovforslaget om  

 kombinationsdomme bør den praksis, hvorefter samfundstjenestens  

 absolutte kerneområde er berigelseskriminalitet, fortsætte.  

 Samfundstjeneste ved kriminalitet som f.eks. vold, røveri,  

 narkotikasager og sædelighedsforbrydelser bør efter  

 bemærkningerne fortsat anvendes med varsomhed.
Hvis det efter en  

 konkret individuel vurdering findes forsvarligt at idømme en  

 kombinationsdom, vil der dog fremover kunne anvendes samfundstjeneste i disse  

 sager (varsomhedsområdet) i videre omfang.
 Reglerne om samfundstjeneste er endvidere som nævnt  

 ovenfor under pkt. 1 ændret ved lov nr. 230 af 4. april 2000 om  

 ændring af straffeloven (Udvidet brug af samfundstjeneste og betingede  

 domme med vilkår om alkoholistbehandling for spirituskørsel).  

 Ved lovændringen skete der bl.a. en nedsættelse af  

 mindstetimetallet for samfundstjeneste fra 40 til 30 timer, således at  

 samfundstjeneste i videre omfang kan anvendes i stedet for kortvarige  

 frihedsstraffe.
 Om muligheden for at anvende samfundstjeneste og betinget  

 dom i sager om spiritus- og promillekørsel og om muligheden for at  

 anvende samfundstjeneste i sager om kørsel i frakendelsestiden  

 henvises til pkt. 5 og 6.
 Herudover lægges der ifølge  

 bemærkningerne til forslaget vedrørende lovændringen op  

 til en øget anvendelse af samfundstjeneste på det eksisterende  

 anvendelsesområde, således at der i alle sager, hvor  

 berigelseskriminalitet skønnes at medføre ubetinget  

 frihedsstraf for en person, der ikke tidligere er idømt ubetinget  

 frihedsstraf, foretages en personundersøgelse med henblik på  

 vurderingen af den pågældendes egnethed til samfundstjeneste.
Det forudsættes herved, at samfundstjeneste fortsat  

 ikke anvendes, hvor en betinget dom uden vilkår om samfundstjeneste i  

 dag skønnes tilstrækkelig.
Det fremgår endvidere af  

 bemærkningerne, at den praksis, der har dannet sig, hvorefter  

 samfundstjenestens absolutte kerneområde er berigelseskriminalitet  

 bortset fra røveri, bør fortsættes.
Samfundstjeneste ved  

 kriminalitet som f.eks. vold, røveri, narkotikasager og  

 sædelighedsforbrydelser bør stadig anvendes med varsomhed.  

 Samfundstjeneste i disse sager ("varsomhedsområdet" eller  

 "undtagelsesområdet") bør fortsat kun anvendes, hvis det efter  

 en konkret, individuel vurdering findes forsvarligt.
 Ifølge bemærkningerne til lovforslaget  

 bør anklagemyndigheden også i øvrigt være  

 særlig opmærksom på muligheden for at anvende  

 samfundstjeneste, herunder på den øgede mulighed, der  

 følger af nedsættelsen af mindstetimetallet for arbejdspligten.
4.2. Personundersøgelse Som følge af ændringen ved lov nr. 230 af  

 4. april 2000 skal der indhentes personundersøgelse i alle sager om  

 berigelseskriminalitet, som skønnes at medføre ubetinget  

 frihedsstraf for en person, der ikke tidligere er idømt ubetinget  

 frihedsstraf, bortset fra sager vedrørende røveri.  

 Personundersøgelse i disse sager er altså obligatorisk, uanset  

 om anklagemyndigheden i det konkrete tilfælde vil påstå  

 ubetinget frihedsstraf.
Herudover skal personundersøgelse indhentes i alle  

 andre sager, hvor der efter retspraksis er mulighed for, at afgørelsen  

 kan falde ud til samfundstjeneste.
Personundersøgelse skal  

 således som udgangspunkt indhentes i de nævnte tilfælde,  

 også selv om anklagemyndigheden ud fra en konkret vurdering af den  

 foreliggende sag finder, at straffen bør være en ubetinget  

 frihedsstraf.
 I sager om f.eks. vold, røveri, narkotikasager og  

 sædelighedsforbydelser (varsomhedsområdet) skal  

 personundersøgelse dog kun indhentes på anklagemyndighedens  

 initiativ, hvis det efter en konkret individuel vurdering skønnes  

 sandsynligt, at samfundstjeneste - eventuelt i kombination med en ubetinget  

 straf - vil blive resultatet.
 Derimod bør anklagemyndighedens vurdering af, at en  

 dom til samfundstjeneste efter retspraksis klart ikke vil kunne blive  

 resultatet, medføre, at der ikke fra anklagemyndighedens side skal  

 iværksættes en personundersøgelse alene med det  

 formål at belyse sigtedes egnethed til samfundstjeneste.
 I tilfælde, hvor anklagemyndigheden ikke indhenter  

 en personundersøgelse, fordi der vil blive nedlagt påstand om  

 ubetinget frihedsstraf, kan spørgsmålet om  

 personundersøgelse eventuelt drøftes med forsvareren.
5. Betinget dom med vilkår om samfundstjeneste  

 eller alkoholistbehandling i sager om spiritus- og promillekørsel Som nævnt ovenfor er der ved lov nr. 230 af 4.  

 april 2000 om ændring af straffeloven åbnet mulighed for i sager  

 om spiritus- og promillekørsel at idømme betingede domme med  

 vilkår om samfundstjeneste eller med vilkår om  

 alkoholistbehandling.
 Af bemærkningerne til lovforslaget fremgår, at  

 de tilfælde af spiritus- og promillekørsel, eventuelt i  

 kombination med kørsel i frakendelsestiden, der efter gældende  

 domspraksis straffes med ubetinget frihedsstraf af 10-60 dages  

 varighed, i stedet bør straffes med en betinget dom med  

 vilkår om samfundstjeneste eller alkoholistbehandling.
 Ifølge bemærkningerne til lovforslaget er  

 anvendelse af betinget dom som udgangspunkt udelukket i tilfælde, hvor  

 der i tilknytning til spiritus/promillekørslen er forvoldt alvorlig  

 personskade (dvs. overtrædelse af straffelovens § 241 eller § 249).
 Betinget dom bør som udgangspunkt heller ikke  

 anvendes, såfremt spiritus/promillekørslen er foregået i  

 et brugsstjålet køretøj.
 For så vidt angår gentagelsestilfælde er  

 det ved lovændringen forudsat, at betinget dom med vilkår om  

 samfundstjeneste eller alkoholistbehandling ikke anvendes overfor  

 spiritus/promillekørsel begået i prøvetiden for en  

 tidligere betinget dom for spiritus/promillekørsel, medmindre der  

 foreligger helt særlige omstændigheder.
 Ved to eller flere tidligere betingede domme for  

 spiritus/promillekørsel bør der som udgangspunkt heller ikke  

 på ny idømmes en betinget dom med vilkår om  

 samfundstjeneste eller alkoholistbehandling.
 Anklagemyndigheden bør således indhente  

 personundersøgelse i samtlige sager om spiritus/promillekørsel,  

 herunder i kombination med kørsel i frakendelsestiden, der efter  

 gældende domspraksis straffes med ubetinget frihedsstraf af 10-60 dages  

 varighed.
 Personundersøgelse skal dog ikke indhentes på  

 anklagemyndighedens initiativ i de  tilfælde, der er nævnt  

 ovenfor, hvor betinget dom med vilkår om samfundstjeneste eller  

 alkoholistbehandling normalt ikke kommer på tale.
 Retningslinierne vedrørende betinget dom med  

 vilkår om samfundstjeneste eller alkoholistbehandling er i  

 øvrigt nærmere beskrevet i Rigsadvokaten Informerer nr. 16/2000,  

 der pr. 1. september 2000 forventes indarbejdet i nye retningslinier  

 vedrørende bøder m.v. på færdselsområdet.
6. Samfundstjeneste ved kørsel i  

 frakendelsestiden Ved lov nr. 230 af 4. april 2000 om ændring af  

 straffeloven lægges der endvidere op til anvendelse af samfundstjeneste  

 ved andre færdselslovsovertrædelser, der efter gældende  

 praksis straffes med kortere ubetingede frihedsstraffe.
 Ifølge bemærkningerne til lovforslaget er  

 kerneområdet for dom til samfundstjeneste for andre  

 færdselslovsovertrædelser kørsel i frakendelsestiden uden  

 samtidig spiritus/promillekørsel.
Ligesom ved spiritus/promillekørsel bør der  

 udvises tilbageholdenhed overfor anvendelse af samfundstjeneste ved  

 kørsel i frakendelsestiden, der har ført til alvorlig  

 personskade, eller som er begået i et brugsstjålet  

 køretøj Anklagemyndigheden bør således som  

 udgangspunkt indhente personundersøgelser i alle sager  

 vedrørende kørsel i frakendelsestiden uden samtidig  

 spiritus/promillekørsel, der efter gældende domspraksis straffes  

 med ubetinget frihedsstraf af 10-60 dages varighed.
 Personundersøgelse skal dog ikke indhentes  

 på anklagemyndighedens initiativ i de  tilfælde, der er  

 nævnt ovenfor, hvor betinget dom med vilkår om samfundtjeneste  

 normalt ikke kommer på tale.
 Retningslinierne vedrørende betinget dom med  

 vilkår om samfundstjeneste for kørsel i frakendelsestiden er i  

 øvrigt nærmere beskrevet i Rigsadvokaten Informerer nr. 16/2000,  

 der pr. 1. september 2000 forventes indarbejdet i nye retningslinier  

 vedrørende bøder m.v. på færdselsområdet.
7. Seksualforbrydelser Som nævnt ovenfor under pkt. 1 blev der i  

 tilknytning til lov nr. 274 af 15. april 1997 iværksat et  

 forsøg, der omfatter en forsøgsordning med behandling af visse  

 seksualforbrydelser som alternativ til frihedsstraf samt en  

 visitationsordning i Anstalten ved Herstedvester for seksualkriminelle, der  

 er idømt en tidsbestemt straf.
 Vedrørende forsøgsordningen med  

behandling af visse seksualforbrydelser henvises til RM nr. 6/1997,  

 hvor der i pkt. 8 er fastsat retningslinier om foretagelse af  

 personundersøgelse.
 Forsøget med visitationsordningen i Anstalten  

 ved Herstedvester omfatter seksualkriminelle, der er idømt en  

 tidsbestemt fængselsstraf for overtrædelse af straffelovens § 210  

 eller §§ 216-236, og som ikke er omfattet af den ovennævnte  

 forsøgsordning med behandling.
Mentalundersøgelser foretaget i sager omfattet af  

 forsøgsordningen med behandling af seksualkriminelle har vist, at et  

 større antal af de sigtede har haft alvorlige, ikke tidligere  

 diagnosticerede legemlige og  psykiske lidelser.
Det samme må antages  

 at gælde for personer omfattet af visitationsordningen, hvor  

 kriminaliteten kan være af betydeligt grovere karakter.
 Foretagelse af en personundersøgelse vil  

 således kunne forbedre muligheden for at vurdere, om der er behov for  

 en egentlig mentalundersøgelse.
 En personundersøgelse i sådanne sager vil  

 også kunne tilvejebringe et ensartet vurderingsgrundlag til brug for  

 visitationen, ligesom personundersøgelsen kan bidrage til en hurtigere  

 visitation.
 Der bør derfor som udgangspunkt indhentes en  

 personundersøgelse i sager vedrørende seksualforbrydelser, der  

 skønnes at være omfattet af den nævnte  

 visitationsordning.
 Hvis der undtagelsesvist ikke foretages en  

 personundersøgelse, skal kriminalforsorgen så tidligt som muligt  

 underrettes herom, således at kriminalforsorgen kan vurdere, om det er  

 hensigtsmæssigt at indhente personlige oplysninger til brug for  

 visitationen.
8. Sager mod unge under 18 år Retningslinier vedrørende oplysninger om  

 personlige forhold i sager mod unge under 18 år er fastsat i pkt. 2.3.  

 i RM 7/1998.
 Som det fremgår heraf, foretages  

 personundersøgelser ved kriminalforsorgen normalt ikke i sager mod  

 unge under 18 år, idet de oplysninger, der indhentes fra de sociale  

 myndigheder, i de fleste tilfælde må antages at være  

 tilstrækkelige.
Hvis det overvejes at knytte tilsyn af kriminalforsorgen  

 som vilkår til en helt eller delvist betinget dom, eller hvis der kan  

 blive tale om samfundstjeneste, skal der dog tilvejebringes en  

 personundersøgelse.
Det samme gælder, hvis der i øvrigt  

 er behov for personlige oplysninger, som ikke kan skaffes gennem de sociale  

 myndigheder, jf. pkt. 2.3.4. i RM 7/1998.
9. Generelt om anmodninger om foretagelse af  

 personundersøgelse Anmodningen om personundersøgelse ved  

 kriminalforsorgen bør fremsættes på så tidligt et  

 tidspunkt som muligt.
 Anmodningen til kriminalforsorgen om  

 personundersøgelse bør normalt vedlægges følgende  

 dokumenter:
En beskrivelse af den påsigtede kriminalitet.
Normalt vil en  

 kopi af forholdsfortegnelse, anklageskrift eller  

 retsmødebegæring være tilstrækkelig.
Straffeattest Ny udskrift af det centrale personregister Mappen med personlige oplysninger En eventuel rapport om afhøring i henhold til  

 udlændingelovens § 26 I de tilfælde, hvor personundersøgelse  

 foretages på anklagemyndighedens initiativ, vil det ofte være  

 hensigtsmæssigt at orientere den sigtede om, at kriminalforsorgen er  

 anmodet om at foretage personundersøgelse og om dennes formål.  

 Også en eventuel forsvarer bør orienteres herom.
 Samtykke fra sigtede til indhentelse af oplysninger fra  

 pårørende m.v. indhentes normalt af kriminalforsorgen.
 10. Ophævelse af tidligere udsendte  

 rigsadvokatmeddelelser m.v.
 RM nr. 3/1992 om samfundstjeneste -  

 anvendelsesområdet,  RM nr. 4/1992  om personundersøgelser ved  

 kriminalforsorgen og Rigsadvokatens cirkulæreskrivelse af 4. oktober  

 1999 om personundersøgelser i sager vedrørende  

 seksualkriminelle ophæves.
