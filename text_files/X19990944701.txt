statsautoriseret revisor Paw Jønsson sålydende Tilsidesat pligter stillingen som revisor  

 medfører  

 God revisorskik KENDELSE:
 Ved kendelse afsagt den 11. november 1996 af  

 Disciplinærnævnet for Statsautoriserede Revisorer (sag nr.  

 S-12/1996) blev statsautoriseret revisor Paw Jønsson på baggrund  

 af en klage fra Andersen & Delkov ApS pålagt en bøde  

 på 10.000 kr. for at have tilsidesat de pligter, stillingen som revisor  

 medfører.
 Disciplinærnævnet fandt ham skyldig i at have  

 handlet i strid med god revisorskik ved at have udøvet tilbageholdsret  

 i samtlige klagerens originale bilag, der var nødvendige for, at  

 klagerens nye revisor kunne udarbejde regnskaber m.v.
 Ved skrivelse af 6. januar 1997 har advokat Torben Lund  

 på vegne indklagede i medfør af lov om statsautoriserede  

 revisorer § 18 b rettidigt indbragt kendelsen for Revisornævnet med  

 påstand om frifindelse subsidiært nedsættelse af  

 bødens størrelse.
 Klageren er ved Revisornævnets skrivelse af 14.  

 marts 1997 opfordret til at fremkomme med en udtalelse, jf. § 7, stk. 1, i  

 bekendtgørelse om Revisornævnet.
 Sagen er behandlet på et møde i  

 Revisornævnet den 2. april 1998 med deltagelse af formanden og 4  

 medlemmer, jf. lov om statsautoriserede revisorer § 19, stk. 3, 1. pkt.
 Indklagedes advokat har i sin indbringelsesskrivelse  

 anført:
" Jeg skal på min klients vegne bestride, at der ved  

 den af min klient foretagne tilbageholdelse af materiale, er lagt et  

 uforholdsmæssigt stort pres på klager.
 Min klient afhentede i forening med klager den 14. juli  

 1995 en kasse med bilag, rykkere fra leverandører og diverse  

 uåbnede breve hos en tidligere medejer af selskabet.
 Det aftaltes parterne imellem, at min klient skulle  

 medtage kassen og sortere indholdet, så der kunne skabes et overblik  

 over materialet.
 Min klient sorterede herefter indholdet, således at  

 bilag blev lagt i kuverter i datoorden, og korrespondance, rykkere og  

 lignende blev gennemgået og ligeledes lagt i datoorden.
 Min klient blev herved opmærksom på, at der  

 var betydelige mangler i bilagsmaterialet, idet der var dage/perioder, hvor  

 der ikke forefandtes bilag, hvilket der burde have gjort.
 Min klient meddelte dette til klager, der lovede at  

 fremskaffe det manglende materiale, og tilstille det til min klient, der  

 så kunne færdiggøre sorteringsarbejdet og det samtidigt  

 påbegyndte bogføringsarbejde.
 Min klient modtog ikke yderligere materiale fra klager, og  

 kunne således ikke færdiggøre det aftalte arbejde som  

 følge af klagers egne forhold.
 Min klient modtog herefter, i februar måned 1996,  

 henvendelse om udlevering af kasse med indhold, hvilket min klient afviste at  

 udlevere, forud for klagers betaling for det udførte  

 sorteringsarbejde.
 Jeg skal således gøre gældende, at min  

 klient, som følge af at arbejdet, der bestod i omfattende  

 sorteringsarbejde og levering af kuverter til brug herfor, har sikkerhed for  

 sit tilgodehavende for sorteringsarbejdet i bilagsmaterialet og de anvendte  

 kuverter.
 Bilagsmaterialet bliver således en integreret del af  

 min klients arbejde, der med rimelighed kan udøves tilbageholdelse  

 i.
 På baggrund af ovennævnte samt det i  

 øvrigt ovenfor anførte, finder jeg ikke, at min klient har  

 tilsidesat sine forpligtelser som statsautoriseret revisor.
 Jeg skal på min klients vegne videre gøre  

 gældende, at der grundet min klients tilbud om at betale det  

 begrænsede beløb vedrørende sorteringsarbejdet, hvorefter  

 bilagsmaterialet var blevet udleveret, ikke har lagt et  

 uforholdsmæssigt stort pres på klager.
 Klager kunne således ved betaling af et efter  

 omstændighederne beskedent beløb, ca. kr. 10.500,-, have  

 fået bilagsmaterialet udleveret til udarbejdelse af de regnskaber med  

 videre, som man nu havde anmodet anden revisor om at udføre.
 Jeg skal endvidere henvise til, at det af Vestre Landsret  

 i 1981 blev anset berettiget for en advokat, at udøve  

 tilbageholdelsesret i dokumenter/bilag for et krav på kr. 1.490,-.
 Jeg skal på baggrund af ovennævnte på  

 min klients vegne nedlægge påstand om, at han frifindes for  

 betaling af bøde, eller subsidiært at bødens  

 størrelse nedsættes med henvisning til sagens  

 omstændigheder.
." Klageren er ikke for Revisornævnet fremkommet med en  

 udtalelse i sagen.
 Ingen af parterne gav møde i sagen, der herefter er  

 afgjort på det foreliggende skriftlige grundlag.
 Revisornævnets bemærkninger:
Klageren har gentagne gange rykket indklagede for  

 udlevering af bilagsmaterialet.
Indklagede har ved at tilbageholde dette  

 materiale forhindret klageren i at kunne indlevere årsregnskabet  

 rettidigt og således opfylde sine forpligtelser over for det  

 offentlige.
Indklagede har således lagt et uforholdsmæssigt pres  

 på klageren.
 Herefter og i øvrigt af de grunde  

 Disciplinærnævnet har anført, tiltræder  

 Revisornævnet, at indklagede er fundet skyldig i at have tilsidesat  

 sine pligter som statsautoriseret revisor.
 Det bemærkes, at der ikke kan gives indklagede  

 medhold i, at bilagsmaterialet ved det af ham udførte  

 sorteringsarbejde er blevet en integreret del af indklagedes arbejde, som der  

 af den grund kan udøves tilbageholdsret i.
 Bøden findes passende.
 Revisornævnet stadfæster derfor  

 Disciplinærnævnets afgørelse.
 I medfør af bekendtgørelsen om  

 Revisornævnet § 11, stk. 3, er det bestemt, at kendelsen skal  

 offentliggøres.
 Thi bestemmes:
 Disciplinærnævnets kendelse  

 stadfæstes.
Bilag Nævnet fandt, at indklagede havde tilsidesat sine pligter som  

 statsautoriseret revisor ved - endog under nævnets behandling af sagen  

 - at have udøvet tilbageholdsret i samtlige klagers originale bilag og  

 derved handlet i strid med god revisorskik.
Indklagede blev herfor  

 pålagt en bøde på 10.000 kr.
 Under denne sag har advokat Jerry Osbak på vegne Andersen &  

 Delkov ApS ved skrivelse af 21. juni 1996 fremsat en klage over, at  

 statsautoriseret revisor Paw Jønsson har tilbageholdt klagerens bilag,  

 samt i en faktura har beregnet sig en månedlig rente på 2 %.
 Erhvervs- og Selskabsstyrelsen har oplyst, at Paw Jønsson har haft  

 beskikkelse som statsautoriseret revisor siden den 16. juli 1990.
 Det fremgår af sagen, at indklagede bl.a. skulle udarbejde klagers  

 kvartalsregnskab, balance, momsregnskab og årsregnskab for 1994/95.  

 Indklagede afhentede i denne anledning bilagsmaterialet på selskabets  

 adresse og påbegyndte en sortering og vurdering af bilagene.
Den 18. juli 1995 fremsendte indklagede en á conto faktura til  

 klageren.
Indklagede rykkede for sit honorar den 4. oktober og 8. december  

 1995. Sidstnævnte skrivelse modtog indklagede dog retur.
I begyndelsen af 1996 valgte klager en anden revisor, der kontaktede  

 indklagede herom.
Indklagede fremsendte derefter den 14. februar 1996 en  

 slutfaktura på 37.152,25 kr., hvori der bl.a. var tilskrevet renter med  

 2 % pr. måned.
Ved skrivelse af 10. maj 1996 anmodede advokat Jerry Osbak under  

 henvisning til, at der intet regnskabsmæssigt arbejde var  

 udført, indklagede om en redegørelse for fakturaen af 18. juli  

 1995 samt renteberegningen.
Det anføres endvidere i skrivelsen:
 "Jeg har forstået på min klient, at selskabet ved sin  

 direktør har rettet henvendelse til Dem med henblik på at  

 få udleveret den kasse med bilag, som De afhentede på hans  

 adresse i juli 1995, uden at han på noget tidspunkt senere skulle have  

 modtaget regnskabsmaterialet eller lign. fra Dem.
 Han har overfor mig oplyst, at De har tilbageholdt hans dokumenter,  

 angiveligt under henvisning til, at han ikke har indbetalt de af Dem  

 krævede beløb.
 Jeg skal herved protestere overfor retmæssigheden af Deres  

 tilbageholdelse og anmode Dem om omgående at foranledige fremsendelse  

 af min klients kasse med bilag, der er i Deres varetægt,  

 subsidiært udlevere denne til min klient på Deres adresse  

 på et tidspunkt, der aftales mellem Dem og ham  ".
 Advokat Osbak rykkede for svar på skrivelsen den 17. og 20. maj 1996  

 og anførte samtidig, at indklagedes tilbageholdelse af klagers  

 dokumenter, som skulle bruges for regnskabsaflæggelse overfor det  

 offentlige, måtte anses for ulovlig og erstatningspådragende.
Ved skrivelse af 21. maj 1996 besvarede indklagedes advokat, Torben Lund,  

 honorar- og udleveringsspørgsmålet.
Med hensyn til udleveringen  

 af bilagene anførte advokat Torben Lund:
 "Jeg skal med henvisning til Deres krav om udlevering af  

 dokumenter, bede Dem om nøje at specificere hvilket materiale De  

 begærer udleveret, idet min klient ikke på det foreliggende  

 grundlag agter at udlevere materiale forud for at der er opnået aftale  

 om betaling af min klients tilgodehavende, eller at tilgodehavendet som  

 sådant er betalt.
 Jeg imødeser Deres henvendelse til mig, med oplysning om hvilket  

 konkret materiale Deres klient ønsker udleveret  ".
 Advokat Osbak meddelte i skrivelse af 12. juni 1996 til advokat Torben  

 Lund bl.a.:
 "De bilag, som beror i den kasse, som Deres klient har afhentet  

 hos min klient, er nødvendige for, at min klient kan opfylde  

 myndighedernes krav med hensyn til udfærdigelse af regnskab  og  

 selvangivelse såvel for virksomheden som for ham selv.
 Jeg skal derfor anmode Dem om at foranledige, at kassen med de  

 nødvendige bilag og dokumenter omgående udleveres til min  

 klient, idet det selvsagt hverken er acceptabelt eller lovligt, at Deres  

 klient har holdt disse tilbage ".
 Det fremgår endvidere af sagen, at Erhvervs- og Selskabsstyrelsen  

 ved skrivelse af 7. juli 1996 afslog en anmodning fra advokat Osbak om  

 udsættelse for klageren med fristen for indlevering af  

 årsregnskab for 1994/95. Samtidig meddelte styrelsen, at  

 anpartsselskabet snarest ville blive sendt til opløsning.
 Klageren har anført 2 klagepunkter:
Indklagede har alene kommenteret det 1. klagepunkt.
I denne  

 forbindelse har indklagede henvist til, at klageren forgæves blev  

 anmodet om nøjere at specificere hvilket materiale, der  

 ønskedes udleveret.
 Disciplinærnævnet skal udtale:
 Ad 1. klagepunkt:
 For så vidt indklagede har henvist til, at klageren forgæves  

 er anmodet om nøjere at specificere, hvilket materiale der  

 ønskedes udleveret, bemærkes, at det utvetydigt fremgår af  

 ovennævnte gentagne skrivelser fra klagers advokat, at klager  

 ønskede udlevering af samtlige de bilag, som indklagede selv havde  

 afhentet hos klageren, og som var nødvendige for klageren med henblik  

 på at opfylde myndighedernes krav med hensyn til udfærdigelse af  

 regnskab  og selvangivelser m.m.
Det bemærkes i øvrigt, at der tilkommer en statsautoriseret  

 revisor samme midler til at sikre sig betaling af sit honorartilgodehavende  

 hos en klient, herunder udøvelse af tilbageholdelsesret, som tilkommer  

 andre kreditorer, der har et forfaldent tilgodehavende.
Det følger  

 heraf bl.a., at tilbageholdelse af bilag m.m. ikke kan finde sted,  

 såfremt der herved lægges et uforholdsmæssigt pres på  

 vedkommende klient.
Revisor er derfor alene berettiget til at tilbageholde materiale,  

 såfremt klienten ikke derved forhindres i at overholde sine  

 forpligtelser ifølge bogføringsloven samt andre  

 væsentlige regnskabsbestemmelser.
Revisor kan følgelig alene  

 tilbageholde det af ham selv producerede regnskabsmateriale, hvorimod  

 originale bilag o.l. på forlangende skal udleveres til klienten.
 Da indklagede imidlertid ifølge det oplyste - endog under  

 nævnets behandling af sagen - har udøvet tilbageholdsret i  

 samtlige klagers originale bilag, der var nødvendige for, at klagers  

 nye revisor kunne udarbejde de omhandlede regnskaber/selvangivelser m.m., har  

 indklagede således tilsidesat sine pligter som statsautoriseret  

 revisor.
 Ad 2. klagepunkt:
For så vidt klager har bestridt indklagedes berettigelse til at  

 beregne sig en rente på 2 % pr. md. af sit honorar, bemærkes, at  

 nævnet i henhold til § 18, stk. 3, i lov om statsautoriserede revisorer  

 ikke kan tage stilling til størrelsen af det af en revisor  

 krævede vederlag, herunder et eventuelt krav om forrentning af  

 revisorens tilgodehavende.
Det bemærkes dog, at en revisor kan  

 kræve renter af sit tilgodehavende hos en klient i overensstemmelse med  

 rentelovens bestemmelser.
 Indklagede vil derfor være at frifinde for det  

 pågældende klagepunkt.
- o - I det omfang, hvori indklagede efter det anførte har tilsidesat  

 sine pligter som statsautoriseret revisor og derved handlet i strid med god  

 revisorskik, finder nævnet, at indklagede i medfør af § 18 a,  

 stk. 1, i loven om statsautoriserede revisorer bør  

 pålægges en bøde på 10.000 kr.
 Det af klageren indbetalte gebyr på 500 kr. vil være at  

 tilbagebetale klageren, jf. forretningsordenens § 13, stk. 4.
 Thi Bestemmes:
 Statsautoriseret revisor Paw Jønsson pålægges en  

 bøde på 10.000 kr.
