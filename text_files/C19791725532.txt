Aftaler med praktiserende landinspektører Vedlagte materiale bedes anvendt, hvor en praktiserende landinspektør  

 rekvireres til at udføre planbogsmåling, matrikulær berigtigelse, grundplaner  

 m.v. for en hovedlandevejsstrækning.
 De i paradigmaets bilag 2 angivne honorarer vil efter behandling mellem  

 Landinspektørforeningen og Vejdirektoratet blive revideret på grundlag af  

 oktober pristallet.
 Yderligere eksemplarer vil kunne rekvireres ved henvendelse til:
Vejdirektoratet Anlægs- og driftsområdet Sagskoordinationskontoret Postboks 2169 1016 København K Tlf.: (01) 11 33 38, Vejdirektoratet 13. februar 1979.
----------------------------------------------------------------~ Til samtlige amtskommuner/kommuner, der bistår staten ved bestyrelsen af  

 hovedlandevejene.
Vedr.: Samarbejdsaftalen om bestyrelse af hovedlandeveje.
Meddelelse nr.  

 012.
-------------------------------------------------------------------~ Hermed fremsendes paradigma for aftale med praktiserende landinspektører,  

 hvor disse medvirker ved opmåling og matrikulær berigtigelse af vejanlæg m.v.
 Genpart af nærværende skrivelse med tilhørende bilag er tilsendt  

 amtskommunens/kommunens tekniske forvaltning.
 P.D.V.
Aage Andersen --------------------------------------------------------------------~ Vejdirektoratet Paradigma for aftale med Praktiserende Landinspektører Anlægs- og driftsområdet 1978 --------------------------------------------------------------------~ FORORD Nærværende paradigma for aftale med praktiserende landinspektører er  

 udarbejdet af en arbejdsgruppe, i hvilken der har deltaget repræsentanter for  

 Vejdirektoratet, FATCh, Dansk amtsvejingeniørforening,  

 Stadsingeniørforeningen og Den danske Landinspektørforening.
 Arbejdsgruppen blev nedsat på baggrund af henvendelser fra  

 Landinspektørforeningen til Vejdirektoratet vedrørende timelønstakster og  

 samarbejdsform.
 Det er arbejdsgruppens hensigt, at det udarbejdede paradigma benyttes i en  

 2 - 3 års periode, hvorefter de indhøstede erfaringer forudsættes at skulle  

 indgå i en endelig revideret udgave.
PARADIGMA FOR AFTALE MED PRAKTISERENDE LANDINSPEKTØRER Mellem ..................... og landinspektørfirmaet ........., i det  

 følgende kaldet landinspektøren, er indgået følgende aftale om  

 landinspektørens assistance ved opmåling samt matrikulær berigtigelse m.v.  

 vedrørende .................. nr. .........
 fra ................. til ................., for hvilken .......
 forestår projektering og anlæg.
 1. Arbejdets art Arbejdets art er beskrevet i bilag 1  

 til nærværende aftale.
2. Arbejdets fremme Landinspektøren forpligter sig til at arbejde efter de retningslinier, som  

 vejbestyrelsen måtte give, herunder at overholde det af vejbestyrelsen efter  

 nærmere drøftelse med landinspektøren opstillede arbejdsprogram.
Såfremt der  

 skulle vise sig forhold, der umuliggør overholdelse af arbejdsprogrammet,  

 skal landinspektøren skriftligt meddele vejbestyrelsen dette, så snart det  

 kan konstateres.
Landinspektøren er pligtig at deltage i de møder vedrørende  

 anlægget, som vejbestyrelsen måtte bestemme.
 3. Forhold til andre teknikere m.v.
 Landinspektøren har, med vejbestyrelsens godkendelse i hvert enkelt  

 tilfælde, ret til at lade sig bistå af andre, men beholder alene det fulde  

 ansvar for arbejdet.
 Landinspektøren skal endvidere være villig til at samarbejde med de af  

 vejbestyrelsen antagne kortlægningsfirmaer, som gennem tidligere virke eller  

 på anden måde kan dokumentere, at de er i stand til at udføre arbejde, som  

 overholder matrikeldirektoratets krav.
4. Ophavsret Landinspektørens materiale for de enkelte arbejder skal være til rådighed  

 for vejbestyrelsen.
I tilfælde af, at landinspektøren skulle afgå ved døden,  

 blive uarbejdsdygtig, eller det kontraktlige forhold skulle blive ophævet som  

 følge af misligholdelse fra landinspektørens side, kan vejbestyrelsen lade  

 arbejdet videreføre hos andre praktiserende landinspektører på grundlag af  

 det indtil det pågældende tidspunkt udarbejdede materiale.
En sådan  

 videreførelse af arbejdet vil ikke stride imod landinspektørforeningens  

 kollegiale vedtægter under forudsætning af, at vejbestyrelsen erklærer at  

 ville honorere det til det pågældende tidspunkt udarbejdede materiale hos den  

 oprindeligt rekvirerede landinspektør.
5. Personale Det til opgavens(ernes) løsning fornødne personale antages og aflønnes af  

 landinspektøren, der over for vejbestyrelsen er ansvarlig for, at personalet  

 er tilstrækkeligt kvalificeret.
6. Arbejdets betaling 6.1 Landinspektørens honorar fastsættes efter de til enhver tid af  

 Monopoltilsynet godkendte regler for timelønsarbejde, jfr.
Monopoltilsynets  

 skrivelse af 15. januar 1969 og landinspektørforeningens honorarregler og  

 honorarståbi, juli 1967 (årstimetal 1708/1750). Overarbejdsbetaling finder  

 kun sted efter særlig aftale.
Ved en teknisk medarbejders årsløn forstås dog den skalaløn, incl.  

 lovbestemte tillæg, den pågældende ville få udbetalt ifølge overenskomsten  

 mellem landinspektørforeningen og den respektive fagorganisation.
Hvor sådan  

 ikke findes, er den pågældendes organisations overenskomst med vedkommende  

 offentlige forhandlingpartner gældende.
 Landinspektørens egne bogførte timer medregnes som højeste anciennitet i  

 overenskomsten mellem praktiserende landinspektører og  

 landinspektørassistenter.
6.2 Udgifter til målemedhjælp, oplysninger fra matriklen og andre  

 myndigheder, afmærkningsmateriel, edb-behandling samt reproduktion refunderes  

 med nettobeløbet.
Vejbestyrelsen kan kræve, at edb~ behandling foretages på  

 et bestemt anlæg.
 Ved benyttelse af eget edb-anlæg godtgør vejbestyrelsen det tilsvarende  

 beløb, en anerkendt regnecentral med tilsvarende udstyr måtte forlange, idet  

 det bemærkes, at landinspektøren, såfremt han anvender et eller flere af ham  

 allerede udviklede programmer, stiller disse til rådighed gratis.
 6.3 Udgifter til rejser, befordring m.v. refunderes efter statens regler.
 6.4 Vejbestyrelsen kan forlange, at landinspektøren, forinden et arbejde  

 påbegyndes, udarbejder overslag over de forventede samlede udgifter. jfr.  

 bilag 2, »vejledning til vurdering af overslag og honorar for matrikulær  

 berigtigelse«.
 Såfremt der under arbejdets udførelse skulle fremkomme forhold, som efter  

 landinspektørens skøn vil medføre en væsentlig forøgelse af udgifterne,  

 påhviler det denne omgående at underrette vejbestyrelsen, som derefter tager  

 stilling til, i hvilket omfang arbejdet skal fremmes.
 6.5 Vejbestyrelsen kan forlange, at landinspektørens statsautoriserede  

 eller registrerede revisor gennemgår og attesterer grundlaget for  

 honorarberegningen efter afsnit 6.1, 6.2 og 6.3. En sådan revisionserklæring  

 kan foretages i forbindelse med firmaets årlige revision.
 Revisionserklæringen skal indeholde en fuldstændig fortegnelse over  

 samtlige honorarregninger vedrørende det pågældende arbejde.
7. Det aftalte arbejde kan af vejbestyrelsen udskydes,  

 ændres eller opsiges, såfremt beslutninger fra det offentlige ændrer  

 forudsætningerne for anlægsarbejdet.
I tilfælde af udskydelse eller  

 standsning af arbejdet skal der træffes aftale om, på hvilken måde eventuelt  

 påbegyndt arbejde stilles i bero, således at det på bedste måde kan  

 genoptages henholdsvis udnyttes.
 Såfremt arbejdet udskydes eller standses, er landinspektøren berettiget  

 til honorar for de indtil udskydelsen/standsningen udførte arbejder og til at  

 få afholdte udlæg dækket.
8. Ændringer og forbehold Denne aftale kan udvides til at omfatte andre vejstrækninger end de  

 nævnte, såfremt dette findes hensigtsmæssigt.
Træder nye honorarregler for landinspektører i kraft efter nærværende  

 aftales underskrift, kan der optages forhandlinger mellem vejbestyrelsen og  

 landinspektøren om honorarfastsættelsen for arbejder, der udføres efter  

 sådanne nye reglers ikrafttræden.
Endvidere skal aftalen tages op til  

 revision, såfremt særlige forhold skulle tale herfor.
9. Sanktioner 10. Stempelafgift Stempelafgift i forbindelse med oprettelse af nærværende kontrakt afholdes  

 af vejbestyrelsen.
 (Aftaler vedrørende statsarbejder er i henhold til stempelloven  

  afgiftsfri).
Bilag 1 Beskrivelse af praktiserende landinspektøres medvirken ved opmåling og  

 matrikulær berigtigelse af vejanlæg m.v.
1. Arbejdets art Nærværende arbejdsbeskrivelser skal danne grundlag for aftaler mellem  

 vejbestyrelser og praktiserende landinspektører om udførelse af planbogskort,  

 matrikulære berigtigelser af vejanlæg, grundkort m.v.
Beskrivelserne søger  

 generelt at dække arbejdsprocesserne ved de oftest forekommende rekvisitioner  

 for så vidt angår hovedlandeveje og landeveje.
Beskrivelserne vil dog med  

 visse modifikationer kunne anvendes ved rekvisition af arbejder på  

 kommuneveje.
2. Planbogskort 2.1 Generelt 2.1.1 Planbogskort udgør kortgrundlaget for anlægsmyndighedens  

 detailprojektering og for ekspropriation af de for et anlæg nødvendige  

 arealer.
De formelle regler for planbogskort, der fremstilles til brug ved  

 ekspropriation i h.t. lov nr. 1 86 af 4. juni 1964  

 (statsekspropriationsloven), findes i landbrugsministeriets cirkulære af 19.  

 februar 1973. Disse regler vil - evt. modificeret - med fordel også kunne  

 anvendes ved fremstilling af planbogskort, der danner grundlag for anlæg og  

 ekspropriation efter anden lovgivning.
2.1.2 Planbogskort fremstilles i målforhold efter anlægsmyndighedens  

 anvisning og udviser fikspunkter, skel, bygninger, veje, vandløb,  

 signaturgrænser, særlige terrængenstande m.v.
Tekniske detaljer inden for  

 vejgrænserne medtages kun efter anlægsmyndighedens specielle anvisning og  

 krav.
Målingen må tilrettelægges således, at der kan beregnes koordinater til  

 den overvejende del af synlige skelpunkter.
2.1.3 Planernes tekniske og matrikulære indhold vil fremgå af  

 rekvisitionen.
Der henvises til eksempel i den af landinspektørforeningen  

 udgivne »vejledning i ekspropriation og taksation« (eksempel 2,  

 blad 22 - januar 1974), hvorpå der ved afkrydsning kan anføres rekvirentens  

 ønsker m.h.t. kortets indhold og udstyr m.v.
2.1.4 Planbogskort fremstilles på grundlag af terrestrisk eller  

 fotogrammetrisk opmåling som anført nedenfor i pkt. 2.2 og 2.3 2.2 Terrestrisk opmåling 2.2.1 Fikspunkter.
Placering af punkter påvises af anlægsmyndigheden i  

 terrænet eller på et kort.
Hvor afmærkning ikke er foretaget, udføres denne  

 efter anlægsmyndighedens anvisning.
Punkterne nummereres efter aftale med  

 anlægsmyndigheden.
Punkterne bør koordineres i system 1934 eller tilsvarende  

 system.
2.3 Fotogrammetrisk opmåling 2.3.1 Fikspunktetablering.
Se foran pkt. 2.2.1.
2.3.2 Før fotografering signaleres alle fikspunkter og i fornødent omfang  

 synlige skelpunkter.
Foreligger der samlede matrikulære målinger af nyere  

 dato omfattende et større antal punkter, signaleres dog kun i det omfang, som  

 er nødvendigt for en sikker sammenknytning af målingerne.
2.3.3 Samarbejdet mellem fotofirma og praktiserende landinspektør sker  

 efter de retningslinier, der er anført i punkterne 4, 8, 9, 11, 12 og 13 i de  

 af Vejdirektoratet i oktober 1972 udsendte »Vejledende regler for  

 matrikulær berigtigelse.
Motorvejsanlæg«.
 2.3.4 Matrikulær ajourføring af fotoudtegnede tekniske kort over områder,  

 hvor der ikke er foretaget skelsignalering, må ske ved sammenhold af kort og  

 flybilleder med matrikelkortet, suppleret med besigtigelser i marken og  

 målinger, der knyttes til veldefinerede udtegnede punkter og/eller  

 paspunkter.
3. Matrikulær berigtigelse af vejanlæg 3.1 Generelt 3.1.1 Den matrikulære berigtigelsessag danner grundlag for registrering i  

 matrikel- og tingbog af vejanlæggets ejendomsgrænser og de i anledning af  

 anlægget skete arealændringer og servitutpålæg.
På grundlag af de  

 konstaterede arealændringer beregnes de endelige erstatningsbeløb for  

 afståede arealer i den udstrækning, det er nødvendigt.
 3.1.2 En forudsætning for, at en matrikulær berigtigelse kan gennemføres  

 på en rationel måde, er, at der som grundlag for projekt- og  

 ekspropriationsplaner foreligger et planbogskort af god kvalitet.
 3.1.3 Med hensyn til rekvisition m.v. henvises til det herom anførte i de  

 af Vejdirektoratet i september 1975 udgivne »Vejledende regler for  

 fremstilling og rekvisition af grundplaner«. (Meddelelse nr. 006.02).
 3.1.4 Berigtigelsesmålingen kan ske terrestrisk eller fotogrammetrisk som  

 anført nedenfor i pkt. 3.2 og 3.3.
3.2 Terrestrisk opmåling 3.2.1 Afmærkning af skel foretages af anlægsmyndigheden og den  

 praktiserende landinspektør i forening, således at anlægsmyndigheden træffer  

 bestemmelse om ekspropriationsgrænser, mens den praktiserende landinspektør  

 træffer bestemmelse om skæringer med eksisterende skel og skel, der i øvrigt  

 bevares (f.eks. vejgrænser, der ikke ændres). Afmærkning sker i øvrigt  

 overensstemmende med de af Landbrugsministeriet, Matrikeldirektoratet, til  

 enhver tid fastsatte regler.
3.2.2 Etablering af fikspunktsystem foretages af anlægsmyndigheden eller  

 den praktiserende landinspektør.
Anlægsmyndigheden kan fastsætte nærmere  

 regler for punkternes placering og etablering, såfremt disse ikke strider mod  

 de af Landbrugsministeriet, Matrikeldirektoratet, herom fastsatte  

 bestemmelser.
3.2.3 Opmåling kan ske ortogonalt eller polært (f.eks.
EDM).  

 Anlægsmyndigheden kan af hensyn til trafiksikkerheden fastsætte bestemmelser  

 for målingernes udførelse (f.eks. forbud mod målinger i færdselsarealer).
 3.2.4 Såfremt skelpunkter alene målsættes ved deres koordinater eller ved  

 retning og afstand, bør nummerering af skelpunkterne ske efter det system,  

 der er angivet i de af vejdirektoratet i september 1975 udgivne  

 »Vejledende regler for opbygning af katalog for fikspunkter,  

 skelpunkter, hjælpepunkter og sikringspunkter«.
3.2.5 Koordinering skal ske i system 1934 eller tilsvarende system.
Ved  

 mindre berigtigelsesmålinger kan dog anvendes andet system, såfremt det kan  

 godkendes af Landbrugsministeriet, Matrikeldirektoratet.
3.3 Fotogrammetrisk opmåling 3.3.1 Afmærkning.
Se foran under terrestrisk opmåling, pkt. 3.2.1.
 3.3.2 Etablering m.v. af fikspunkter. do. pkt. 3.2.2.
 3.3.3 Nummerering af skelpunkter. do. pkt. 3.2.4.
 3.3.4 Koordinering m.v. do. pkt. 3.2.5.
 3.3.5 I øvrigt henvises til reglerne i de af vejdirektoratet i oktober  

 1972 udsendte »Vejledende regler for matrikulær berigtigelse.  

 Motorvejsanlæg«.
3.4 Udarbejdelse af matrikulær sag 3.4.1 Udarbejdelse skal ske overensstemmende med de af  

 Landbrugsministeriet, Matrikeldirektoratet, herom fastsatte regler.
 3.4.2 Såfremt vejbestyrelsen udover de i pkt. 4 omtalte grundplaner ønsker  

 leveret målfaste transparente kopier af den matrikulære sags måleblade, vil  

 dette fremgå af rekvisitionen.
 3.4.3 Medfører matrikeldirektoratets revision ændringer i det af den  

 praktiserende landinspektør til vejbestyrelsen leverede materiale, skal den  

 praktiserende landinspektør underrette vejbestyrelsen herom.
4. Grundplaner 4.1 Generelt 4.1.1 Ved en grundplan forstås i denne sammenhæng en plan, normalt i  

 målforhold 1:1 000, der anvendes som referencekort ved en vejs drift og  

 vedligeholdelse og i øvrigt med et indhold som angivet i vejdirektoratets  

 meddelelse nr. 006.01 (»Drift og vedligeholdelse«: »Skematisk  

 oversigt grundplaner«). Reglerne i ovenfor anførte meddelelse er  

 gældende for udarbejdelse af grundplaner for hovedlandeveje i forbindelse med  

 aflevering af alle nyanlæg og større ombygninger, men anbefales i den  

 udstrækning, det findes berettiget, anvendt analogt på øvrige vejkategorier.
4.2 Fremstilling af grundplaner 4.2.1 Med hensyn til rekvisition, indhold, fremstillingsmetoder mv.  

 henvises til de af Vejdirektoratet i september 1975 udgivne »Vejledende  

 regler for fremstilling og rekvisition af grundplaner«.
5. Øvrige arbejder 5.1 Generelt 5.1.1 Herunder henregnes alle arbejder, der ikke umiddelbart omfattes af  

 pkt. 2, 3 eller 4, men som ofte udføres i forbindelse med disse arbejder  

 eller efter særlig aftale.
5.2 Eksempel på arbejder, der kan henføres til dette punkt 5.2.1 Naboretlige spørgsmål.
 5.2.2 Matrikulær berigtigelse i større omfang end strengt nødvendigt  

 (f.eks. gadejordsberigtigelse).
 5.2.3 Udfærdigelse og tinglysning af servitutdokumenter, herunder pålæg af  

 byggelinier.
 5.2.4 Endelige erstatningeberegninger.
 5.2.5 Særlige tekniske opmålings- og afsætningsarbejder.
 5.2.6 Deltagelse i jordfordelingssager.
 5.2.7 Bistand ved udarbejdelse af ekspropriationsmateriale m.v.
 Vejledning til vurdering af overslag og honorar for udskillelse i  

 matriklen af offentlige veje.
 Arbejdet vil normalt være at afregne efter medgået tid, men under normale  

 omstændigheder vil honorarerne (excl. moms og udlæg til medhjælp, kørsel,  

 afmærkningsmateriale etc.) andrage beløb af følgende størrelsesorden:
 Supplering af planer med master, brønde etc. efter Vejdirektoratets regler  

 om grundplaner samt udfærdigelse af deklarationsrids o.lign. beregnes  

 yderligere efter medgået ekstra tid.
 Til samtlige amtsråd/kommunalbestyrelser der bistår staten ved bestyrelsen  

 af hovedlandevejene.
Vedr.: Samarbejdsaftalen om bestyrelse af hovedlandeveje.
Meddelelse nr.  

 012.03. Supplement til den den 13. februar 1979 udsendte meddelelse nr. 012  

 »Paradigma for aftale med praktiserende landinspektører, Vejdirektoratet  

 1978«.
 Til brug for vurdering af overslag og honorarer for udskillelse i  

 matriklen af offentlige veje fremsendes nyt bilag 2 til aftalen gældende for  

 1982.
 Yderligere eksemplarer vil kunne rekvireres ved henvendelse til:
Vejdirektoratet Anlægs-og driftsområdet Sagskoordinationskontoret Postbox 2169 1016 København K.
 Tlf.: (01) 11 33 38.
 Genpart af nærværende skrivelse er tilsendt amtskommunens/kommunens  

 tekniske forvaltning.
 P.D.V.
Aage Andersen overingeniør -----------------------------------------------------------------~ Bilag 2 til meddelelse nr. 012.03 Vejledning til vurdering af overslag og honorar for udskillelse i  

 matriklen af offentlige veje.
 Arbejdet vil normalt være at afregne efter medgået tid, men under normale  

 omstændigheder vil honorarerne (excl. moms og udlæg til medhjælp, kørsel,  

 afmærkningsmateriel etc.) andrage beløb af følgende størrelsesorden:
 I honoraret er indeholdt (pr. km):
 Etablering og koordinering af ca. 5 polygonpunkter.
 Afmærkning ca. 40 skelpunkter.
 Afsætning af sideskel i åbent land ca. 5, i blandet område ca. 15 og i by  

 ca. 25.
 Arealberegning for ca. 10 matr.nre. i åbent land, ca. 30 i blandet område  

 og ca. 50 i by.
 Levering af plan udvisende skel, overkørsler, kørebanekanter, skråninger,  

 kilometersten, bygværker, trapper og nærliggende bebyggelse.
