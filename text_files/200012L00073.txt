Fremsat den 2. november 2000 af  

 miljø-og energiministeren (Svend Auken) Forslag til Lov om ændring af lov om  

 kontinentalsoklen1)1) § 1 I lov om kontinentalsoklen, jf. lovbekendtgørelse nr. 182 af 1. maj  

 1979, som ændret ved lov nr. 187 af 12. marts 1997 og lov nr. 477 af  

 31. maj 2000, foretages følgende ændringer:
 1. § 4 affattes således:
» Stk. 2. Ministeren kan fastsætte regler om de  

 nærmere vilkår, der kan fastsættes ved meddelelse af  

 tilladelse efter stk. 1, og om vurderingen af de miljømæssige  

 konsekvenser.
Ministeren kan ligeledes fastsætte regler om  

 opkrævning af betaling for udgifterne ved myndighedernes sagsbehandling  

 og offentliggørelsen efter stk. 1, 4. pkt.
Stk. 3. Tilsyn med anlæg efter stk. 1 føres  

 af miljø- og energiministeren.
Ministeren kan fastsætte regler  

 om tilsynets udøvelse.
 Stk. 4. Ejeren af et anlæg efter stk. 1 er  

 erstatningsansvarlig for de skader, som anlægget forvolder, selv om  

 skaden er hændelig.
Stk. 5. Ministeren kan endvidere fastsætte regler  

 om oprettelse af sikkerhedszoner omkring anlæg, som anvendes til  

 udforskning eller udnyttelse.
Zonerne kan højst have en  

 udstrækning af 500 m omkring de pågældende anlæg  

 målt fra ethvert punkt på disses ydre kant.
Ministeren kan  

 fastsætte forskrifter for sejlads i sikkerhedszoner og herunder forbyde  

 uvedkommende skibe adgang hertil.«.
 2. § 4a ophæves.
 3. I § 6a, stk. 1, ændres »§ 4a« til: »§ 4«.
§ 2 Loven træder i kraft den 1. februar 2001.
§ 3 Regler, der er udstedt i henhold til § 4 og § 4a i lov nr. 182 af 1. maj  

 1979, som ændret ved lov nr. 187 af 12. marts 1997 opretholdes, indtil  

 de ophæves eller afløses af regler udstedt i henhold til § 4,  

 som affattet ved denne lovs § 1, nr. 1.
Bemærkninger til lovforslaget Almindelige bemærkninger 1. Lovforslagets formål og indhold Lovforslaget har til hovedformål at sikre, at  

 elkabler og rørledninger til transport af kulbrinter, der  

 anlægges på dansk sokkelområde uden for  

 søterritoriet, underkastes en tilladelsesordning.
For  

 rørledninger sikres i tilknytning hertil, at der sker en  

 miljømæssig vurdering af disse anlæg.
Derudover skal loven  

 sikre, at der kan opkræves gebyr for myndighedsbehandlingen af disse  

 anlæg, og at der tilvejebringes en klarere hjemmel for objektivt  

 erstatningsansvar for skader forvoldt af disse anlæg.
Lovforslaget  

 omfatter transitrørledninger til transport af kulbrinter og  

 rørledninger til Danmark til transport af udenlandsk producerede  

 kulbrinter.
Endvidere omfatter lovforslaget elkabler, der føres over  

 dansk sokkelområde uden for søterritoriet med transit af el som  

 formål, og elkabler, der føres til Danmark, og hvor  

 formålet ligeledes er transit.
Lovforslaget tilsigter ikke - udover en præcisering  

 - en ændring af gældende ret i forhold til  

 transitrørledninger til transport af kulbrinter, som hidtil har  

 været godkendt i henhold til havanlægsloven og  

 bekendtgørelse nr. 141 af 13. marts 1974 om  

 rørledningsanlæg på dansk kontinentalsokkelområde  

 til transport af kulbrinter.
Elkabler til transit er ikke reguleret af den  

 nuværende lovgivning, og det foreslås derfor at underkaste disse  

 kabler en tilladelsesordning og give mulighed for at fastsætte krav om  

 betaling på tilsvarende måde, som det i dag er tilfældet  

 for rørledninger til kulbrintetransport.
2. Gældende ret Transitrørledninger, der anvendes til transport af  

 kulbrinter over dansk kontinentalsokkel, samt rørledninger til  

 transport af udenlandsk producerede kulbrinter til Danmark har hidtil  

 været reguleret af en bekendtgørelse, der etablerede en  

 tilladelsesordning for disse anlæg, samt af havanlægsloven.  

 Betaling for myndighedsbehandlingen har været opkrævet med  

 hjemmel i havanlægslovens § 14, jf. lov nr. 294 af 10. juni 1981. Der  

 eksisterer ikke i dag på samme måde nærmere regler for  

 elkabler til transport af strøm i transit over dansk  

 sokkelområde.
Det er derfor nødvendigt at skabe den  

 fornødne hjemmel til etablering af et tilladelsessystem og sikre  

 betaling for myndighedsbehandlingen af elkabler.
Det er ligeledes fundet  

 hensigtsmæssigt at sikre den fornødne hjemmel til at  

 opkræve betaling for myndighedernes udgifter til  

 miljøkonsekvensvurdering (VVM-vurdering) af projekter  

 vedrørende rørledninger i henhold til Rådets direktiv  

 85/337/EØF af 27. juni 1985 om vurdering af visse offentlige og  

 private projekters indvirkning på miljøet (VVM-direktivet). I  

 overensstemmelse med disse regler er visse olie- og gasledninger, som  

 nedlægges på havbunden på kontinentalsoklen, omfattet af  

 direktivets krav om en VVM-vurdering.
Det følger af reglerne om  

 VVM-vurdering, at der ikke må gives tilladelse til sådanne  

 projekter, før deres virkning på miljøet er belyst, og  

 projektets påvirkning af miljøet har været forelagt  

 offentligheden og miljømyndighederne.
3. Forholdet til EU-retten Lovforslaget er i overensstemmelse med Rådets  

 direktiv 85/337 af 27. juni 1985 om vurdering af visse offentlige og private  

 projekters indvirkning på miljøet (VVM-direktivet). I  

 overensstemmelse med direktivet skal rørledninger til transport af  

 kulbrinter underkastes en VVM-behandling, såfremt de må antages  

 at påvirke miljøet i væsentlig grad.
4. Forholdet til folkeretten Ifølge artikel 79 i havretskonventionen af 1982,  

 United Nations Convention on the Law of the Sea, der må anses for en  

 kodificering af almindelig folkeretlig sædvane, er alle stater  

 berettiget til at anlægge rørledninger og kabler over  

 kontinentalsoklen.
Dette hindrer imidlertid ikke, at sokkelstaten stiller  

 krav til elkablers og rørledningers placering under hensyn til  

 udforskning og udnyttelse af naturforekomster på soklen og muligheden  

 for at kunne vedligeholde eksisterende kabler og rørledninger.  

 Herudover kan der varetages miljømæssige hensyn for at  

 forebygge, begrænse og kontrollere forurening fra  

 rørledninger.
Havretskonventionen hjemler således mulighed for, at  

 sokkelstaten kan stille miljømæssige krav til  

 rørledninger og deres placering på sokkelområdet.
Artikel  

 79 hjemler imidlertid ikke mulighed for, at der kan stilles  

 miljømæssige krav til kabler til transit af el.
Transitkabler  

 kan således ikke underkastes en egentlig VVM-vurdering, men der kan ved  

 tilladelsen stilles vilkår om placeringen ud fra ressource- og  

 efterforskningsmæssige hensyn samt hensynet til eksisterende  

 anlæg.
Der kan dog stilles udvidede miljømæssige krav til  

 elkabler, der føres til Danmark.
Dette må forventes afspejlet i  

 tilladelsesbehandlingen af disse anlæg.
 Konventionen er ikke til hinder for, at der kan  

 opkræves betaling for myndighedsbehandlingen.
 Holland, Tyskland, England og Frankrig stiller krav om  

 godkendelse af rørledninger til transport af kulbrinter på deres  

 sokkelområde og opkræver gebyr for denne myndighedsbehandling.  

 Danmark har hidtil stillet krav om godkendelse af rørledninger til  

 transport af kulbrinter.
5. Administrative og økonomiske konsekvenser for staten Lovforslaget har ingen økonomiske eller  

 administrative konsekvenser af betydning for staten.
Staten har tidligere  

 modtaget betaling for myndighedsbehandlingen af rørledninger til  

 transport af kulbrinter i medfør af havanlægsloven, og der  

 forventes derfor ikke en væsentlig ændring i  

 indtægtsgrundlaget med lovændringen.
For elkabler kan der  

 forventes en mindre indtægt for staten ved lovændringen, men det  

 kan ikke siges i dag, hvor stor denne indtægt bliver, da det ikke kan  

 vides, hvor mange ansøgninger der vil indkomme på  

 årsbasis, eller hvor lang tid der vil medgå ved behandlingen af  

 disse sager.
Betalingen tænkes opkrævet på baggrund af det  

 aktuelle timeforbrug.
6. Administrative og økonomiske konsekvenser for amtskommuner og  

 kommuner Lovforslaget har ingen konsekvenser for amter og  

 kommuner.
7. Administrative og økonomiske konsekvenser for  

 erhvervslivet Lovforslaget forventes ikke at medføre  

 væsentlige administrative eller økonomiske konsekvenser for  

 erhvervslivet.
Visse rørledninger til transport af kulbrinter har  

 ifølge gældende ret været underkastet en VVM-vurdering.  

 For elkabler vil der skulle ske en myndighedsbehandling med de deraf afledte  

 omkostninger for den virksomhed, der påtænker at lægge et  

 kabel på dansk sokkelområde.
Disse udgifter må imidlertid  

 anses for at være minimale set i sammenhæng med de øvrige  

 udgifter, der er forbundet med at anlægge et kabel på  

 sokkelområdet.
Ved tidligere etableringer af elkabler på dansk  

 sokkelområde er der foretaget en VVM-vurdering på frivillig  

 basis.
8. Miljømæssige konsekvenser Lovforslaget må anses for indirekte at have en  

 positiv virkning for miljøet, idet myndighedsbehandlingen af  

 elkablernes placering og udformning vil betyde, at der kan stilles  

 vilkår om anlæggets placering, hvorved det undgås at  

 placere elkabler i områder, hvor der er fiskeriinteresser, og i  

 områder, hvor der indvindes eller planlægges indvinding af  

 råstoffer, samt hvor hensynet til andre kabler eller  

 rørledninger nødvendiggør det.
Vurdering af konsekvenserne af lovforslaget Positive konsekvenser/mindre udgifter Negative konsekvenser/merudgifter Økonomiske konsekvenser for stat, kommuner og  

 amtskommuner Ringe betydning Ingen Administrative konsekvenser for stat, kommuner og  

 amtskommuner Ingen Ingen Økonomiske konsekvenser for erhvervslivet Ingen Ekstraudgifter ved godkendelse af elkabler Administrative konsekvenser for erhvervslivet Ingen Ringe betydning Miljømæssige konsekvenser Positiv Ingen Administrative konsekvenser for borgerne Ingen Ingen Forholdet til EU-retten Ingen EU-retlige aspekter 9. Høring Lovforslaget har i udkast været sendt i  

 høring hos: Danmarks Fiskeriforening, Danmarks  

 Fiskeriundersøgelser, Danmarks Naturfredningsforening, Danske  

 Energiselskabers Forening, Dansk Ornitologisk Forening, DONG A/S,  

 Erhvervsministeriet, Farvandsvæsenet, Finansministeriet,  

 Fiskeridirektoratet, Forsvarsministeriet, Greenpeace Danmark,  

 Justitsministeriet, Kommunernes Landsforening, Kystinspektoratet, Ministeriet  

 for Fødevarer, Landbrug og Fiskeri, Naturbeskyttelsesrådet,  

 North Sea Operators Committee-Denmark, Søfartsstyrelsen,  

 Udenrigsministeriet og Trafikministeriet.
Bemærkninger til lovforslagets enkelte  

 bestemmelser Til § 1 Til nr. 1 Kontinentalsokkelloven gælder i sin  

 helhed på kontinentalsoklen uden for søterritoriet.  

 Lovforslagets stk. 1 omfatter alle transitrørledninger til transport  

 af kulbrinter og rørledninger til transport af udenlandsk producerede  

 kulbrinter til Danmark.
Lovforslagets stk. 1 omfatter således  

 transitrørledninger, der ikke står i forbindelse med  

 kulbrinteindvinding på dansk sokkelområde, idet disse er omfattet  

 af undergrundsloven, lov nr. 293 af 10. juni 1981. Den foreslåede  

 afgrænsning af lovforslagets anvendelsesområde i forhold til  

 undergrundsloven sikrer, at alle typer rørledningsanlæg  

 dækkes af en myndighedsbehandling, således at alle disse  

 anlæg sikres en miljø- og sikkerhedsmæssig behandling.  

 Godkendelse af større anlæg, der kan påvirke  

 miljøet i væsentlig grad, kan kun gives på baggrund af en  

 VVM-vurdering efter en høring og en offentlighedsfase.
Alle typer elkabler vil være omfattet af  

 lovforslagets stk. 1, bortset fra de elkabler, der er underkastet en  

 myndighedsbehandling i henhold til elforsyningsloven, jf. lov nr. 375 af 2.  

 juni 1999. Elforsyningsloven dækker i dag de kabler, der anlægges  

 for at sikre elforsyningen til Danmark.
Lovforslaget omfatter således  

 elkabler til transit af el over dansk sokkelområde samt elkabler, der  

 føres over sokkelområdet til Danmark uden at tjene til den  

 danske energiforsyning.
Også her afgrænses lovforslagets  

 rækkevidde i forhold til anden lovgivning, således at alle kabler  

 sikres den fornødne myndighedsbehandling.
Folkeretten giver ikke  

 grundlag for at kræve en egentlig VVM-vurdering af elkablerne, men  

 Danmark kan ved en tilladelse sikre, at kablerne får en  

 hensigtsmæssig placering på sokkelområdet.
Det  

 bemærkes, at der ifølge folkeretten kan stilles udvidede  

 miljø- og sikkerhedsmæssige krav til elkabler, der helt eller  

 delvist lægges på søterritoriet og føres til  

 Danmark.
 De regler, som agtes udstedt i medfør af  

 lovforslagets § 1, stk. 3, forventes for rørledninger at være  

 identiske med de regler, der i dag gælder, herunder om en  

 VVM-procedure.
 Betaling for myndighedsbehandlingen planlægges  

 opkrævet på baggrund af en timesats for det aktuelle timeforbrug  

 ved tilsynets udøvelse og meddelelse af tilladelse i lighed med de  

 regler, der er fastsat i bekendtgørelse nr. 79 af 8. februar 1990 om  

 refusion af statens udgifter ved udøvelse af tilsyn med  

 kulbrinteaktiviteter m.v.
Det objektive erstatningsansvar i lovforslagets § 1, stk.  

 4, for skader forvoldt af disse anlæg har hidtil været hjemlet i  

 bekendtgørelse nr. 141 af 13. marts 1974. Dette objektive  

 erstatningsansvar fremgår nu af selve lovteksten og svarer stort set  

 til, hvad der gælder for rørledninger til transport af  

 kulbrinter i medfør af undergrundsloven.
Det objektive  

 erstatningsansvar er begrundet i de store skader, som et anlæg, der  

 transporterer kulbrinter, kan forvolde på de danske naturressourcer  

 eller eksisterende anlæg.
Indholdet i den gældende § 4, stk. 3, udtrykker  

 blot, hvad der allerede er normal gældende praksis.
Det er derfor ikke  

 anset for nødvendigt at medtage bestemmelsen, hvorefter ministeren  

 udfærdiger regler efter forhandlinger med de ministre, under hvis  

 forretningsområde sager af tilsvarende art hører.
Til nr. 2 Indholdet i den gældende § 4a er indarbejdet i den  

 foreslåede § 4, stk. 1.
Til nr. 3 I konsekvens af lovforslaget ændres henvisningen til Til § 2 Lovens ikrafttræden fastsættes til den 1.  

 februar 2001.
Til § 3 Bestemmelsen sikrer, at man i en overgangsperiode kan  

 opretholde de hidtidige regler på området, indtil disse  

 ophæves eller afløses af nye bestemmelser.
Bilag 1 Lovforslaget sammenholdt med gældende lov Gældende formuleringer Lovforslaget § 1 I lov om kontinentalsoklen, jf. lovbekendtgørelse nr. 182 af 1. maj  

 1979, som ændret ved lov nr. 187 af 12. marts 1997 og lov nr. 477 af  

 31. maj 2000, foretages følgende ændringer:
§ 4. Handelsministeren kan fastsætte særlige regler om  

 sikkerhedsforanstaltninger ved oprettelse og drift af de anlæg, der er  

 nævnt i § 3, stk. 1, om nedlæggelse af rørledninger og  

 kabler samt om foranstaltninger til hindring eller afhjælpning af  

 forurening.
Tilsynet med reglernes overholdelse føres af de  

 myndigheder, som i den øvrige lovgivning er pålagt tilsvarende  

 opgaver, ligesom klager over tilsynsmyndighedens afgørelse sker efter  

 de regler, der i øvrigt gælder for klager over sådanne  

 afgørelser.
Ministeren kan dog fastsætte afvigelser herfra.
 1. § 4 affattes således:
» Stk. 2. Ministeren kan endvidere fastsætte regler  

 om oprettelse af sikkerhedszoner omkring anlæg, som anvendes til  

 udforskning eller udnyttelse.
Zonerne kan højst have en  

 udstrækning af 500 m omkring de pågældende anlæg  

 målt fra ethvert punkt på disses ydre kant.
Ministeren kan  

 fastsætte forskrifter for sejlads i sikkerhedszoner og herunder forbyde  

 uvedkommende skibe adgang hertil.
 Stk. 3. Handelsministeren udfærdiger de regler, der  

 er nævnt i stk. 1 og 2, efter forhandlinger med de ministre, under hvis  

 forretningsområde sager af tilsvarende art hører.
Stk. 2. Ministeren kan fastsætte regler om de  

 nærmere vilkår, der kan fastsættes ved meddelelse af  

 tilladelse efter stk. 1, og om vurderingen af de miljømæssige  

 konsekvenser.
Ministeren kan ligeledes fastsætte regler om  

 opkrævning af betaling for udgifterne ved myndighedernes sagsbehandling  

 og offentliggørelsen efter stk. 1, 4. pkt.
Stk. 3. Tilsyn med anlæg efter stk. 1 føres af  

 miljø- og energiministeren.
Ministeren kan fastsætte regler om  

 tilsynets udøvelse.
 Stk. 4. Ejeren af et anlæg efter stk. 1 er  

 erstatningsansvarlig for de skader, som anlægget forvolder, selv om  

 skaden er hændelig.
Stk. 5. Ministeren kan endvidere fastsætte regler  

 om oprettelse af sikkerhedszoner omkring anlæg, som anvendes til  

 udforskning eller udnyttelse.
Zonerne kan højst have en  

 udstrækning af 500 m omkring de pågældende anlæg  

 målt fra ethvert punkt på disses ydre kant.
Ministeren kan  

 fastsætte forskrifter for sejlads i sikkerhedszoner og herunder forbyde  

 uvedkommende skibe adgang hertil.«.
§ 4a.
Tilladelse efter denne lov til projekter, der omfatter  

 nedlæggelse af rørledninger til transport af kulbrinter over  

 dansk kontinentalsokkelområde, og som må antages at påvirke  

 miljøet i væsentlig grad, kan kun meddeles på baggrund af  

 en vurdering af de miljømæssige konsekvenser, og efter at  

 offentligheden og de berørte myndigheder og organisationer har haft  

 lejlighed til at udtale sig herom.
 Stk. 2. Miljø- og energiministeren kan  

 fastsætte nærmere regler om afgrænsningen af de projekter,  

 der er omfattet af stk. 1, og om, hvilke mindsteoplysninger og eventuelle  

 undersøgelser der er nødvendige, for at en vurdering af de  

 miljømæssige konsekvenser kan foretages.
 Stk. 3. Miljø- og energiministeren kan endvidere  

 fastsætte nærmere regler om underretning og høring af  

 offentligheden og de berørte myndigheder og organisationer.
 2. § 4a ophæves.
§ 6a.
Enhver med en væsentlig og individuel interesse i  

 afgørelsen kan klage til Energiklagenævnet over de  

 miljømæssige forhold i afgørelser i henhold til § 4  

 a.
 3. I § 6a, stk. 1, ændres »§ 4a« til: »§ 4«.
 1)   Loven  

 indeholder bestemmelser, der gennemfører Rådets direktiv nr.  

 85/337 af 27. juni 1985, EF-Tidende 1985 L 175 s. 40, om vurdering af visse  

 offentlige og private projekters indvirkning på miljøet  

 (VVM-direktivet) og direktiv nr. 97/11/EF, EF-tidende, L 73 s. 5, om  

 ændring af nævnte direktiv.
