(Til alle amtsråd og Frederiksberg  

 Kommunalbestyrelse) Cirkulæret indebærer, at timereduktionen for undervisning på ubekvemme  

 tidspunkter med virkning fra 1. september 1990 nedsættes fra 0,04 løntime til  

 0,03 løntime.
Nedsættelsen er en konsekvens af de ændringer, der pr. samme  

 dato er aftalt mellem Finansministeriet og Centralorganisationernes  

 Fællesudvalg om arbejdstid (frihed for arbejde i tiden 17-6) og ydelse af  

 natpenge m.v.
 P.d.v.
Jette Lou § 1 I medfør af aftale af 6. december 1990 mellem Finansministeriet og  

 Lærernes Centralorganisation om ændring af aftalen af 10. februar 1988 med  

 senere ændringer om tjenestetid for ledere og lærere ved selvstændige  

 institutioner for specialundervisning for voksne foretages følgende ændringer  

 i Undervisningsministeriets cirkulære af 26. februar 1988 om ledere og lærere  

 ved den amtskommunale specialundervisning for voksne:
 1. § 18 affattes således:
 »Timereduktion for undervisning på ubekvemme tidspunkter.
§ 18. Til tjenestemænd, der varetager undervisning i henhold til lov om  

 specialundervisning for voksne, ydes en timereduktion på 0,03 løntime for  

 hver skemalagt undervisningstime, der udføres i tiden kl. 17-6. Samme  

 reduktion ydes for hver skemalagt undervisningstime, der udføres i tiden kl.  

 14-17, såfremt mindst halvdelen af undervisningen den pågældende dag ligger  

 efter kl. 17.« Stk. 1. Cirkulæret har virkning fra 1. september 1990.
 Stk. 2. Samtidig ophæves Kulturministeriets cirkulære af 15. februar 1989  

 om ændring af cirkulære af 26. februar 1988 med senere ændringer om ledere og  

 lærere ved den amtskommunale specialundervisning for voksne (Timereduktion  

 for undervisning på ubekvemme tidspunkter).
KULTURMINISTERIET Direktoratet for Folkeoplysning, Frie Grundskoler m.v., den 31. januar  

 1991.
 P.d.v.
