Klage over manglende journalføring Nævnet fandt grundlag for kritik af lægen, idet nævnet lagde vægt på, at en journal skal indeholde oplysninger vedrørende patientens navn, alder, undersøgelsesresultater, diagnose eller lægens skøn angående sygdommens art, iværksat behandling samt hvilken information, der er givet til patienten.
På den baggrund var det nævnets vurdering, at lægen burde have journalført undersøgelsen af barnet, hvor han henviste barnet til speciallæge i børnesygdomme.
