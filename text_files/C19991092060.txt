NOA-Meddelelse om bevilling af  

 uddannelsesorlov til socialformidleruddannelsen Fortolkningsbidrag til § 2, nr. 1, i Arbejdsministeriets  

 bekendtgørelse nr. 92 af 9. februar 1998 om uddannelser, hvortil der  

 kan opnås uddannelsesgodtgørelse og orlov til uddannelse.
 På given foranledning skal styrelsen  

 præcisere, at der ikke kan bevilges uddannelsesorlov til  

 socialformidleruddannelsen.
Ifølge § 2, nr. 1, i bekendtgørelsen kan der  

 ikke bevilges uddannelsesorlov til lange og mellemlange videregående  

 uddannelser, samt korte videregående uddannelser, der som bifag eller  

 sidefag el. lign. knytter sig til en forudgående videregående  

 uddannelse, bortset fra uddannelser, der udbydes efter lov om åben  

 uddannelse eller tilsvarende lovgivning.
Ved afgørelsen af, om der er  

 tale om en mellemlang eller lang videregående uddannelse, tages  

 udgangspunkt i Dansk Uddannelses Nomenklatur.
Ifølge Dansk Uddannelses Nomenklatur, er  

 uddannelsen til socialformidler på Danmarks Forvaltningshøjskole  

 en mellemlang videregående uddannelse (niveau 6). Uddannelsen udbydes  

 endvidere ikke efter lov om åben uddannelse eller tilsvarende  

 lovgivning.
På den baggrund kan der ikke bevilges uddannelsesorlov til  

 socialformidleruddannelsen.
 Styrelsen skal anmode Arbejdsformidlingerne om at indrette  

 administrationen i forbindelse med bevilling af uddannelsesorlov i  

 overensstemmelse hermed.
