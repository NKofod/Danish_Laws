Dagpenge,  

 selvstændig virksomhed, ophør, bortforpagtning, uopsigelighed, underskrevet  

 kontrakt, lejekontrakt Ankenævnet har behandlet Deres klage på vegne af XX på  

 møde den 18. maj 2006.
Nævnet traf denne A F G Ø R E L S E Deres klient kan ikke anses for endeligt ophør med  

 drift af sin selvstændige virksomhed pr. 15. oktober 2004. Deres klient har  

 derfor ikke ret til dagpenge fra dette tidspunkt.
 Ankenævnet tiltræder således direktoratets afgørelse af  

 den 19. januar 2005.
B E G R U N D E L S E Ankenævnet har lagt til grund, at   

 	  

 Deres klient siden  

 1. august 2002 har drevet den selvstændige virksomhed YY med  

 fremstilling af  

 fastfood som hovedbeskæftigelse,   

 	  

 Deres klient har  

 anført, at hun er ophørt med drift af virksomheden den 15. oktober 2004, da  

 virksomheden  

 er bortforpagtet,   

 	  

 det fremgår af forpagtningskontrakt,  

 underskrevet af Deres klient den 15. oktober 2004, at YY er blevet  

 bortforpagtet til Deres klients datter, født 21. august 1985 fra den 15.  

 oktober 2004, at forpagtningsperioden løber frem til og med den 31. oktober  

 2009, og at opsigelsen for begge parter er på 3 måneder,   

 	  

 der foreligger en  

 revideret forpagtningskontrakt, dateret tilbage til den 15. oktober 2004, som  

 ikke er underskrevet af hverken Deres klient eller forpagteren, hvoraf  

 fremgår,  

 at aftalen for begge parter nu er uopsigelig i mindst 5 år,   

 	  

 at det fremgår af  

 lejekontraktens § 5, at lejeren ikke må fremleje eller på anden måde helt  

 eller  

 delvist overlade brugen af det lejede til andre.
Der kan kun udbetales dagpenge til et medlem, der er  

 ledigt.
En betingelse for, at en selvstændig erhvervsdrivende kan anses for  

 at  

 være ledig, er, at det personlige arbejde i virksomheden er ophørt mere end  

 midlertidigt.
 Hovedreglen er, at et medlem kun kan anses for at være  

 ophørt mere end midlertidigt med det personlige arbejde i virksomheden, når  

 medlemmet dokumentere, at virksomheden er endeligt overdraget eller lukket.
 Selv om en virksomhed ikke er endeligt overdraget eller  

 lukket, kan et medlem anses for ophørt mere end midlertidigt, hvis medlemmet  

 dokumenterer, at virksomheden er bortforpagtet.
Bortforpagtningen skal ske ved skriftlig og  

 underskrevet kontrakt, der er gensidig uopsigelig i mindst 5 år.
Ophøret kan  

 tidligst anerkendes fra den dato, hvor kontrakten er underskrevet.
 Forpagtningsaftalen skal omfatte hele virksomheden, og  

 bortforpagter må ikke forbeholde sig ret til delvis benyttelse af  

 virksomheden  

 eller dele heraf.
 Ankenævnet har i den forbindelse lagt vægt på, at det  

 fremgår af lejekontrakten, at lejeren ikke må fremleje eller på anden måde  

 helt  

 eller delvist overlade brugen af det lejede til andre.
 Nævnet har i den forbindelse  

 lagt vægt på, at ZZ Ejendomsadministration ikke har kunnet bekræfte Deres  

 oplysninger om, at der er givet tilladelse til overdragelse af lejemålet til  

 Deres klients datter.
 Ankenævnet finder således ikke, at Deres klient kan  

 anses for ophørt den 15. oktober 2004, allerede af den grund, at Deres klient  

 ikke havde ret til at overlade brugen af lokalerne, og at forpagtningsaftalen  

 dermed ikke er gyldig.
 Nævnet har noteret sig, at Deres klient ved personligt  

 fremmøde har anført, at det er kritisabelt, at hverken a-kassen eller  

 direktoratet har gjort opmærksom på, at det er en betingelse for at  

 virksomheden  

 kan anses for at være bortforpagtet, at kontrakten er underskrevet.  

 Ankenævnet  

 finder det beklageligt, at De og Deres klient ikke er blevet gjort opmærksom  

 herpå, men finder ikke, at dette kan medføre et ændret resultat, idet De ikke  

 havde ret til at overlade brugen af de lejede lokaler.
 Nævnet finder endvidere ikke, at de opfylder nogen af  

 de øvrige betingelser for ophør af drift af selvstændig virksomhed som  

 hovedbeskæftigelse den 15. oktober 2004.
R E G L E R Ankenævnet henviser til   

 	  

 § 57, stk. 3 og §  

 63, stk. 2 i Lov om arbejdsløshedsforsikring, jf. lovbekendtgørelse nr. 708  

 af  

 13. august 2003,   

 	  

 § 3, stk. 1, og § 4,  

 stk. 1 og stk. 3 i Arbejdsdirektoratets bekendtgørelse nr. 850 af  

 16. oktober 2002  

 om ophør  

 med udøvelse af selvstændig virksomhed som hovedbeskæftigelse.
