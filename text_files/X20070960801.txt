Afståelse af ejendom i  

 ekspropriationssituation Spørgsmål Vil spørgers  

 overdragelse af landbrugsejendom til kommunen udløse beskatning for spørger? Svar Nej.
Beskrivelse af de faktiske forhold Spørger ejer en  

 landbrugsejendom med  

 11.722 m2  

 jord.
Ejendommen  

 er beliggende i byzone.
Byrådet har den  

 19. december 2001 vedtaget Kommuneplan 2001. Spørgers matrikel ligger i et  

 delområde  

 af kommuneplanen, der er udlagt til erhvervsformål.
Kommunen ejer de  

 tilstødende jordarealer og det er ved byudvikling af området af stor  

 betydning,  

 at ejendommen inddrages, da den er placeret som en bræmme mellem kommunens  

 jordarealer og offentlig vej.
 Byrådet har på  

 møde den 19. juli 2006 besluttet, dels at ejendommen søges erhvervet ved  

 frivillig aftale for en angiven pris og dels, at ejendommen vil blive  

 eksproprieret, såfremt der ikke opnås enighed om en frivillig aftale.
 Spørger har i  

 september 2006 underskrevet en aftale om afståelse af ejendommen til kommunen  

 den 1. oktober 2006.
SKATs indstilling og begrundelse Fortjeneste ved  

 afståelse af fast ejendom, der ikke er erhvervet som led i den  

 skattepligtiges  

 næring ved handel med fast ejendom, medregnes som udgangspunkt ved opgørelsen  

 af den skattepligtige indkomst efter reglerne i  

 ejendomsavancebeskatningsloven.
Dette gælder dog  

 ikke for fortjeneste, der er indvundet ved modtagelse af en erstatningssum i  

 anledning  

 af ekspropriation af fast ejendom.
En sådan fortjeneste er skattefri efter §  

 11, 1. pkt., i ejendomsavancebeskatningsloven (EBL). Reglen om  

 skattefritagelse  

 gælder efter lovens § 11, 2. pkt., også for fortjeneste ved salg til en  

 erhverver, der efter formålet med erhvervelsen opfylder betingelserne for at  

 ekspropriere ejendommen.
 Det er ved en  

 højesteretsdom fastslået, at det efter sammenhængen med EBL § 11, 1. pkt., må  

 være en betingelse for anvendelse af EBL § 11, 2. pkt., at det på  

 aftaletidspunktet må påregnes, at dispositionen vil blive gennemtvunget ved  

 ekspropriation, såfremt en frivillig aftale ikke bliver indgået, jf.  

 Ligningsvejledningen 2007-1, afsnit  


  

 E.J.2.8  


  

 og  


  

 SKM2006.438.SKAT  


.
 Følgende  

 betingelser skal være opfyldt på aftaletidspunktet, for at overdragelsen af  

 en  

 fast ejendom kan anses for sket i en ekspropriationssituation:
 a.
 Der  

  

 skal  

 på aftaletidspunktet  

  

 være  

 ekspropriationshjemmel i  

 lovgivningen til det pågældende formål.
 b.
På aftaletidspunktet må det kunne påregnes, at ekspropriation  

  

 vil ske  

 i mangel af frivillig aftale, dvs. at den eksproprierende myndighed skal  

 udvise  

 vilje til at ekspropriere.
Der skal foreligge ekspropriationsrealitet.
Det fremgår af  

 Kommuneplan 2001, at spørgers ejendom er beliggende i kommuneplanens  

 delområde,  

 og der er således ekspropriationshjemmel.
Der er endvidere  

 ekspropriationsrealitet,  

 idet Kommunalbestyrelsen på Byrådsmøde den 19. juli 2006 har tiltrådt en  

 indstilling om, at der foretages ekspropriation af den pågældende ejendom,  

 såfremt der ikke indgås en frivillig aftale om afståelse.
 På baggrund af  

 ovenstående indstiller SKAT, at spørgsmålet om spørgers overdragelse af  

 ejendommen  

 til kommunen udløser beskatning for spørger besvares med et nej.
Skatterådets afgørelse og begrundelse Skatterådet  

 tiltræder SKATs indstilling og begrundelse.
Svaret er bindende for skattemyndighederne i følgende periode Svaret er  

 bindende i 5 år fra afgørelsens dato.
