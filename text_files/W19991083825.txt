Kendelse fra Pressenævnet i sag nr.  

 132/1999 Advokat [K] har klaget til Pressenævnet over et  

 læserbrev bragt i Samsø Posten den 9. oktober 1999 samt en  

 artikel den 23. oktober 1999, idet han mener, at god presseskik er  

 tilsidesat.
 I læserbrevet den 9. oktober 1999 hed det bl.a.:
"Da vi kommer til byen og ringer for at aftale  

 tidspunktet, vi skal komme, får vi at vide, at lejligheden er lejet ud  

 til anden side.
Dette har [K] vidst, samme dag vi aftalte at skrive kontrakt Undertegnede ringer til advokatnævnet og forklarer  

 sagen, og nævnet giver mig ret i, at sådan kan man ikke behandle  

 folk, sender mig klagepapirer og opfordrer mig til at spørge [K], om  

 det er nødvendigt at udfylde klagen.
Dette bliver gjort, og igen meget  

 arrogant siger [K]: I skal bare klage Vi tror at han har respekt for at blive ramt på  

 pengepungen.
" Artiklen den 23. oktober 1999 havde overskriften  

"Samsø Kommune tilbydes jord til spotpris". Heri hed det  

 bl.a.:
" Ole  Carstensen fortæller videre, at han for at  

 fremme sagen og komme kommunen økonomisk i møde, uopfordret har  

 tilbudt at betale op til halvdelen af kommunens lovpligtige  

 indskudsbeløb.
Det blev imidlertid erklæret ulovligt af  

 Århus Amts Tilsynsråd grundet en overordentlig uheldig juridisk  

 formulering, og  Ole  Carstensen tillægger nu advokat [K] hele skylden  

 og anmoder om, at samme advokat nu helt kobles af sagsbehandlingen.
 Det nytter jo ikke, siger han, at en af medspillerne i  

 virkeligheden er en modspiller, der kun går efter at spille andre af  

 banen og ikke efter resultatet.
" Klageren har vedrørende læserbrevet  

 anført, at det indeholder alvorlige og ærekrænkende  

 beskyldninger mod hans person, og at han burde have haft lejlighed til at  

 imødegå beskyldningerne, før de blev bragt.
Klageren har  

 endvidere anført, at han ikke har fået tilbud om et  

 genmæle, men derimod tilbud om at få bragt et læserbrev om  

 sagen.
 Klageren har vedrørende artiklen anført, at  

 den er baseret på fejlagtig information om sagsforløbet, og at  

 artiklen indeholder kraftige beskyldninger mod ham og hans behandling af  

 sagen, som burde have været forelagt for ham, før de blev bragt.  

 Klageren havde på et møde med bladet netop henstillet, at de  

 ikke skulle bringe  Ole  Carstensens beskyldninger, uden først at give  

 klageren lov til at kommentere dem.
 Bladet har vedrørende læserbrevet  

 anført, at bladets spalter står åbne over for indlæg  

 fra læserne, og at de ligeledes er åbne over for et  

 genmæle, som bladet har tilbudt klageren den 9.oktober 1999. Bladet  

 havde i øvrigt ikke kendskab til den konkrete sag, før man  

 modtog læserbrevet, og læserbrevet blev beskåret.
Bladet har vedrørende artiklen anført, at  

 den omhandler en kritik af Samsø Kommune og borgmester  John  Sander  

  Petersens håndtering af en konkret sag.
Artiklen omtaler i to  

 sætninger klagerens rolle i sagen som Samsø Kommunes juridiske  

 rådgiver, og bladets navngivne kilde citeres for sin mening herom.  

 Bladet har ikke lovet klageren, at man ville indhente hans kommentarer,  

 før man eventuelt ville bringe udtalelser fra  Ole  Carstensen.
Den 27. oktober 1999 udsendte Samsø Kommune en  

 præciserede pressemeddelelse om klagerens engagement i sagen.
Bladet  

 bragte pressemeddelelsen den 29. oktober 1999 og heraf fremgår:
"På baggrund af Samsøs Weekends omtale af  

 projekt Skoleparken og advokat [K]s rolle i sagen, skal det herved meddeles,  

 at Samsø Kommune og Danmarks Boligselskab ikke er enige i den af  Ole  

  Carstensen rejste kritik af advokat [K]s rolle i sagen.
Advokat [K] har  

 alene fungeret som kommunens juridiske rådgiver i sagen.
Den  

 overordnede styring og beslutninger i sagen er og vil fortsat blive truffet  

 af Samsø Kommune".
 I sagens behandling har følgende  

 nævnsmedlemmer deltaget: Per Sørensen, Aage Lundgaard, Ulrik  

 Holmstrup og Preben Sørensen.
 Pressenævnet udtaler:
 Pressenævnet bemærker indledningsvis, at  

 Pressenævnet ikke har mulighed for at foretage en bevismæssig  

 vurdering af, om de oplysninger og vurderinger, bladet har bragt, er  

 korrekte.
Pressenævnet finder, at indholdet af  

 læserbrevet den 9. oktober 1999 ikke var af en sådan karakter, at  

 bladet burde have forelagt læserbrevet for klageren, inden det blev  

 bragt.
Pressenævnet finder derfor ikke grundlag for at udtale kritik af  

 bladet.
Artiklen, der blev bragt i bladet den 23. oktober 1999,  

 orienterer om en konkret sag i kommunen, og i denne forbindelse udtaler en  

 navngiven person sig stærkt kritisk om klagerens rolle i sagen.
Under  

 hensyn hertil finder Pressenævnet, at bladet burde have givet klageren  

 mulighed for at kommentere kritikken.
Pressenævnet udtaler i denne  

 anledning kritik af Samsø Posten.
 I medfør af medieansvarslovens § 49  

 pålægges det herefter den ansvarshavende redaktør af  

 Samsø Posten at offentliggøre følgende:
 "Kendelse fra Pressenævnet.
Pressenævnet har udtalt kritik af en artikel bragt i  

 Samsø Posten den 23. oktober 1999. Artiklen havde overskriften  

 "Samsø Kommune tilbydes jord til spotpris" og omhandlede bl.a.  

 Samsø Kommunes sagsbehandling af projekt Skoleparken.
Artiklen  

 indeholdte kritik af advokat [K], der er Samsø Kommunes  

 juridiske rådgiver i sagen.
 Pressenævnet bemærker indledningsvis, at  

 Pressenævnet ikke har mulighed for at foretage en bevismæssig  

 vurdering af, om de oplysninger og vurderinger, bladet har bragt, er  

 korrekte.
Artiklen, der blev bragt i bladet den 23. oktober 1999,  

 orienterer om en konkret sag i kommunen, og i denne forbindelse udtaler en  

 navngiven person sig stærkt kritisk om klagerens rolle i sagen.
Under  

 hensyn hertil finder Pressenævnet, at bladet burde have givet klageren  

 mulighed for at kommentere kritikken.
Pressenævnet udtaler i denne  

 anledning kritik af Samsø Posten.
 København, den 24. november 1999.
Per Sørensen, Aage Lundgaard, Ulrik Holmstrup og  

 Preben Sørensen." Afsagt den 24. november 1999.
