 Bekendtgørelse om ændring af bekendtgørelse om støtte til almene boliger m.v.
(Skødekrav ifm. ejerlejligheder, frist for indberetning af skema B) § 1 I bekendtgørelse nr. 1226 af 14. december 2011 om støtte til almene boliger m.v., som ændret ved bekendtgørelse nr. 1173 af 30. september 2015, foretages følgende ændringer:
 1. Indledningen affattes således:
»I medfør af § 73, stk. 4, § 100, stk. 4, § 102, § 112, § 113, stk. 1, § 115, stk. 10, § 118, stk. 4, § 143, stk. 3, § 149, § 157, stk. 4, § 160, § 178, stk. 3 og 4, og § 184 i lov om almene boliger m.v., jf. lovbekendtgørelse nr. 1278 af 18. november 2015, fastsættes:« 2. I § 14, stk. 1, ændres »en lavenergibygning klasse 2015 i bygningsreglement 2010« til: »bygningsklasse 2020 i bygningsreglement 2015«.
 3. I § 14, stk. 2, ændres »bygningsreglement 2010« til: »bygningsreglement 2015«.
 4. § 13, stk. 2, 5. pkt., affattes således:
»De regulerede maksimumsbeløb offentliggøres på Udlændinge-, Integrations- og Boligministeriets hjemmeside, www.uibm.dk.« 5. I § 22, stk. 1, 2. pkt., indsættes efter »stk. 2«: »og 3«.
 6. I § 22 indsættes efter stk. 2 som nyt stykke:
»Stk. 3. Den frist, der er nævnt i stk. 1, for tinglysning kan tillige udskydes, hvis bygherren på tidspunktet for byggeriets påbegyndelse kan dokumentere, at den endelige indførsel af skøde på den eller de kommende ejerlejligheder i tingbogen alene afventer ejendommens opdeling i ejerlejligheder.« Stk. 3 bliver herefter stk. 4.
 7. § 38, stk. 1, affattes således:
»Bygherren skal senest 15 måneder efter tilsagnsdatoen digitalt indberette de oplysninger, som danner grundlag for godkendelse af en anskaffelsessum før byggeriets påbegyndelse (ansøgningsskema B) til kommunalbestyrelsen.
I særligt komplicerede byggerier kan kommunalbestyrelsen beslutte at forlænge fristen.« § 2 Stk. 1. Bekendtgørelsen træder i kraft den 15. april 2016.
 Stk. 2. § 1, nr. 7, gælder for tilsagn, der er givet efter den 15. juli 2015.
