En gift kvindelig lærer søgte invalidepension i 1981, efter at hun var  

 afskediget med pension på grund af sygdom.
Forud for arbejdsophøret i 1981  

 havde ansøgeren i perioder haft reduceret timetal.
Fra august 1979 havde hun  

 været ansat på fuld tid.
Ankestyrelsen lagde til grund, at nedsættelsen af arbejdstiden  

 skyldtes ansøgerens helbredsmæssige forhold, og ansøgeren fandtes herefter at  

 burde bedømmes i fuldt selverhverv. (* 1) REDEGØRELSE FOR SAGEN:
En gift kvindelig lærer søgte invalidepension i 1981, efter at hun var  

 afskediget med pension på grund af sygdom.
Ansøgeren havde en psykisk  

 lidelse, som havde givet symptomer siden 1971. Hun havde siden ca. 1970 i  

 perioder haft reduceret timetal.
Fra august 1979 og indtil sygemelding i  

 januar 1981 havde hun været ansat på fuld tid (med fravær på grund af sygdom  

 fra september 1979 til februar 1980).
 AFGØRELSEN, DER KLAGES OVER:
 Revaliderings- og pensionsnævnet havde ikke fundet, at ansøgeren bedømt i  

 fuldt selverhverv opfyldte betingelserne for at opnå invalidepension.
 KLAGEN TIL ANKESTYRELSEN:
 Sagen blev anket af ansøgeren, der gjorde gældende, at hendes erhvervsevne  

 var nedsat med mindst halvdelen.
 ANKESTYRELSENS OVERVEJELSER OG AFGØRELSE:
Ankestyrelsen lagde til grund, at ansøgerens ansættelse med reduceret  

 timetal i perioden forud for august 1979 skyldtes hendes helbredsmæssige  

 forhold.
Efter de helbredsmæssige oplysninger i sagen fandt ankestyrelsen, at  

 ansøgerens erhvervsevne bedømt i fuldt selverhverv var reduceret i det i  

 invalidepensionslovens § 3, stk. 4, nævnte omfang, og tilkendte herefter  

 ansøgeren laveste invalidepension.
 (* 1) Se endvidere SM P-006-84.
