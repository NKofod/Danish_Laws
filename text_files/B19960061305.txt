 I medfør af § 83, stk. 3, § 85, stk. 5, § 115, stk. 3, og § 115 a, stk. 1  

 og 5 i lov om social bistand, jf. lovbekendtgørelse nr. 110 af 26. februar  

 1996, som senest ændret ved lov nr. 497 af 12. juni 1996, fastsættes:
 § 1.  Medmindre andet fremgår af den enkelte  

 bestemmelse, gælder reglerne i denne bekendtgørelse for plejehjem, beskyttede  

 boliger og institutioner efter § 112 i bistandsloven (§ 112-institutioner).  

 Som fællesbetegnelse for disse institutioner anvendes ordet botilbud.
 Stk. 2.  Afgørelser i forbindelse med plejehjem og  

 beskyttede boliger træffes af kommunalbestyrelsen, der i det følgende kaldes  

 kommunen.
 Stk. 3.  Afgørelser i forbindelse med §  

 112-institutioner træffes af amtsrådet, der i det følgende kaldes  

 amtskommunen.
Betaling m.v. for botilbud § 2.  I plejehjem og § 112-institutioner skal beboerne  

 udover bolig, el og varme have tilbud om kost, vask, rengøring og leje af  

 linned.
§ 3.  Beboerne i botilbud skal modtage og betale for  

 bolig, el og varme.
Andre tilbud er valgfrie, jf. dog stk. 2.
 Stk. 2.  I ganske særlige tilfælde kan amtskommunen  

 beslutte, at en beboer i en § 112-institution som led i opholdet skal modtage  

 bestemte tilbud, der indgår i beboerens behandlingsplan, og som er nødvendige  

 på grund af beboerens handicap.
 Stk. 3.  Beboeren skal ikke betale indskud ved  

 indflytning i botilbud. Ønsker en beboer boligen indrettet på en særlig måde,  

 kan det dog kræves, at beboeren stiller sikkerhed for de udgifter, der vil  

 medgå til at bringe boligen tilbage til normal stand.
§ 4.  Beboeren betaler for boligen summen af det  

 beløb, (amts)kommunen fastsætter efter § 5 på grundlag af boligens  

 omkostninger og efter § 6 på grundlag af beboerens indtægt.
Beboeren skal dog  

 ikke betale mere end boligens omkostninger, jf § 5, stk. 3.
 Stk. 2.  Beboeren betaler fra det tidspunkt, hvor  

 boligen er til disposition.
 Stk. 3.  Pligten til at betale for boligen ophører, når  

 boligen er fraflyttet. (Amts)kommunen kan fastsætte de nærmere regler og  

 herunder bestemme, at betalingen vedvarer i en kortere tid efter, at boligen  

 er fraflyttet, og at betalingen ophører med udgangen af en måned.
§ 5.  Den del af betalingen, der afhænger af boligens  

 omkostninger, fastsætter (amts)kommunen på grundlag af de budgetterede  

 driftsudgifter til bygningerne, hvortil lægges 10 pct. af den seneste  

 offentlige ejendomsvurdering.
Udgifter til moms af driftsudgifter medregnes,  

 mens udgifter til renter og afdrag på lån i bygningerne ikke medregnes.
I  

 lejede bygninger er omkostningerne huslejen med tillæg af øvrige  

 driftsudgifter, der ikke indgår i huslejen.
 Stk. 2.  Omkostningerne efter stk. 1 fordeles på  

 servicedelen og boligdelen efter arealstørrelse.
 Stk. 3.  Omkostningerne vedrørende boligdelen fordeles  

 på de enkelte boliger efter disses areal.
 Stk. 4.  Beboerens betaling er lig med 10 pct. af det  

 beregnede beløb i stk. 3.
 Stk. 5.  Betalingen efter stk. 4 reguleres ikke som  

 følge af eventuel forskel mellem budgetterede og faktiske udgifter.
 Stk. 6.  Ved fordeling af omkostningerne efter stk. 2 og  

 stk. 3 anvendes reglerne herom for ældreboliger.
 § 6.  Beboeren betaler 10 pct. af sin indkomst, dog 20  

 pct. af indkomst over grænsebeløbet i § 21 i lov om individuel boligstøtte.
 Stk. 2.  Betalingen efter indtægt fastsætter  

 (amts)kommunen på grundlag af beboerens indtægter, der opgøres og reguleres  

 m.v. efter reglerne i § 8 i lov om individuel boligstøtte.
§ 7.  Når en beboer dør, er betalingen for boligen i  

 14 dage efter dødsfaldet det beløb, som beboeren tidligere betalte.
Herefter  

 kan betalingen ændres til boligens omkostninger fastsat efter § 5, stk. 3.  

 Det følger af § 4, stk. 3, hvornår pligten til at betale ophører.
 § 8.  Betalingen for el og varme i botilbud fastsættes  

 således, at den dækker (amts)kommunens omkostninger hertil inkl. udgifter til  

 moms.
Betaling for gifte pensionister, der bor i samme plejehjem eller § 112-institution § 9.  Bor gifte eller samlevende pensionister i samme  

 plejehjem eller § 112-institution, fastsætter (amts)kommunen betalingen efter  

 § 5 ud fra det boligareal, som (ægte)parret benytter, og betalingen efter § 6  

 på grundlag af (ægte)parrets samlede indtægt.
Stk. 2.  (Amts)kommunen nedsætter betalingen for boligen  

 og alle øvrige tilbud, som (ægte)parret modtager som led i opholdet, med en  

 rabat på 25 pct.
Rabatten nedsættes med 1 pct. point for hver 3.072 kr.  

 (satser pr. 1. januar 1996), som den samlede indkomst overstiger den sociale  

 pension.
 Stk. 3.  Dør en af pensionisterne, ophører rabatten med  

 udgangen af den måned, hvori dødsfaldet er sket.
 Stk. 4.  Beløbet i stk. 2 reguleres og afrundes til  

 nærmeste hele kronebeløb en gang årligt den 1. januar med  

 satsreguleringsprocenten, jf. lov om en satsreguleringsprocent.
Beboere, der har pligt til at forsørge ægtefælle eller børn § 10.  Har en beboer i et plejehjem eller i en §  

 112-institution pligt til at forsørge børn eller en ægtefælle, der ikke har  

 ophold i plejehjem, beregnes betalingen for boligen efter § 6 først efter, at  

 der af beboerens eventuelle indtægter ud over pensionen er afsat et sådant  

 beløb til at opfylde forsørgelsespligten, at ægtefællens og børnenes  

 levevilkår ikke bliver ringere på grund af, at beboeren er flyttet ind i  

 botilbuddet.
 Betaling for bolig m.v.
kan i særlige tilfælde nedsættes § 11.  (Amts)kommunen kan i ganske særlige tilfælde  

 beslutte at nedsætte betalingen for botilbud og øvrige ydelser under hensyn  

 til beboerens økonomiske forhold.
Betaling for midlertidigt ophold i § 112-institution § 12.  Ved midlertidigt ophold i § 112-institution  

 fastsætter amtskommunen betalingen for opholdet efter reglen i bistandslovens  

 § 52, stk. 2.
Personer, der i henhold til dom eller kendelse bor i en § 112-institution § 13.  Personer, der i henhold til dom eller kendelse  

 er anbragt i en § 112-institution, betaler ikke for opholdet.
Disse personer  

 får udbetalt et beløb, der svarer til beløbet til personlige fornødenheder  

 fastsat efter bistandslovens § 110.
 Ret til at flytte til botilbud m.v.
i en anden (amts)kommune § 14.  En person, der gerne vil flytte til et botilbud  

 i en anden (amts)kommune, har ret til at få tilbud om en sådan bolig på lige  

 vilkår med borgere i tilflytnings(amts)kommunen, hvis flytningen skyldes et  

 ønske om Stk. 2.  Det er endvidere en betingelse, at pågældende  

 samtidig opfylder betingelserne i fraflytnings(amts)kommunen for at få tilbud  

 om et botilbud eller en plejebolig efter ældreboliglovens § 17, stk. 5.
 Stk. 3.  Ved nære pårørende forstås forældre, børn,  

 søskende eller andre, som den pågældende har en nær tilknytning til.
Klageadgang § 15.  Kommunens afgørelser om betaling for bolig og  

 øvrige tilbud samt om ret til at flytte i plejehjem eller beskyttet bolig i  

 en anden kommune kan efter bistandslovens § 15, stk. 1 indbringes for det  

 sociale ankenævn.
 Stk. 2.  Amtskommunens afgørelser om betaling for bolig  

 og øvrige tilbud samt om ret til at flytte i § 112-institution i en anden  

 amtskommune, kan efter bistandslovens § 15, stk. 6 indbringes for Den Sociale  

 Ankestyrelse.
 Ikrafttrædelse m.v.
 § 16.  Bekendtgørelsen træder i kraft 15. juli 1996.  

 Indtil den 1. januar 1997 kan (amts)kommunen dog fortsætte gældende praksis  

 vedrørende betaling efter boligens omkostninger og i forbindelse med  

 dødsfald, således at §§ 5 og 7 først fra dette tidspunkt anvendes fuldt ud.
 Stk. 2.  Følgende af Socialministeriets bekendtgørelser  

 ophæves:
