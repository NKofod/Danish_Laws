Bilag 1 Vippeborde  spørgsmål om årligt eftersyn  hjemvist til fornyet behandling Arbejdsmiljøklagenævnet har på møde den 26. august 2008 behandlet virksomhedens klage over Arbejdstilsynets afgørelse af 4. marts 2008 over påbud om 12 måneders eftersyn af vippeborde.
Nævnet traf følgende A F G Ø R E L S E Arbejdsmiljøklagenævnet hjemviser sagen til ny behandling og afgørelse i Arbejdstilsynet.
B E G R U N D E L S E Arbejdsmiljøklagenævnet har ved afgørelsen lagt til grund, at  Arbejdstilsynet ved besøget den 20. februar 2008 konstaterede, at der i virksomhedens montagehal var 3 vippeborde, som blev brugt til montage af vinduer og døre.
Som løftemiddel var der monteret en luftcylinder,  Arbejdstilsynet ved besøget fik oplyst, at der ikke blev foretaget årligt eftersyn af de omhandlede vippeborde,  virksomheden i klagen har oplyst, at leverandøren af de omhandlede vippeborde har undret sig over Arbejdstilsynets krav om et årligt eftersyn, idet leverandøren har solgt en del vippeborde til bl.a. vinduesproducenter og at det er første gang, at de oplever at Arbejdstilsynet stiller krav om årlige eftersyn, og  at de omhandlede vippeborde i følge leverandøren er CE mærket.
 Klagenævnet finder, at der er tale om et mekanisk drevet løfteredskab, som er omfattet af reglerne i bekendtgørelse om anvendelse af tekniske hjælpemidler.
Det fremgår af § 17, jf. bilag I, pkt. 3.2 og 3.2.14 i bekendtgørelsen, at mekaniske drevne løfteredskaber skal gennemgå et hovedeftersyn mindst hver 12. måned.
Det fremgår også af bekendtgørelsen, at Arbejdstilsynet kan give dispensation fra kravene i bekendtgørelsen.
 Arbejdsmiljøklagenævnet finder ikke, at Arbejdstilsynet i tilstrækkelig grad har oplyst sagen i forhold til virksomhedens oplysninger om, at leverandøren ikke kender til at det omhandlede vippebord er omfattet af krav om eftersyn, og om at vippebordet er CE-mærket.
 Arbejdstilsynet har desuden ikke taget stilling til, om der er mulighed for at få dispensation fra kravet om eftersyn hver 12. måned.
 Sagen sendes derfor tilbage til Arbejdstilsynet til ny behandling og afgørelse.
R E G L E R Arbejdsmiljøklagenævnet henviser til:
 § 45, § 46, nr. 4 og § 77, stk.1, i lov om arbejdsmiljø, jf. lovbekendtgørelse nr. 268 af 18. marts 2005, og  § 17, stk. 1, jf. bilag I pkt. 3.2 og 3.2.14 og § 21, i Arbejdstilsynets bekendtgørelse nr. 1109 af 15. december 1992 om anvendelse af tekniske hjælpemidler, som ændret ved bekendtgørelse nr. 670 af 7. august 1995, bekendtgørelse nr. 832 af 27. november 1998 og bekendtgørelse nr. 727 af 29. juni 2004.
O P L Y S N I N G E R N E I S A G E N Sagen er afgjort på grundlag af de akter, som klagenævnet har modtaget fra Arbejdstilsynet og telefoniske oplysninger den 5. maj 2008 fra henholdsvis virksomheden og leverandøren af vippebordene samt billeder af montagebordet af mærket Kiplet.
På klagenævnets vegne .
Kopi til ..
 De kan læse om afgørelsens retlige grundlag på de følgende sider.
Regler Lov om arbejdsmiljø, jf. lovbekendtgørelse nr. 268 af 18. marts 2005 § 45. Maskiner, maskindele, beholdere, præfabrikerede konstruktioner, apparater, redskaber og andre tekniske hjælpemidler skal være indrettet og skal anvendes således, at de sikkerheds- og sundhedsmæssigt er fuldt forsvarlige.
 Stk. 2. Anerkendte normer og standarder, som har sikkerheds- eller sundhedsmæssig betydning, skal følges.
§ 46. Beskæftigelsesministeren kan fastsætte regler om indretning og anvendelse af tekniske hjælpemidler m.v., herunder om 1) konstruktion, udførelse, opstilling, anmeldelse og afprøvning, 2) forelæggelse for Arbejdstilsynet til udtalelse eller godkendelse af planer for konstruktion, udførelse og opstilling, 3) godkendelse fra Arbejdstilsynet af et teknisk hjælpemiddel m.v., før det overdrages eller overlades til brugeren eller tages i brug, 4) anvendelse, vedligeholdelse og pasning.
 § 77. Arbejdstilsynet kan påbyde, at forhold, der strider mod loven eller mod regler eller afgørelser i medfør af loven, bringes i orden straks eller inden en frist.
Stk. 2 Arbejdstilsynets bekendtgørelse nr. 1109 af 15. december 1992 om anvendelse af tekniske hjælpemidler, som ændret ved bekendtgørelse nr. 670 af 7. august 1995, bekendtgørelse nr. 832 af 27. november 1998 og bekendtgørelse nr. 727 af 29. juni 2004:
 § 17. For anvendelsen af de i bilag 1 nævnte tekniske hjælpemidler gælder foruden §§ 4-16 detailreglerne fastsat i bilaget.
Stk. 2. Desuden omfattes visse former for tekniske hjælpemidler af særlige bekendtgørelser efter arbejdsmiljøloven, som indeholder bestemmelser om anvendelsen.
Disse bekendtgørelser gældende pr. 1. januar 1993 er anført i bilag 2.
 Stk. 3. Ud over kravene ifølge arbejdsmiljølovgivningen gælder for anvendelsen af tekniske hjælpemidler tillige de krav, der følger af anden lovgivning, som f.eks. elektricitetslovgivningen og gaslovgivningen.
 § 21. Direktøren for Arbejdstilsynet kan, hvor særlige forhold foreligger, tillade afvigelser fra bestemmelser i denne bekendtgørelse, når det skønnes rimeligt og forsvarligt, og i det omfang, det er foreneligt med Rådets direktiv nr. 89/655/EØF af 30. november 1989 om minimumsforskrifter for sikkerhed og sundhed i forbindelse med arbejdstagernes brug af arbejdsudstyr under arbejdet, som ændret ved Rådets direktiv nr. 01/45/EF.
Bilag 1 3.2 Løfteredskaber Disse detailregler gælder for mekanisk drevne løfteredskaber, der kan løfte en byrde, som er understøttet af en del af løfteredskabet.
Undtaget fra bestemmelserne er dog elevatorer m.v. og løfteredskaber til brug for bevægelseshæmmede personer.
3.2.1 Opstilling og nedtagning af løfteredskaber må kun foretages af kvalificerede opstillere eller under ledelse af en kvalificeret person.
Opstilling og nedtagning skal ske forsvarligt i overensstemmelse med leverandørens anvisninger.
3.2.2 Løfteredskaber, der er indrettet til personløft, skal underkastes en statisk belastningsprøve inden ibrugtagning efter 1) væsentlig ombygning eller reparation, 2) udskiftning af bæremidler, 3) hvert hovedeftersyn, og 4) ny opstilling, bortset fra ny opstilling for samme ejer af flytbare løfteredskaber.
3.2.3 Den, der foretager belastningsprøven, skal udstede attest herom.
Attesten Belastningsprøver skal udføres således, at 1) de bærende dele udsættes for de ugunstigste belastninger, og 2) stabiliteten (væltesikkerheden) afprøves i de ugunstigste stillinger.
 3.2.5 Redskaber indrettet til personløft skal belastningsprøves med 50 %, dog mindst 100 kg, over største tilladte arbejdsbelastning, medmindre særlige forhold gør sig gældende.
3.2.6 Løfteredskaber, der er indrettet til personløft, skal anmeldes til den lokale arbejdstilsynskreds for opstillingsstedet inden ibrugtagning efter 1) ejerskifte, 2) væsentlig ombygning eller reparation, og 3) ny opstilling, bortset fra ny opstilling for samme ejer af flytbare løfteredskaber.
3.2.7 Pligten til at anmelde påhviler den, der forestår opstilling af redskabet.
Ved ejerskifte påhviler pligten dog ny ejer.
Anmeldelsen foretages med en særlig blanket, der udleveres af Arbejdstilsynet.
 3.2.8 For ethvert anmeldepligtigt løfteredskab skal der findes en journal, der skal opbevares på eller i nærheden af redskabet.
Journalen skal føres af ejeren.
Hvis løfteredskabet er udlejet eller på anden måde overdraget en anden til brug, skal journalen videreføres af brugeren.
3.2.9 Journalen skal indeholde 1) dokumentation for undersøgelse af den statiske og dynamiske stabilitet, 2) dokumentation for belastningsprøver, 3) dokumentation for anmeldelse, 4) certifikater for bæremidler, 5) oplysninger om fejl, mangler og eftersyn, 6) oplysninger om reparationer af sikkerheds- eller sundhedsmæssig betydning, 7) oplysninger om udskiftninger af bæremidler, og 8) oplysninger om Arbejdstilsynets påbud vedr. løfteredskabet.
 3.2.10 Løfteredskaber må ikke benyttes til persontransport, medmindre de er indrettet dertil.
3.2.11 Løfteredskaber, der er uden opsyn, må ikke forlades med motoren i gang.
Når redskabet forlades uden opsyn, skal arbejdsredskabet og evt. hjælpeudstyr anbringes i forsvarlig stilling.
Motoren skal være sikret mod, at uvedkommende kan starte den.
 3.2.12 Som førere af løfteredskaber, hvortil der kræves certifikat, må kun beskæftiges personer, der er i besiddelse af et sådant, jf. bekendtgørelse nr. 136 af 28. marts 1978 om gaffeltruckførercertifikat, med senere ændringer.
3.2.13 Kun personer, der har arbejdsopgaver på løfteredskabet, må færdes eller opholde sig på dette, og det må kun ske på de dertil indrettede adgangsveje og arbejdsplatforme, medmindre personen på anden forsvarlig måde er sikret.
Før føreren er varskoet, må ingen personer gå op i et løfteredskab.
 3.2.14 Mindst hver 12. måned skal der af leverandøren eller anden sagkyndig gennemføres et hovedeftersyn.
 .
