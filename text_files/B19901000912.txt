1. FORMÅL Denne prøvningsmetode kan benyttes til at bestemme vægtens  

 nulstillingsområde.
2. HENVISNING TIL MÅLETEKNISKE BESTEMMELSER TDIR 24.11.1-01, udg. 1 af 15.10.1978, bilag 2 MDIR 34.11-01, udg. 3 af 26.01.1987, pkt. 10.7.2 OIML R 76-1 af 1988, pkt. 4.6.1 3. FORUDSÆTNINGER Generelt vedrørende måleudstyr, prøvningsbetingelser, prøvningsmiljø,  

 forkonditionering m.v. henvises til MDIR 04.11-10.
4. PRØVNING 4.1 Vægte med ikke-automatisk eller halvautomatisk nulstillingsindretning Vægten nulstilles uden belastning.
Vægten belastes med en last på få delinger, og nulstilles derefter.
Vægten  

 belastes yderligere, nulstilles, etc. indtil nulstilling ikke længere er  

 mulig.
Den samlede påførte belastning minus det sidst påførte lod, svarer da  

 til den positive del af nulstillingsområdet.
Størrelsen af det sidst påførte  

 lod må højst være 1 dd.
 Vægten aflastes og nulstilles, og vejeladdet fjernes eller aflastes.
Vægten belastes med lodder indtil vægten viser nul belastning.
Derefter  

 fjernes lodder på nogle få delinger og vægten nulstilles.
Yderligere last  

 fjernes, der nulstilles etc., indtil nulstilling ikke længere er mulig, og  

 den negative del af nulstillingsområdet findes da som summen af de lodder,  

 der er fjernet minus det sidst fjernede lod.
 Det totale nulstillingsområde findes som summen af det positive og  

 negative nulstillingsområde.
 4.2 Vægte med automatisk nulstillingsindretning, som er uvirksom, når   

 vægtanvisningen ikke er nul.
 Nulstillingsområdets positive del bestemmes ved følgende:
 Vejeladdet aflastes fuldstændigt, og der pålægges en last < 0,5 dd  

 (størrelsen afhænger af vægtkonstruktionen).
Der ventes indtil nulindtrækningsindretningen har kompenseret for den  

 pålagte last.
Denne tidsfaktor fremgår af fabrikantens specifikationer.
 Der pålægges yderligere 0,1 dd last og der ventes som ovenfor nævnt.
 Der fortsættes på denne måde ved successiv pålægning, indtil indikationen  

 skifter fra nul til 1 dd.
Det undersøges, at indikationsskiftet ikke skyldes en for hurtig pålægning  

 af last i forhold til indtrækningscyklus.
Den pålagte last fjernes, og vægten  

 nulstilles ved kortest mulig afbrydelse og genetablering af strømforsyningen.  

 Der ventes, indtil en eventuel testcyklus er tilendebragt og derefter  

 yderligere 1 minut.
Den fjernede last bestemmes og noteres.
Herved er nulstillingsområdets  

 positive del bestemt.
Bestemmelse af nulstillingsområdets negative del er kompliceret og  

 afhænger af konstruktionsprincippet.
Generelt kan kun bestemmes en negativ  

 del, hvis denne er mindre end den positive.
Der kan anvendes følgende  

 fremgangsmåde:
 Lasten svarende til vægtens positive nulstillingsområde anbringes på  

 vejeladdet.
Vægten nulstilles som ovenfor, ved kortest mulig afbrydelse og  

 genetablering af strømforsyningen.
Der ventes som nævnt ovenfor.
Proceduren  

 udføres som ved bestemmelse af nulstillingsområdets positive del ved  

 aftagning i stedet for pålægning af last.
Hvis der stadig er last på vejeladdet, fjernes denne.
Vægten nulstilles  

 atter ved afbrydelse af strømforsyningen som nævnt ovenfor.
Den aftagne last bestemmes og noteres.
Herved er nulstillingsområdets  

 negative del bestemt.
 Nulstillingsområdet angives som summen af det positive og negative  

 nulstillingsområde.
Hvis al last er fjernet fra vejeladdet, uden at indikationen er skiftet,  

 kan den negative del ikke bestemmes ved denne metode.
Nulstillingsområdet må  

 derfor angives som større end 2 gange det positive nulstillingsområde.
4.3 Vægte med initial nulstillingsindretning Denne prøvning udføres på samme måde, som beskrevet i pkt. 4. 2 idet man  

 tænder/slukker for vægten i stedet for at aktivere nulstillingsindretningen.
5. KRAV Summen af vægtens positive og negative nulstillingsområde må højest udgøre  

 4% af vægtens maksimumslast.
 Det er dog tilladt, at vægtens initiale nulstillingsområde er større end  

 4% såfremt det eftervises, at den kan overholde tolerancekravene ved op-og  

 nedvejning, når denne prøve udføres med udgangspunkt i hhv maksimal og  

 minimal initial nulstilling af vægten.
