I medfør af forvaltningslovens § 24 skal en begrundelse for en afgørelse  

 indeholde en henvisning til de retsregler, i henhold til hvilke afgørelsen er  

 truffet.
I det omfang, afgørelsen efter disse regler beror på et  

 administrativt skøn, skal begrundelsen tillige angive de hovedhensyn, der har  

 været bestemmende for skønsudøvelsen.
Endvidere skal begrundelsen om  

 fornødent indeholde en kort redegørelse for de oplysninger vedrørende sagens  

 faktiske omstændigheder, som er tillagt væsentlig betydning for afgørelsen.
 I sager, hvor en ansøgning om fri proces afslås, fordi ansøgeren ikke  

 findes at have udsigt til at få medhold i sagen, har statsamterne og  

 Civilretsdirektoratet som bekendt i en årrække i almindelighed anvendt  

 relativt kortfattede begrundelser.
 Spørgsmålet om hvorvidt denne praksis er tilstrækkelig har været genstand  

 for drøftelser mellem Folketingets Ombudsmand og Civilretsdirektoratet.  

 Ombudsmanden har i en sag, hvor begrundelserne var affattet efter de  

 hidtidige retningslinier, udtalt følgende:
 "Civilretsdirektoratets begrundelse for afslaget opfylder for så vidt  

 de krav der efter forvaltningslovens § 24 er fastsat til indholdet af en  

 begrundelse.
 Efter min opfattelse er det imidlertid ikke givet at en begrundelse der  

 opfylder kravene i § 24 fremtræder som tilstrækkelig i det konkrete tilfælde,  

 det vil sige giver en fyldestgørende forklaring på, hvorfor en afgørelse har  

 fået et bestemt udfald (i modsætning til det af parten forventede eller  

 ønskede). Om begrundelsen kan anses for tilstrækkelig må bl.a. afhænge af  

 afgørelsens art, sagens karakter og partens egen udførlighed i forbindelse  

 med sagen.
 En fyldestgørende begrundelse vil efter omstændighederne kræve en  

 stillingtagen til de anbringender som parten har gjort gældende under sagen.  

 Det vil efter min mening navnlig kunne være tilfældet hvor parten har tillagt  

 et bestemt anbringende særlig vægt - og har redegjort udførligt herfor - og  

 der er tale om et anbringende som er relevant for sagen.
Under disse omstændigheder vil det efter min opfattelse være bedst i  

 overensstemmelse med almindeligt anerkendte principper om hensynsfuld  

 sagsbehandling, at myndigheden tager stilling til det som parten har anført.  

 Jeg forudsætter, at det kan ske inden for rimelige rammer med hensyn til  

 begrundelsens omfang." Folketingets Ombudsmand har under drøftelserne anmodet om, at  

 begrundelserne i sager, hvor der gives realitetsafslag på fri proces,  

 udbygges.
Civilretsdirektoratet vil derfor i fremtidige sager udbygge  

 begrundelserne, når der meddeles realitetsafslag, således at der som minimum  

 tages stilling til de konkrete momenter af retlig eller faktisk art, som har  

 væsentlig betydning for afgørelsen.
 Til orientering vedlægges nogle standardeksempler, som  

 Civilretsdirektoratet anvender som udgangspunkt for begrundelsen i de  

 konkrete sager.
 Om begrundelsen skal være mere omfattende afhænger som nævnt ovenfor af de  

 konkrete omstændigheder i den enkelte sag.
 På baggrund af drøftelserne med Folketingets Ombudsmand skal  

 Civilretsdirektoratet anmode statsamterne og Københavns Overpræsidium om at  

 gennemføre en tilsvarende udbygning af begrundelserne i de nævnte sager.
 Samtidig hermed ophæves Justitsministeriets cirkulæreskrivelse af 1.  

 december 1981 om begrundelse af afslag på ansøgning om fri proces.
Med venlig hilsen C.
Rosholm /Jørgen Lougart Eksempler på begrundelser i fri processager.
 Det er efter retsplejelovens § 330 blandt andet en betingelse for at få  

 fri proces, at ansøgeren skønnes at have en rimelig grund til at føre proces.  

 Det betyder sædvanligvis, at der skal være udsigt til at vinde sagen.
De skal for at vinde sagen kunne bevise, Vi skønner ikke, at De kan bevise dette.
Vi har herved lagt vægt på, at de  

 oplysninger, som De har forelagt, efter vores vurdering ikke er  

 tilstrækkelige til at overbevise retten. .....
 Det er efter retsplejelovens § 330 blandt andet en betingelse for at få  

 fri proces, at ansøgeren skønnes at have rimelig grund til at føre proces.  

 Det betyder sædvanligvis, at der skal være udsigt til at vinde sagen.
De har ikke udsigt til at vinde sagen, hvis Deres modpart kan bevise, Vi skønner, at modparten kan føre det omtalte bevis.
Vi har herved lagt  

 vægt på de oplysninger, der fremgår af sagen.
 Det er efter retsplejelovens § 330 blandt andet en betingelse for at få  

 fri proces, at ansøgeren skønnes at have rimelig grund til at føre proces.  

 Det betyder sædvanligvis, at der skal være udsigt til at vinde sagen.
 Vi har ved afgørelsen lagt vægt på, at det er nærliggende at antage, at  

 Deres modpart kan gennemføre sit krav under henvisning til § ... i  

 lov/bkg./praksis vedrørende ... Vi henviser i den forbindelse til dommen i  

 Ugeskrift for Retsvæsen ... .....
 Det er efter retsplejelovens § 330 blandt andet en betingelse for at få  

 fri proces, at ansøgeren skønnes at have rimelig grund til at føre proces.  

 Det betyder sædvanligvis, at der skal være udsigt til at vinde sagen.
Vi har taget stilling til sagen på grundlag af de oplysninger, som De har  

 givet os.
Vi finder, at Deres påstand ikke finder støtte i lovgivning eller  

 praksis.
Vi kan derfor ikke imødekomme ansøgningen på det foreliggende  

 grundlag.
 Vi skal i den forbindelse pege på, at § ... i lov/bkg. efter  

 Civilretsdirektoratets opfattelse ikke kan anvendes, fordi ... .....
 Det er efter retsplejelovens § 330 blandt andet en betingelse for at få  

 fri proces, at ansøgeren skønnes at have rimelig grund til at føre proces.  

 Det betyder sædvanligvis, at der skal være udsigt til at vinde sagen.
 De har gjort gældende, at § ... i lov/bkg./praksis vedrørende ... støtter  

 Deres påstand.
 Civilretsdirektoratet deler ikke denne opfattelse.
 Vi skal i den forbindelse pege på, at dommen i Ugeskrift for Retsvæsen  

 .../fremstillingen i lærebog om ..., side ...
