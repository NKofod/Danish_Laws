 I henhold til § 45, stk. 2, i lov om tjenestemænd i staten, folkeskolen og  

 folkekirken samt § 5, stk. 2, i bekendtgørelse nr. 96 af 20. marts 1972 om  

 ansættelse som tjenestemand på prøve i staten med senere varig ansættelse for  

 øje har Dansk fængselsforbund og justitsministeriet (direktoratet for  

 kriminalforsorgen) indgået denne aftale om prøvetidens længde ved ansættelse  

 som fængselsbetjent og værkmester på prøve med senere varig ansættelse for  

 øje.
 1.
 Aftalen indgås med henblik på tilfælde, hvor første del af  

 grunduddannelsen ved kriminalforsorgens personaleskole på grund af  

 utilstrækkelig uddannelseskapacitet ikke er gennemført på det tidspunkt, da  

 der i forbindelse med normal prøvetjenestes udløb i henhold til § 9, stk. 3,  

 i bekendtgørelse nr. 96 af 20. marts 1972 ellers skal træffes afgørelse om,  

 hvorvidt den prøveansatte er egnet til varig ansættelse.
 2.
 For fængselsbetjente og værkmestre fastsættes prøvetiden ved første  

 ansættelse til udløbet af den måned, der følger efter den måned, hvori den  

 pågældende bestod første del af grunduddannelsen, dog mindst to år.
 3.
 For fængselsbetjente og værkmestre, der ikke består første del af  

 grunduddannelsen, fastsættes prøvetiden til udløbet af den 4. måned efter den  

 måned, hvor omeksamination fandt sted, dog mindst to år.
 4.
 Fra normal prøvetids udløb stilles fængselsbetjente og værkmestre på prøve  

 løn- og lønanciennitetsmæssigt, som om varig ansættelse havde fundet sted,  

 forudsat at manglende bedømmelse med henblik på varig ansættelse skyldes, at  

 den pågældende ikke har gennemført første del af grunduddannelsen på grund af  

 utilstrækkelig uddannelseskapacitet.
 5.
 Aftalen har virkning for fængselsbetjente og værkmestre, der er ansat på  

 prøve den 1. februar 1981 eller senere, og som ikke har opnået fast  

 ansættelse inden 1. august 1982.
