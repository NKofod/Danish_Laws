Under henvisning til bekendtgørelser nr. 55 af 24. november 1958  

 (Lovtidende C) om konventionen af 28. juli 1951 om flygtninges retsstilling  

 og nr. 54 af 7. juli 1960 (Lovtidende C) om konventionen af 28. september  

 1954 om statsløse personers retsstilling bekendtgøres herved, at Danmarks  

 faste repræsentant ved De forenede Nationer ved meddelelser til  

 generalsekretæren den 23. august 1962 har tilbagekaldt de af Danmark tagne  

 forbehold med hensyn til bestemmelserne i de nævnte konventioners art. 14 om  

 kunstnerisk og industriel ejendomsret.
De pågældende bestemmelser vil  

 herefter i deres helhed finde anvendelse for Danmarks vedkommende.
 Udenrigsministeriet, den 30. marts 1963.
 Per Hækkerup.
