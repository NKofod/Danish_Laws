I Skrivelse af 24. Juni 1929 har Hr.
Dommeren forespurgt, om Bestemmelsen  

 i § 43 i Lov Nr. 56 af 18. Marts 1925 om Ægteskabets Retsvirkninger efter  

 Ikrafttræden af Lov Nr. 111 af 31. Marts 1926 om Tinglysning maa forstaas  

 saaledes, at der for Skifteretten bestaar en Pligt til ex officio at tage  

 Udskrift af Rettens Bosondringsdekret og anmelde dette til Tinglysning.  

 Endvidere har De forespurgt, om Udskrift og Tinglysning af  

 Bosondringsdekretet er gebyrfrit bortset fra den i førstnævnte Lovs § 44  

 nævnte Afgift.
Foranlediget heraf skal man efter stedfunden Brevveksling med  

 Den danske Dommerforening meddele, at det paahviler Skifteretten straks efter  

 Modtagelsen af en Begæring om Bosondring at anmelde Begæringen for  

 Tinglysningsdommeren, jfr. herved § 35 i Anordning Nr. 298 af 26. November  

 1926 om Tinglysning.
 For saa vidt Begæringen om Bosondring ikke skulde blive taget til Følge  

 ved den senere Kendelse, bør Skifteretten derhos i Analogi med Bestemmelserne  

 i Tinglysningsanordningens § 33 meddele Tinglysningsdommeren dette, for at  

 Aflysning kan ske.
 For den omhandlede Anmeldelse og Lysning (Aflysning) bliver der ikke at  

 beregne Gebyr udover det i § 44 i Lov Nr. 56 af 18. Marts 1925 hjemlede.
Skrivelse fra Justitsministeriet til Dommeren i N.
N.
Købstad.
