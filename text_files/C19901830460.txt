Generelt Lov om fremskyndet tilbagebetaling af visse afgifter indeholder bl a  

 bestemmelser om forskudsvis udbetaling af overskydende (negativ) moms efter  

 momsloven.
Efter anmodning til den lokale Told- og Skatteregion kan virksomheder, der  

 efter momslovens § 20, stk. 3, har fået tilladelse til en kortere momsperiode  

 end kvartalet, dvs uge eller månedsafregning, få forskudsvis udbetalt et  

 beløb, der svarer til virksomhedens gennemsnitlige tilgodehavende af  

 overskydende moms Til virksomheder med månedsafregning kan udbetales et beløb svarende til  

 3/52 og for virksomheder med ugeafregning et beløb svarende til 3/104 af den  

 samlede overskydende moms, excl energiafgifter, og med fradrag af positiv  

 moms, i en 12-måneders periode.
Opgørelse For virksomheder, der har haft tilladelse til uge- eller månedsafregning i  

 12 måneder og derover, opgøres den samlede overskydende moms på grundlag af  

 virksomhedens momsangivelser for de nærmeste forudgående 12 måneder (gruppe  

 A).
For virksomheder, der har haft tilladelse til uge- eller månedsafregning i  

 mindre end 12 måneder, dog mindst 6 måneder, opgøres den overskydende moms på  

 grundlag af virksomhedens momsangivelser for perioden med uge- eller  

 månedsafregning samt for den periode, der eventuelt har dannet grundlag for  

 den meddelte tilladelse til denne afregningsform.
Såfremt de to perioder  

 tilsammen udgør mindre end 12 måneder, forhøjes det fremkomne beløb, svarende  

 til en 12-måneders periode (gruppe B).
 Virksomheder, der har haft tilladelse til uge- eller månedsafregning i  

 mindre end 6 måneder, skal kunne sandsynliggøre størrelsen af den samlede  

 overskydende moms for de følgende 12 måneder ved fremlæggelse af budget for  

 denne periode, regnskab for senest afsluttede regnskabsår, ordrebekræftelser  

 og lignende (gruppe C).
Anmodning og udbetaling Anmodning om at blive omfattet af ordningen afgives på blanket - R 86 3 -  

 der indsendes til den told- og skatteregion, hvor virksomheden er  

 registreret.
I anmodningen skal virksomheden opgøre, hvor stort et beløb, den mener sig  

 berettiget til at få udbetalt.
Har virksomheden haft tilladelse til uge-  

 eller månedsafregning i mindre end 6 måneder, vedlægges anmodningen en  

 redegørelse for, hvorledes beregningen er foretaget.
Anmodningen vedlægges  

 endvidere det ovenfor omtalte budget- og regnskabsmateriale mv.
 Kan told- og skattevæsenet godkende virksomhedens opgørelse, vil  

 udbetaling ske senest 3 uger efter, at anmodningen er modtaget.
Regulering Det udbetalte beløb skal reguleres hver 12. måned på grundlag af en ny  

 opgørelse af den samlede overskydende moms i de seneste 12 måneder.  

 Opgørelsen skal være told- og skatteregionen i hænde senest 4 uger efter  

 udløbet af 12-måneders perioden.
Til brug ved opgørelsen vil virksomheden  

 nogen til i forvejen få tilsendt en blanket R 86 6. I visse tilfælde er  

 blanketten på forhånd udfyldt med beløb på grundlag af virksomhedens  

 momsangivelser for de seneste 12 måneder.
 Opgørelsen skal godkendes og underskrives af virksomheden, forinden den  

 retuneres til told- og skatteregionen.
 Regulering skal tillige ske, såfremt virksomheden får ændret sin  

 momsperiode fra uge- til månedsafregning eller omvendt.
 Der foretages ikke regulering af beløb under 1 000 kr.
Tilbagebetaling Medfører reguleringen, at der skal ske hel eller delvis tilbagebetaling af  

 det forskudsvis udbetalte beløb, afkræves virksomheden beløbet til betaling  

 senest 14 dage efter påkrav.
Får virksomheden ændret sin momsperiode til  

 kvartalet, eller ophører virksomheden, skal der tillige ske tilbagebetaling  

 14 dage efter påkrav.
Renter Betales afkrævede beløb ikke rettidigt, skal der betales 1,3 pct i  

 månedlig rente for hver påbegyndt måned fra den 1. i den måned, i hvilken  

 beløbet skal betales af virksomheden, dog mindst 50 kr.
Yderligere oplysninger Såfremt virksomheden ønsker yderligere oplysninger om forskudsvis  

 udbetaling af overskydende moms, vil disse kunne fås ved henvendelse til den  

 lokale told- og skatteregion.
