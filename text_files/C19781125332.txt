 I min meddelelse 5/75 er det under pkt. 2.3. foreskrevet, at sager, hvor  

 der kan være spørgsmål om at anvende straffelovens § 69, skal forelægges  

 rigsadvokaturen inden tiltalerejsning.
 I Anklagemyndighedens Årsberetning 1976 s. 70 ff. er praksis indtil januar  

 1977 beskrevet.
Idet jeg henviser til denne redegørelse, ophæves pligten til at forelægge  

 disse sager for mig.
Tvivlsomme sager forelægges dog fortsat.
Det gælder  

 således sager, hvor der er uenighed mellem den læge, der har foretaget  

 mentalundersøgelsen, og Retslægerådet, samt sager, hvor anklagemyndigheden er  

 uenig i den lægelige anbefaling med hensyn til sanktionsvalget.
 Sager, hvor der kan være spørgsmål om at anvende straffelovens § 69, skal  

 som følge af reglerne i retsplejelovens § 925, stk. 6, og § 925 a, som hidtil  

 i alle tilfælde forelægges for vedkommende statsadvokat.
 Per Lindegaard.
