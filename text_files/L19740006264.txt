 Ved en i Brasilia den 11. december 1973 og 16. januar 1974 stedfunden  

 noteveksling er der mellem Danmark og Brasilien indgået en overenskomst om  

 gensidig udstedelse af sendetilladelse for radioamatører.
 De udvekslede noter har i dansk oversættelse følgende ordlyd:
KONGELIG DANSK AMBASSADE Brasilien, den 11. december 1973.
Deres Excellence, Jeg har den ære at henvise til drøftelserne mellem repræsentanter for den  

 danske regering og den brasilianske regering angående muligheden for  

 indgåelse af en overenskomst mellem de to regeringer om gensidig udstedelse  

 af tilladelse til licenserede radioamatører i et af landene til at benytte  

 deres stationer i det andet land, i overensstemmelse med artikel 41 i det  

 internationale radioreglement (Geneve 1959).
 Danmarks regering foreslår indgåelse af en aftale af følgende indhold.
I.
En person, der er indehaver af en amatørradiosendetilladelse udstedt af  

 hans regering, og som benytter en amatørradiostation, der er godkendt af hans  

 regering, skal af det andet lands regering på gensidighedsbasis og på  

 nedenstående betingelser have tilladelse til at benytte en sådan station på  

 dette andet lands territorium.
II.
Den person, der er indehaver af en amatørradiosendetilladelse udstedt  

 af hans regering, skal - før det er ham tilladt at benytte sin station i  

 overensstemmelse med bestemmelserne i stk.
I - indhente tilladelse dertil fra  

 den anden regerings kompetente administrative myndighed.
III.
Hver regerings kompetente administrative myndighed vil kunne udstede  

 en tilladelse i overensstemmelse med stk.
II på sådanne betingelser og  

 vilkår, som denne regering måtte fastsætte, herunder retten til at inddrage  

 tilladelsen når som helst den måtte ønske det.
 Såfremt den brasilianske regering kan tilslutte sig ovenstående  

 bestemmelser, foreslår jeg, at denne note og Deres Excellences svarnote skal  

 udgøre en overenskomst mellem de to regeringer, som skal træde i kraft på  

 datoen for svarnoten, og som skal kunne opsiges af hver af de to regeringer  

 med 6 (seks) måneders forudgående skriftligt varsel.
 Jeg benytter lejligheden til på ny at forsikre Deres Excellence om min  

 mest udmærkede højaktelse.
Hans von Haffner Hans Excellence hr. ambassadør Mario Gibson Barbosa.
 udenrigsminister.
Brasilia.
D.F.
UDENRIGSMINISTERIET Den 16. januar 1974.
Hr. ambassadør, Jeg har den ære at anerkende modtagelsen af den note af 11. december f.å.,  

 i hvilken Deres Excellence foreslår indgåelse af en overenskomst mellem  

 regeringerne i Kongeriget danmark og forbundsrepublikken Brasilien om  

 amatørradiovirksomhed, og hvis ordlyd på portugisisk er som følger:
(her følger teksten til foranstående note) I besvarelse heraf meddeler jeg Deres Excellence, at den brasilianske  

 regering tilslutter sig indholdet af den ovenfor gengivne note, der sammen  

 med nærværende vil udgøre en overenskomst mellem vore to regeringer, som skal  

 træde i kraft dags dato.
 Jeg benytter lejligheden til på ny at forsikre Deres Excellence om min  

 mest udmærkede højaktelse.
Mario Gibson Barbosa Hans Excellence hr. hans von Haffner, Ambassadør for Kongeriget danmark Udenrigsministeriet, den 24. juni 1974.
 Ove Guldberg.
