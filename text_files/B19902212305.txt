 I medfør af § 4, stk. 2, i lov om erhvervsuddannelser, jf.  

 lovbekendtgørelse nr. 480 af 22. juni 1990, fastsættes:
Uddannelsen § 1.  På erhvervsskoler og på andre skoler,  

 institutioner og virksomheder, der er godkendt hertil, samt i godkendte  

 praktikvirksomheder kan træfagenes byggeuddannelse gennemføres.
 Stk. 2.  Uddannelsen afsluttes inden for et af følgende  

 specialer:
 Stk. 3.  Speciale vælges ved indgåelse af  

 uddannelsesaftale med en virksomhed, der er godkendt som praktikvirksomhed  

 inden for det pågældende speciale.
 Stk. 4.  Det faglige udvalg for uddannelsen, jf. § 37 i  

 erhvervsuddannelsesloven, er Det faglige udvalg for Træfagenes  

 Byggeuddannelse.
 § 2.  For uddannelsen gælder bekendtgørelse om  

 erhvervsuddannelser (hovedbekendtgørelsen) samt de regler, som Undervisnings-  

 og Forskningsministeriet i øvrigt fastsætter i medfør af  

 erhvervsuddannelseslovens § 4, stk. 1.
Uddannelsens formål § 3.  Uddannelsens formål er, at eleven gennem  

 skoleundervisning og praktikuddannelse opnår kompetence inden for træfagenes  

 byggeuddannelse i det valgte speciale.
 Uddannelsens varighed og struktur m.v.
 § 4.  Uddannelsen varer i alt 188 til 192 uger.
 Stk. 2.  Uddannelsen indledes i praktikvirksomheden  

 eller med 2. skoleperiode, jf. § 10 stk. 3 i erhvervsuddannelsesloven.
 Stk. 3.  Elever kan indgå uddannelsesaftale i ugerne 12  

 - 15 og i ugerne 34 - 37.
 Stk. 4.  Uddannelsen i specialet Tømrer-Snedker  

 afsluttes med en svendeprøve, der afholdes efter afslutningen af 7.  

 skoleperiode og inden udløbet af den fastsatte uddannelsestid.
 Stk. 5.  Uddannelsen i specialet Gulvlægger afsluttes  

 med en svendeprøve, der afholdes i sidste praktikperiode og inden udløbet af  

 den fastsatte uddannelsestid.
 § 5.  Skoleundervisningen varer 45 uger.  

 Skoleundervisningen veksler med praktikuddannelse som vist i figuren  

 nedenfor:
1) Praktikuddannelse for elever, der indleder  

 uddannelsen i virksomhed. 2) 2. skoleperiode, 20 uger.
For elever, der  

 indleder uddannelsen i virksomhed, deles 2. skoleperiode i 2 gange 10 uger  

 med en mellemliggende praktikuddannelse på ca. 14 uger. 3) Praktikuddannelse,  

 ca. 45 uger.
For elever der indleder uddannelsen i praktikvirksomhed, ca. 25  

 uger. 4) 3. skoleperiode, 5 uger. 5) Praktikuddannelse, ca. 25 uger. 6) 4.  

 skoleperiode, 5 uger. 7) Praktikuddannelse, ca. 25 uger. 8) 5. skoleperiode,  

 5 uger. 9) Praktikuddannelse, ca. 25 uger.
Fritagelse for dele af uddannelsen § 6.  Fritagelse for dele af uddannelsen kan ske efter  

 §§ 8 og 9 i hovedbekendtgørelsen.
Stk. 2.  Uddannelsesaftalens parter kan i særlige  

 tilfælde søge det faglige udvalg om afkortning af uddannelsestiden.
Ansøgning  

 herom skal være begrundet i alder, tidligere beskæftigelse samt udtalelse fra  

 skolen om elevens standpunkt, jf. § 57 i erhvervsuddannelsesloven.
Uddannelsens mål og indhold § 7.  Den uddannede skal kunne udføre alle  

 forekommende arbejdsopgaver inden for området og skal have et så godt  

 kendskab til forekommende specialopgaver, at den uddannede kan deltage i  

 løsningen og udførelsen af disse.
Den uddannede skal selvstændigt kunne  

 foretage vurderinger med hensyn til materialevalg, konstruktions- og  

 montagemetoder samt planlægning, tilrettelægning og udførelse af  

 arbejdsopgaverne under hensyntagen til de øvrige grupper på arbejdspladsen.  

 Den uddannede skal derfor i rimeligt omfang være rutineret i opsøgning af  

 viden på området.
Den uddannede skal have kendskab til de for området  

 almindeligt gældende regler og lovgivning vedrørende byggeri, brandsikring,  

 licitation, tilbudsgivning og kvalitetssikring samt arbejdsmiljø.
 Stk. 2.  Den uddannede Tømrer-Snedker skal  

 derudover kunne udføre almindeligt forekommende fremstillings-, samlings- og  

 montagearbejder på byggepladser m.v. inden for træfagsområdet.
 Stk. 3.  Den uddannede Gulvlægger skal derudover  

 kunne udføre alle almindeligt forekommende gulv- og vægbeklædninger.
Skoleundervisningen § 8.  Skoleundervisningen skal under hele  

 uddannelsesforløbet på en helhedsorienteret måde omfatte både teoretisk og  

 praktisk undervisning med henblik på at give eleven de fornødne generelle og  

 specielle kvalifikationer, herunder give eleven forudsætninger for at udføre  

 de arbejdsopgaver uddannelsen tager sigte på.
Undervisningen skal give eleven  

 et grundlag for at deltage i efter- og videreuddannelse samt bidrage til  

 elevens forståelse af samfundet og dets udvikling.
 § 9.  Undervisningen omfatter følgende grundfag: 1)  

 Kommunikationsteknologi. 2) Matematik. 3) Førstehjælp. 4) Værkstedsteknik (60  

 timer). 5) Produktion og service. 6) Stil, form og farve (100 lektioner). 7)  

 Materialeforståelse. 8) Arbejdsmarkedsforhold. 9) Virksomhedslære (B).
 Stk.2.  Mål, indhold og vejledende undervisningstid for  

 de enkelte grundfag følger reglerne om grundfag.
 § 10.  Undervisningen omfatter følgende områdefag med  

 den anførte vejledende uddannelsestid og de uddannelsesmål og øvrige rammer  

 for undervisningen, som er anført i stk. 2:
 Stk. 2.  Undervisningen i områdefag har følgende  

 undervisningsmål:
Eleven skal opnå kendskab til det måleværktøj, der anvendes ved  

 anlægsarbejde, samt opnå færdigheder i brug af skabeloner.
Eleven skal opnå  

 færdigheder i at vedligeholde og anvende håndværktøj.
Eleven skal opnå  

 kendskab til anvendelse og vedligeholdelse af el-, luft- og skudværktøjer  

 samt kendskab til sikkerhedsforskrifter for disse værktøjer.
Eleven skal  

 blive i stand til at anvende almindeligt forekommende  

 træbearbejdningsmaskiner.
 Undervisningen skal tilgodese:
- at eleven skal kunne anvende måleværktøj samt afsætte korrekte mål på  

 byggeplads og arbejdsopgaver, - at eleven skal kunne fremstille og anvende enkle skabeloner til brug for  

 arbejdets udførelse, - at eleven skal kunne anvende el- og luftdrevne værktøjer i forbindelse  

 med udførelsen af praktiske arbejdsopgaver under hensyntagen til de  

 sikkerhedsmæssige bestemmelser og - at eleven skal kunne anvende træbearbejdningsmaskiner og opnå kendskab  

 til de sikkerhedsmæssige forhold ved brug af disse.
Eleven skal opnå færdigheder i tegneteknik og projektionstegning samt opnå  

 tegningsforståelse og blive i stand til at anvende disse færdigheder ved  

 udførelse af arbejdstegninger, opsnøring og skitsering.
Eleven skal opnå  

 kendskab til de symboler og illustrationsmetoder, der anvendes i tekniske  

 tegninger til bygge- og anlægsarbejde.
Eleven skal blive i stand til at  

 anvende EDB til tegne- og konstruktionsopgaver samt til faglig regning og  

 matematik i forbindelse med tegningslære.
 Undervisningen skal tilgodese:
- at eleven opnår kendskab til tegneteknik ved udførelse af tegninger og  

 skitser til brug for udførelse af praktiske arbejdsopgaver, - at eleven opnår kendskab til aflæsning af tegninger i forbindelse med  

 udførelse af praktiske arbejdsopgaver, - at eleven gennem udførelse og aflæsning af tegninger opnår kendskab til  

 de almindeligste signaturer og målforhold, der anvendes i bygningstegninger, - at eleven gennem projektionstegning opnår kendskab til afbildning i  

 flere planer, - at eleven ved aflæsning af tegninger opnår kendskab til opmåling og  

 beregning samt udskrivning af materiale- og styklister og - at eleven opnår kendskab til anvendelse af EDB til beregning og  

 udskrivning af styklister.
Eleven skal blive i stand til at foretage informationssøgning om  

 bygningsmaterialers hensigtmæssige anvendelse i konstruktionsopbygning.  

 Eleven skal opnå indsigt i udførelse af de beklædninger, isolering og  

 membraner, der indgår i bygningskonstruktioner.
Derudover skal eleven opnå  

 indsigt i montage og befæstelse af de komponenter, der indgår i  

 konstruktionsopbygningen.
Eleven skal opnå færdigheder i brug af stationære  

 træbearbejdningsmaskiner og håndværktøj til værkstedsopgaver.
Eleven skal  

 opnå viden om de beregningsmetoder og sikkerhedsforskrifter, der anvendes ved  

 konstruktionsopbygning.
 Undervisningen skal tilgodese:
- at eleven opnår kendskab til almindeligt anvendte materialer, herunder  

 deres struktur, udseende, holdbarhed og anvendelsesområder, - at eleven opnår kendskab til materialers nedbrydning og til  

 vedligeholdelse samt får orientering om isolerings- og andre byggematerialer, - at eleven opnår kendskab til væg-, gulv-, loft- og trappekonstruktioner  

 samt til de materialer, der indgår i disse konstruktioner, herunder kendskab  

 til gældende lovgivning herom, - at eleven opnår kendskab til de materialer, der indgår i  

 tagkonstruktioner, etageadskillelser, undergulve og krybekældre, - at eleven opnår kendskab til almindeligt forekommende samlings- og  

 montagemetoder, herunder materialer, beslag, befæstelse, limeteknik,  

 fugearbejde samt gældende lovgivning herom, - at eleven opnår indsigt i faglig regning og matematik, opmåling og  

 kalkulation samt anvendelse af EDB til løsning af opgaverne, - at eleven opnår kendskab til sikkerhed på byggeplads og værksted,  

 herunder sundhedsfare ved stoffer og materialer, stige- og stilladsregler,  

 arbejdsmiljø og brandværn, - at eleven ved udførelse af praktiske arbejdsopgaver anvender maskiner og  

 hjælpeværktøjer, - at eleven opnår kendskab til sortering, udtagning af træ og andre  

 materialer til praktiske arbejdsopgaver og - at eleven opnår kendskab til overfladebehandling.
Eleven skal opnå indsigt i afsætning og byggepladsindretning herunder  

 vinterforanstaltninger.
Eleven skal opnå kendskab til planlægning af bygge-  

 og anlægsarbejde, herunder samspillet mellem forskellige håndværksgrupper.  

 Eleven skal opnå kendskab til gældende regler om sikkerhed, miljø og  

 velfærdsforanstaltninger i bygge- og anlægssektoren.
 Undervisningen skal tilgodese:
- at eleven opnår kendskab til udmåling, afsætning og nivellering såvel af  

 råhus som indvendige koter, - at eleven opnår indsigt i hensigtsmæssig placering af skure,  

 tildannelsessteder, lagre, kontorer, materialer samt kendskab til  

 byggepladsmodning og - at eleven opnår kendskab til tabeller, kurver, kalkulation og  

 tidsplanlægning.
 Eleven skal gennem videnopsøgning og praktiske øvelser opnå grundlæggende  

 viden om almindeligt forekommende belægninger til gulve og trapper samt deres  

 anvendelse på forekommende konstruktioner.
 Undervisningen skal tilgodese:
- at eleven opnår kendskab til, hvilke pålægnings- og monteringsmetoder  

 der anvendes til de enkelte belægninger, - at eleven opnår kendskab til lægning af linoleum, nålefilt, kokos og  

 tuftede tæpper og - at eleven opnår kendskab til svejsning af gulvbelægning samt til  

 montering på dør- og trappetrin.
 § 11.  Undervisningen i specialet  

Tømrer-Snedker omfatter følgende specialefag med den anførte  

 vejledende uddannelsestid og de undervisningsmål og øvrige rammer for  

 undervisningen, som er anført i stk. 2:
 Stk. 2.  Undervisningen i specialefag har følgende  

 undervisningsmål:
Eleven skal blive i stand til at anvende stationære  

 træbearbejdningsmaskiner, el-håndværktøj og håndværktøj til enkle  

 værkstedsopgaver med almindeligt forekommende samlingsmetoder.
Eleven skal  

 blive i stand til selvstændigt at sortere og udtage træ og andre materialer  

 til værkstedsopgaverne.
 Undervisningen skal tilgodese:
- at eleven skal kunne anvende almindeligt forekommende maskiner og  

 hjælpeværktøjer og - at eleven skal kunne udføre enkeltopgaver og almindeligt forekommende  

 enkle værkstedsopgaver.
Eleven skal blive i stand til at anvende og videreudvikle færdigheder i  

 tegneteknik, tegningslæsning og projektionstegning.
Eleven skal blive i stand  

 til ud fra foreliggende tegninger at foretage opmåling, plantegning og  

 skabelonfremstilling til tag-, trappe- og tømmerkonstruktioner.
Eleven skal  

 blive i stand til ud fra foreliggende tegninger at udføre matematiske  

 beregninger vedrørende styrke- og bæreevne samt kunne udskrive materiale- og  

 styklister.
 Undervisningen skal tilgodese:
- at eleven skal kunne opsnøre tagkonstruktioner og trapper, - at eleven opnår kendskab til forskellige tagtyper og -konstruktioner, - at eleven opnår kendskab til bygningsreglementets krav til  

 spærkonstruktioners bæreevne og spændvidder og - at eleven skal kunne foretage opmåling efter tegning samt udskrive  

 materialeforbrug.
Eleven skal blive i stand til at søge informationer vedrørende  

 bygningsmaterialers anvendelse i konstruktionsopbygningen.
Eleven skal blive  

 i stand til at udføre praktiske opgaver inden for bygningskonstruktioner.  

 Eleven skal blive i stand til at udføre enkeltopgaver og samlede  

 bygningskonstruktioner samt udføre matematiske beregninger og udskrive  

 materiale- og styklister.
 Undervisningen skal tilgodese:
- at eleven uddyber sin viden fra områdefaget konstruktionslære, - at eleven skal kunne udføre vindues- og dørkonstruktioner, - at eleven opnår kendskab til sammensatte bygningskomponenter f.eks.  

 dør-, vindue- og facadepartier og - at eleven opnår kendskab til lovkrav og reglementer vedrørende vinduer,  

 døre og bygningselementer.
 Eleven skal opnå kendskab til almindelige befæstelsesmetoder og blive i  

 stand til at udføre håndværksmæssigt korrekte afslutninger og finish ved  

 tilstødende bygningsdele og installationer.
 Undervisningen skal tilgodese:
- at eleven opnår færdighed i at isætte og montere døre, vinduer og  

 tagkassetter, - at eleven opnår færdighed i at opstille og fastgøre køkken-, garderobe-,  

 butiks- og andet bygningsinventar og - at eleven opnår kendskab til og færdigheder i at tildanne passtykker til  

 andre bygningsdele samt at udføre fugearbejde i tilknytning hertil.
Eleven skal blive i stand til at dimensionere bjælker ud fra tabeller i  

 pjecer, anvisninger og kataloger samt udføre arbejdstegninger i henhold  

 hertil.
Eleven skal blive i stand til at udføre udvekslinger i bjælkelag og  

 tagværk ved brug af håndværktøj.
Arbejdet udføres i både halv- og heltømmer.  

 Eleven skal blive i stand til at udvælge og anvende samle- og sømbeslag i  

 konstruktioner i halvtømmer samt give forslag til samling og forankring.
 Undervisningen skal tilgodese:
- at eleven opnår kendskab til og kan dimensionere forskellige  

 spærkonstruktioner efter tabeller, - at eleven skal kunne opsnøre tagkonstruktioner samt kunne udføre grat,  

 kehl og skiftespær, - at eleven skal kunne tegne profiler af grat, kehl, skiftespær og  

 plankekehl, - at eleven skal kunne anvende regnetekniske hjælpemidler og EDB til  

 opsnøring af tagværker, - at eleven ud fra opstalter skal kunne udføre facadeopbygning og  

 montering i murværk, beton, letbeton og træ og - at eleven skal kunne udføre beklædning, befæstelse med beslag samt  

 isolering af bygningsfacader og tagrum.
 Eleven skal blive i stand til selvstændigt på grundlag af målsat  

 trappetegning at opsnøre grundplan og trinprofiler samt under- og overvanger.  

 Eleven skal blive i stand til at udføre trappeforskalling, forskalling i  

 søjler og drager og flageforskalling samt udføre udsparringer.
 Undervisningen skal tilgodese:
- at eleven opnår kendskab til forskellige trappekonstruktioner, - at eleven skal kunne opsnøre trinprofiler og ud fra disse fastlægge  

 over- og undervanger, - at eleven skal kunne opstille stolper, påsømme undervanger og klamper  

 samt kunne udlægge formbrædder og strøer, - at eleven skal kunne udføre forskalling til søjler og drager, - at eleven ud fra målsatte tegninger skal kunne udføre udsparringer, - at eleven ud fra målsatte tegninger skal kunne afsætte koter i  

 forbindelse med betonforskalling, - at eleven opnår kendskab til de mest almindelige former for  

 betonforskallingssystemer, - at eleven opnår kendskab til udførelse af betonforme til vægge, dæk,  

 søjler og bjælker og - at eleven opnår kendskab til love og regler vedrørende adgangs- og  

 flugtveje efter bestemmelserne i gældende lovgivning.
 Eleven skal blive i stand til at udføre arbejdstegning på profil samt opnå  

 indsigt i opsnøring, tilridsning, tildannelse og samling af trapper med  

 paralleltrin og skæve trin.
 Undervisningen skal tilgodese:
- at eleven opnår kendskab til forskellige trappekonstruktioner, - at eleven opnår kendskab til tildannelse af trin og vanger, - at eleven opnår kendskab til og kan udtage velegnede materialer til  

 fremstilling af trætrapper, - at eleven opnår kendskab til opsnøring og fremstilling af håndlister, - at eleven opnår kendskab til og kan anvende beregningsmetoder ved  

 konstruktion af trætrapper og - at eleven opnår kendskab til love og regler vedrørende adgangs- og  

 flugtveje, herunder krav til og anvendelsesmuligheder for trætrapper efter  

 bestemmelserne i gældende byggelovgivning.
 § 12.  Undervisningen i specialet Gulvlægger  

 omfatter følgende specialefag med den anførte vejledende uddannelsestid og de  

 undervisningsmål og øvrige rammer for undervisningen, som er anført i stk. 2:
 Stk. 2.  De enkelte specialefag har følgende  

 undervisningsmål:
 Eleven skal opnå kendskab til og færdigheder i montage af belægninger og  

 deres anvendelsesmuligheder på forekommende underlag og konstruktioner.  

 Eleven skal blive i stand til at udføre korrekt montering og belægning,  

 herunder foretage beregning af materialeforbrug.
 Undervisningen skal tilgodese:
- at eleven skal kunne udføre tilskæring af forskellige belægningstyper  

 korrekt, - at eleven skal kunne udføre belægninger med flisematerialer, - at eleven skal kunne udføre trappebelægning på skæve trin, - at eleven skal kunne udvælge korrekte hjælpematerialer samt udføre  

 udspartling af underlag, - at eleven skal kunne foretage fugtmålinger, - at eleven skal kunne udføre belægning på svingtrapper, åben trappe og  

 trappeprofiler, - at eleven skal kunne udføre pålægning af trappeløbere samt kunne  

 fastgøre disse, - at eleven skal kunne udføre montering af håndlister af kunststoffer, - at eleven skal kunne foretage opmåling og beregning af materialeforbrug  

 og - at eleven skal kunne anvende og vedligeholde forekommende værktøjer og  

 maskiner.
 Eleven skal opnå færdigheder i at udføre korrekt montering af  

 vådrumsvægbeklædning og gulvbelægning samt kende lovgivningen for godkendelse  

 af våde rum.
 Undervisningen skal tilgodese:
- at eleven skal kunne tilskære og opsætte vådrumsvægbeklædning og  

 gulvbelægning, - at eleven skal kunne udvælge korrekte klæbematerialer, - at eleven skal kunne udføre korrekt svejsning af beklædnings- og  

 belægningsmaterialer, - at eleven skal kunne udføre opkant og brusekabine, - at eleven skal kunne udføre forekommende reparationer af beklædninger og  

 belægninger, - at eleven opnår kendskab til almindeligt forekommende fejl i  

 vådrumskonstruktioner og -monteringer og - at eleven opnår kendskab til lovmæssige krav til vådrum.
Eleven skal blive i stand til at vurdere såvel gamle som nyere gulves  

 muligheder for renovering og efterbehandling.
Eleven skal opnå færdigheder i  

 afslibning af trægulve, trapper og borde for efterbehandling.
 Undervisningen skal tilgodese:
- at eleven opnår færdigheder i at udføre almindeligt forekommende  

 reparationer på trælaminat- og parketgulve, - at eleven opnår kendskab til slibning, lakering, olie-, lud- og  

 voksbehandling og - at eleven skal kunne reparere parketgulve udlagt på bøjler.
 Eleven skal kunne medvirke ved udførelse af områdets mere specielle  

 arbejdsopgaver eller sjældnere konstruktioner, herunder vævede tæpper og  

 ledende eller antistatiske belægninger.
 Undervisningen skal tilgodese:
- at eleven skal kunne udføre specialsvejsning og arbejde med  

 specialspartelmasser og tæppesyning, - at eleven opnår kendskab til ledende og antistatiske gulve og deres  

 konstruktion, - at eleven opnår kendskab til specialværktøj og maskiner og - at eleven opnår kendskab til nedlægning og efterbehandling af  

 stavparketgulve.
§ 13.  Undervisningen i valgfag følger reglerne i § 14  

 i hovedbekendtgørelsen.
Der anvendes ca. 7,5 uger til valgfag.
 § 14.  Skolen fastsætter i overensstemmelse med § 15 i  

 hovedbekendtgørelsen det nærmere indhold af undervisningen.
Praktikuddannelsen § 15.  Virksomheden skal gennemføre praktikuddannelsen  

 således, at den sammen med skoleundervisningen fører til, at eleven kan nå  

 uddannelsens mål, jf. § 7.
§ 16.  Formålet med praktikuddannelsen er, at eleven  

 opnår indlæring og rutine i de arbejdsdicipliner, metoder og værktøjer, som  

 anvendes inden for uddannelsen.
Eleven skal beskæftiges med varierende  

 arbejdopgaver, således at der gives oplæring i de arbejdsdiscipliner, der  

 normalt udføres i uddannelsesområdet, både hvad angår nybyggeri, reparation  

 og vedligeholdelse.
 Stk. 2.  Uddannelsen i praktikvirksomheden  

 tilrettelægges således, at eleven, så vidt det er muligt, opnår praktiske  

 færdigheder i de arbejdsdiscipliner, der er gennemgået i de forudgående  

 skoleperioder.
 § 17.  Det lokale uddannelsesudvalg kan fastsætte  

 nærmere vejledende retningslinier om praktikuddannelsens gennemførelse for  

 skolens elever, jf. § 17, stk. 3, i hovedbekendtgørelsen.
§ 18.  Ved afslutningen af en praktikperiode, undtagen  

 den sidste, meddeler virksomheden i en erklæring til skolen og eleven, hvilke  

 arbejdsområder og funktioner eleven har været beskæftiget med i  

 praktikperioden.
I denne erklæring anføres endvidere, om praktikvirksomheden  

 skønner, at eleven har særligt behov med hensyn til skoleundervisning.
Stk. 2.  Virksomheden udsteder en afsluttende  

 praktikerklæring i overensstemmelse med § 24 i hovedbekendtgørelsen, når  

 praktiktiden i en virksomhed er afsluttet.
Praktikerklæringen er samtidig  

 tilmelding af eleven til svendeprøve.
 Stk. 3.  Det faglige udvalg udfærdiger i  

 overensstemmelse med § 18, stk. 4, i hovedbekendtgørelsen blanketter til brug  

 for de erklæringer, som er nævnt i stk. 1, samt blanketter til brug for de  

 erklæringer, som er nævnt i stk. 2, jf. § 24, stk. 4, i hovedbekendtgørelsen.  

 Praktikvirksomhederne kan rekvirere blanketterne på skolen.
 Bedømmelse og uddannelsesbeviser m.v.
Uddannelsesbevis § 19.  Ved uddannelsens afslutning udsteder det  

 faglige udvalg et svendebrev (uddannelsesbevis) til eleven som dokumentation  

 for, at eleven har opnået kompetence inden for uddannelsen med det valgte  

 speciale, jf. § 3.
 Stk. 2.  Uddannelsesbeviset udstedes, når skolebevis er  

 udstedt, jf. § 20, og afsluttende praktikerklæring er udstedt, jf. § 18, stk.  

 2, og når svendeprøve er bestået, jf. § 26, stk. 12.
 Stk. 3.  I uddannelsesbeviset, der affattes i  

 overensstemmelse med § 29 i hovedbekendtgørelsen, skal angives uddannelsens  

 betegnelse, jf. § 1, stk. 1, speciale, jf. § 1, stk. 2, samt oplysning om den  

 opnåede karakter ved svendeprøven, jf. § 26, stk. 13.
 Stk. 4.  Det faglige udvalg opbevarer fortegnelse over  

 udstedte uddannelsesbeviser i 20 år.
 Skolebevis.
§ 20.  Når samtlige skoleperioder i uddannelsen med  

 det valgte speciale er gennemført, og betingelserne i stk. 2 er opfyldt,  

 udsteder skolen et skolebevis til eleven.
Skolen sender samtidig en kopi af  

 skolebeviset til praktikvirksomheden og til det faglige udvalg.
 Stk. 2.  Eleven skal have opnået mindst 6 i område- og  

 specialefag, jf.§ 25, stk. 3, for at der kan udstedes skolebevis, jf. dog  

 stk. 4.
 Stk. 3.  Skolebeviset skal indeholde:
 Stk. 4.  Hvis betingelserne for udstedelse af skolebevis  

 ikke er opfyldt, jf. stk. 2, udsteder skolen en skolevejledning, jf. § 23,  

 stk. 3.
 Stk. 5.  Hvis en elev ophører med skoleundervisningen  

 uden at skolebevis kan udstedes, udsteder skolen, hvis eleven anmoder om det,  

 bevis for den gennemgåede undervisning.
 Eksamensbeviser m.v.
§ 21.  Senest ved afslutningen af sidste skoleperiode  

 i uddannelsen med det valgte speciale udsteder skolen eksamensbeviser for de  

 grundfag eller valgfag, som er afsluttet med eksamen.
Hvis et fag ikke er  

 afsluttet med eksamen, giver skolen ved uddannelsens afslutning eleven bevis  

 for den gennemførte undervisning med angivelse af den opnåede karakter, hvis  

 karakteren ikke fremgår af skolebeviset, jf. § 20, stk. 3.
Stk. 2.  Ved en skoleperiodes afslutning udsteder  

 skolen, hvis eleven anmoder om det, eksamensbevis for grundfag og valgfag,  

 som er afsluttet med eksamen i den pågældende skoleperiode, når eleven har  

 gennemført eksamen.
I øvrigt udsteder skolen ved en skoleperiodes afslutning,  

 hvis eleven anmoder om det, bevis for den gennemgåede undervisning.
Skolens bedømmelse § 22.  I forbindelse med undervisningens gennemførelse  

 foretager skolen en løbende bedømmelse af eleven i overensstemmelse med  

 skolebedømmelsesplanen, jf. § 20 i hovedbekendtgørelsen.
 Stk. 2.  Formålet med den løbende bedømmelse er at  

 hjælpe og vejlede eleven og at give grundlag for udstedelse af  

 skolevejledning samt at evaluere undervisningens indhold og metode.
 Stk. 3.  Formålet med skolens bedømmelse i sidste  

 skoleperiode i uddannelsen med det valgte speciale er endvidere at bidrage  

 til grundlaget for udstedelse af skolebevis, jf. § 20.
Skolevejledning § 23.  Ved en skoleperiodes afslutning, jf. dog stk.  

 3, udsteder skolen en skolevejledning til eleven og til praktikvirksomheden,  

 jf. dog stk. 4.
 Stk. 2.  Skolevejledningen, der udfærdiges i  

 overensstemmelse med § 23, stk. 2, i hovedbekendtgørelsen, skal indeholde  

 oplysning om:
Stk. 3.  Efter sidste skoleperiode i uddannelsen med det  

 valgte speciale udsteder skolen kun en skolevejledning, hvis betingelserne  

 for udstedelse af skolebevis, jf. § 20, stk. 2, ikke er opfyldt.
Skolen kan  

 dog udstede en skolevejledning efter sidste skoleperiode med angivelse af  

 elevens eventuelle behov for supplerende oplæring i praktikvirksomheden.
 Stk. 4.  Hvis eleven har gennemgået 2. skoleperiode uden  

 forudgående praktikuddannelse, udstedes skolevejledning kun til eleven.
Karakterskala § 24.  Ved karaktergivning anvendes 13-skalaen, jf.  

 beskrivelsen i bekendtgørelse om eksamensordning for erhvervsuddannelser  

 (eksamensbekendtgørelsen).
Stk. 2.  Ved bedømmelse af svendeprøven anvendes  

 13-skalaen, jf. beskrivelsen i eksamensbekendtgørelsen.
Karaktererne  

 omskrives til de verbale udtryk, der er anført i nedenstående skala:
Skolens afsluttende bedømmelse § 25.  Skolen afholder eksamen i grundfaget  

matematik.
 Stk. 2.  Skolen giver i øvrigt karakterer i de grundfag,  

 som ikke afsluttes med eksamen.
 Stk. 3.  I områdefag og specialefag giver skolen ved  

 afslutningen af den sidste skoleperiode en standpunktskarakter i forhold til  

 målene for undervisningen i disse fag, jf. §§ 10, 11 og 12.
 Stk. 4.  For valgfag foretages bedømmelse efter reglerne  

 om disse fag.
Svendeprøve § 26.  Efter sidste skoleperiode afholder det faglige  

 udvalg en svendeprøve.
Prøven er af indtil 2 ugers varighed.
Afslutningen er  

 sammenfaldende med elevens udlæringsdato.
Stk. 2.  Det faglige udvalg nedsætter en fagkomite for  

 hver skole.
Fagkomiteen forestår svendeprøven og fører tilsyn med aflæggelsen  

 af prøven i overensstemmelse med reglerne herfor.
Kommiteens medlemmer skal  

 være fagkyndige, og arbejdsgiversiden skal fortrinsvis udpeges blandt  

 arbejdsgivere, der beskæftiger elever i praktik.
Stk. 3.  Svendeprøve afholdes 2 gange årligt i  

 henholdsvis ugerne 16 og 17 og i ugerne 46 og 47. Datoen for aflæggelse af  

 svendeprøven fastsættes af det faglige udvalg.
Den teoretiske prøve foregår  

 på samme dag og tid over hele landet.
Fagkomiteen fastsætter stedet for  

 prøvens afholdelse og sørger for, at prøven foregår under betryggende  

 forhold.
Stk. 4.  Svendeprøve kan afholdes, når skolebevis er  

 udstedt, jf. § 20, stk. 1, og praktikvirksomheden senest 1 måned før prøvens  

 afholdelse har indsendt den afsluttende praktikerklæring, der samtidig gælder  

 som tilmelding til svendeprøve, jf. § 18, stk. 2. Virksomheden indbetaler  

 samtidig til det faglige udvalg det beløb, der er fastsat i henhold til § 33  

 stk. 4, i erhvervsuddannelsesloven.
Tilmeldelsen sker til fagkomiteens  

 formand.
Senest 8 dage før prøven modtager elev og praktikvirksomhed  

 meddelelse om tid, sted og regler for prøvens afholdelse.
Stk. 5.  Til bedømmelse af prøven udpeger fagkomiteen 4  

 censorer og suppleanter.
Disse skal være paritetisk udpegede.
Stk. 6.  En censor kan ikke deltage i bedømmelse af  

 svendeprøven, såfremt censoren er eller har været elevens læremester, er  

 beslægtet med eleven eller på anden måde er personligt interesseret i prøvens  

 resultat.
I sådanne tilfælde indtræder en af de udpegede suppleanter.
I  

 øvrigt finder forvaltningslovens bestemmelser om inhabilitet anvendelse.
 Stk. 7.  Udgifter til materialer og redskaber m.v. samt  

 elevens løn og eventuelle rejseomkostninger afholdes af praktikvirksomheden.
Stk. 8.  Svendeprøven består af en teoretisk prøve og en  

 praktisk prøve.
Opgaverne tilvejebringes og stilles af det faglige udvalg.
Stk. 9.  Den teoretiske prøve består af en skriftlig  

 prøve og en tegneprøve, som indeholder emner fra grundfag, områdefag og  

 specialefag.
Prøverne har sammenlagt en varighed på een dag og gennemføres på  

 samme dag og tid over hele landet.
 Stk. 10.  Den praktiske prøve består af discipliner fra  

 områdefag og specialefag.
 Stk. 11.  Det faglige udvalg tilvejebringer ogaverne og  

 fastsætter nærmere regler og forskrifter vedrørende prøvens afholdelse,  

 herunder om svendestykkets opbevaring indtil bedømmelse kan finde sted.
Stk. 12.  Ved bedømmelsen af prøven afgiver hver af de 4  

 censorer een karakter for den teoretiske prøve og een karakter for den  

 praktiske prøve.
Den teoretiske prøves karakter vægtes i forholdet til den  

 praktiske prøve som 1 til 4. Censorernes karakterer sammentælles og divideres  

 med 4. Resultatet heraf udtrykkes med een decimal, idet der afrundes med hele  

 eller halve tal.
Fagkomiteen foretager beregningen af de afgivne karakterer.
 Stk. 13.  De afgivne talkarakterer omskrives til verbale  

 udtryk efter skalaen i § 24 stk. 2.
 § 27.  Det faglige udvalg skal tilbyde elever, der  

 ikke består svendeprøven, en ny prøve, eventuelt efter supplerende  

 praktikuddannelse og skoleundervisning.
 Stk. 2.  Elever, som har været forhindret i at fuldføre  

 svendeprøven på grund af dokumenteret sygdom eller anden tvingende årsag, kan  

 deltage i en ny prøve efter det faglige udvalgs nærmere bestemmelse.
Ikrafttrædelsen § 28.  Bekendtgørelsen træder i kraft den 1. januar  

 1991.
