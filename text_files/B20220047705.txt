Bekendtgørelse om ændring af bekendtgørelse om åben uddannelse på videregående niveau § 1 I bekendtgørelse nr. 837 af 6. juli 2015 om åben uddannelse på videregående niveau, som ændret ved bekendtgørelse nr. 1281 af 12. november 2018, bekendtgørelse nr. 235 af 12. marts 2019, bekendtgørelse nr. 1041 af 24. juni 2020, bekendtgørelse nr. 1243 af 24. august 2020 og bekendtgørelse nr. 2144 af 24. november 2021, foretages følgende ændringer:
 1. I § 12 a, stk. 1, nr. 4, udgår »eller«.
 2. I § 12 a, stk. 1, nr. 5, indsættes efter »m.v.«: », eller«.
 3. I § 12 a, stk. 1, indsættes som nr. 6:
»6) er meddelt opholdstilladelse efter lov om midlertidig opholdstilladelse til personer, der er fordrevet fra Ukraine.« § 2 Bekendtgørelsen træder i kraft den 1. maj 2022.
