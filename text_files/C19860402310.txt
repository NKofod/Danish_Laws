Til samtlige kommunalbestyrelser Ændringer til boligstyrelsens cirkulæreskrivelse af 30.4.1985 og 13.4.1984  

 samt boligstyrelsens cirkulære af 30.5.1983 om boligforbedring efter  

 byfornyelseslovens kap.
III, ekstraordinær bevilling på 100 mill. kr.
Med vedtagelsen af finansloven for 1986 er boligministeren bemyndiget til  

 inden for et beløb på 105 mill. kr. i 1986 med tillæg af uforbrugte beløb fra  

 1985 at meddele tilsagn om statsstøtte til boligforbedringer efter  

 byfornyelseslovens kap.
III.
I lighed med de tre foregående år er det afgørende for boligstyrelsen at  

 sikre en hurtig og smidig administration af denne særbevilling.
Den  

 EDB-baserede administration, som er etableret hos Kommunedata,  

 Odense-centralen, vil derfor blive videreført med så få ændringer som muligt.
 På denne baggrund vil administrationen af bevillingen blive tilrettelagt  

 således:
 1. Det totale loft forhøjes med 105 mill. kr. til 405  

 mill. kr.
 2. De kommunale lofter forhøjes, således at de for den  

 enkelte kommune samlet udgør:
 Københavns kommune 60 mill. kr.
Frederiksberg, Odense, En række kommuner i gruppen »øvrige kommuner« har ikke udnyttet  

 tidligere års loft fuldt ud.
For disse kommuner gælder endvidere, at der ikke  

 i 1986 kan reserveres beløb der samlet overstiger 4 mill. kr.
Baggrunden  

 herfor er dels hensynet til en fortsat geografisk spredt fordeling af  

 bevillingen dels hensynet til aktivitetsudviklingen i lokalområderne.
 3. Investeringsloftet for den enkelte ejendom fastholdes uændret på 2  

 mill. kr., dog maksimalt 4.500 kr. pr. m2 beboelsesareal og 1.500 kr. pr. m2  

 erhvervsareal.
 4. Ansøgninger, som er optaget på Kommunedatas  

 venteliste, vil gå forud for nye ansøgninger.
