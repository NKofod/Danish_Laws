(Bedømmelse af brevstemmesedler) (Til samtlige amtmænd,  

 kommunalbestyrelser og valgbestyrelser) I indenrigsministeriets cirkulære nr. 174 af 27. oktober 1980 om valg til  

 folketinget foretages følgende ændring:
I afsnit XI, Bedømmelse af stemmesedler, b.
Brevstemmesedler, udgår sidste  

 punktum (»Med samme begrundelse gav udvalget efter folketingsvalget i  

 1977 udtryk for, at brevstemmesedler, hvorpå der alene var påført  

 »S«, »VS« eller »SF« skulle forkastes.') og i  

 stedet indsættes:
»Et udvalg under indenrigsministeriet, hvori samtlige partier i  

 folketinget har været repræsenteret, har den 4. juni 1982 afgivet betænkning  

 om bedømmelse af brevstemmer.
I betænkningen giver et flertal i udvalget  

 udtryk for, at brevstemmesedler, som alene er påført en uofficiel  

 bogstavbetegnelse bestående af FLERE bogstaver, kan anses som gyldige, hvis  

 der ikke hersker rimelig tvivl om, hvilket parti vælgeren har villet stemme  

 på.
Brevstemmesedler, som alene er påført f.eks. »SF«,  

 »CD« eller »VS« giver ikke anledning til rimelig tvivl om  

 vælgerens ønske, og disse stemmesedler bør derfor anses som gyldige.  

 Brevstemmesedler, som f.eks. er påført »KF« bør derimod anses for  

 ugyldige, fordi det kan være tvivlsomt, hvilket parti vælgeren har villet  

 stemme på, idet »KF« kan henvise både til Det konservative  

 Folkeparti og til Kristeligt Folkeparti.
Brevstemmesedler med uofficielle bogstavsbetegnelser bestående af eet  

 bogstav må derimod efter udvalgets opfattelse altid anses for ugyldige.
En  

 brevstemmeseddel, der alene er påført »S«, vil således ikke kunne  

 godkendes som en stemme for Socialdemokratiet.
I betænkningen udtales endvidere, at brevstemmesedler, som alene er påført  

 en forkortelse af partibetegnelsen, bør godkendes, hvis der ikke hersker  

 nogen rimelig tvivl om, hvilket parti vælgeren har villet stemme på.
En  

 brevstemmseddel, som alene er mærket f.eks. »Soc.dem.« eller  

 »Konservative« vil således kunne godkendes.
Betænkningen har været forelagt folketingets udvalg til valgs prøvelse,  

 der ikke har haft bemærkninger til den.
Bedømmelsen af brevstemmesedler bedes  

 fremtidig foretaget i overensstemmelse med det i betænkningen udtalte'.
