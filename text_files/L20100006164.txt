Bekendtgørelse om forlængelse af aftale af 12. november 2007 med Kroatien vedrørende før-tiltrædelsesbistand til Kroatiens medlemskab af Den Europæiske Union I tilslutning til Udenrigsministeriets bekendtgørelse nr. 28 af 30. september 2008, Lovtidende C, meddeles det, at det ved noteveksling mellem Danmark og Kroatien den 19. august 2010 er blevet besluttet at forlænge aftale af 12. november 2007 mellem Danmark og Kroatien vedrørende før-tiltrædelsesbistand til Kroatiens medlemskab af Den Europæiske Union med et år gældende til 30. juni 2011.
