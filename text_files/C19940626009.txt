1. Indledning Med virkning fra 1. april 1992 etableres en forsikringsmæssig  

 pensionsordning i Danica for edb-medarbejdere i statens tjeneste (PROSA)  

 efter aftale mellem Finansministeriet, Danica og PROSA/STAT.
 Aftalen betyder, at ansættelsesmyndigheden skal sørge for, at der snarest  

 indbetales pensionsbidrag til Danica for ansatte, der opfylder de  

 betingelser, der er angivet nedenfor, og med de angivne pensionsbidrag.
2. Personkreds Pensionsordningen omfatter edb-medarbejdere, der er ansat i henhold til  

 overenskomst mellem Finansministeriet og PROSA/STAT, dvs. ved de  

 institutioner, der er omtalt i overenskomsten.
3. Optagelsesbetingelser Der skal indbetales pensionsbidrag for månedslønnede edb-medarbejdere, der har mindst 15 timers ugentlig beskæftigelse, er fyldt 25 år og har i alt 4 års sammenlagt beskæftigelse i det offentlige før eller efter  

 det 25. år.
4. Bidragsstørrelser 5. Den pensionsgivende løn Pensionsbidragene beregnes af følgende relative del af den pensionsgivende  

 løn, inkl. procentregulering, på det pågældende skalatrin, jf. tabel 1.1.2. i  

 Finansministeriets lønoversigter:
6. Administration Bidragsindbetalingen skal iværksættes snarest muligt og skal ikke afvente  

 den individuelle optagelsesprocedure.
7. Overgangsordning vedrørende  

 supplementsunderstøttelse For ansatte, der indtil oprettelsen af ovennævnte pensionsordning har  

 kunnet bevilges understøttelse i henhold til cirkulære af 26. januar 1972 om  

 ydelse af understøttelse til ikke-pensionssikret personale i statens  

 tjeneste, er der etableret en overgangsordning for bevilling af  

 understøttelse.
 Der henvises til Finansministeriets cirkulære af 26. juni 1991, APD nr.  

 37/91.
8. Tvivlsspørgsmål Eventuelle tvivlsspørgsmål om, hvorvidt konkrete ansatte skal være  

 omfattet af pensionsordningen, forelægges skriftligt for Finansministeriet  

 med oplysning om ansættelsestidspunkt og beskæftigelsesgrad.
Finansministeriet, den 6. april 1994 P.M.V.
 E.B.
