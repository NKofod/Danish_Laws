INDHOLDSFORTEGNELSE UDSÆTTELSE MED SESSION SAMT UDSÆTTELSE MED  

 INDKALDELSE TIL 1.1. ALMINDELIGE BESTEMMELSER OM UDSÆTTELSE.
I henhold til værnepligtslovens § 13, stk. 4, og § 27, kan der gives  

 værnepligtige udsættelse med at møde for sessionen indtil udgangen af det år,  

 hvori den værnepligtige fylder 25 år, og udsættelse med indkaldelse til  

 værnepligtstjeneste indtil udgangen af det år, hvori den værnepligtige fylder  

 26 år.
I begge tilfælde kræves, at den værnepligtige godtgør, at udsættelsen  

 er af SÆRLIG betydning for ham.
Der kan herudover ikke gives værnepligtige  

 udsættelse med møde for sessionen, hvorimod der under visse omstændigheder  

 kan gives udsættelse med indkaldelse til værnepligtstjeneste udover det år,  

 hvori den værnepligtige fylder 26 år.
Herom henvises til kapitel 2.
 Loven nævner særligt uddannelse som udsættelsesgrund, men også andre  

 grunde kan medføre udsættelse, f.eks. særlige økonomiske forhold og andre  

 personlige eller familiemæssige forhold, jfr. nærmere afsnit 1.4.
 Ansøgning om udskydelse af indkaldelsestidspunktet indenfor  

 indkaldelseshalvåret eller det næstfølgende halvår kan - hvis forholdene ikke  

 taler imod det - imødekommes, også uden at der foreligger egentligt  

 udsættelsesgrundlag.
Sessionsbedømmelsen bør af hensyn til såvel den værnepligtige som til  

 forsvaret, civilforsvaret og civilt arbejde ligge så tæt på  

 indkaldelsestidspunktet som muligt.
En værnepligtig, der er igang med en  

 uddannelse, som kan begrunde udsættelse (se 1.4.1.), bør således først  

 sessionsbehandles ca. 1 år før uddannelsens afslutning.
 Det vil f.eks. for en værnepligtig, der afslutter sin uddannelse i 1.  

 halvår af 1986 sige, at han bør sessionsbehandles i 1. halvår af 1985. Hvis  

 uddannelsen afsluttes i juni eller december, bør sessionsbehandling dog finde  

 sted i det nærmest forudgående halvår.
Ansøgning om udsættelse skal indgives af den værnepligtige selv eller  

 undtagelsesvis af personer, der optræder på hans vegne (f.eks.  

 familiemedlemmer, der modtager en tilsigelse til session eller en  

 indkaldelsesordre, medens den værnepligtige er i udlandet uden kendt  

 opholdssted). Ansøgning om udsættelse bør indgives snarest muligt efter, at  

 den værnepligtige har modtaget meddelelse omm sessionsafholdelsen eller  

 indkaldelsesordre.
En ansøgning om udsættelse med indkaldelse, som  

 fremkommmer senere end 2 måneder før mødedagen, kan ikke i alle tilfælde  

 forventes behandlet før mødedagen.
En ansøgning om udsættelse med session  

 eller indkaldelse har ikke opsættende virkning med hensyn til mødet.  

 Mødepligt består derfor, medens ansøgningen behandles.
Det påhviler den værnepligtige selv at fremskaffe den fornødne  

 dokumentation for udsættelsesansøgningen.
Dokumentation for uddannelse bør  

 bestå af en erklæring fra uddannelsesstedet eller en kopi af en  

 uddannelsesaftale, der viser at den værnepligtige er optaget på eller igang  

 med en uddannelse samt tidspunktet for uddannelsens (forventede) afslutning.  

 I tilfælde, hvor den værnepligtige ikke har mulighed for straks at fremskaffe  

 dokumentation, kan der foreløbigt gives udsættelse af indtil et halvt års  

 varighed.
 Som hovedregel bør udsættelse ikke gives for perioder af mere end 2 år ad  

 gangen. 1. gangs udsættelse med indkaldelse bør dog normalt ikke gives for  

 længere tid end 1 år af hensyn til kontrollen med, at den angivne grund til  

 udsættelse er til stede.
Derimod bør 1. gangs udsættelse med session, f.eks. på grund af  

 læreforhold (hvor der foreligger lærekontrakt, godkendt uddannelsesaftale  

 o.lign.) kunne gives indtil 1 år før afslutningen af uddannelsen, dog længst  

 3 år.
Yderligere udsættelse i anledning af uddannelse forudsætter  

 dokumentation fra den værnepligtige af, at han er aktiv i uddannelsen, jfr.  

 1.4.1.a.
I andre tilfælde kan dokumentationen eksempelvis bestå af  

 lægeerklæring, socialrådgiverrapport eller regnskab og udtalelse, der er  

 attesteret af en revisor.
Udsættelse af en varighed på nogle få måneder  

 udover 2 års perioden kan gives i situationer, hvor årsagen til udsættelsen  

 forventes at bortfalde kort efter 2 års periodens udløb, eller hvor andre  

 særlige hensyn taler herfor.
Fastsættelse af udsættelsens længde sker alene  

 under hensyntagen til udsættelsesgrunden og ikke til f.eks. tidspunkter for  

 indkaldelse.
I alle tilfælde hvor der gives udsættelse, skal den værnepligtige gøres  

 opmærksom på, at det er en forudsætning for udsættelsen, at grundlaget for  

 udsættelsen består i hele udsættelsesperioden, og at den værnepligtige selv  

 har pligt til at give vedkommenede myndighed meddelelse om ændringer i  

 udsættelsesgrundlaget, som f.eks. opgivelse af egen virksomhed, af  

 uddannelsen eller uddannelsesskrift.
Den værnepligtige bør, såfremt det kan  

 blive af betydning for ham, oplyses om, at udsættelse på det foreliggende  

 grundlag kun kan påregnes indtil et nærmere angivet tidspunkt, således at han  

 får mulighed for at indrette sine forhold herefter.
Han bør eventuelt  

 herunder orienteres om, hvor lang tid udsættelse kan gives i henhold til  

 værnepligtslovens § 13, stk. 4, og § 27, og om reglerne for  

 værnepligtsnævnets meddelelse af udsættelse, jfr. kapitel 2.
Afslag på ansøgning om udsættelse skal indeholde en klagevedledning.
Da  

 klagen ikke har opsættende virkning og mødepligt derfor består, medens klagen  

 behandles, bør eventuel klage indsendes snarest muligt.
 1.2. OVERSIGT OVER DE MYNDIGHEDER, DER MEDDELER UDSÆTTELSE MED SESSION OG  

 INDKALDELSE M.V.
 I henhold til værnepligtsloven, jfr. indenrigsministeriets bekendtgørelse  

 nr. 563 af 15. december 1980 om udsættelse med session og indkaldelse og  

 fritagelse for værnepligtstjeneste gælder følgende:
 Ansøgning om UDSÆTTELSE MED SESSION og om UDSÆTTELSE MED INDKALDELSE TIL  

 CIVILT ARBEJDE afgøres af henholdsvis vedkommende udskrivningskreds og  

 værnepligtsstyrelsen i Tåstrup.
Afgørelsen kan indbringes for indenrigsministeriet.
Klagen indsendes til  

 værnepligtsstyrelsen, der med en udtalelse om sagen videresender den til  

 indenrigsministeriet.
 Ansøgning om UDSÆTTELSE MED INDKALDELSE FØR DEN UDSKREVNE VÆRNEPLIGTIGE ER  

 FORDELT TIL FORSVARET ELLER CIVILFORSVARET indsendes til forsvarskommandoen,  

 idet dog ansøgninger fra værnepligtige, der er overført til CA indsendes til  

 værnepligtsstyrelsen i Tåstrup.
 Ansøgning om UDSÆTTELSE MED INDKALDELSE TIL FORSVARET, afgøres af  

 forsvarskommandoen.
 Forsvarskommandoens afgørelse kan indbringes direkte for  

 forsvarsministeriet.
 Ansøgning om UDSÆTTELSE MED INDKALDELSE TIL CIVILFORSVARET afgøres af  

 civilforsvarsstyrelsen.
 Civilforsvarsstyrelsens afgørelse kan indbringes for indenrigsministeriet.  

 Klagen indsendes til civilforsvarsstyrelsen, der med en udtalelse om sagen  

 videresender den til indenrigsministeriet.
 For UDSÆTTELSE MED INDKALDELSE FOR ANSATTE VED INTERNATIONALE  

 ORGANISATIONER m.v. gælder særlige regler, jfr. kgl. anordning nr. 312 af 19.  

 december 1957.
 Ansøgning herom indsendes til indenrigsministeriet, hvor nærmere  

 oplysninger kan indhentes.
Med hensyn til UDSÆTTELSE I FORBINDELSE MED VÆRNEPLIGTSTJENESTE VED  

 BISTANDSARBEJDE I UDVIKLINGSLANDE gælder ligeledes særlige regler, jfr.  

 indenrigsministeriets lovbekendtgørelse nr. 428 af 30. september 1980 om  

 værnepligtens opfyldelse ved bistandsarbejde i udviklingslande.
Nærmere  

 oplysninger herom kan fås ved henvendelse til Mellemfolkeligt Samvirke eller  

 værnepligtsstyrelsen.
 1.3. SPÆRRETIDSVEDTEGNING.
Sessionen kan bestemme, i hvilken måned en udskrevet værnepligtig, der  

 godtgør at have udsættelsesgrund, omfattet af denne vejledning, tidligst kan  

 indkaldes, jfr. værnepligtslovens § 19. Sessionen kan fastsætte en sådan  

 tidligste indkaldelsesmåned i tidsrummet fra 1/2 til 1 1/2 år efterr udløbet  

 af sessionshalvåret.
Værnepligtige, der ikke kan indkaldes inden for nævnte  

 periode, gives en spærretidsvedtegning svarende til første måned efter  

 perioden.
Spærretidsvedtegning kan dog ikke gives længere end til udgangen af  

 det år, i hvilket den værnepligtige fylder 26 år.
 1.4. OVERSIGT OVER TYPISKE UDSÆTTELSESSAGER.
 1.4.1. UDDANNELSE.
En værnepligtig kan som nævnt få udsættelse med møde for sessionen eller  

 indkaldelse til værnepligtstjeneste, hvis udsættelsen af hensyn til hans  

 uddannelse eller af andre grunde vil være af særlig betydning for ham.
Om der  

 kan meddeles udsættelse af hensyn til den værnepligtiges uddannelse beror på  

 et konkret skøn, og der lægges i dette skøn navnlig vægt på følgende:
 Er disse omstændigheder til stede, vil den værnepligtige normalt kunne  

 opnå udsættelse, idet der med hensyn til spørgsmålet om udsættelse med  

 session henvises til det på side 5, 5. afsnit anførte, hvorefter  

 sessionsbedømmelsen af hensyn til såvel den værnepligtige som til forsvaret,  

 civilforsvaret og civilt arbejde bør ligge så tæt ved indkaldelsestidspunktet  

 som muligt.
a.
DEN VÆRNEPLIGTIGE SKAL DOKUMENTERE/SANDSYNLIGGØRE AT HAN ER UNDER  

 UDDANNELSE.
 Normalt kan der kun gives udsættelse såfremt den værnepligtige  

 dokumenterer eller overbevisende tilkendegiver, at han er under uddannelse  

 eller i nær fremtid agter at påbegynde en sådan.
 Der kan dog kun gives indtil 1/2 års udsættelse med indkaldelse til  

 værnepligtstjeneste, når en værnepligtig har planlagt, men endnu ikke kan  

 dokumentere påbegyndelse af en uddannelse.
Således kan en værnepligtig, der f.eks. har søgt optagelse på  

 EFG-basisuddannelsen, få indtil 1/2 års udsættelse med indkaldelsen med  

 henblik på afklaring af, om han er optaget på uddannelsen.
I så fald kan der  

 gives yderligere udsættelse indtil 1/2 år efter basisuddannelsens afslutning  

 med henblik på at dokumentere en aftale om praktikplads.
Når dokumentation  

 for praktikplads foreliggger kan der gives udsættelse i indtil 2 år ad  

 gangen, jfr. dog punkt 1.1.
 Gymnasie- og HF-elever, der i umiddelbar fortsættelse af deres  

 skoleuddannelse, agter at påbegynde en videregående uddannelse, kan på  

 tilsvarende måde få indtil 1/2 års udsættelse med henblik på afklaring af om  

 de er optaget på den pågældende videregående uddannnelse.
 Ved afgørelsen af, hvorvidt der skal gives udsættelse på grund af en  

 uddannelse, der først påbegyndes nogen tid efter skolegangens afslutning, ses  

 på, om den værnepligtige under normale forhold vil kunne afslutte  

 uddannelsen, inden han fylder 29 år.
Som det fremgår af punkt 1.4.1.d. nedenfor, kan der normalt kun gives  

 udsættelse, når den værnepligtige er uden anden kompetencegivende uddannelse.  

 Der kan dog gives udsættelse med indkaldelse til værnepligtstjeneste med  

 henblik på erhvervelse af studiekompetence til påbegyndelse af en højere  

 teoretisk uddannelse efter afslutningen af en erhvervsmæssig uddannelse eller  

 lignende.
Her tænkes på gennemførelse af adgangsgivende HF- eller  

 studentereksamenskurser og lignende.
De værnepligtige skal i disse tilfælde  

 orienteres om, at de ikke kan påregne yderligere udsættelse til påbegyndelse  

 af en videregående uddannelse.
Der kan også gives udsættelse, når det drejer sig om en værnepligtig med  

 håndværksmæssig uddannelse med en naturlig forbindelse til teknikumstudiet,  

 og den pågældende søger om udsættelse med henblik på gennemførelse af  

 adgangsgivende supplerende uddannelser til teknikumstudiet.
Den værnepligtige  

 skal i de nævnte tilfælde vejledes om de gældende aldersgrænser for  

 udsættelse.
 Et ønske om en uddannelsesfri periode (et »sabbatår«) før eller  

 under et uddannelsesforløb kan ikke begrunde udsættelse eller opretholdelse  

 af en allerede bevilget udsættelse af hensyn til den pågældende uddannelse.
Der kan normalt heller ikke bevilges udsættelse til værnepligtige, der ved  

 erhvervsarbejde eller på anden måde ønsker at opnå point, der kan berettige  

 til optagelse på en videregående uddannelse.
Der kan dog i særlige tilfælde  

 gives udsættelse af hensyn til muligheden for at opnå praktisk erfaring, der  

 er en forudsætning for påbegyndelsen af en videregående uddannelse.
Dette  

 gælder specielt for søfarende, der inden værnepligtstjeneste ønsker eksamen  

 fra sømandsskole eller navigationsskole.
Påbegyndelse af en sådan uddannelse  

 kræver forudgående sejlererfaring, hvortil der kan bevilges udsættelse.
Afbrydes en uddannelse, af hensyn til hvilken der er bevilget udsættelse,  

 bortfalder grundlaget for udsættelsen.
Sker afbrydelsen inden 2 år efter  

 uddannelsens påbegyndelse, og starter den værnepligtige umiddelbart efter  

 afbrydelsen på en ny uddannelse, kan han få udsættelse af hensyn til den nye  

 uddannelse.
I særlige tilfælde kan der gives udsættelse efter mere end et  

 uddannelsesskift, jfr. nærmere punkt d. i dette afsnit.
Udsættelse med indkaldelse kan som hovedregel kun bevilges indtil  

 uddannelsen afsluttes.
Normalt gives således ikke udsættelse til en  

 værnepligtig, der ønsker at supplere en teoretisk uddannelse med praktisk  

 erfaring i sit fag.
I visse særlige tilfælde kan der dog gives yderligere  

 udsættelse til supplerende praktisk uddannelse, selvom den har karakter af  

 lønnet beskæftigelse.
Dette gælder f.eks. supplerende uddannelse i udlandet  

 for kokke, tjenere, sangere, balletdansere og shippingfolk.
Matrosuddannelsen  

 er omfattet heraf, når den afsluttes med sejlende tjeneste.
Værnepligtige med  

 skoleembedseksamen (cand.mag.) kan få indtil et halvt års udsættelse efter  

 kandidateksamen af hensyn til erhvervelse af pædagogikum.
En værnepligtig,  

 der har fået legat eller stipendium til fortsat praktisk uddannelse eller  

 studieophold i udlandet, kan få udsættelse, såfremt det godtgøres, at  

 muligheden for at opnå legat, stipendium eller studieophold vil forspildes,  

 hvis den værnepligtige først skal gøre værnepligtstjeneste.
b.
UDDANNELSEN SKAL VÆRE STUDIE- ELLER ERHVERVSKOMPETENCEGIVENDE OG  

 AFSLUTTES MED EN OFFENTLIG ANERKENDT EKSAMEN ELLER PRØVE.
Uddannelsen skal være generelt studie- eller erhvervskompetencegivende for  

 at berettige til udsættelse.
Der kan således ikke tages hensyn til en  

 uddannelse, der kun giver erhvervskompetence i selve den virksomhed eller  

 arbejdsplads, hvor uddannelsen finder sted.
 Ved vurderingen af om en uddannelse (i forbindelse med et  

 ansættelsesforhold), der ikke er omfattet af en lærekontrakt i lærlingelovens  

 forstand eller af en uddannelsesaftale, skal medføre udsættelse, tages der  

 hensyn til, om der foreligger en specifik plan for uddannelsesforløbet,  

 lønnens størrelse, uddannelsens varighed, om der udstedes et bevis ved  

 afslutningen af uddannelsen, og om uddannelsens skønnes at ville optage  

 hovedparten af den værnepligtiges arbejdstid, jfr. punkt c. nedenfor, samt om  

 det er nødvendigt, at uddannelsen gennemføres inden aftjeningen af  

 værnepligten.
Er der tale om en uddannelse, der er omfattet af en dokumenteret  

 uddannelsesplan eller kontrakt, og afsluttes uddannelsen med et bevis, der  

 giver en erhvervskompetence, der ikke alene omfatter den virksomhed, hvori  

 uddannelsen finder sted, eller åbner uddannelsen mulighed for etableringslån  

 i henhold til særlig lovgivning m.v., kan der gives udsættelse.
Som eksempler  

 på sådanne uddannelser kan nævnes jordbrugsuddannelser, som medfører  

 udstedelse af »det grønne bevis« til landmænd eller gartnere.
Uddannelser, hvor der foreligger en særlig uddannelsesplan, uden at  

 uddannelsen afsluttes med udstedelse af et bevis, kan i særlige tilfælde  

 medføre udsættelse.
Som eksempel på sådanne uddannelser kan nævnes  

 EDB-uddannelse (databehandlingspersonale og tasteoperatører).
 Ansættelse på prøve eller som aspirant, hvor der ikke er tale om  

 erhvervskompetencegivende uddannelse, vil normalt ikke berettige til  

 udsættelse ligesom højskoleundervisning og -ophold, som ikke afsluttes med en  

 offentligt anerkendt eksamen ikke berettiger til udsættelse med  

 værnepligtstjeneste.
c.
TIDSFORBRUGET I FORBINDELSE MED UNDERVISNING OG FORBEREDELSE UNDER  

 UDDANNELSEN SKAL HAVE ET OMFANG, DER SVARER TIL EN NORMAL ARBEJDSDAG ELLER EN  

 VÆSENTLIG DEL HERAF.
Der kan ikke gives udsættelse af hensyn til uddannelse eller  

 efteruddannelse, som kun beslaglægger en mindre del af den værnepligtiges  

 tid.
Som eksempler kan nævnes visse specialarbejderkurser, brevskolekurser,  

 HF-enkeltfagskurser, merconomstudiet og HD-uddannelsen, som alle beslaglægger  

 et mindre ugentligt timetal, og som oftest er kombineret med igangværende  

 fuldtidserhvervsarbejde.
 Omvendt kan f.eks. en cand-merc.-uddannelse give grundlag for udsættelse.
Der kan kun give udsættelse til gennemgang af Dansk Kommunalkursus i  

 forbindelse med Magistratuddannelse.
Der gives ikke udsættelse til den  

 videregående revisoruddannelse til statsauroriseret revisor på aftenskole,  

 hvorimod der kan gives udsættelse til den 2-årige dagskole.
Der gives ikke  

 udsættelse til gennemgang af bankskole efter elev-/aspiranttiden.
Der er ikke en generel betingelse for at få udsættelse af hensyn til  

 uddannelse, at den foregår i dagtimerne.
HF- samt studenter- og lægeeksamen  

 på aftenskole beslaglægger således en stor del af den værnepligtiges tid, at  

 han vil være berettiget til udsættelse.
d.
DEN VÆRNEPLIGTIGE SKAL VÆRE UDEN ANDEN ERHVERVSKOMPETENCEGIVENDE  

 UDDANNELSE.
 Normalt kan der kun gives udsættelse af hensyn til uddannelse, når den  

 værnepligtige er uden anden kompetencegivende uddannelse.
Ønsker en værnepligtig, der har afsluttet en uddannelse, i umiddelbar  

 forlængelse heraf at påbegynde en videregående uddannelse, der har en  

 naturlig forbindelse med den afsluttede uddannelse, kan der dog gives  

 udsættelse af hensyn til den videregående uddannelse, som ikke må være  

 lønnet.
Udsættelse kan f.eks. gives til højere handelseksamen, maskinmester-  

 og skibsføreruddannelse, teknikumuddannelse, samt videreuddannelse på  

 gartnerfagets driftslederkursus.
Der kan dog gives udsættelse til  

 formaliseret videreuddannelse på universitetet eller på højere læreanstalter,  

 selvom denne er lønnet, når formålet overvejende er forskning med sigte på  

 opnåelse af licentiatgrad eller erhvervsforskeruddannelse.
Endvidere vil kombinationen af uddannelserne kok/tjener berettige til  

 udsættelse.
Værnepligtige, der i umiddelbar fortsættelse af en teknikum-  

 eller akademiingeniøruddannelse, påbegynder en videreuddannelse til  

 civilingeniør, vil normalt kunne opnå udsættelse.
Omvendt kan der normalt ikke gives udsættelse i tilfælde, hvor en  

 værnepligtig har afsluttet en uddannelse og ønsker udsættelse med henblik på  

 at påbegynde en ny uddannelse uden forbindelse med den afsluttede.  

 Undtagelsesvis kan udsættelse dog gives i tilfælde, hvor en værnepligtig  

 ønsker en højere teoretisk uddannelse, og hvor hans muligheder for at  

 gennemføre uddannelsen af aldersmæssige eller andre grunde skønnes at ville  

 blive væsentligt forringede, hvis han først skal aftjene værnepligten.
En  

 forudsætning for udsættelse er dog, at den værnepligtige under normale  

 forhold vil kunne afslutte uddannelsen, inden udgangen af det år, hvori han  

 fylder 29 år.
Skønnes en værnepligtig ikke at kunne fuldføre en ny uddannelse inden  

 dette tidspunkt, eller har den værnepligtige allerede påbegyndt den nye  

 uddannelse, kan der, når det i det enkelte tilfælde skønnes rimeligt, gives  

 udsættelse til et tidspunkt, hvor det gør mindst skade at afbryde  

 uddannelsen.
Gennem henvendelse til uddannelsstedet bør den  

 udsættelsesgivende myndighed søge oplysning om, hvornår det vil være mest  

 hensigtsmæssigt at afbryde studiet (normalt efter første del af et studium).
 Som typisk eksempler på tilfælde, hvor der kan gives udsættelse af den  

 omhandlede art, kan nævnes håndværkere og lignende, der ønsker en  

 videregående uddannelse uden tilknytning til vedkommendes første uddannelse,  

 men hvor de pågældende ikke kan påregne at blive optaget efter at have gjort  

 værnepligstjeneste.
e.
SÆRLIGT OM LÆGESTUDERENDE.
Udsættelse med sessionsbehandling til værnepligtige lægestuderende kan kun  

 gives til et sådant tidspunkt, at de vil kunne indkaldes i begyndelsen af  

 juli til Lægekorpsets Rekrutskole på det første indkaldelseshold efter at  

 have bestået 1. del B af den lægevidenskabelige kandidateksamen.  

 Sessionsbelhandling skal således ske senest i efteråret inden afslutningen af  

 1. del B.
Udsættelse med indkaldelse til Lægekorpsets Rekrutskole af  

 uddannelsesmæssige grunde kan kun gives til umiddelbart efter bestået 1. del  

 B.
 1.4.2. ØKONOMISKE FORHOLD.
a.
DEN VÆRNEPLIGTIGE OG HANS FAMILIES ØKONOMI.
Der kan normalt ikke bevilges udsættelse begrundet i tyngende forsøgelses-  

 og gældsforpligtelser.
Det bemærkes herved, at den værnepligtige og hans  

 familie i princippet har mulighed for at få bistandshjælp under indkaldelsen.
 I tilfælde, hvor indkaldelsen indebærer en fare for en varig forringelse  

 af den værnepligtiges økonomi, kan der imidlertid bevilges udsættelse.
b.
STUDIEGÆLD.
 Studiegæld kan som hovedregel ikke begrunde, at der gives udsættelse, idet  

 tilbagebetaling af statsgaranterede lån og lån fra Statens Uddannelsesstøtte  

 efter ansøgning til Statens Uddannelsesstøtte stilles i bero under  

 værnepligtstjenesten.
c.
SÆRLIG MULIGHED FOR STORE EENGANGSFORTJENESTER.
Der kan i ekstraordinære tilfælde tages hensyn til muligheden for  

 eengangsfortjenester eller for store fortjenester i en kortvarig periode, når  

 det må antages, at værnepligtstjenesten for den pågældende betyder, at  

 chancen for disse fortjenester forspildes.
Det kan f.eks. dreje sig om  

 professionelle fodboldspillere og professionelle cykelryttere samt om  

 musikere.
I vurderingen af om der kan gives udsættelse til disse  

 værnepligtige, tages kontraktlige forpligtelser, herunder tidspunktet for  

 kontraktens indgåelse, muligheden for fortjeneste, og investeringer i  

 instrumenter, materiel og lignende i betragtning.
Den værnepligtige skal i sin ansøgning forelægge fyldestgørende  

 dokumentation for de nævnte forhold.
Der er herefter mulighed for at give  

 udsættelse i indtil et år.
Hvis omstændighederne ved udsættelsens udløb  

 fortsat taler herfor, er der i særlige tilfælde mulighed for at give  

 yderligere udsættelse.
 1.4.3. PERSONLIGE FORHOLD.
 a. ÆGTESKAB, PAPIRLØST SAMLIV, BØRN.
Ægteskab eller papirløst samliv samt børn kan begrunde udsættelse, hvis  

 sociale eller lægelige forhold taler herfor.
Der kan gives udsættelse med  

 indkaldelsen i indtil 1/2 år efter fødsel af et barn, hvortil den  

 værnepligtige er fader.
b.
ARBEJDE, ARBEJDSLØSHED, ANSÆTTELSE OG ANCIENNITET.
En ansøgning om udsættelse kan normalt ikke imødekommes, når den alene er  

 begrundet med, at den værnepligtige har fået arbejde eller tilbud om  

 ansættelse i en stilling, uden at der er tale om, at den pågældende skal  

 gennemgå en uddannelse.
I særlige tilfælde kan der dog gives udsættelse.
Det  

 gælder f.eks. de i punkt 1.4.2. nævnte tilfælde.
Der kan også forekomme andre  

 særlige tilfælde, hvor en værnepligtig har fået tilbud om en særlig  

 betydningsfuld stilling, hvor det er af særlig betydning for hans fremtid, at  

 han får mulighed for at virke i den pågældende stilling i en periode inden  

 værnepligtstjeneste.
En forudsætning for udsættelse i sådanne tilfælde er, at  

 den værnepligtige kan dokumentere, at der er tale om en enestående chance,  

 der ikke kan forventes at komme igen.
I øvrigt henvises til punkt 1.4.1.a.  

 ovenfor om praktisk virksomhed efter afsluttet uddannelse.
Der er i værnepligtsloven kun hjemmel til at give den værnepligtige  

 udsættelse af hensyn til ham selv eller til hans pårørende.
Det betyder, at  

 der ikke gives udsættelse af hensyn til en arbejdsgivers behov for særlig  

 arbejdskraft, til eleverne på en skole eller til klientellet ved en  

 institution eller lignende, hvor den værnepligtige er ansat.
 Der kan normalt ikke gives udsættelse til en værnepligtig, der begrunder  

 sin ansøgning med, at han vil miste sit arbejde ved indkaldelse, at han  

 frygter at stå uden arbejde ved hjemsendelsen, eller at en ansættelse i en  

 periode vil sikre ham en arbejdsløshedsunderstøttelse (eventuelt med højere  

 sats). Undtagelser herfra er nævnt i punkt 1.4.2.c. og nedenfor under  

 punkterne f og g.
c.
BOLIGFORHOLD.
 En værnepligtig, der er gift eller samlever papirløst, og som har meget  

 dårlige boligforhold, kan få udsættelse i normalt indtil et halvt år med  

 henblik på at forbedre sine boligforhold, såfremt mulighed herfor kan  

 sandsynliggøres.
d.
VÆRNEPLIGTIGES SYGDOM.
Der kan gives værnepligtige udsættelse på grund af sygdom, når sygdommen  

 skønnes at bevirke, at den pågældende på mødedagen vil være uegnet til at  

 gøre værnepligtstjeneste.
Hvis der er tale om sygdom, der muligvis varigt kan  

 påvirke den værnepligtiges egnethed, bør han gøres opmærksom på muligheden  

 for at anmode om fornyet sessionsbedømmelse, ligesom udskrivningskredsen,  

 såfremt forholdene taler herfor, kan tilsige den pågældende til fornyet  

 sessionsbedømmelse.
e.
DØDSFALD ELLER ALVORLIG SYGDOM BLANDT DEN VÆRNEPLIGTIGES NÆRMESTE  

 PÅRØRENDE.
 Der kan gives udsættelse i tilfælde af sygdom eller død hos den  

 værnepligtiges nærmeste pårørende, hvis lægelige eller sociale forhold taler  

 herfor.
f.
INDTRÆDEN I ELLER OVERTAGELSE AF FAMILIEFORTAGENDER.
Der kan i visse tilfælde gives udsættelse ved indtræden i eller  

 overtagelse af et familieforetagende.
Hvor man ellers ville give afslag,  

 f.eks. fordi ansøgningen alene er begrundet i arbejdsgiverhensyn (mangel på  

 arbejdskraft, arbejdede med en speciel opgave, hvor det er vanskeligt at  

 finde en afløser e.lign.), vil man undertiden kunne give udsættelse, når det  

 drejer sig om et familieforetagende (hyppist forældrenes eller  

 bedsteforældrenes), som det er tanken, at den værnepligtige senere skal  

 overtage, eller som er den værnepligtiges og/eller hans nærmeste families  

 eksistensgrundlag, såfremt den værnepligtige kan dokumentere eller  

 sandsynliggøre, at det vil være til alvorlig skade for forretningen eller  

 virksomheden, at han skal gøre værnepligtstjeneste på det pågældende  

 tidspunkt.
Hvis den værnepligtige kan dokumentere eller sandsynliggøre, at en  

 indkaldelse vil medføre fare for virksomhedens eksistens, kan der gives  

 udsættelse med henblik på at tilvejebringe en egnet afløser.
I tilfælde, hvor  

 virksomheden ikke økonomisk kan bære en afløser, og hvor det ikke på anden  

 måde er muligt at fortsætte driften uden den værnepligtiges tilstedeværelse,  

 f.eks. i visse tilfælde ved landbrugsejendomme, kan der gives yderligere  

 udsættelse med værnepligtstjenesten normalt i et år ad gangen.
g.
EGEN VIRKSOMHED.
Har den værnepligtige, inden han har fået meddelelse om, hvorvidt han skal  

 gøre værnepligtstjeneste, iøvrigt påbegyndt eller overtaget en selvstændig  

 virksomhed, kan der kun gives udsættelse af kortere varighed.
Den  

 værnepligtige måtte ved påbegyndelsen eller overtagelsen af virksomheden  

 påregne at skulle aftjene sin værnepligt, og han burde derfor have afventet  

 afklaring af sine værnepligtsforhold, inden han startede virksomheden.
Hvis  

 indkaldelsen indebærer fare for en varig forringelse af den værnepligtiges  

 økonomi, kan der dog blive tale om at give udsættelse, således at han kommer  

 igennem de første vanskelige år.
 1.4.4 OPHOLD OG BOPÆL I UDLANDET, EMIGRATION, SØFARENDE.
Værnepligtige kan normalt få udsættelse, hvis de har til hensigt og kan  

 dokumentere at have mulighed for varigt at bosætte sig og arbejde i udlandet.  

 De pågældende bør vedledes om, at de skal søge ny udsættelse hver gang de  

 modtager en indkaldelsesordre, selvom de har fast bopæl i udlandet, og om at  

 de bør indberette flytninger til udsættelsesmyndigheden, og at de, hvis de  

 undlader at søge om udsættelse, pådrager sig strafansvar, som vil blive gjort  

 gældende, hvis de vender tilbage til Danmark.
Tilsvarende gives der normalt  

 udsættelse til en værnepligtig, der dokumenterer at være bosat og have  

 arbejde i udlandet og derfor meddeler, at det er hans agt at forblive bosat i  

 udlandet.
Der kan normalt ikke gives udsættelse af hensyn til midlertidigt  

 ophold i udlandet, f.eks. ved ferierejser, ophold i kibbutz eller arbejde i  

 udlandet, med følgende undtagelser:
 1.4.5. ANDRE FORHOLD.
a.
FOR TIDEN UEGNET.
 Udsættelse med fornyet sessionsmøde kan efter ansøgning undtagelsesvis  

 gives til værnepligtige, der er erklæret »for tiden uegnet«.  

 Udsættelse bør i disse tilfælde normalt kun gives i indtil et halvt år.  

 Værnepligtige, der har været erklæret »for tiden uegnet«, men påny  

 er til rådighed for indkaldelse, behandles efter reglerne i denne vejledning.
b.
DELTAGELSE I SÆRLIGE SPORTSBEGIVENHEDER.
 Der kan meddeles en kortere udsættelse af hensyn til deltagelse i  

 verdensmesterskaber og olympiske lege.
UDSÆTTELSE MED INDKALDELSE TIL  

 VÆRNEPLIGTSTJENESTE UDOVER UDGANGEN AF 2.1. UDSÆTTELSE MED INDKALDELSE TIL VÆRNEPLIGTSTJENESTE.
Værnepligtsnævnet kan i henhold til værnepligtslovens § 28 give  

 værnepligtige udsættelse med indkaldelse til værnepligtstjeneste udover  

 udgangen af det år, hvori de fylder 26 år, såfremt de godtgør, at udsættelse  

 har VÆSENTLIG betydning for deres eller deres pårørendes velfærd.
Udsættelse  

 gives for indtil 1 år ad gangen og kan gives i sammenlagt højst 3 år.
Værnepligtsnævnets afgørelser træffes normalt efter de samme  

 retningslinier, som er nævnt i kapitel 1 på grundlag af en konkret vurdering  

 i hvert enkelt tilfælde.
I vurderingen indgår tillige de særlige hensyn, som  

 gør sig gældende for den ældre gruppe værnepligtige, der omfattes af  

 værnepligtsnævnets kompetence.
Opmærksomheden henledes på, at betingelserne i  

 værnepligtsloven for værnepligtsnævnets meddelelse af udsættelse er skærpet i  

 forhold til de i lovens § 27 opstillede betingelser for udsættelse.
 Ansøgning om udsættelse indsendes af de værnepligtige, der skal gøre  

 tjeneste i forsvaret eller civilforsvaret eller er overført til civilt  

 arbejde, til henholdsvis forsvarskommandoen, civilforsvarsstyrelsen eller  

 værnepligtsstyrelsen.
 Værnepligtige, der ikke er fordelt, indsender ansøgningen til  

 forsvarskommandoen.
 Værnepligtige, der er overført til civilt arbejde, indsender dog ansøgning  

 til værnepligtsstyrelsen i Tåstrup.
 Vedkommende myndighed forelægger sagen med en indstilling for  

 værnepligtsnævnet.
I henhold til værnepligtsloven har indbringelse af sager for  

 værnepligtsnævnet ikke opsættende virkning, medmindre nævnet bestemmer andet,  

 ligesom værnepligtsnævnets afgørelser ikke kan indbringes for anden  

 administrativ myndighed.
Dette gælder også i den nedenfor i punkt 2.2.1. og  

 2.2.2. nævnte tilfælde.
 2.2. FRITAGELSE FOR VÆRNEPLIGTSTJENESTE.
 2.2.1. FRITAGELSE AF VELFÆRDSMÆSSIGE ÅRSAGER.
Værnepligtsnævnet kan i henhold til værnepligtslovens § 29 fritage  

 værnepligtige for værnepligtstjeneste.
Fritagelse kan efter loven kun gives,  

 såfremt der ikke længere er mulighed for udsættelse, d.v.s. når de under  

 punkt 2.1. nævnte 3 år er opbrugt.
Fritagelse skal endvidere være af  

 AFGØRENDE betydning for de værnepligtiges egen eller deres pårørendes  

 velfærd.
 Ansøgning om fritagelse for værnepligtstjeneste indsendes af de  

 værnepligtige, der skal gøre tjeneste i forsvaret, civilforsvaret eller er  

 overført til civilt arbejde til henholdsvis forsvarskommandoen,  

 civilforsvarsstyrelsen eller værnepligtsstyrelsen.
 Vedkommende myndighed forelægger sagen med en indstilling for  

 værnepligtsnævnet.
2.2.2. FRITAGELSE PÅ GRUND AF VÆRNEPLIGTSTJENESTE M.V.
I EN FREMMED STATS  

 FORSVAR.
 Værnepligtsnævnet kan i henhold til værnepligtslovens § 3, stk. 1, helt  

 eller delvist fritage mænd, der har gjort værnepligtstjeneste i en fremmed  

 stat eller har gennemgået uddannelse i en fremmed stats forsvar, for  

 værnepligtstjeneste.
 Ansøgning indsendes til værnepligtsstyrelsen, der forelægger sagen med en  

 indstilling for værnepligtsnævnet.
 2.2.3. FRITAGELSE PÅ GRUND AF DOBBELT STATSBORGERSKAB.
 Værnepligtsstyrelsen kan i henhold til værnepligtslovens § 1, stk. 2, jfr.  

 indenrigsministeriets bekendtgørelse nr. 561 af 15. december 1980 om  

 værnepligtsstyrelsens opgaver, fritage den der tillige er statsborger i en  

 fremmed stat, for værnepligt, såfremt dette er fastsat ved gensidig  

 overenskomst med den pågældende stat.
 2.2.4. FRITAGELSE FOR VÆRNEPLIGTSTJENESTE FOR ANSATTE VED INTERNATIONALE  

 ORGANISATIONER.
 Der henvises til kgl. anordning nr. 312 af 19. december 1957.
 Ansøgning om fritagelse indsendes til indenrigsministeriet.
