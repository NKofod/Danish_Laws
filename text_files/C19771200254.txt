 På foranledning af rigsrevisionen og Den danske Præsteforening har  

 nærværende ministerium med finansministeriet, lønnings- og  

 pensionsdepartementet, forhandlet spørgsmålet om, hvorvidt præster i  

 folkekirken, der udsendes som feltpræster til Cypern under denne tjeneste kan  

 oppebære rådighedstillæg i henhold til aftalerne herom af 27. august 1971 og  

 26. oktober 1973, godtgørelse for tjenestlige udgifter i henhold til aftale  

 af 5. februar 1976, samt befordringsgodtgørelse i henhold til aftale af 10.  

 marts 1977.
I overensstemmelse med udfaldet af disse forhandlinger vil der ved  

 udsendelse af præster som feltpræster til Cypern som hidtil blive udbetalt  

 dem den fulde løn som præster i folkekirken, heri medregnet eventuelt  

 rådighedstillæg.
Endvidere vil der blive udbetalt godtgørelse for tjenstlige  

 udgifter, hvorimod der under udsendelsen som feltpræst ikke længere vil blive  

 ydet befordringsgodtgørelse, således som det hidtil har været tilfældet.
 P.M.V.
 E.B.
Ellinor Bagger fm.
