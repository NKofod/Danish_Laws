 Under 19de November 1909 har det behaget Hans Majestæt Kongen  

 allernaadigst at ratificere følgende paa den 2den internationale  

 Fredskonference i Haag den 18de Oktober 1907 afsluttede Konvention.
Konvention om neutrale Magters Rettigheder og Pligter under Søkrig.
 Hans Majestæt den Tyske Kejser, Konge af Preussen; Præsidenten for den  

 Argentinske Republik; Hans Majestæt Kejseren af Østrig, Konge af Bøhmen etc.  

 og Apostolisk Konge af Ungarn; Hans Majestæt Belgiernes Konge; Præsidenten  

 for Republiken Bolivia; Præsidenten for de Forenede Stater af Brasilien; Hans  

 Kongelige Højhed Fyrsten af Bulgarien; Præsidenten for Repupliken Chile;  

 Præsidenten for Republiken Columbia; Hans Majestæt Kongen af Danmark;  

 Præsidenten for den Dominikanske Republik; Præsidenten for Republiken  

 Equador; Præsidenten for den Franske Republik; Hans Majestæt Kongen af  

 Storbritannien og Irland og de Britiske oversøiske Lande, Kejser af Indien;  

 Hans Majestæt Hellenernes Konge; Præsidenten for Republiken Guatemala;  

 Præsidenten for Republiken Haiti; Hans Majestæt Kongen af ltalien; Hans  

 Majestæt Kejseren af Japan; Hans Kongelige Højhed Storhertugen af Luxemborg,  

 Hertug af Nassau; Præsidenten for de Mexikanske Forenede Stater; Hans  

 Kongelige Højhed Fyrsten af Montenegro; Hans Majestæt Kongen af Norge;  

 Præsidenten for Republiken Panama; Præsidenten for Republiken Paraguay;  

 Hendes Majestæt Dronningen af Nederlandene; Præsidenten for Republiken Peru;  

 Hans Kejserlige Majestæt Schahen af Persien; Hans Majestæt Kongen af Portugal  

 og Algarve etc.; Hans Majestæt Kongen af Rumænien; Hans Majestæt Kejseren af  

 alle Ruslande; Præsidenten for Republiken Salvador; Hans Majestæt Kongen af  

 Serbien; Hans Majestæt Kongen af Siam; Hans Majestæt Kongen af Sverig; det  

 Schweitziske Forbundsraad; Hans Majestæt Ottomanernes Kejser; Præsidenten for  

 Republiken Uruguay; Præsidenten for Venezuelas Forenede Stater:
I det Øjemed at formindske de endnu bestaaende Meningsforskelligheder med  

 Hensyn til de neutrale Magters og de krigsførende Magters indbyrdes Forhold  

 under Søkrig, og at forekomme de Vanskeligheder, hvortil disse  

 Meningsforskelligheder kunne give Anledning; i Betragtning af, at selv om man ikke allerede nu kan komme til Enighed om  

 Bestemmelser udstrækkende sig til alle de Omstændigheder, som kunne frembyde  

 sig i Praksis, er det ikke des mindre ubestrideligt til Nytte, saa vidt det  

 er muligt, at fastslaa fælles Regler for det Tilfælde at en Krig ulykkeligvis  

 skulde udbryde; i Betragtning af at der i de Tilfælde, som ikke omhandles i nærværende  

 Konvention, vil være at tage Hensyn til Folkerettens almindelige Principper; i Betragtning af at det er ønskeligt, at Magterne udstede nøje Forskrifter  

 om de retlige Følger som den af dem antagne Neutralitet medfører; i Betragtning af, at det er en anerkendt Pligt for de neutrale Magter at  

 anvende de af dem antagne Regler uden Partiskhed paa de forskellige  

 Krigsførende; i Betragtning af at disse Regler, under Hensyn hertil, principielt ikke  

 bør forandres af en neutral Magt under Krigen, undtagen i det Tilfælde at  

 Erfaringen har paavist Nødvendigheden deraf til Beskyttelse af dens egne  

 Rettigheder; ere blevne enige om at iagttage følgende fælles Regler, der iøvrigt ikke  

 skulle gøre noget Indgreb i de bestaaende almindelige Traktaters  

 Bestemmelser, og have udnævnt til deres befuldmægtigede:
(Angivelse af de befuldmægtigede.) Hvilke efter at have deponeret deres Fuldmagter, der fandtes at være i god  

 og behørig Form, ere blevne enige om følgende Regler:
 Artikel 1.
 De Krigsførende er pligtige at respektere de neutrale Magters suveræne  

 Rettigheder, og at afholde sig paa neutralt Territorium eller i neutrale  

 Lande fra enhver Handling, som disse Magter ikke vilde kunne taale, uden at  

 svigte deres Forpligtelser som neutrale.
 Artikel 2.
 Alle fjendtlige Handlinger, derunder indbefattet Opbringelse og Udøvelse  

 af Visitationsret, begaaede af krigsførende Orlogsskibe paa en neutral Magts  

 Søterritorium indeholde en Krænkelse af Neutraliteten og ere strængt  

 forbudte.
 Artikel 3.
 Hvis et Skib er blevet opbragt paa en neutral Magts Søterritorium, skal  

 denne Magt, hvis Prisen endnu er indenfor dens Jurisdiction, anvende de  

 Midler, der staar til dens Raadighed, for at hidføre Prisens samt dens  

 Officerers og Mandskabs Frigivelse og den af det opbringende Skib ombord  

 satte Besætnings lnternering.
 Er Prisen udenfor den neutrale Magts Jurisdiction, skal paa denne Magts  

 Forlangende, det opbringende Skibs Regering frigive Prisen med dens Officerer  

 og Mandskab.
 Artikel 4.
 Ingen Priseret maa sættes af en Krigsførende paa neutralt Territorium  

 eller paa et Skib i neutrale Vande.
 Artikel 5.
 Det er de Krigsførende forbudt at gøre neutrale Havne og Vande til Basis  

 for Søkrigsoperationer mod deres Modstandere; særlig er det forbudt der at  

 indrette Stationer for traadløs Telegrafering eller der at anbringe et  

 hvilketsomhelst Apparat bestemt til at tjene som Middel til Forbindelse med  

 krigsførende Styrker til Lands eller til Søs.
 Artikel 6.
 Overgivelsen under hvilkensomhelst Form, direkte eller indirekte, fra en  

 neutral Magt til en krigsførende Magt af Krigsskibe, Ammunition eller  

 hvilketsomhelst Krigsmateriel er forbudt.
 Artikel 7.
 Den neutrale Magt er ikke forpligtet til at forhindre Udførsel eller  

 Transit, for en af de Krigsførendes Regning, af Vaaben, Ammunition eller  

 overhovedet af noget, der kan være en Hær eller en Flaade til Nytte.
 Artikel 8.
Den neutrale Magt er pligtig at anvende de Midler, der staa til dens  

 Raadighed, for at forhindre indenfor sin Jurisdiktion, Ekvipering eller  

 Udrustning af ethvert Skib, som det har rimelige Grunde til at antage for  

 bestemt til at krydse eller til at medvirke ved fjendtlige Operationer imod  

 en Magt, med hvilken den lever i Fred.
Den er ligeledes pligtig at føre samme  

 Opsigt for at forhindre Afgangen fra dens Jurisdiktion af ethvert Skib  

 bestemt til at krydse eller til at medvirke ved fjendtlige Operationer, naar  

 det indenfor dens Jurisdiktion helt eller delvis er blevet indrettet til  

 Krigsbrug.
 Artikel 9.
 En neutral Magt skal i lige Grad bringe til Anvendelse overfor begge de  

 Krigsførende, de Vilkaar, Indskrænkninger og Forbud, som den maatte fastsætte  

 med Hensyn til Admittering af krigsførende Orlogsskibe eller deres Priser i  

 dens Havne, paa dens Rhede eller Søterritorium.
 Uanset denne Regel kan en neutral Stat dog forbyde et krigsførende Skib,  

 der har forsømt at rette sig efter dens Ordrer og Forskrifter eller har  

 krænket Neutraliteten, Adgangen til sine Havne og Rhede.
 Artikal 10.
 En Stats Neutralitet krænkes ikke ved de krigsførende Orlogsskibes og  

 Prisers simple Passage over dens Søterritorium.
 Artikel 11.
 En neutral Magt kan tillade de krigsførende Orlogsskibe at betjene sig af  

 dens faste Lodser.
 Artikel 12.
 I Mangel af andre særlige Bestemmelser i den neutrale Stats Lovgivning er  

 det de krigsførende Orlogsskibe forbudt at forblive i den nævnte Magts Havne,  

 paa dens Rhede eller Søterritorium længere end 24 Timer undtagen i de i  

 nærværende Konvention nævnte Tilfælde.
 Artikel 13.
Hvis en Magt, der er underrettet om Fjendtlighedernes Begyndelse, erfarer,  

 at en Krigsførendes Orlogsskib befinder sig indenfor dens Havne.
Rhede eller  

 Søterritorium, skal den meddele Skibet, at det vil have at sejle bort inden  

 24 Timer eller inden Udløbet af den i den stedlige Lov foreskrevne Frist.
 Artikel 14.
Et krigsførende Orlogsskib kan kun forlænge sit Ophold i en neutral Havn  

 udover den lovlige Frist paa Grund af Havarier eller Havets Tilstand.
Det  

 skal sejle bort saa snart som Aarsagen til Forsinkelsen er ophørt.
 Reglerne om Opholdets Begrændsning indenfor neutrale Havne, Rhede og  

 Søteritorium komme ikke til Anvendelse paa Orlogsskibe, der udelukkende have  

 religiøse, videnskabelige eller philantropiske Opgaver.
 Artikel 15.
 I Mangel af andre særlige Bestemmelser i den neutrale Magts Lovgivning,  

 maa i det højeste tre Orlogsskibe tilhørende en Krigsførende samtidig opholde  

 sig i en af dens Havne eller paa en af dens Rhede.
 Artikel 16.
 Opholde Orlogsskibe fra begge de krigsførende Parter sig samtidig i en  

 neutral Havn eller paa en neutral Rhed, skal der forløbe mindst 24 Timer  

 mellem Afsejlingen af den ene og den anden Krigsførendes Skibe.
 Afsejlingsordenen retter sig efter Ankomstordenen, med mindre det først  

 ankomne Skib befinder sig i et Tilfælde, hvor Forlængelse af den lovlige  

 Opholdsfrist kan indrømmes.
 Et krigsførende Orlogsskib kan ikke forlade en neutral Havn eller Rhed  

 mindre end 24 Timer efter Afsejlingen af et Handelsskib førende Modstanderens  

 Flag.
 Artikel 17.
I neutrale Havne og paa neutrale Rhede kan krigsførende Orlogsskibe kun  

 udbedre deres Skader i saadant Omfang, som det er uomgængelig nødvendigt for  

 Sejladsens Sikkerhed, og de kan ikke paa nogensomhelst Maade forøge deres  

 militære Styrke.
Den neutrale Myndighed fastsætter Arten af de Reparationer,  

 det maa foretages, og de skal udføres hurtigst muligt.
 Artikel 18.
 Krigsførende Orlogsskibe kan ikke benytte neutrale Havne, Rhede og  

 Søterritorium til Fornyelse eller Forøgelse af deres militære Forraad eller  

 Udrustning eller til Komplettering af deres Besætninger.
 Artikel 19.
Krigsførende Orlogsskibe kan i de neutrale Havne eller paa de neutrale  

 Rhede kun indtage saa meget Proviant, som udkræves til Komplettering af deres  

 normale Forraad i Fredstid, Ligeledes kan disse Skibe kun tage saa meget Brændsel ombord, som er  

 fornødent til Rejse til nærmeste Havn i Hjemlandet.
De kan iøvrigt indtage  

 saa meget Brændsel, som er nødvendigt til Efterfyldning af deres egentlige  

 Kulkasser, saafremt de opholde sig i neutrale Lande, der have antaget dette  

 Princip for Beregning af den Mængde Brændsel, der maa leveres.
 Hvis Skibene efter den neutrale Stats Lovgivning først faa Kul 24 Timer  

 efter Ankomsten, forlænges Opholdets lovlige Varighed med 24 Timer.
 Artikel 20.
 Krigsførende Orlogsskibe, der have indtaget Brændsel i en neutral Magts  

 Havn, kunne først tre Maaneder efter forny deres Forsyning i en Havn  

 tilhørende samme Magt.
 Artikel 21.
 En Prise kan kun indbringes i neutral havn paa Grund af Usødygtighed,  

 Havets slette Tilstand, eller Mangel paa Brændsel eller Forraad.
Den skal sejle igen, saa snart den Grund, der har berettiget Indløbet, er  

 ophørt.
Hvis den ikke gør det, skal den neutrale Magt meddele den Ordre til  

 uopholdelig at afsejle; retter den sig ikke derefter, skal den neutrale Magt  

 bruge de til dens Raadighed staaende Midler for at frigive den med dens  

 Officerer og Mandskab og internere den Besætning, der er sat omhord af  

 Opbringeren.
 Artikel 22.
 Ligeledes skal den neutrale Magt frigive den Prise, der maatte være  

 indbragt, uden at de i Artikel 21 forudsatte Betingelser have været til  

 Stede.
 Artikel 23.
En neutral Magt kan tillade Priser under eller uden Escorte Adgang til  

 sine Havne og Rhede, naar de indbringes dertil for at holdes i Forvaring  

 indtil Priserettens Afgørelse.
Den kan lade Prisen føre til en anden af dens  

 Havne.
 Escorteres Prisen af et Orlogsskib, have Officerer og Mandskab satte  

 ombord af Opbringeren Ret til at gaa over paa det escorterende Skib.
 Sejler Prisen uden Ledsagelse, skal den Besætning, Opbringeren har anbragt  

 ombord, lades i Frihed.
 Artikel 24.
 Hvis et krigsførende Orlogsskib, trods den neutrale Myndigheds Opfordring,  

 ikke forlader en Havn, hvor den ingen Ret har til at forblive, er den  

 neutrale Magt berettiget til at træffe de Forholdsregler, som den maatte anse  

 som nødvendige for at sætte Skibet ud af Stand til at gaa til Søs, saa længe  

 Krigen varer, og Skibschefen skal lette Udførelsen af disse Forholdsregler.
 Tilbageholdes et krigsførende Orlogsskib af en neutral Magt, skal  

 Officerer og Mandskab ligeledes tilbageholdes.
Naar Officerer og Mandskab saaledes blive holdte tilbage, kan de forblive  

 paa Skibet eller anbringes enten paa et andet Skib eller i Land, og de kan  

 undergives saadanne indskrænkende Forholdsregler, som det maatte skønnes  

 nødvendigt at paalægge dem.
Dog skal man altid lade tilbage paa Skibet det  

 fornødne Mandskab til dets Vedligeholdelse.
 Officererne kan lades i Frihed, naar de paa Æresord forpligte sig til ikke  

 uden Tilladelse at forlade det neutrale Omraade.
 Artikel 25.
 En neutral Magt er, i Forhold til de Midler hvorover den raader, pligtig  

 at udøve det fornødne Opsyn for at forhindre enhver Krænkelse af de  

 foregaaende Bestemmelser i sine Havne eller paa sine Rhede og sit  

 Søterritorium.
 Artikel 26.
 En neutral magts Udøvelse af de Rettigheder, der er tillagte den i  

 nærværende Konvention, kan aldrig anses som en lidet venskabelig Handling af  

 den ene eller den anden Krigsførende, som har antaget de paagældende  

 Artikler.
 Artikel 27.
 De kontraherende Magter skulle i Tide meddele hverandre alle de Love,  

 Anordninger og andre Bestemmelser, der hos dem ordne krigsførende  

 Orlogsskibes Behandling i deres Havne og Vande; dette sker ved en  

 Notifikation, der rettes til den Nederlandske Regering og straks af denne  

 meddeles de andre kontraherende Magter.
 Artikel 28.
 Bestemmelserne i nærværende Konvention komme kun til Anvendelse i Forhold  

 mellem de kontraherende Parter, og kun naar alle de Krigsførende ere  

 Deltagere i Konventionen.
 Artikel 29.
 Nærværende Konvention skal snarest muligt ratificeres.
 Ratifikationerne skulle deponeres i Haag.
 Den første Deponering af Ratifikationer skal konstateres ved en Protokol  

 undertegnet af Repræsentanterne for de Magter, som deltage deri, og den  

 Nederlandske Udenrigsminister.
 Senere Deponeringer af Ratifikationer foregaa ved Hjælp af en skriftlig  

 Notifikation rettet til den Nederlandske Regering og bilagt med  

 Ratifikatioinsinstrumentet.
Bekræftet Genpart af Protokollen angaaende den første Deponering af  

 Ratifikationer, af de i foregaaende Stykke omtalte Notifikationer samt af  

 Ratifikationsinstrumenterne skal af den Nederlandske Regering ad diplomatisk  

 Vej straks tilstilles de Magter, der have været indbudte til den 2den  

 Fredskonference, saavelsom de andre Magter, der maatte have tiltraadt  

 Konventionen.
I de i foregaaende Stykke omhandlede Tilfælde vil den nævnte  

 Regering samtidig meddele dem hvilken Dag, den har modtaget Notifikationen.
 Artikel 30.
 De Magter, der ikke have undertegnet nærværende Konvention, have Adgang  

 til at tiltræde den.
 Den Magt, der ønsker at tiltræde Konventionen, skal skriftlig meddele den  

 Nederlandske Regering sit Ønske derom og sende den Tiltrædelses-Akten, der  

 vil være at deponere i nævnte Regerings Arkiver.
 Denne Regering sender straks alle de andre Magter en bekræftet Genpart af  

 Notifikationen og af Tiltrædelses-Akten med Angivelse af hvilken Dag, den har  

 modtaget Notifikationen.
 Artikel 31.
 Nærværende Konvention træder i Kraft for de Magter, der have deltaget i  

 den første Deponering af Ratifikationer, 60 Dage efter  

 Deponeringsprotokollens Dato, og for de Magter, der ratificere senere eller  

 tiltræde Konventionen, 60 Dage efter at Notifikationen om deres Ratifikation  

 eller Tiltrædelse er kommen den Nederlandske Regering i Hænde.
 Artikel 32.
Hvis det skulde ske, at en af de kontraherende Magter vil opsige  

 nærværende Konvention, skal Opsigelsen skriftlig meddeles den Nederlandske  

 Regering, der straks sender en bekræftet Genpart af Notifikationen til alle  

 de andre Magter med Angivelse af Modtagelsesdagen, Opsigelsen faar kun Virkning i Forhold til den Magt, der har notificeret  

 den, og først et Aar efter at Notifikationen er kommen den Nederlandske  

 Regering i Hænde.
 Artikel 33.
 Et Register, der føres af det Nederlandske Udenrigsministerium, skal  

 angive Datoen for Deponeringen af Ratifikationer i Henhold til Artikel 29,  

 3die og 4de Stykke, saavelsom Datoen for Modtagelsen af  

 Tiltrædelses-Notifikationer (Artikel 30, 2det Stykke) og af  

 Opsigelses-Notifikationer (Artikel 32, 1ste Stykke).
 Enhver af de kontraherende Magter har Adgang til at lære dette Register at  

 kende og til at forlange bekræftede Udskrifter af det.
 Til Bekræftelse heraf have de befuldmægtigede forsynet nærværende  

 Konvention med deres Underskrifter.
 Udfærdiget i Haag d. 18de Oktober 1907 i et eneste Eksemplar, der  

 forbliver deponeret i den Nederlandske Regerings Arkiver, og hvoraf  

 bekræftede Genparter ad diplomatisk Vej tilstilles de Magter, der have været  

 indbudte til den 2den Fredskonference.
 43. For Uruguay ...................... Jose Batlle y  

 Ordonez.
44. For Venezuela .................... J.
Gil Fortoul.
 Den 27de November 1909 deponeredes i Haag Ratifikationen til foranstående  

 Konvention af Tyskland, Østrig-Ungarn, Danmark, Mexico, Nederlandene,  

 Rusland, toges ved Undertegnelsen, se ovenfor.
 fikation af Nicaraguas Tilslutning til Konventionen.
af Chinas Tilslutning til Konventionen, dog med Forbehold af 2det Stykke i  

 Artikel til offentlig Kundskab.
 den 20de Januar 1910.
 Erik Scavenius.
