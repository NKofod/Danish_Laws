(Til statens socialpædagogiske  

 seminarier) I henhold til § 38, stk. 2, i socialministeriets bekendtgørelse nr. 207 af  

 26. april 1976 om godkendelse, ledelse og drift af uddannelsessteder til  

 uddannelse af børneforsorgspædagoger og omsorgspædagoger fastsætter  

 direktoratet herved følgende:
 § 1. Reglerne i dette cirkulære omfatter Statens socialpædagogiske  

 seminarium i København.
 § 2. Rektor er seminariets pædagogiske leder.
 Stk. 2. Rektor, og i dennes forfald rektors stedfortræder, forestår den  

 daglige administrative ledelse i samarbejde med de øvrige medarbejdere og med  

 bistand af de ved seminariet nedsatte råd, jfr. stk. 3.
 Stk. 3. Bestemmelserne om seminarieråd, lærerråd og studerendes råd, jfr.  

 §§ 13-28 og § 39 i socialministeriets bekendtgørelse nr. 207 af 26. april  

 1976, er gældende for seminariet.
 § 3. Rektor forestår optagelsen af studerende efter reglerne i  

 undervisningsministeriets bekendtgørelse nr. 510 af 12. oktober 1981.
 Stk. 2. Rektor sørger for, at der for hver studerende føres et  

 protokolblad efter de herom fastsatte bestemmelser.
§ 4. Rektor fastsætter fag- og timefordelingsplanen for hvert  

 undervisningsår.
Rektor træffer afgørelse i øvrige almindelige  

 undervisningsspørgsmål samt om biblioteks- og faglokalernes åbningstid og om  

 tilsynet med og brugen af disse lokaler.
Stk. 2. Rektor udarbejder retningslinjer for anvendelse af seminariets  

 lokaler til andre formål end undervisning og læreres og studerendes faglige  

 arbejde.
Retningslinjerne godkendes af direktoratet.
 § 5. Rektor udarbejder efter direktoratets indkaldelse seminariets bidrag  

 til forslaget til finanslov for det kommende finansår samt bidrag til  

 tillægsbevillingslovforslaget og indsender bidragene til direktoratet.
 Stk. 2. Rektor bestyrer seminariets økonomiske anliggender inden for  

 rammerne af de bevillinger, der er stillet til rådighed, og efter de  

 retningslinjer, der er meddelt af direktoratet.
Stk. 3. Rektor udarbejder seminariets årsregnskab efter de herom  

 fastsatte bestemmelser.
Revisionen varetages af rigsrevisionen.
§ 6. Rektor afgiver indstilling til direktoratet om oprettelse af ny e stillinger ved seminariet og om opslag af disse og andre ledige  

 stillinger.
 § 7. Rektor afgiver indstilling til direktoratet om ansættelse og  

 afskedigelse af tjenestemænd og tjenestemandslønnet personale og om  

 ansættelse og afskedigelse af overenskomstlønnede lærere.
Stk. 2. Rektor afgiver endvidere indstilling til direktoratet om  

 ansættelse for mere end 3 måneder af vikarer for lærere, der har  

 tjenestefrihed eller barselorlov.
Sådanne vikariater skal så vidt muligt  

 opslås på sædvanlig måde og besættes efter indhentet udtalelse fra  

 seminarierådet.
 Stk. 3. Rektor foretager ansættelse og afskedigelse af overenskomstlønnet  

 tekniskadministrativt personale og af timelønnede lærere og vikarer, der ikke  

 er omfattet af stk. 2.
 § 8. Rektor er formand for seminariets samarbejdsudvalg og  

 sikkerhedsudvalg og varetager de opgaver, der påhviler virksomhedens  

 ansvarlige leder i denne forbindelse.
 § 9. Tilsynet med seminariet varetages af direktoratet, der kan indhente  

 alle nødvendige oplysninger.
 § 10. Cirkulæret har virkning fra den 15. marts 1982.
Undervisningsministeriet, direktoratet for folkeskolen, folkeoplysning, seminarier m.v., den 12.  

 marts 1982.
 P.d.v.
