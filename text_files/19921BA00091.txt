Nr BSF 91 Folketingsbeslutning om opfordring til at opretholde aktstykke nr. 205 til  

 Finansudvalget vedrørende etablering af flygtningelandsbyer Fremsat af indenrigsministeren (Birte Weiss) den 30. marts 1993 Vedtaget ved anden (sidste) behandling den 2. april 1993 Folketinget opfordrer indenrigsministeren til at opretholde aktstykke nr.  

 205 til Finansudvalget og dermed muligheden for med Finansudvalgets  

 tilslutning at kunne afholde de i aktstykket omhandlede udgifter i  

 forbindelse med etablering af flygtningelandsbyer med plads til 7.000  

 asylansøgere.
Oprindelig fremsat forslag Folketinget opfordrer indenrigsministeren til at opretholde aktstykke nr.  

 205 til finansudvalget og dermed muligheden for med finansudvalgets  

 tilslutning at kunne afholde de i aktstykket omhandlede udgifter i  

 forbindelse med etablering af flygtningelandsbyer med plads til 7.000  

 asylansøgere.
Bemærkninger til forslaget Almindelige bemærkninger I aktstykke 205 anmodes om Finansudvalgets tilslutning til i finansåret  

 1993 at anvende 380,0 mio. kr., hvoraf ca. 40 mio. kr. medgår til inventar,  

 til dækning af udgifter i forbindelse med etablering af flygtningelandsbyer  

 med plads til 7.000 asylsøgere.
Endvidere anmodes om tilslutning til, at det  

 tidligere distriktstoldkammer i Kolding overføres fra Skatteministeriet til  

 Indenrigsministeriet til indretning som asylcenter med 300 pladser.
Baggrunden for beslutningsforslaget er, at Indenrigsministeriet er blevet  

 bekendt med, at Fremskridtspartiet ønsker aktstykke nr. 205 behandlet i  

 Tinget.
Det må anses for nødvendigt, at der hurtigt tilvejebringes mulighed  

 for, at etableringen af flygtningelandsbyer kan påbegyndes.
Det planlægges,  

 at indflytning i de første landsbyer kan finde sted i juni måned, og en  

 forsinkelse på op mod 14 dage vil kunne medføre, at et antal asylsøgere må  

 indkvarteres under uegnede forhold.
 Om det nærmere indhold af ansøgningen vedrørende etablering af  

 flygtningelandsbyer m.v. henvises til aktstykket, der er optaget som bilag.
205 Indenrigsministeriet.
København, den 25. marts 1993.
a.
Indenrigsministeriet anmoder herved om Finansudvalgets tilslutning til  

 i finansåret 1993 at anvende 380,0 mio. kr., hvoraf ca. 40 mio. kr. medgår  

 til inventar, til dækning af udgifter i forbindelse med etablering af  

 flygtningelandsbyer med plads til 7.000 asylansøgere.
Udgifterne søges  

 afholdt under § 13.11.15.20. Underhold m.v. af asylansøgere, idet der gøres  

 opmærksom på, at når bevillingen på denne konto er opbrugt, kan der blive  

 tale om at søge ekstra bevilling.
Der vil om nødvendigt blive fremsat et  

 aktstykke i oktober måned.
 Der anmodes endvidere om tilslutning til, at det tidligere Kolding  

 Distriktstoldkammer, ejd. matr. nr. 58 l Kolding Markjorder, 1. afd.,  

 beliggende Domhusgade 22, Kolding, overføres fra Skatteministeriet til  

 Indenrigsministeriet, og at der af bevillingen på konto § 13.11.15.20.  

 Underhold m.v. af asylansøgere i 1993 anvendes 3,8 mio. kr. til indretning af  

 ejendommen til asylcenter med 300 pladser.
 b. 1. Disponering af bevillingen vedrørende underhold m.v. af  

 asylansøgere.
Bevillingen under § 13.11.15.20. Underhold m.v. af asylansøgere udgør i  

 1993 2,0 mia. kr.
Bevillingen blev på ændringsforslag til forslag til  

 finanslov 1993 hævet fra 0,4 mia. kr. med 1,6 mia. kr. under henvisning til,  

 at der i 1993 forventedes en gennemsnitlig belægning på indlogeringscentrene  

 på ca. 16.500. Ifølge de foreløbige indrejsetal for 1993 er der pr. 15. marts  

 1993 registreret 4.183 personer, hvilket under forudsætning af uændret  

 tilstrømning svarer til et årligt indrejsetal på ca. 20.000 personer.
Det vil  

 formentlig i oktober måned blive nødvendigt at søge om en yderligere  

 bevilling.
 Af bevillingen på 2,0 mia. kr., der i medfør af Finansministeriets  

 cirkulære af 22. december 1992 om rammejusteringer ved nedsat prisregulering  

 m.v. er reduceret med 26,3 mio. kr., er der foreløbig disponeret følgende  

 beløb:
 Endvidere vil tillæg til rammeoverenskomsten vedrørende  

 personalenormeringen af centre etableret i 1993 medføre øgede udgifter til  

 centerpersonale med virkning fra de pågældende centres åbning.
 Endelig vil afregning af a conto-udbetaling af døgnpris og lommepenge til  

 asylansøgere og personer med midlertidig opholdstilladelse, der er  

 indkvarteret på centre, indebære merudgifter vedrørende forbruget i januar og  

 februar måned.
 2. Flygtningelandsbyer.
Den 11. januar 1993 blev der iværksat en udbudsforretning vedrørende  

 flygtningelandsbyer.
Udbudsforretningen blev gennemført som en EF-licitation  

 efter den særlige hasteprocedure. 7 firmaer blev indbudt til at afgive tilbud  

 inden den 24. februar 1993. Et enigt vurderingsudvalg bedømte hovedtilbudet  

 fra Højgaard & Schultz A/S som det mest fordelagtige projekt for  

 Indenrigsministeriet og Direktoratet for Udlændinge.
Vurderingsudvalget  

 bestod af 9 medlemmer fra følgende: Direktoratet for Udlændinge, Dansk Røde  

 Kors, rådgivende firmaer, Totalentrepriseudvalget og Forsvarets  

 Bygningstjeneste.
Der er nu optaget forhandlinger med Højgaard & Schultz  

 om levering af bygninger med i alt 3.500 pladser i første omgang.
Udbudsforretningen er gennemført af Forsvarets Bygningstjeneste for  

 Justitsministeriet henholdsvis Indenrigsministeriet, og udgifterne hertil  

 afholdes af underholdsbevillingen.
Forprojektering, administration og  

 projektledelse ved anlæg af flygtningelandsbyerne varetages ligeledes af  

 Forsvarets Bygningstjeneste for Indenrigsministeriet.
Udgifterne hertil er  

 indeholdt i den forventede etableringsudgift, jf. ovenfor under 1.
Der er tale om et særdeles velegent projekt, hvor bygningerne opfylder  

 alle krav i det gældende bygningsreglement.
Som følge af bygningernes  

 udførelse og kvalitet og projektets fleksibilitet vil det være muligt at  

 foretage en harmonisk indplacering af flygtningelandsbyer af forskellig  

 størrelse på de arealer, som udvælges hertil.
Bygningerne kan nedtages og  

 flyttes efter endt brug, således at man på et tidspunkt kan vælge, at  

 bygningerne skal indgå i et genopbygningsprogram i det tidligere Jugoslavien.  

 De kan også anvendes som flygtningelandsbyer andre steder i verden eller  

 anvendes til helt andre formål her i landet.
Sammensætningen af landsbyen med en centerbygning og et antal huse til  

 indkvartering af 35 personer i hvert giver mulighed for landsbyer i størrelse  

 fra 105 personer og opefter.
Etablering af mindre centre indebærer dog visse  

 merudgifter.
Tilbudsprisen for et center med 350 pladser er 12,6 mio. kr. (evt. 12,8  

 mio. kr. begrundet med bl.a. funktionsmæssige forbedringer) eller 36.000 kr.  

 pr. plads.
Når udgifter til grund, byggemodning, tilslutningsafgifter,  

 byggetilladelser, administrationsudgifter m.v., som kan variere meget fra  

 sted til sted, lægges til, forventes den gennemsnitlige  

 etableringsudgift pr. plads til at blive i størrelsesordenen 50.000  

 kr.
Ved mindre centre vil udgifterne til byggemodning m.v. pr. plads være  

 større.
Til sammenligning kan det oplyses, at den gennemsnitlige husleje pr. plads  

 i et asylcenter i en eksisterende bygning er 4.500 kr. - 4.900 kr. pr. år,  

 hvortil kommer udgifter til etablering, herunder til brandsikring, der  

 varierer meget fra center til center.
Udgifterne til flygtningelandsbyer samt  

 grund, byggemodning, tilslutningsafgifter, byggetilladelser,  

 administrationsudgifter m.v. er således noget større end de  

 etableringsomkostninger og huslejeudgifter, der ellers må afholdes.
 Placering af flygtningelandsbyer.
Flygtningelandsbyer vil i videst muligt omfang blive placeret på egnede  

 offentligt ejede arealer, der er foreslået af kommuner, amtskommuner og  

 statslige myndigheder.
Placeringen vil ske i samarbejde mellem de pågældende  

 kommuner, Direktoratet for Udlændinge, Indenrigsministeriet og  

 Miljøministeriet.
 De første flygtningelandsbyer med i alt ca. 1.500 pladser placeres i  

 Ebeltoft, Jelling, Odense, Egtved, Ålestrup og Holeby kommuner.
 Ifølge den foreløbige plan søges flygtningelandsbyer med den resterende  

 del af de første 3.500 pladser i Hørsholm, Aalborg, København, Ringkøbing,  

 Brande, Esbjerg, Nysted, Frederikshavn og Blåbjerg kommuner.
 I den videre planlægning af placeringen af asylcentre/flygtningelandsbyer  

 vil der blive tale om en jævn fordeling over hele landet, hvor der vil blive  

 taget udgangspunkt i antallet af udlændinge, herunder asylansøgere, dels  

 mellem landsdelene og dels mellem kommunerne.
 På grundlag af meldinger fra kommunerne indgår der i den foreløbige  

 planlægning af placeringen af de yderligere 3.500 pladser arealer i følgende  

 kommuner: Skibby, Sorø, Holmegaard, Stubbekøbing, Rønne, Gudme, Langeskov,  

 Tørring-Uldum, Egvad, Lemvig, Galten, Hadsten, Mariager, Nørhald, Hanstholm,  

 Sallingsund, Skive, Arden, Hadsund og Nibe.
Indenrigsministeriet og Miljøministeriet iværksætter den nødvendige  

 planprocedure.
Der påregnes udstedt et landsplandirektiv vedrørende de første  

 centre, såfremt der ikke allerede er det fornødne plangrundlag for de  

 pågældende arealer.
Der er endvidere efter ønske fra visse kommuner (bl.a.
Nexø, Hjørring og  

 Pandrup) overvejelser om lokale varianter af flygtningelandsbyprojektet,  

 hvorefter kommunerne vil kunne overtage bygningerne efter endt brug til andre  

 formål.
Disse arrangementer vil, når der foreligger færdige projekter, blive  

 forelagt Finansudvalget.
Det kan være nødvendigt at skabe lovhjemmel til  

 sådanne varianter.
 Det tidligere Kolding Distriktstoldkammer er besigtiget af Direktoratet  

 for Udlændinge og vurderes som velegnet til indretning som asylcenter med ca.  

 300 pladser.
Ejendommen tilhører Skatteministeriet, der ved tillæg til akt 180/1990 er  

 pålagt at afhænde den.
Ejendommen har bortset fra mindre lejemål stået  

 ubenyttet i næsten 2 år.
 Justitsministeriets rådgivende arkitektfirma har vurderet udgifterne til  

 indretning af ejendommen til asylcenter, som navnlig vedrører yderligere  

 brandsikring samt etablering af køkken- og vådrumsfaciliteter, til 3,3 mio.  

 kr. ekskl. omkostninger til arkitekt- og ingeniørhonorarer, byggetilladelser  

 m.v. og uforudsigelige udgifter.
c.
Det er Indenrigsministeriets hensigt at fremskynde forberedelserne mest  

 muligt med henblik på, at der opnås maksimalt samarbejde for så vidt angår  

 planprocedure og byggesagsbehandling således, at de første centre kan være  

 klar til indflytning i juni 1993. Dispositionerne forelægges derfor nu for  

 Finansudvalget.
d.
De kongelige bygningsinspektører vil blive hørt om landsbyernes  

 æstetiske udformning.
 Told- og Skattestyrelsen har ingen bemærkninger til vilkårene for  

 overdragelsen af Kolding Distriktstoldkammer til Indenrigsministeriet.
e.
Under henvisning til ovenstående anmodes Finansudvalget herefter om  

 godkendelse af, at udgifterne til den ovenfor under pkt. b beskrevne  

 etablering af flygtningelandsbyer til brug for asylansøgere afholdes af den  

 på konto § 13.11.15.20. Underhold m.v. af asylansøgere på FL 1993 optagne  

 bevilling.
 Der anmodes endvidere om tilslutning til, at det tidligere Kolding  

 Distriktstoldkammer, ejd. matr. nr. 58 l Kolding Markjorder, 1. afd.,  

 beliggende Domhusgade 22, Kolding, overføres fra Skatteministeriet til  

 Indenrigsministeriet, og at der af den på konto § 13.11.15.20. Underhold m.v.  

 af asylansøgere på FL 1993 optagne bevilling anvendes 3,8 mio. kr. til  

 indretning af ejendommen til asylcenter med 300 pladser.
f.
Finansministeriets tilslutning foreligger.
Birte Weiss / Ib Jensen Til Finansudvalget.
