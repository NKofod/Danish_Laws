Bilag 1 Bilag 2 Betænkning afgivet af Trafikudvalget den 3. december 2009 Betænkning over Forslag til lov om anlæg af Frederikssundmotorvejen mellem Motorring 4 og Frederikssund [af transportministeren (Lars Barfoed)] 1. Udvalgsarbejdet Møder Høring Skriftlige henvendelser Deputationer Spørgsmål 2. Indstillinger og politiske bemærkninger Jens Vibjerg V Flemming Damgaard Larsen V fmd.
Kristian Pihl Lorentzen V Hans Christian Schmidt V Karsten Nonbo V Kim Christiansen DF Pia Adelsteen DF Henriette Kjær KF Helge Adam Møller KF Magnus Heunicke S Jens Christian Lund S Poul Andersen S Klaus Hækkerup S Pia Olsen Dyhr SF Jesper Petersen SF Johs.
Poulsen RV Per Clausen EL Liberal Alliance, Inuit Ataqatigiit, Siumut, Tjóðveldisflokkurin og Sambandsflokkurin havde ikke medlemmer i udvalget.
Bilag 1 Oversigt over bilag vedrørende L 2 Oversigt over spørgsmål og svar vedrørende L 2 Oversigt over samrådsspørgsmål vedrørende L 2 Bilag 2 2 af udvalgets spørgsmål til transportministeren og dennes svar herpå Spørgsmål 2 og 3 og transportministerens svar herpå er optrykt efter ønske af V, S, DF og KF.
 Spørgsmål 2:
»Ministeren bedes redegøre for, hvorvidt det er muligt at nedgrave en strækning af motorvejen ca. 1 meter under terræn, hvor vejen passerer nord om Ledøje, og anvende den opgravede mængde af jord som støjvold på den sydlige side, dvs. som støjvold mellem motorvejen og Ledøje.« Svar:
 Frederikssundmotorvejens tracé er i VVM-redegørelsens skitseprojekt bestemt ud fra en række forhold, bl.a. placeringen af tilslutningsanlæg og skærende veje samt hensyn til trafiksikkerhed, miljø, æstetik og jordbalance.
Vejdirektoratet har oplyst, at motorvejen nord for Ledøje ligger i delvis afgravning, delvis påfyldning.
Ud fra støjberegninger for strækningen nord for Ledøje forventes ikke, at trafikstøj fra motorvejen vil overskride den vejledende grænseværdi for støj ved boligområder.
Ud fra de undersøgelser, der vil ske i forbindelse med detailprojekteringen (fx jordbundsundersøgelser), vil der blive foretaget en optimering af projektet.
Herved vil motorvejens placering i terrænet formentlig kunne justeres.
Samlet set er der et betydeligt jordoverskud på strækningen mellem Motorring 4 og Tværvej, der bl.a. kan anvendes til støjvolde, hvor der er hensigtsmæssigt.
I Vejdirektoratet er man opmærksom på, at det kunne være relevant med etablering af en støjvold nord for Ledøje i den forbindelse.
Det vil formentlig ikke være nødvendigt at grave motorvejen yderligere ned for at skaffe jord til en sådan.
 Spørgsmål 3:
»Ministeren bedes redegøre for, hvorvidt det er muligt at påmontere ca. 3 meter høje glasskærme på hver side af den ca. 500 meter lange dalbro sydvest for Stenløse, hvor motorvejen krydser Værebro Ådal, så støjen fra trafikken ikke breder sig gennem ådalen og langt omkring.
Glasskærme kendes fra motorveje i udlandet og sikrer, at bilisterne kan »kigge ud« og nyde ådalen, mens støjen holdes tilbage.« Svar:
Vejdirektoratet oplyser, at Værebro Ådal er en lav og bred ådal på ca. 1.700 m.
Frederikssundmotorvejen ligger i påfyldning, og dalbroen udgør ca. 500 m.
Det vil være muligt at udstyre dalbroen over Værebro Å med en transparent støjskærm på samme måde som dalbroen over Funder Ådal ved Silkeborg.
En sådan støjskærm er ikke indregnet i anlægsoverslaget for Frederikssundmotorvejen.
Det samlede anlægsbudget til en sådan skærm er anslået til 30 mio. kr. (prisindeks 170,7).
