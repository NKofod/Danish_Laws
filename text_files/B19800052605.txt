 I medfør af § 43 i indenrigsministeriets bekendtgørelse nr. 513 af 24.  

 september 1975 af lov om apotekervæsenet fastsætter sundhedsstyrelsen herved  

 følgende:
REKVIRERING AF LÆGEMIDLER § 1.  Rekvirering af lægemidler fra apotek eller  

 sygehusapotek skal foregå i overensstemmelse med de af sundhedsstyrelsen  

 fastsatte bestemmelser herom, for tiden sundhedsstyrelsens bekendtgørelse nr.  

 585 af 1. december 1977 om rekvirering og udlevering af lægemidler m.v.
 § 2.  Lægemidler skal rekvireres i mængder, der står i  

 rimeligt forhold til den enkelte afdelings behov.
HÅNDTERING AF LÆGEMIDLER § 3.  Transport af lægemidler skal foregå ved aflåste  

 eller plomberede forsendelser under iagttagelse af de fornødne  

 sikkerhedsmæssige foranstaltninger.
 § 4.  Ved modtagelse af en lægemiddelforsendelse skal  

 det kontrolleres, om denne er i overensstemmelse med den afgivne rekvisition,  

 og eventuelle uoverensstemmelser skal straks afklares.
§ 5.  Lægemidler skal opbevares i aflåste skabe eller  

 rum, som skal være hensigtsmæssigt indrettet med henblik på opretholdelse af  

 en god ordens- og renlighedstilstand.
Skabene og rummene bør kun anvendes til  

 opbevaring af lægemidler.
 Stk. 2.  Lægemidler omfattet af § 5, stk. 1, i  

 sundhedsstyrelsens bekendtgørelse nr. 585 af 1. december 1977 om rekvirering  

 og udlevering af lægemidler m.v. (lægemidler indeholdende kopieringspligtige  

 stoffer) skal opbevares adskilt fra andre lægemidler.
Stk. 3.  Lægemidler skal opbevares i de pakninger, i  

 hvilke de er modtaget, og omhældning må ikke finde sted.
Opbevaringen skal  

 foregå ved stuetemperatur, med mindre andet er angivet på pakningen.
 § 6.  Lægemidler, hvis udløbstid er overskredet, samt  

 lægemidler, hvor der er tvivl om præparaternes kvalitet, må ikke anvendes.
 § 7.  I umiddelbar tilknytning til en afdelings  

 lægemiddelbeholdning skal findes en egnet arbejdsplads, hvor fremtagning,  

 udmåling og eventuel færdigtilberedning af lægemidler samt kontrol heraf kan  

 foregå uforstyrret.
PERSONALE OG ORGANISATION § 8.  Institutionens eller afdelingens lægelige chef  

 er ansvarlig for, at de i denne bekendtgørelse fastsatte bestemmelser  

 overholdes.
I de tilfælde hvor en institution ikke har en fast tilknyttet  

 læge, kan ansvaret placeres hos en anden person med tilstrækkeligt kendskab  

 til håndtering af lægemidler.
 Stk. 2.  Såfremt den for lægemiddelhåndteringen  

 ansvarlige person ikke er læge eller sygeplejerske, skal dette meddeles af  

 institutionens ejer til embedslægeinstitutionen.
 § 9.  Håndtering af lægemidler skal foretages af  

 hertil kvalificeret personale.
 Stk. 2.  Personalets ansvarsområde i forbindelse med  

 rekvirering og håndtering af lægemidler skal være fastlagt i skriftlig form.
 Stk. 3.  Personer, der er beskæftiget med  

 lægemiddelhåndtering, skal være bekendt med gældende regler for området.
INSTRUKTIONER § 10.  For den enkelte afdeling skal der foreligge  

 skriftlige instruktioner m.v. i et sådant omfang, at rekvirering og  

 håndtering af lægemidler kan foregå efter gældende regler.
TILSYN § 11.  Lægemiddelbeholdninger skal mindst to gange  

 årligt gennemgås af den for afdelingens lægemiddelhåndtering ansvarlige  

 person eller dennes stedfortræder i samråd med en farmaceut.
 Stk. 2.  Afdelingen skal råde over en tilsynsjournal,  

 som skal indeholde oplysning om, hvornår tilsyn har fundet sted, samt de  

 bemærkninger, tilsynet har givet anledning til.
DIVERSE BESTEMMELSER § 12.  Radioaktive lægemidler samt medicinske gasser  

 er undtaget fra de i denne bekendtgørelse fastsatte bestemmelser vedrørende  

 håndtering af lægemidler.
 § 13.  Sundhedsstyrelsen kan i særlige tilfælde og på  

 vilkår, der fastsættes i hvert enkelt tilfælde, meddele dispensation fra en  

 eller flere af foranstående bestemmelser samt stille yderligere krav.
 § 14.  Overtrædelse af de i denne bekendtgørelse  

 fastsatte bestemmelser straffes i henhold til § 85 i indenrigsministeriets  

 bekendtgørelse nr. 513 af 24. september 1975 af lov om apotekervæsenet.
 § 15.  Bekendtgørelsen træder i kraft den 1. januar  

 1981. Samtidig ophæves sundhedsstyrelsens forskrifter for sygehuse, klinikker  

 og lignende institutioner vedrørende indkøb, rekvirering og opbevaring af  

 lægemidler - herunder vejledning for indretning af medicinskabe af 15.  

 februar 1958.
SUNDHEDSSTYRELSEN, DEN 3. DECEMBER 1980 P.
D.
V.
