 Civilretsdirektoratet udtalte, at et adoptivbarn ikke kunne få tillagt  

 adoptanternes efternavne med bindestreg.
 Statsamtet forelagde en sag, hvor der blev ansøgt om, at et adoptivbarn  

 ved bevillingens udfærdigelse fik tillagt ansøgernes efternavn med  

 bindestreg.
 Civilretsdirektoratet meddelte, at barnet ikke i adoptionsbevillingen  

 kunne få tillagt ansøgernes efternavn med bindestreg.
Ifølge adoptionslovens § 16, stk. 3, og navnelovens § 3, stk. 1, jf. § 1,  

 får barnet ved adoptionen adoptanternes efternavn, hvis de har samme  

 efternavn, og hvis adoptanterne ikke har samme efternavn enten  

 adoptivmoderens eller adoptivfaderens.
Det kan dog i bevillingen bestemmes,  

 at barnet skal beholde sit hidtidige efternavn eller skal bære dette i  

 forbindelse med adoptanternes navn.
 Dette er præciseret i adoptionsbekendtgørelsens § 21, hvis indhold af  

 Civilretsdirektoratet anses for udtømmende.
 Ansøgerne måtte derfor henvises til efterfølgende at søge navneændring i  

 medfør af navnelovens § 9.
