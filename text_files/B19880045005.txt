§ 1 I Industriministeriets bekendtgørelse nr. 614 af 29. november 1973 om ret  

 til pleje og fri rejse m.v. efter sømandsloven foretages følgende ændringer:
 1. I § 7, d. udgår »(halvdelen af  

 udgifterne)».
2. § 14, stk. 1, 1. punktum, affattes således: »Finder  

 dødsfaldet sted, medens skibet er i søen, og kan skibets ankomst til havn  

 eller en plads, hvor jordfæstelse eller ligbrænding kan finde sted, på grund  

 af klimatiske, sundhedsmæssige, eller andre påtrængende årsager ikke  

 afventes, skal skibsføreren drage omsorg for, at liget sænkes i havet under  

 iagttagelse af de former og ceremonier, der almindeligvis følges inden for  

 handlesflåden.
Skibsføreren har den endelige afgørelse om begravelse til søs,  

 men skal, forinden beslutning træffes, så vidt muligt indhente samtykke fra  

 afdødes nærmeste pårørende.« 3. § 21, d. affattes således: »ved afsked efter lovens § 12:  

 af rederen med halvdelen, af sømanden og af staten hver  

 med en fjerdedel.« 4. Efter litra d. i § 21 indsættes:  

 » e. ved fratræden efter lovens § 18 b, stk. 2: af rederen  

 med 65 pct., af sømanden med 10 pct. og af staten med 25  

 pct.« § 2 Bekendtgørelsen træder i kraft den 1. september 1988.
