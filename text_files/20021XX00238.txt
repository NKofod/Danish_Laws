Skriftlig fremsættelse (29. januar  

 2003) Beskæftigelsesministeren Herved tillader jeg mig for Folketinget at  

 fremsætte:
 Forslag til lov om ændring af lov om  

 arbejdsløshedsforsikring m.v. (Refusion).
(Lovforslag nr.
L 151).
 Lovforslaget indeholder 2 elementer:
 1.	Forslag til ændring af reglerne om  

 arbejdsløshedskassernes refusion for udbetalte ydelser, hvor  

 a-kasserne har begået fejl i forbindelse med sagsbehandlingen.
 2.	Præcisering af reglerne om a-kassernes refusion for  

 fejludbetalinger.
 Forslaget har til formål at ændre og  

 præcisere arbejdsløshedsforsikringslovens regler om  

 refusion.
Forslaget skønnes på længere sigt at  

 indebære, at fejladministrationen i arbejdsløshedskasserne  

 mindskes.
Dette vil medføre besparelser for det offentlige i form af  

 bortfald af refusion til arbejdsløshedskasserne i disse sager.
 Forslaget skønnes at medføre mindre  

 administrative lettelser i a-kasserne.
Forslaget har ikke administrative konsekvenser for  

 erhvervslivet.
Forslaget skønnes ikke at have  

 miljømæssige konsekvenser.
Forslaget har ikke administrative  

 konsekvenser for borgerne.
Forslaget indeholder ikke EU-retlige aspekter.
 Forslaget træder i kraft den 1. juli 2003.
 Idet jeg i øvrigt henviser til lovforslaget og de  

 ledsagende bemærkninger, skal jeg på regeringens vegne anbefale  

 forslaget til Tingets velvillige behandling.
