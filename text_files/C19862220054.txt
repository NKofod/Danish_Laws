(Handelsskoler) Vedlagt fremsendes aftale af 20. august 1986 mellem  

 undervisningsministeriet og Handelsskolernes Lærerforening om  

 reduktionsordning vedrørende tilsyn med varesamlinger o.l.
 Aftalen har virkning fra 1. august 1985.
 P.m.v.
 e.b.
A.
Jahnsen eksp. sekr.
 Bilag.
AFTALE mellem undervisningsministeriet og Handelsskolernes Lærerforening om  

 reduktionsordning vedrørende tilsyn med varesamlinger o.l.
 I henhold til § 2, stk. 2, i den mellem ministeriet for statens lønnings-  

 og pensionsvæsen og tjenestemændenes centralorganisationer indgåede  

 hovedaftale af 27. oktober 1969 aftales følgende:
 § 1.  På handelsskoler, der anvender samlinger i  

 undervisningen, gennemføres en reduktionsordning til varetagelse af opgaver i  

 forbindelse med tilsyn af samlingerne, herunder bl.a. løbende vedligeholdelse  

 samt ajourføring af disse.
 § 2.  Reduktionstimerne tildeles den enkelte skole som  

 en pulje, idet der ydes 1 reduktionstime pr. samling for hver uge, samlingen  

 anvendes i undervisningen.
 § 3.  Reduktionstimerne fordeles blandt de lærere, som  

 af skolen udpeges til at varetage opgaverne med tilsynet og pasningen af de  

 enkelte samlinger.
 § 4.  Ordningen træder i kraft 1. august 1985. Den kan  

 opsiges med 3 måneders varsel, dog tidligst til 1. august 1987.
 København, den 20. august 1986.
Handelsskolernes Lærerforening Poul Hedemann Undervisningsministeriet P.m.v.
 e.b.
