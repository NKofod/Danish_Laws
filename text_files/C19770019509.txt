 Ved lov nr. 207 af l8. maj l977, der træder i kraft l. oktober l977, er  

 der foretaget en række ændringer i lov om oprettelse af et  

 socialforskningsinstitut.
 Hovedindholdet af ændringerne er følgende:
 forbindelse med lovgivning og offentlige myndigheders planlægning.
 Herudover er foretaget en række redaktionelle ændringer, således bl.a. i  

 lovens titel, som bliver lov om socialforskningsinstituttet.
 Ændringsloven er optrykt som bilag til dette cirkulære.
 1.
De hidtidige retningslinier, der har været fulgt i forholdet mellem  

 instituttet og centraladministrationen tilsiger, at administrationen, når den  

 har ønsker om gennemførelse af forskningsopgaver af den art, instituttet  

 tager sigte på, normalt skal lade sådanne opgaver udføre af instituttet,  

 således at udgifterne afholdes på dettes budget.
Undersøgelserne kan dog  

 udføres på anden måde, hvis instituttet ikke har den nødvendige budgetmæssige  

 mulighed eller forskningsmæssige ekspertise til at løse opgaverne.
De ønskede  

 tidsrammer kan ligeledes stille sig hindrende i vejen. (* 2) Instituttet bør til gengæld i videst muligt omfang ved udarbejdelsen af  

 dets arbejdsprogram tage hensyn til forskningsopgaver, der falder inden for  

 instituttets område, og som offentlige myndigheder, herunder kommissioner og  

 udvalg, ønsker udført.
Disse retningslinier er fortsat gældende, idet det understreges, at  

 instituttet tager et særligt hensyn til centraladministrationens ønsker ved  

 udarbejdelse af dets arbejdsplan.
Dette er en forudsætning for den mest  

 effektive planlægning og styring af de samfundssektorer, der  

 forskningsmæssigt dækkes af instituttes arbejdsområde.
 2.
 Ved den nye bestemmelse i § 1, stk. 7, er det fastsat, at  

 socialforskningsinstituttet inden for sit virkeområde kan yde råd og  

 vejledning i forbindelse med forberedelse og gennemførelse af lovgivning og  

 offentlige myndigheders planlægning.
Baggrunden for denne bestemmelse er ønsket om en mere effektiv formidling  

 af forskningsresultater, og udbygning af socialforskningsinstituttets  

 rådgivning af offentlige myndigheder.
Der må antages at være et øget behov  

 for formidling og rådgivning, fordi udviklingen inden for den offentlige  

 sektor har medført, at man i centraladministrationen og kommunerne mere  

 intensivt arbejder med planlægnings- og prioriteringsarbejder på grundlag af  

 undersøgelser af samfundets forhold og lovgivningens virkninger.
Til det  

 formål er der mange steder oprettet planlægnings- og konsulentenheder.
For at  

 løse opgaverne på en tilfredsstillende måde må disse enheder udføre eller  

 have adgang til at få udført en ret omfattende målforskning, ligesom der  

 bliver et voksende behov for at anvende den allerede tilvejebragte viden.
For  

 mange ressortområder vil denne målforskning for en stor del falde inden for  

 det område, der dækkes af socialforskningsinstituttet.
 3.
 På baggrund af socialforskningsinstituttets forskningserfaringer er  

 instituttet derfor indstillet på at rådgive om de forskningsmæssige  

 muligheder for at belyse problemer af betydning for lovgivning, planlægning  

 og administration.
Endvidere kan instituttet - i det omfang dets ressourcer tillader det -  

 udarbejde notater, der belyser aktuelle planlægnings- og lovgivningsproblemer  

 gennem tilgængelige forskningsresultater.
Der kan også med udgangspunkt i  

 instututtets erfaringer og viden på området blive tale om at få udarbejdet  

 redegørelser om problemer inden for instittets opgavekreds.
 Det henstilles, at kontakt om rådgivning sker så tidligt som muligt.  

 Herved opfyldes dels administrationens behov for, at forskningsopgaver og  

 redegørelser, der ønskes til brug for planlægningsarbejde og lovforberedelse  

 bliver igangsat på et sådant tidspunkt, at resultaterne kan indgå i arbejdet  

 herved, dels at opgaverne bedre kan indpasses i instituttets program uden  

 forsinkelse og fordyrelse af den planlagte arbejdsgang.
 4.
Bestemmelsen i § l, stk. 8, hvorefter instituttet offentliggør sine  

 arbejdsresultater, vedrører instituttets informations- og  

 publikationsvirksomhed.
Bestemmelsen skal ses i sammenhæng med det foran  

 anførte om effektiv formidling af forskningsresultater og tager i øvrigt  

 sigte på, at disse resultater kommer til offentlighedens kundskab.
5. (* 1) Der er gennemført ændringer af socialforskningsrådets sammensætning, jfr.  

 § 3, stk. l.
I denne forbindelse kan det specielt bemærkes, at Dansk  

 Arbejdsgiverforening, Landsorganinsationen i Danmark og Fællesrådet for  

 danske Tjenestemands- og Funktionærorganisationer, alle bliver repræsenteret  

 i forskningsrådet.
6. (* 1) I § 3, stk. 4, er indføjet en ny bestemmelse om, at forskningsrådet kan  

 nedsætte et rådgivende udvalg vedrørende kommunerne samt nedsætte andre  

 rådgivende udvalg med medlemmer uden for rådets kreds.
Bestemmelsen er  

 medtaget for at sikre, at prioriteringen af instituttets forskningsopgaver  

 foretages med videst muligt hensyn til bl.a. kommunernes interesser.
 7.
 Da der ikke på nærværende tidspunkt er planer om udvidelse af instituttes  

 finanslovbevilling, forudsættes en del af instituttets arbejdsopgaver som  

 hidtil helt eller delvis finansieret ved tilskud fra fonds og lignende eller  

 ved særlige bevillinger fra de statslige og kommunale styrelser, kommissioner  

 og udvalg, som ønsker opgaver gennemført.
Socialministeriet, den l6. september l977 Eva Gredal /Finn Mortensen BILAG Lov nr. 207 af l8. maj l977 om ændring af lov om oprettelse af et  

 socialforskningsinstitut.
 (Udelades her).
