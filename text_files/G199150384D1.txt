Formålet med registeret er at effektivisere administrationen af hjemmeværnets frivillige personel, samt systematisere oplysninger om indgåede ansøgninger om frivillig tjeneste i hjemmeværnet.
Endvidere er formålet med registeret ved forespørgsel i Det centrale Personregister, politiets rettighedsregister, politiets kriminalregister og Hjemmeværnets lokaladministrative personelsystemer at danne det datamæssige grundlag for vurderingen af, at kun det personel, der findes at burde overlades skydevåben eller være den tillid værdig, som en frivillig i hjemmeværnet bør nyde, forretter tjeneste i hjemmeværnet.
Personkreds: Registeret må kun indeholde oplysninger om følgende personkreds: ansøgere om frivillig tjeneste i hjemmeværnet, frivilligt personel til tjeneste ved hjemmeværnet samt personel, der er afgået fra hjemmeværnet.
 Ikrafttrædelsesdato: 23/12/1991.
