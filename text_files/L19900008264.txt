I henhold til kgl. resolution af 8. november 1988 har Danmark ratificeret  

 den til Wienerkonventionen af 22. marts 1985 om beskyttelse af ozonlaget  

 knyttede protokol undertegnet i Montreal den 16. september 1987.
 Protokollen har følgende ordlyd:
MONTREALPROTOKOLLEN OM STOFFER, DER NEDBRYDER OZONLAGET Parterne i  

 denne protokol, som er parter i Wienerkonventionen om Beskyttelse af Ozonlaget, som er opmærksomme på deres forpligtelse til, i henhold til nævnte  

 konvention, at træffe egnede foranstaltninger til at beskytte sundhed og  

 miljø mod de skadelige virkninger, som hidrører fra, eller som kan formodes  

 at hidrøre fra, menneskelige aktiviteter, der ændrer, eller som kan formodes  

 at ændre ozonlaget, som erkender, at globale emissioner af visse stoffer i betydelig  

 grad kan nedbryde og på anden vis ændre ozonlaget på en måde, som kan  

 formodes at medføre skadelige virkninger for sundhed og miljø, som er bekendt med de mulige klimatiske virkninger af emissionerne  

 af disse stoffer, som er klare over, at foranstaltninger til beskyttelse af  

 ozonlaget bør baseres på relevante videnskabelige data, under behørig  

 hensyntagen til tekniske og økonomiske forhold, som er fast besluttet på at beskytte ozonlaget ved at træffe  

 forsigtighedsforanstaltninger med henblik på en rimelig kontrol med de  

 samlede globale emissioner af de stoffer, som nedbryder ozonlaget, idet  

 endemålet er fuldstændig eliminering af disse emissioner på grundlag af den  

 videnskabelige udvikling og under hensyntagen til de tekniske og økonomiske  

 forhold, som erkender, at der kræves særlige bestemmelser med henblik på at  

 imødekomme udviklingslandenes behov for disse stoffer, som mærker sig de forsigtighedsforanstaltninger til kontrol med  

 emissionen af visse chlorfluorcarboner, som allerede er truffet på nationalt  

 og regionalt plan, og som erkender betydningen af at fremme internationalt samarbejde om  

 forskning og udvikling af videnskab og teknologi med henblik på kontrol med  

 og reduktion af emissionen af stoffer, der nedbryder ozonlaget, under skyldig  

 hensyntagen til udviklingslandenes behov, ER BLEVET ENIGE OM FØLGENDE:
Artikel 1 Definitioner I denne protokol forstås ved:
 1. Konvention', Wienerkonventionen om Beskyttelse af  

 Ozonlaget, vedtaget den 22. marts 1985.
 2. Parter', parter i denne protokol, medmindre andet  

 er angivet.
 3. Sekretariat', sekretariatet for konventionen.
4. Kontrolleret stof', et stof opført i bilag A til  

 denne protokol, uanset om det forefindes isoleret eller i en blanding.
Det  

 omfatter imidlertid ikke sådanne stoffer eller blandinger, som findes i et  

 andet fremstillet produkt, bortset fra beholdere anvendt til transport eller  

 oplagring af det i bilaget opførte stof.
 5. Produktion', den producerede mængde af  

 kontrollerede stoffer, minus den mængde, der destrueres ved hjælp af  

 teknologier, der skal godkendes af parterne.
 6. Forbrug', produktion plus import minus eksport af  

 kontrollerede stoffer.
 7. Beregnet niveau' for produktion, import, eksport og  

 forbrug: niveau, der fastsættes i overensstemmelse med artikel 3.
 8. Industriel rationalisering', en parts overførsel af  

 hele eller en del af det beregnede produktionsniveau til en anden part med  

 henblik på økonomisk effektivitet eller afbødning af forventet  

 forsyningsknaphed som følge af nedlukning af produktionsanlæg.
Artikel 2 Kontrolforanstaltninger 1. Hver part skal sikre, at dens beregnede niveau for  

 forbrug af de i gruppe I i bilag A anførte kontrollerede stoffer ikke  

 overskrider dens beregnede niveau for forbrug i 1986 i den tolvmåneders  

 periode, der begynder på den første dag i den syvende måned efter datoen for  

 denne protokols ikraftræden, og i hver tolvmåneders periode derefter.
Ved  

 udgangen af denne periode skal hver part, der producerer et eller flere af  

 disse stoffer, sikre, at dens beregnede niveau for produktion af stofferne  

 ikke overskrider dens beregnede niveau for produktion i 1986, medmindre dette  

 niveau kun er steget med 10 pct. i forhold til 1986-niveauet.
En sådan  

 stigning kan kun tillades til imødekommelse af de i artikel 5 omhandlede  

 parters grundlæggende hjemmemarkedsbehov og til industriel rationalisering  

 mellem parterne indbyrdes.
2. Hver part skal sikre, at dens beregnede niveau for  

 forbrug af de i gruppe II i bilag A anførte kontrollerede stoffer ikke  

 overskrider dens beregnede niveau for forbruget i 1986 i den tolvmåneders  

 periode, der begynder på den første dag i den 37. måned efter datoen for  

 denne protokols ikrafttræden, og i hver tolvmåneders periode derefter.
Hver  

 part, der producerer et eller flere af disse stoffer, skal sikre, at dens  

 beregnede niveau for produktion af stofferne ikke overskrider dens beregnede  

 niveau for produktion i 1986, medmindre dette niveau kun er steget med 10  

 pct. i forhold til 1986-niveauet.
En sådan stigning kan kun tillades til  

 imødekommelse af de i artikel 5 omhandlede parters grundlæggende  

 hjemmemarkedsbehov og til industriel rationalisering mellem parterne  

 indbyrdes.
Mekanismerne for gennemførelse af disse foranstaltninger vedtages  

 af parterne på deres første møde efter den første videnskabelige revision.
3. Hver part skal sikre, at dens beregnede niveau for  

 forbrug af de i gruppe I i bilag A anførte kontrollerede stoffer ikke på  

 årsbasis overskrider 80 pct. af dens beregnede niveau for forbrug i 1986 i  

 perioden fra den 1. juli 1993 til den 30. juni 1994 og i hver tolvmåneders  

 periode derefter.
Hver part, der producerer et eller flere af disse stoffer,  

 skal i de samme perioder sikre, at dens beregnede niveau for produktion af  

 stofferne ikke på årsbasis overskrider 80 pct. af dens beregnede niveau for  

 produktion i 1986. Til imødekommelse af de i artikel 5 omhandlede parters  

 grundlæggende hjemmemarkedsbehov og til industriel rationalisering mellem  

 parterne indbyrdes kan dens beregnede niveau for produktion imidlertid  

 overskride denne grænse med op til 10 pct. af dens beregnede niveau for  

 produktion i 1986.
4. Hver part skal sikre, at dens beregnede niveau for  

 forbrug af de i gruppe I i bilag A omhandlede kontrollerede stoffer ikke på  

 årsbasis overskrider 50 pct. af dens beregnede niveau for forbrug i 1986 i  

 perioden fra den 1. juli 1998 til den 30. juni 1999 og i hver tolvmåneders  

 periode derefter.
Hver part, der producerer et eller flere af disse stoffer,  

 skal i de samme perioder sikre, at dens beregnede niveau for produktion af  

 stofferne ikke på årsbasis overskrider 50 pct. af dens beregnede niveau for  

 produktion i 1986. Til imødekommelse af de i artikel 5 omhandlede parters  

 grundlæggende hjemmemarkedsbehov og til industriel rationalisering mellem  

 parterne indbyrdes kan dens beregnede niveau for produktion imidlertid  

 overskride denne grænse med op til 15 pct. af dens beregnede niveau for  

 produktion i 1986.
Dette stykke finder anvendelse, medmindre parterne på et møde beslutter  

 andet med to tredjedeles flertal af de tilstedeværende og stemmeafgivende  

 parter, der repræsenterer mindst to tredjedele af parternes samlede beregnede  

 niveau for forbrug af disse stoffer.
En sådan beslutning skal træffes og  

 gennemføres i lyset af de i artikel 6 omhandlede vurderinger.
5. Enhver part, hvis beregnede 1986-niveau for  

 produktion af de kontrollerede stoffer i gruppe I i bilag A var under 25  

 kilotons, kan, med henblik på industriel rationalisering, overføre  

 produktion, der overskrider de i stk. 1, 3 og 4 fastsatte grænser, til eller  

 fra enhver anden part, forudsat at de samlede kombinerede beregnede niveauer  

 for de berørte parters produktion ikke overskrider de i denne artikel  

 fastsatte grænser.
Enhver sådan overførsel af produktion skal senest på  

 tidspunktet for overførslen meddeles sekretariatet.
 6. Enhver part, bortset fra de i artikel 5 omhandlede,  

 som har faciliteter til produktion af kontrollerede stoffer under opførelse,  

 eller som inden den 16. september 1987 havde indgået kontrakt om opførelse  

 heraf, idet de nævnte faciliteter var omfattet af den nationale lovgivning  

 inden den 1. januar 1987, kan til sit beregnede produktionsniveau for 1986  

 føje produktionen fra disse faciliteter, forudsat at disse faciliteter er  

 færdigbygget inden den 31. december 1990, og forudsat at denne produktion  

 ikke øger den pågældende parts årlige beregnede niveau for forbrug af de  

 kontrollerede stoffer med over 0,5 kg pr. indbygger.
 7. Enhver produktionsoverførsel i medfør af stk. 5  

 eller enhver produktionstilføjelse i medfør af stk. 6 skal senest på  

 tidspunktet for overførslen eller tilføjelsen meddeles sekretariatet.
 8. (a) Parter, der er medlemsstater i en regional  

 organisation for økonomisk integration som defineret i konventionens artikel  

 1, stk. 6, kan aftale, at de i fællesskab vil opfylde deres betingelser med  

 hensyn til forbrug i medfør af denne artikel, forudsat at deres samlede  

 kombinerede beregnede forbrugsniveau ikke overskrider de i denne artikel  

 fastsatte niveauer.
9. (a) På grundlag af de vurderinger, der er foretaget  

 i medfør af artikel 6, kan parterne beslutte, 10. (a) På grundlag af de vurderinger, der er  

 foretaget i medfør af artikel 6 i denne protokol, og i overensstemmelse med  

 proceduren i konventionens artikel 9 kan parterne beslutte, 11. Uanset bestemmelserne i denne artikel kan parterne  

 træffe strengere foranstaltninger end krævet i denne artikel.
Artikel 3 Beregning af kontrolniveauet For så vidt angår artikel 2 og 5, skal hver part, for hver gruppe stoffer  

 i bilag A, bestemme sine beregnede niveauer for:
Artikel 4 Kontrol med handelen med tredjeparter 1. Inden et år efter denne protokols ikrafttræden skal  

 hver part forbyde import af kontrollerede stoffer fra enhver stat, der ikke  

 er part i denne protokol.
 2. Fra den 1. januar 1993 kan de i artikel 5, stk. 1,  

 omhandlede parter ikke eksportere kontrollerede stoffer til nogen stat, der  

 ikke er part i denne protokol.
3. Inden tre år efter datoen for denne protokols  

 ikrafttræden skal parterne, efter procedurerne i konventionens artikel 10, i  

 et bilag udarbejde en liste over produkter, der indeholder kontrollerede  

 stoffer.
Parter, som ikke har gjort indsigelse mod bilaget i overensstemmelse  

 med disse procedurer, skal, inden et år efter bilagets ikrafttræden, forbyde  

 import af disse produkter fra enhver stat, der ikke er part i denne protokol.
4. Inden fem år efter denne protokols ikrafttræden  

 skal parterne afgøre, om det er praktisk muligt at forbyde eller begrænse  

 importen af produkter, der er fremstillet med, men som ikke indeholder  

 kontrollerede stoffer, fra stater, der ikke er parter i denne protokol.
Hvis  

 det anses for muligt, skal parterne, efter procedurerne i konventionens  

 artikel 10, i et bilag udarbejde en liste over sådanne produkter.
Parter, som  

 ikke har gjort indsigelse mod bilaget i overensstemmelse med disse  

 procedurer, skal, inden et år efter bilagets ikrafttræden, forbyde eller  

 begrænse importen af disse produkter fra enhver stat, der ikke er part i  

 denne protokol.
 5. Hver part skal søge at hindre eksport af teknologi  

 for fremstilling og anvendelse af kontrollerede stoffer til stater, der ikke  

 er parter i denne protokol.
 6. Hver part skal afstå fra at indføre nye  

 støtteordninger, lån, garantiordninger eller forsikringsprogrammer for  

 eksport af produkter, udstyr, anlæg eller teknologi, som kan fremme  

 produktionen af kontrollerede stoffer, til stater, der ikke er parter i denne  

 protokol.
 7. Stk. 5 og 6 finder ikke anvendelse på produkter,  

 udstyr, anlæg eller teknologi, der tager sigte på forbedret indeslutning,  

 genvinding, recirkulering eller destruering af kontrollerede stoffer, eller  

 som fremmer udviklingen af alternative stoffer, eller som på anden vis  

 bidrager til at nedbringe emissionerne af kontrollerede stoffer.
 8. Uanset bestemmelserne i denne artikel kan import  

 som omhandlet i stk. 1, 3 og 4 tillades fra enhver stat, der ikke er part i  

 denne protokol, hvis det på et møde mellem parterne er blevet fastslået, at  

 den pågældende stat fuldt ud overholder artikel 2 og nærværende artikel og i  

 dette øjemed har indgivet de i artikel 7 omhandlede oplysninger.
Artikel 5 Udviklingslandenes særlige situation 1. Enhver part, der er et udviklingsland, og hvis  

 årlige beregnede niveau for forbrug af de kontrollerede stoffer er under 0,3  

 kilogram pr. indbygger på datoen for protokollens ikrafttræden for den  

 pågældende part eller når som helst derefter inden 10 år efter datoen for  

 protokollens ikrafttræden, kan, med henblik på at imødekomme sine  

 grundlæggende hjemmemarkedsbehov, udsætte opfyldelsen af de i artikel 2, stk.  

 1 til 4, fastsatte kontrolforanstaltninger med ti år efter den i disse  

 stykker fastsatte dato.
En sådan part må imidlertid ikke overskride et årligt  

 beregnet niveau for forbrug på 0,3 kilogram pr. indbygger.
Enhver sådan part  

 kan enten anvende gennemsnittet for sit årlige beregnede niveau for forbrug  

 for perioden 1995-1997 eller et beregnet niveau for forbrug på 0,3 kilogram  

 pr. indbygger, idet det laveste niveau skal vælges som grundlag for  

 kontrolforanstaltningernes overholdelse.
 2. Parterne påtager sig at fremme adgangen til  

 miljøsikre alternative stoffer og teknologier for parter, der er  

 udviklingslande, og at bistå dem med hurtigt at anvende sådanne alternativer.
 3. Parterne påtager sig, bilateralt eller  

 multilateralt, at fremme støtteordninger, lån, garantiordninger eller  

 forsikringsprogrammer til parter, der er udviklingslande, med henblik på  

 anvendelse af alternativ teknologi og erstatningsprodukter.
Artikel 6 Vurdering og revision af kontrolforanstaltningerne For første gang i 1990 og derefter mindst hver 4. år skal parterne vurdere  

 de i artikel 2 omhandlede kontrolforanstaltninger på grundlag af de  

 foreliggende videnskabelige, miljømæssige, tekniske og økonomiske  

 oplysninger.
Senest et år inden hver vurdering skal parterne sammenkalde  

 ekspertpaneler med viden på de nævnte områder og bestemme disse panelers  

 sammensætning og kommissorium.
Senest et år efter mødeindkaldelsen skal  

 panelerne, gennem sekretariatet, underrette parterne om deres konklusioner.
Artikel 7 Indberetning af data 1. Hver part skal, senest 3 måneder efter at have  

 tiltrådt protokollen, meddele sekretariatet statistiske oplysninger om sin  

 produktion, import og eksport af hvert af de kontrollerede stoffer for året  

 1986 eller de bedst mulige skøn herover, såfremt der ikke foreligger sådanne  

 data.
2. Hver part skal meddele sekretariatet statistiske  

 oplysninger om sin årlige produktion (med særskilte oplysninger om de  

 mængder, der destrueres med teknologier, som skal godkendes af parterne),  

 import og eksport til henholdsvis parter og ikke-parter af sådanne stoffer  

 for det år,hvor den tiltræder protokollen, og for hvert år derefter.
Den  

 fremsender disse data senest 9 måneder efter udløbet af det år, oplysningerne  

 vedrører.
Artikel 8 Overtrædelse Parterne skal på deres første møde gennemgå og godkende procedurer og  

 institutionelle mekanismer til afgørelse af, om der foreligger overtrædelse  

 af denne protokols bestemmelser, samt for behandling af parter, der findes at  

 have overtrådt bestemmelserne.
Artikel 9 Forskning, udvikling, folkeoplysning og informationsudveksling 1. Parterne skal, i overensstemmelse med deres  

 nationale lovgivning og praksis og under hensyntagen til udviklingslandenes  

 særlige behov, direkte eller gennem kompetente internationale organer  

 samarbejde om at fremme forskning, udvikling og udveksling af oplysninger om:
 2. Parterne skal, hver for sig, i fællesskab eller  

 gennem kompetente internationale organer, samarbejde om at fremme  

 offentlighedens forståelse for de miljømæssige konsekvenser af emissionen af  

 kontrollerede stoffer og andre stoffer, der nedbryder ozonlaget.
 3. Senest 2 år efter ikrafttrædelsen af denne protokol  

 og hvert andet år derefter skal hver part forelægge sekretariatet et resume  

 af de aktiviteter, den har gennemført i medfør af denne artikel.
Artikel 10 Teknisk bistand 1. I tilslutning til bestemmelserne i konventionens  

 artikel 4 og under hensyntagen til udviklingslandenes særlige behov skal  

 parterne samarbejde om at fremme teknisk bistand med henblik på at lette  

 deltagelsen i og gennemførelsen af denne protokol.
 2. Enhver part i eller signatar af denne protokol kan  

 forelægge sekretariatet en anmodning om teknisk bistand til gennemførelse af  

 eller deltagelse i protokollen.
3. Parterne skal på deres første møde indlede  

 drøftelser om midlerne til at opfylde forpligtelserne i artikel 9 og stk. 1  

 og 2 i nærværende artikel, herunder udarbejdelse af arbejdsplaner.
I disse  

 arbejdsplaner skal der lægges særlig vægt på udviklingslandenes behov og  

 vilkår.
Stater og regionale organisationer for økonomisk integration, der  

 ikke er parter i protokollen, bør opfordres til at deltage i de i disse  

 arbejdsplaner omhandlede aktiviteter.
Artikel 11 Parternes møder 1. Parterne holder møder med regelmæssige mellemrum.  

 Sekretariatet indkalder til parternes første møde senest et år efter datoen  

 for denne protokols ikrafttræden, og såfremt der inden for dette tidsrum er  

 planlagt et møde for konferencen af parterne i konventionen, i tilknytning  

 til dette møde.
2. Der afholdes dernæst ordinære møder mellem parterne  

 i tilknytning til møder for konferencen af parterne i konventionen, medmindre  

 parterne i denne protokol bestemmer andet.
Ekstraordinære møder mellem  

 parterne kan afholdes på et hvilket som helst andet tidspunkt, som aftales på  

 et møde mellem parterne, eller på skriftlig anmodning af en af parterne,  

 forudsat at anmodningen, senest 6 måneder efter at parterne er blevet  

 underrettet herom af sekretariatet, understøttes af mindst en tredjedel af  

 parterne.
 3. Parterne skal på deres første møde:
 4. Formålet med parternes møder er at:
5. De Forenede Nationer, dets særorganisationer og Den  

 Internationale Atomenergiorganisation såvel som enhver stat, der ikke er part  

 i denne protokol, kan som observatører være repræsenteret på parternes møder.  

 Ethvert organ eller agentur, det være sig nationalt eller internationalt,  

 statsligt eller ikke-statsligt, som har kompetence på områder, der vedrører  

 beskyttelsen af ozonlaget, og som har underrettet sekretariatet om, at det  

 som observatør ønsker at overvære et møde mellem parterne, kan få tilladelse  

 hertil, medmindre mindst en tredjedel af de tilstedeværende parter gør  

 indsigelse herimod.
Observatørers adgang til og deltagelse i møder finder  

 sted efter den af parterne vedtagne forretningsorden.
Artikel 12 Sekretariat For så vidt angår denne protokol skal sekretariatet:
Artikel 13 Finansielle bestemmelser 1. Midlerne til gennemførelse af denne protokol,  

 herunder midlerne til drift af sekretariatet for denne protokol, dækkes  

 udelukkende med bidrag fra parterne.
 2. Parterne skal på deres første møde enstemmigt  

 vedtage finansielle regler for gennemførelsen af denne protokol.
Artikel 14 Forholdet mellem denne protokol og konventionen Medmindre andet er fastsat i denne protokol, skal konventionens  

 bestemmelser vedrørende de hertil knyttede protokoller finde anvendelse på  

 denne protokol.
Artikel 15 Undertegnelse Denne protokol vil være åben for undertegnelse af stater og regionale  

 organisationer for økonomisk integration i Montreal den 16. september 1987, i  

 Ottawa fra den 17. september 1987 til den 16. januar 1988 og i De Forenede  

 Nationers hovedkvarter i New York fra den 17. januar 1988 til den 15.  

 september 1988.
Artikel 16 Ikrafttrædelse 1. Denne protokol træder i kraft den 1. januar 1989,  

 forudsat at mindst 11 instrumenter for ratifikation, accept, godkendelse  

 eller tiltrædelse af protokollen er deponeret af stater eller regionale  

 organisationer for økonomisk integration, der repræsenterer mindst to  

 tredjedele af det anslåede samlede forbrug i 1986 af de kontrollerede  

 stoffer, og forudsat at bestemmelserne i konventionens artikel 17, stk. 1, er  

 blevet opfyldt.
Såfremt disse betingelser ikke er opfyldt på denne dato,  

 træder protokollen i kraft den 90. dag efter den dato, på hvilken  

 betingelserne er blevet opfyldt.
 2. For så vidt angår stk. 1, skal ethvert sådant  

 instrument, der er deponeret af en regional organisation for økonomisk  

 integration, ikke føjes til de instrumenter, som er deponeret af  

 medlemsstater af den pågældende organisation.
 3. Efter denne protokols ikrafttrædelse bliver enhver  

 stat eller regional organisation for økonomisk integration part i protokollen  

 den 90. dag efter datoen for deponering af sit ratifikations-, accept-,  

 godkendelses- eller tiltrædelsesinstrument.
Artikel 17 Parter, der tiltræder efter ikrafttrædelsen Med forbehold af artikel 5, skal enhver stat eller regional organisation  

 for økonomisk integration, der bliver part i denne protokol efter datoen for  

 dens ikrafttrædelse, straks opfylde samtlige de i artikel 2 og artikel 4  

 fastsatte forpligtelser, som på denne dato finder anvendelse på de stater og  

 regionale organisationer for økonomisk integration, der blev parter på datoen  

 for protokollens ikrafttrædelse.
Artikel 18 Forbehold Der må ikke tages forbehold til denne protokol.
Artikel 19 Opsigelse For så vidt angår denne protokol, gælder bestemmelserne i konventionens  

 artikel 19 vedrørende opsigelse, undtagen for de i artikel 5, stk. 1,  

 omhandlede parter.
Enhver sådan part kan når som helst, fire år efter at have  

 påtaget sig de i artikel 2, stk. 1-4, omhandlede forpligtelser, opsige denne  

 protokol ved skriftlig meddelelse til depositaren.
Enhver sådan opsigelse  

 træder i kraft ved udløbet af et år efter datoen for depositarens modtagelse  

 heraf eller på en senere dato, som måtte være angivet i meddelelsen om  

 opsigelsen.
Artikel 20 Autentiske tekster Originaleksemplaret af denne protokol, hvis arabiske, kinesiske, engelske,  

 franske, russiske og spanske versioner alle er lige autentiske, deponeres hos  

 De Forenede Nationers generalsekretær.
 Til bekræftelse heraf har undertegnede, som er behørigt bemyndigede  

 hertil, undertegnet denne protokol.
 Udfærdiget i Montreal i dag den sekstende september nitten hundrede og  

 syvogfirs.
Bilag A Danmarks ratifikationsinstrument deponeredes den 16. december 1988 hos De  

 Forenede Nationers generalsekretær.
 I medfør af artikel 16, stk. 1, trådte protokollen i kraft den 1. januar  

 1989 for følgende lande:
 Amerikas Forenede Stater, Canada, Danmark, Egypten, Finland,  

 Forbundsrepublikken Tyskland, Frankrig, Hviderusland, Irland, Italien, Japan,  

 Malta, Mexico, Nederlandene, New Zealand, Norge, Schweiz, Sovjetunionen,  

 Spanien, Storbritannien, Sverige, Uganda og Ukraine.
 Følgende parter har med virkning fra de vedføjede datoer yderligere  

 ratificeret eller tiltrådt protokollen:
