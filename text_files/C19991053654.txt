 Meddelelse om køretøjers  

 indretning og udstyr m.v. nr. 1752  

 Lempelse af regler om synsfri sammenkobling af bil og  

 påhængskøretøj med en tilladt totalvægt  

 på højst 3500 kg.
(4 års grænsen for montering af  

 tilkoblingsanordning (træktøj/anhængertræk) uden syn  

 ændres til 8 år.) Med ændring af bekendtgørelse om synsfri  

 sammenkobling og af registreringsbekendtgørelsen, begge  

 ændringsbekendtgørelser af 15. september 1999, er adgangen til -  

 uden syn - at foretage montering og registrering af tilkoblingsanordning  

 på bil med en tilladt totalvægt på højst 3500 kg,  

 udvidet til at gælde højst 8 år gamle biler, mod tidligere  

 højst 4 år gamle biler.
 Bestemmelserne om montering af tilkoblingsanordning  

 på brugte biler uden syn findes i øvrigt i Meddelelse om  

 køretøjers indretning og udstyr mv. nr. 1650, afsnit 4.
 I meddelelsens afsnit 4 (2) ændres "4 år" til  

 "8 år".
Erklæring om montering af tilkoblingsanordning  

 (blanket MO83) kan fortsat anvendes ved anmeldelse af registrering på  

 et motorkontor, jfr.
Meddelelse nr. 1650, afsnit 4.2 (1), uanset at det af  

 vejledningen på blankettens bagside fremgår, at anmeldelsen skal  

 ske højst 4 år efter bilens 1. registrering.
 Bestemmelserne træder i kraft den 1. oktober  

 1999.
