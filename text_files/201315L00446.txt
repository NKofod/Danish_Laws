Tillægsbetænkning afgivet af Sundheds- og Forebyggelsesudvalget den 21. januar 2014 Tillægsbetænkning over Forslag til lov om ændring af sundhedsloven (Ophævelse af den offentlige rejsesygesikring) [af ministeren for sundhed og forebyggelse (Astrid Krag)]:
1. Ændringsforslag Ministeren for sundhed og forebyggelse har stillet 5 ændringsforslag til lovforslaget.
2. Udvalgsarbejdet Lovforslaget blev fremsat den 17. december 2013 og var til 1. behandling den 19. december 2013. Lovforslaget blev efter 1. behandling henvist til behandling i Sundheds- og Forebyggelsesudvalget.
Udvalget afgav betænkning den 15. januar 2014. Lovforslaget var til 2. behandling den 16. januar 2014, hvorefter det blev henvist til fornyet behandling i Sundheds- og Forebyggelsesudvalget.
Møder Udvalget har, efter lovforslaget blev henvist til fornyet udvalgsbehandling, behandlet lovforslaget i 1 møde.
Henvendelser Udvalget har under den fornyede behandling af lovforslaget modtaget skriftlige henvendelser fra Danske Regioner og Forsikring & Pension.
Ministeren for sundhed og forebyggelse har over for udvalget kommenteret henvendelsen fra Forsikring & Pension.
Ministerens kommentar til henvendelsen fra Danske Regioner forventes at foreligge inden 3. behandling.
Spørgsmål Udvalget har under den fornyede behandling af lovforslaget stillet 6 spørgsmål til ministeren for sundhed og forebyggelse til skriftlig besvarelse.
Ministeren har besvaret spørgsmål 101-105. Spørgsmål 106 forventes besvaret inden 3. behandling.
3. Indstillinger og politiske bemærkninger Et flertal i udvalget (V, S, RV, SF og KF) indstiller lovforslaget til vedtagelse med de stillede ændringsforslag.
Et mindretal i udvalget (DF, EL og LA) indstiller lovforslaget til forkastelse.
Mindretallet vil stemme for de stillede ændringsforslag.
 Dansk Folkepartis medlemmer af udvalget er glade for, at de øvrige partier var villige til at trække behandlingen af forslaget tilbage i udvalget, og at ministeren for sundhed og forebyggelse under den fornyede udvalgsbehandling er kommet med ændringsforslag, som  i overensstemmelse med det, Dansk Folkeparti har ønsket  sikrer, at danskere, der rejser i rigsfællesskabet, ikke får en ekstra regning, hvis de bliver syge og skal transporteres hjem, når de er på ferie eller studietur i Grønland eller på Færøerne.
 Derudover er Dansk Folkeparti dog af den klare opfattelse, at lovforslaget med al tydelighed viser, at der er tale om en hastelov, der sjuskes igennem og derfor vil give en række udfordringer for danskerne i fremtiden.
Regeringen, Venstre og Det Konservative Folkeparti ville desværre ikke stemme for Dansk Folkepartis ændringsforslag om at sende det blå EU-sygesikringskort ud automatisk.
Dette kunne ellers have sikret, at alle blev informeret om ændringerne, og at alle ville have et gyldigt kort med på deres rejse.
Alt i alt bliver en lille del af lovforslaget bedre med ændringsforslagene fra ministeren for sundhed og forebyggelse, men ikke nok til, at Dansk Folkeparti kan stemme for lovforslaget.
Lovforslaget vil give danskerne forringede vilkår i forhold til tidligere og vil skabe større problemer ved sygdom i lande, vi ellers bevæger os frit rundt i.
 Inuit Ataqatigiit, Siumut, Sambandsflokkurin og Javnaðarflokkurin var på tidspunktet for tillægsbetænkningens afgivelse ikke repræsenteret med medlemmer i udvalget og havde dermed ikke adgang til at komme med indstillinger eller politiske udtalelser i tillægsbetænkningen.
 En oversigt over Folketingets sammensætning er optrykt i tillægsbetænkningen.
4. Ændringsforslag med bemærkninger Ændringsforslag Til § 1 Af ministeren for sundhed og forebyggelse, tiltrådt af udvalget:
 1) Nr. 1 affattes således:
 »1. Kapitel 50 affattes således:
»Kapitel 50 Offentlig rejsesygesikring inden for rigsfællesskabet § 167. Regionsrådet kan yde tilskud til sygehjælp m.v. til personer under midlertidigt ophold i Grønland og på Færøerne efter nærmere regler, der fastsættes af ministeren for sundhed og forebyggelse.
Stk. 2. Ministeren for sundhed og forebyggelse fastsætter nærmere regler om, i hvilket omfang ydelser i henhold til overenskomster med Grønland og Færøerne træder i stedet for ydelser efter stk. 1.«« [Offentlig rejsesygesikring bibeholdes inden for rigsfællesskabet] 2) Nr. 2 udgår.
[Konsekvens af, at § 167 opretholdes i ændret formulering] 3) Nr. 3 udgår.
[Konsekvens af, at § 167 opretholdes i ændret formulering] 4) Nr. 4 affattes således:
 »4. Overskriften før § 260 affattes således:
»Offentlig rejsesygesikring inden for rigsfællesskabet.«« [Offentlig rejsesygesikring bibeholdes inden for rigsfællesskabet] 5) Nr. 5 affattes således:
 »5. § 260 affattes således:
»§ 260. Regionsrådene afholder udgifter til offentlig rejsesygesikring inden for rigsfællesskabet efter § 167.«« [Opretholdelse af udbetalingshjemmel] Bemærkninger Til nr. 1 Med ændringsforslag nr. 1 bibeholdes offentlig dækning for ferie- og studierejser til Grønland og Færøerne, som den kendes i dag.
Den offentlige rejsesygesikring omfatter efter den foreslåede formulering af § 167 ikke rejser til lande uden for rigsfællesskabet.
Der foreslås en adgang til, at regionsrådet kan yde tilskud til sygehjælp m.v. til personer under midlertidigt ophold i Grønland og på Færøerne efter nærmere regler, der fastsættes af ministeren for sundhed og forebyggelse.
Det vil sige, den gældende bestemmelse om at yde offentlig rejsesygesikring opretholdes, for så vidt angår dækning inden for rigsfællesskabet.
Som efter de gældende regler vil bestemmelsen blive udmøntet med en afgrænsning til skader, der indtræder under den første måned af en sikrets ferie- eller studierejse til Grønland eller Færøerne.
Svarende til de gældende regler vil bemyndigelsen ikke blive udnyttet til at sikre dækning for udgifter til sygehjælp m.v. for erhvervsrejser, studieophold, erhvervspraktik eller rejser i øvrigt, der har andre formål end ferie- eller studierejse i Grønland eller på Færøerne.
Allerede i dag ydes vederlagsfri sygehjælp til dansk bosiddende under midlertidigt ophold i Grønland og på Færøerne efter grønlandsk og færøsk lovgivning.
Der henvises til det fremsatte lovforslag og svar på spørgsmål 33 og 34.
Den gældende bekendtgørelse nr. 896 af 10. juli 2007 om den offentlige rejsesygesikring (med senere ændringer) omfatter generelt ikke dækning for udgifter til hjemtransport ved sygdom eller tilskadekomst.
Der er dog en særregel om dækning for hjemtransport af en sikret fra Færøerne eller Grønland, der på grund af sygdom eller tilskadekomst erklæres nødvendig af en læge, og af en ledsager samt medrejsende børn under 16 år efter ordination af en læge.
Denne dækning vil blive opretholdt ved udnyttelse af bemyndigelsen.
 Den foreslåede bemyndigelse vil tillige blive udnyttet til at sikre offentlig dækning af udgifter i forbindelse med dødsfald, der indtræder under den første måned af en sikrets ferie- eller studierejse i Grønland eller på Færøerne som den offentlige dækning, der gælder i dag.
Det skønnes, at der vil være et begrænset antal sager årligt om offentlig dækning fra Danmark i forbindelse med ferie- eller studierejse til Grønland eller Færøerne og således også begrænsede udgifter til f.eks. hjemtransport og hjemtransport af døde.
Det er vurderingen, at dette kun i ubetydeligt omfang vil have indvirkning på det skønnede provenu af at ophæve den offentlige rejsesygesikring i øvrigt.
 For så vidt angår offentlig dækning for udgifter til sygehjælp ved rejse til andre lande, henvises til de øvrige ordninger, særlig EU-rettens koordineringsregler (det blå EU-sygesikringskort) som beskrevet i bemærkningerne til det fremsatte lovforslag.
 Endvidere opretholdes med det foreslåede § 167, stk. 2, bemyndigelsen til, at ministeren for sundhed og forebyggelse fastsætter nærmere regler om, i hvilket omfang ydelser i henhold til overenskomster med Grønland og Færøerne træder i stedet for offentlig dækning efter den foreslåede 167, stk. 1. Bestemmelsen vil blive relevant, i det omfang der måtte blive indgået aftaler om offentlig dækning for rigsfællesskabet eller bilateralt mellem Danmark og Færøerne henholdsvis Grønland, der kan træde helt eller delvis i stedet for dækningen efter den foreslåede formulering af § 167.
Til nr. 2 Som en konsekvens af, at § 167 foreslås opretholdt i en ændret formulering, vil det fortsat være relevant, at § 167 fremgår af den beskrivelse af regionsrådenes kompetence, der oplistes i § 224.
Til nr. 3 Som en konsekvens af, at § 167 foreslås opretholdt i en ændret formulering, vil det fortsat være relevant, at en udtalelse fra Regionernes Lønnings- og Takstnævn indhentes, inden ministeren udnytter bemyndigelsen i § 167.
Til nr. 4 Som følge af ændringsforslag nr. 1 konsekvensrettes også overskriften til § 260 om afholdelse af udgifter til den offentlige dækning inden for rigsfællesskabet som beskrevet i bemærkningerne til nr. 1.
Til nr. 5 Som følge af  ændringsforslag nr. 1 konsekvensrettes også formuleringen af § 260, således at hjemmelen til at afholde udgifter til offentlig rejsesygesikring afgrænses inden for rigsfællesskabet som beskrevet under nr. 1.
Annette Lind (S) fmd.
Flemming Møller Mortensen (S) Poul Andersen (S) Karen J.
Klint (S) Anne Sina (S) Kirsten Brosbøl (S) Orla Hav (S) Camilla Hersom (RV) Marlene Borst Hansen (RV) Liv Holm Andersen (RV) Anne Baastrup (SF) Eigil Andersen (SF) Özlem Sara Cekic (SF) Stine Brix (EL) Per Clausen (EL) Hans Andersen (V) nfmd.
Martin Geertsen (V) Jane Heitmann (V) Sophie Løhde (V) Hans Christian Schmidt (V) Eyvind Vesselbo (V) Finn Thranum (V) Liselott Blixt (DF) Jens Henrik Thulesen Dahl (DF) Karina Adsbøl (DF) Mette Hjermind Dencker (DF) Simon Emil Ammitzbøll (LA) Thyra Frank (LA) Mai Mercado (KF) Inuit Ataqatigiit, Siumut, Sambandsflokkurin og Javnaðarflokkurin havde ikke medlemmer i udvalget.
Bilag 1 Oversigt over bilag omdelt efter afgivelse af betænkning over L 102 Bilagsnr.
