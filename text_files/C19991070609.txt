Kundgørelse om registrering på  

 danske grænsenummerplader 1. Tilladelse til midlertidig registrering af  

 motorkøretøjer på danske grænsenummerplader gives  

 af centralregisteret for motorkøretøjer, jfr. § 109, stk. 1 i  

 justitsministeriets bekendtgørelse nr.364 af 28. juli 1983 om  

 ændring af registreringsbekendtgørelsen (bekendtgørelse  

 nr. 723 af 23; december 1982).
 2. Tilladelse kan kun gives til:
 3. Kun registrering af fabriksnye
motorkøretøjer, der er indkøbt i Danmark, kan ske  

 på danske grænsenummerplader, jfr. bekendtgørelsens § 109,  

 stk. 1.
 4. Registreringen er midlertidig, jfr.  

 bekendtgørelsens § 113, således at kørsel ud over  

 registreringsperioden ikke er tilladt.
 Opmærksomheden henledes dog på, at der i  

 tilladelsen til den midlertidige registrering skelnes mellem kørsel i  

 og uden for Danmark.
 Såvel tilladelse til kørsel i som uden for  

 Danmark gives af Centralregisteret for Motorkøretøjer.  

 Centralregisterets afgørelse får således også  

 virkning i forhold til toldvæsenet.
Tilladelse til kørsel med biler registreret  

 på danske grænsenummerplader i Danmark under ferieophold gives  

 dog fortsat af toldvæsenet ved indrejsestederne.
Tilladelsen  

 anføres på den midlertidige registreringsattests bagside, og  

 indberettes af toldvæsenet til centralregisteret.
 Kørsel på danske grænsenummerplader kan  

 højst tillades i 1 år i Danmark og i 1 år uden for  

 Danmark.
 Gyldighedsperioden fremgår af  

 registreringsattesten.
 5. Ansøgningsblanket (Mo 494) kan indgives  

 til ethvert motorkontor, der videresender den til centralregisteret.  

 Ansøgningen skal vedlægges nedennævnte bilag:
 og/eller en eventuel typeattest, jfr.  

 registreringsbekendtgørelsens § 45.
 Herudover skal medfølge gebyr for tilladelsen,  

 250,- kr., samt betaling for nummerplader, hvis disse ønskes  

 tilsendt.
 Ansøgningen kan også indsendes direkte  

 til centralregisteret under vedlæggelse af de nævnte bilag og  

 gebyrer.
 6. Ved registrering til udlændinge, jfr.  

 registreringsbekendtgørelsens § 109, stk. 3, til levering i udlandet  

 (»direkte udkørsel«), kan motorkontorerne i Rødovre,  

 Nærum, Odense, Esbjerg, Århus og Ålborg foretage  

 registrering og udlevere foreløbige registreringsattester samt  

 grænsenummerplader.
7. Imødekommes ansøgningen, sendes  

 registreringsattest og nummerplader til ansøgeren, medmindre  

 registreringen sker i medfør af bekendtgørelsens § 109, stk. 2,  

 nr. 1 eller den pågældende ønsker at afhente pladerne  

 på et af de nedenfor under punkt 10 nævnte motorkontorer.
I begge  

 disse tilfælde sendes det annullerede certifikat til den forhandler,  

 hvor køretøjet er købt.
Udførselsangivelsen  

 sendes til det distriktstoldkammer, hvor autoforhandleren bor.
 8. Grænsenummerpladerne skal ved  

 udløbet af registreringens gyldighed tilbageleveres til  

 centralregisteret eller til et dansk motorkontor, eller der skal indsendes en  

 erklæring fra en udenlandsk registreringsmyndighed eller anden  

 offentlig myndighed om modtagelse af nummerpladerne til destruktion.
 9. Registreringer på danske  

 grænsenummerplader kan p.t. ikke optages i edb-registeret.
 Oplysninger om registrering på danske  

 grænsenummerplader fås ved henvendelse til centralregisterets  

 kontor for grænsenummerplader, telefon (01) 54 33 11. (Uden for  

 kontortid rettes henvendelse til rigsregistraturen, specialregisteret,  

 telefon (01) 14 14 48, lokal 2472, der vil henvise til centralregisterets  

 hjemmevagt).
10. Danske grænsenummerplader har hvid  

 reflekterende baggrund med et rødt felt i venstre side.
I feltet er  

 med hvidt anført »DK«, og de 2 sidste cifre i det år, i hvilket  

 registreringens gyldighed udløber.
Herefter er med sort anført  

 et 5-cifret løbenummer (10.000-99.999).
 Der anvendes ved registrering en særlig  

 registreringsattest, der markerer registreringens midlertidige karakter.
 Grænsenummerplader udleveres af motorkontorerne i  

 Rødovre, Nærum, Odense, Esbjerg, Århus og  

 Ålborg.
 Kundgørelse VII nr. 2 af 1. april 1981  

 ophæves.
