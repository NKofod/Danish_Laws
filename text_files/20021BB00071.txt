Fremsat den 21. januar 2003 af  

 Elsebeth Gerner Nielsen (RV), Martin Lidegaard&nbsp  

 ;(RV), Pernille Blach Hansen (S),  

  Jørn Jespersen (SF) og  

  Mogens Nørgård Pedersen  (KRF) Forslag til folketingsbeslutning om udryddelse af kæmpebjørneklo Med henblik på at udrydde  

 kæmpebjørneklo i Danmark opfordres regeringen til:
 1.	At invitere til en rundbordssamtale mellem natur- og  

 miljøorganisationer, Kommunernes Landsforening,  

 Amtsrådsforeningen og landbrugets organisationer med det formål  

 at indgå en frivillig aftale om udryddelse af  

 kæmpebjørneklo.
 2.	At iværksætte en oplysningskampagne om de muligheder,  

 der er for at komme kæmpebjørnekloen til livs.
 3.	At foretage en evaluering efter 3 år af den frivillige  

 indsats.
 4.	At tage de nødvendige lovgivningsmæssige initiativer,  

 hvis evalueringen viser, at den frivillige indsats ikke er  

 tilstrækkelig.
Bemærkninger til forslaget Udbredelsen af kæmpebjørneklo er  

 et stadig voksende naturproblem, først og fremmest fordi den er en  

 trussel mod den danske flora og den biologiske mangfoldighed.
Det er en  

 plante, som på grund af  sin størrelse og eksplosive vækst  

 ødelægger vækstbetingelserne for andre planter.
I forhold  

 til biodiversitetskonventionen er landene forpligtede til at udrydde  

 såkaldt invasive arter, dvs. arter, som udgør en trussel mod den  

 biologiske mangfoldighed.
Også af den grund er det nødvendigt  

 med en intensiveret indsats i bekæmpelsen af  

 kæmpebjørneklo.
 For forslagsstillerne skal forslaget ses som en del af  

 opfyldelsen af Danmarks forpligtelser i forhold til  

 biodiversitetskonventionen.
 ad 1.
Der er allerede et udbredt samarbejde mellem  

 natur/miljøorganisationerne og landbrugets organisationer om en  

 række naturspørgsmål.
Det kunne også omfatte  

 udryddelse af kæmpebjørneklo, idet lodsejere og naturelskere vil  

 kunne hjælpe hinanden med den nødvendige bekæmpelse af  

 kæmpebjørneklo.
En række naturfredningsforeninger er  

 således allerede på frivilligt plan involveret i  

 bekæmpelsen.
Dette frivillige arbejde kunne eventuelt udbredes til  

 andre naturorganisationer, hvis medlemmer også er parate til at yde en  

 frivillig indsats.
Der kan blandt andet henvises til de gode erfaringer, som  

 Lyngby-Tårbæk Kommune har med frivilliges hjælp til  

 udryddelse af kæmpebjørneklo.
Her har den lokale afdeling af  

 Danmarks Naturfredningsforening ydet en meget stor indsats.
Forslagsstillerne finder det afgørende at  

 understøtte det folkelige engagement i miljø- og  

 naturspørgsmål.
Udbredelsen af kæmpebjørneklo  

 udgør et konkret problem, som de folkelige foreninger kan være  

 med til at løse.
 ad 2.
 Miljøministeriet opfordres til at udarbejde et  

 mindre kampagnemateriale om de redskaber, der er til rådighed for  

 forebyggelses/bekæmpelsesarbejdet.
 ad 3.
 Efter 3 år skal den frivillige indsats evalueres med  

 henblik på en vurdering af, om indsatsen er tilstrækkelig.
 ad 4.
Hvis evalueringen viser, at kæmpebjørnekloen  

 ikke er på vej til at blive udryddet med den iværksatte indsats,  

 opfordres regeringen til at fremsætte lovforslag om udryddelse af  

 kæmpebjørneklo.
Lovforslaget bør udformes på samme  

 måde som lovgivningen om flyvehavre, jf. lov nr. 298 af 24. april 1996  

 og den udstedte bekendtgørelse nr. 542 af 28. juni 1995 om  

 flyvehavre.
 Alternativt bør det overvejes at give offentlige  

 myndigheder lovhjemmel til at gå ind og fjerne  

 kæmpebjørneklo på privat grund.
Skriftlig fremsættelse Elsebeth Gerner Nielsen Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om udryddelse af  

 kæmpebjørneklo.
(Beslutningsforslag nr.
B 71).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
