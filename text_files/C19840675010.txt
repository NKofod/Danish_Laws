 I forbindelse med indførelsen af totalrammer for ministeriernes  

 bevillinger (udgifter og indtægter) er der opstået behov for, at der træffes  

 afgørelse om ikke alene (som hidtil) hvordan tilkommende udgifter finansieres  

 af ministeriet selv eller af generelle reserver -, men tillige hvordan  

 tilkommende indtægter indgår - om de står til rådighed enten for ministeriets  

 totalrammeopgørelse eller for de generelle reserver.
I anledning heraf fastsættes, at merindtægter, hvis modtagelse ikke  

 forudsætter forelæggelse for bevillingsmyndighederne, indgår i  

 totalrammeopgørelserne for de pågældende finanslovparagraffer, uden ændring  

 af totalrammerne.
Dette gælder også indtægter ved ejendomssalg, som ifølge  

 ændrede regler ikke længere skal forelægges bevillingsmyndighederne, eller  

 som alene skal forelægges for finansministeriet.
I tilfælde, hvor der sker forelæggelse for bevillingsmyndighederne, skal  

 der tages stilling til, hvorledes indtægten indgår.
Det skal derfor enten i  

 aktstykket anføres, at »indtægten forudsættes overført til  

 finansministeriets reserver«, eller at »indtægten forudsættes  

 overført til (ressort-)ministeriets reserver, § 01.99.38«, eller det må  

 anføres i finansministeriets tiltrædelse af aktstykkeforslaget, at indtægt og  

 udgift forudsættes afviklet over finansministeriets reserver som en indtægt  

 under et ministerium, der kompenserer udgiften under et andet ministerium,  

 således at indtægten formindsker det ene ministeriums totalramme, medens  

 udgiften forøger det andet ministeriums totalramme.
 Til orientering i forbindelse hermed citeres et i budgetdepartementet  

 udarbejdet notat af 01. oktober 1984:.
 Ejendomssalgs og andre udgiftsbudgetindtægters reservevirkning.
Efter totalrammernes indførelse er der opstået et nyt problem med hensyn  

 til indregning af indtægter på udgiftsbudgettet, som kommer til i løbet af  

 finansåret.
For så vidt angår tilkommende udgifter på udgiftsbudgettet er der  

 hidtil taget stilling til, om disse forudsættes dækket af finansministeriets  

 reserver eller afholdt inden for ressortministeriets egne rammer, dvs. af  

 eksisterende bevillinger eller kompenseret af eksisterende bevilling.
Men for  

 så vidt angår tilkommende indtægter på udgiftsbudgettet er der hidtil som  

 regel ikke af finansministeriet taget stilling i det enkelte tilfælde.
Det  

 har imidlertid været forudsat, at indtægtsstigning som følge af  

 mængdestigninger eller takststigning ikke påvirkede finansministeriets  

 reserver, medens andre indtægter tiltrådt ved særligt aktstykke, herunder  

 navnlig indtægter i finansåret ved ejendomssalg kunne modregnes i forbruget  

 af finansministeriets reserver.
Efter indførelsen af totalrammer er der behov  

 for at få taget stilling til, hvordan en indtægt på udgiftsbudgettet indgår i  

 relation til disse nettorammer.
I det følgende er talt om ejendomskøb og -salg.
Men det anførte gælder  

 tilsvarende for andre udgifter og indtægter på udgiftsbudgettet, tilkommende  

 i løbet af finansåret.
For ejendomskøbs vedkommende er det hidtil i forbindelse med tiltrædelsen  

 heraf blevet afgjort, om købet sker inden for en eksisterende  

 ejendomserhvervelsesbevilling eller kompenseres ved nedsættelse af en anden  

 udgiftsbevilling eller afholdes af finansministeriets TB-reserve.
Dvs. der er  

 tre muligheder.
Ved ejendomssalg er der ligeledes tre muligheder.
Det kan ske  

 inden for en eksisterende salgsbevilling, eller indtægtsbeløbet kan stilles  

 til rådighed som kompensation for udgifter inden for ministeriets totalramme,  

 eller salgsindtægterne kan endelig indgå i finansministeriets reserver  

 (modregnes i reservetrækket).
Når et køb finansieres af TB-reserven (eller evt.  

 omstillingsreserve/investeringspulje), betyder det en forhøjelse afdet  

 pågældende ministeriums totalramme i vedkommende år.
Omvendt må et salg til  

 fordel for TB-reserven betyde en nedsættelse af ministeriets totalramme,  

 svarende til den ejendomssalgsindtægt, der skal optages på TB.
Af hensyn både  

 til opgørelse af TB-reserven og til afgørelse om ressortministeriets  

 totalramme må der ligesom ved udgifter derfor nu ogsa for indtægter tages  

 stilling generelt eller konkret i den enkelte sag til  

 reservevirkningen/totalrammeforudsætningen.
Problemet er indtil nu navnlig kommet frem ved ejendomsoverdragelse mellem  

 statsinstitutioner.
Dette beror formentlig på, at køb i langt de fleste  

 tilfælde skal forelægges i aktstykke - enten fordi dette er foreskrevet i  

 forliggende bevilling, eller fordi der ingen bevilling er.
Derimod kan der nu  

 ske salg under 3 mill. kr. til ikke-statslige institutioner uden  

 forelæggelse.
Til disse salgs reserveregistrering må der derfor tages generel  

 stilling.
Ved salg over 3 mill. kr. eller salg til statsinstitutioner, hvis  

 køb må forelægges, kan der tages stilling i aktstykket.
Ved salgssager, der ikke skal forelægges for finansudvalget, og som  

 finansministeriet ikke får kendskab til før ved TB-behandlingen, vil det være  

 det letteste at administrere, dersom indtægten indgår i totalrammen.
Det vil  

 desuden skabe et incitament til, at styrelser afhænder ejendom, der ikke  

 længere er behov for.
Det er derfor besluttet, at salgsprovenuet i de  

 tilfælde, hvor der ikke skal ske forelæggelse, står til rådighed for  

 ressortministeriet som kompensation for enten udgifter, der bevilges særskilt  

 (evt. senere), eller udgifter uden for det bevillingsstyrede område.
For så vidt angår salg, der forelægges, og hvortil bevilling søges på  

 aktstykke, er det esluttet, at det i aktstykket angives, enten at  

 »indtægten forudsættes overført til finansministeriets reserver«,  

 eller at »indtægten forudsættes overført til (ressort-)ministeriets  

 reserver, , § (..). 01.99.38«.
Denne formulering ønskes i stedet for  

 angivelse af, hvorledes beløbet skal optages pa TB, idet reserverne jo  

 udtages på TB, og man ikke kan forudsætte (allerede) i forbindelse med  

 indtægten at vide, hvilken udgift den måtte anvendes som kompensation for.  

 Man har derimod behov for at angive, at indtægten står til rådighed for enten  

 ressortministeriet eller de generelle reserver.
Ved afgørelse af, hvilken  

 reserveløsning der skal vælges, må hensyn tages til behandlingen af  

 indtægter, der ikke skal forelægges bevillingsmyndighederne.
En undtagelse fra disse angivelser i aktstykket må gennemføres, når det i  

 forbindelse med et aktstykke om overførsel af et aktiv fra et ministerium til  

 et andet ved behandlingen af aktstykket besluttes, at såvel køb som salg  

 afvikles over finansministeriets reserver.
I relation til TB-reserven bliver  

 virkningen i dette tilfælde nul: udgift og indtægt modsvarer hinanden.  

 Derimod påvirkes de to ministeriers totalrammer.
Det købende ministeriums  

 totalramme forøges med købesummen (på TB), og det sælgende ministeriums  

 totalramme nedsættes med salgssummen (på TB). Dette må meddeles de to  

 ministerier i forbindelse med finansministeriets tiltrædelse af  

 aktstykke-forelæggelsen.
