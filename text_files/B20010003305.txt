Bekendtgørelse om kursistråd mv. ved voksenuddannelsescentre I medfør af § 17 a i lov om almen voksenuddannelse og  

 om voksenuddannelsescentre, jf. lovbekendtgørelse nr. 668 af 7. juli 2000,  

 fastsættes:
 § 1.  

  

 Ved  

 voksenuddannelsescentre har kursisterne ret til at danne et kursistråd.
 Stk. 2.  

  

 Forstanderen for voksenuddannelsescenteret opfordrer kursisterne til at  

 nedsætte et kursistråd, hvis kursisterne ikke selv tager initiativ hertil.
 § 2.  

  

 Kursistrådet varetager i samarbejde med forstander, lærere og øvrige  

 faggrupper  

 kursisternes fælles interesser på centeret  

.
 § 3.  

  

 Alle kursister på voksenuddannelsescenteret har valgret og er valgbare til  

 kursistrådet.
 § 4.  

  

 Forslag  

 til vedtægter for et kursistråd udarbejdes af kursisterne og vedtages på et  

 møde, der indkaldes af kursisterne, og hvortil alle kursister har adgang og  

 stemmeret.
 Stk. 2.  

  

 Vedtægterne  

 skal mindst indeholde bestemmelser om:
 1)  

 	  

    

 Kursistrådets  

 størrelse.
 2)  

 	  

    

 Hvornår valg til  

 kursistrådet finder sted samt valgperiodens længde.
 3)  

 	  

    

 Hvorledes  

 kursistrådet skal vælges.
 4)  

 	  

    

 Kursistrådets økonomi  

 og regnskabsaflæggelse.
 5)  

 	  

    

 Fremgangsmåden ved  

 senere vedtægtsændringer.
 6)  

 	  

    

 Afholdelse af et fast  

 årligt kursistrådsmøde, hvortil alle kursister har adgang med stemmeret,  

 herunder bestemmelser om faste dagsordenspunkter: aflæggelse af beretning,  

 regnskabsgodkendelse, godkendelse af budgetforslag, valg m.v.
 Stk. 3.  



  

 Kursistrådet fastsætter selv sin  

 forretningsorden.
§ 5.  

  

 Kursistrådet, jf. § 1, udpeger mindst en repræsentant for kursisterne  

 til  

 centerrådet efter amtsrådets bestemmelse, jf. §§ 2 og 3 i bekendtgørelse  

 nr. 717 af 19. juli 2000 om voksenuddannelsescentre.
Desuden udpeger  

 kursistrådet repræsentanter til alle råd, udvalg, arbejdsgrupper samt  

 beslægtede fora, hvis nedsættelse alene er sket på centerets eget initiativ,  

 og  

 som behandler spørgsmål, der har betydning for kursisterne i almindelighed,  

 jf.  

 dog stk. 2.
 Stk. 2.  

  

 Der udpeges  

 ikke repræsentanter til organer, hvor kursisternes deltagelse ikke vil være i  

 overensstemmelse med de regler, hvorefter organet er nedsat.
§ 6.  



  

 Voksenuddannelsescenteret kan anvende  

 en del af den samlede bevilling som et årligt tilskud til kursistrådets  

 arbejde.
Forstanderen for et voksenuddannelsescenter fastsætter efter  

 drøftelse  

 med kursistrådet de nærmere vilkår for ydelse af tilskud, herunder eventuel  

 ansøgningsprocedure og vilkår for aflevering af regnskab for anvendelsen af  

 det  

 modtagne tilskud.
 § 7.  

  

 Voksenuddannelsescenteret stiller et egnet lokale og adgang til  

 kontorfaciliteter til rådighed for kursistrådet.
 Stk. 2.  

  

 Centeret  

 stiller endvidere et egnet lokale til rådighed ved kulturelle, oplysende og  

 organisatoriske møder, som kursistrådet arrangerer.
