Arbejdsministeriet har truffet afgørelse om, at arbejdet med  

 champignonplukning skal kunne foregå forsvarligt, og at tekniske hjælpemidler  

 og inventar skal være indrettet forsvarligt, så unødige fysiske belastninger  

 undgås K A/S har i skrivelser af 30. oktober l992 og 1. december 1992 klaget over  

 Direktoratet for Arbejdstllsynets afgørelse af 14. oktober 1992 om  

 ergonomiske forhold ved plukning af champignon.
Klagens indhold Det anføres til støtte for klagen blandt andet, at en opretholdelse af  

 påbudet alene overfor en dansk champignonproducent er konkurrenceforvridende  

 og strider mod EF's målsætning om et mere ensartet arbejdsmiljø.
Desuden anføres det, - at plukning fra nederste hylde normalt foregår siddende på en  

 montørskammel ikke på hug eller liggende på knæ, - der ikke plukkes 37 timer om ugen, idet de ansatte dels har andre  

 funktioner, dels har varierende deltid efter overenskomsten, - de beskrevne arbejdsstillinger ikke er dækkende for de faktiske  

 arbejdsfunktioner.
 Virksomheden finder det naturligt, at direktoratets afgørelse  

 tilsidesættes, indtil direktoratet har besigtiget arbejdsforholdene på  

 virksomheden.
I virksomhedens skrivelse af 1. december 1992 anføres det, at virksomheden  

 løbende udskifter sit inventar, som har en levetid på ca. 20 år.
I henhold  

 hertil er det planen at skifte til nyt inventar i 8 rum i 1998/99 og 9 rum i  

 år 2002. Inventaret i de resterende 11 rum er bygget i 1990/91 og udskiftning  

 heraf forventes derfor i år 2010.
 Endelig anfører virksomheden, at forsøgsstationer arbejder stærkt på at at  

 udvikle nye metoder til plukning af champignon.
Sagsforløb Arbejdsministeriet har sendt klagen til udtalelse i direktoratet.
Det  

 fremgår af udtalelsen, og af sagen i øvrigt, at Kreds Fyns amt den 23. juli  

 1992 har afgivet påbud til virksomheden, hvorefter virksomheden skal træffe  

 foranstaltninger, således at arbejdet med plukning af champignon kan udføres  

 sikkerheds- og sundhedsmæssigt fuldt forsvarligt, både på kort og langt sigt.
Plukning af champignon foregår fra 140 cm brede hylder, der er anbragt i 5  

 etager over hinanden.
Overkanten af hylderne er ca. 50, 112, 174, 236 og 298  

 cm over gulvet. Åbningen mellem hylderne er 36 cm.
Bortset fra nederste hylde udføres plukningen i stående stilling enten fra  

 gulvet eller fra en højderegulerbar arbejdsplatform.
Fra nederste hylde  

 udføres plukningen enten siddende på hug eller liggende på knæ. Ved siddende  

 stilling benyttes en lille stol, hvorved rækkeafstanden er op til 70 cm.
 I en stor del af arbejdsstillingerne kan der forekomme belastende forhold  

 i nakke, ryg, skulder etc.
Virksomheden har i skrivelse af 11. august 1992 klaget over kredsens  

 påbud.
Til støtte for klagen anføres det, at kredsen ikke tidligere har  

 omtalt de problemer, der er nævnt i påbudet.
 Virksomheden mener, at produktionsformen nøje svarer til den form, som  

 anvendes på andre champignongartnerier i Danmark og Europa, og at en  

 gennemførelse af påbudet vil medføre, at det investerings- og driftsmæssigt  

 ikke vil være muligt at opretholde virksomheden eller champignondriften i  

 Danmark.
I afgørelse af 14. oktober 1992 vurderer direktoratet, at der foreligger  

 en omfattende dokumentation for sammenhængen mellem arbejdsmiljøet og besvær  

 i nakke, skuldre og arm.
Dokumentationen viser, at arbejde med armen i eller  

 over skulderhøjde og arbejde med gentagne fremadføringer eller udadføringer  

 af armen øger risikoen for seneskader.
Endvidere er der øget risiko for  

 muskelbesvær ved statiske belastninger af skulder- nakkemuskulaturen ligesom  

 graden af foroverbøjningen af nakke har vist at øge besværet.
Direktoratet fastholder med hjemmel i §§ 4, 10 og 17 i arbejdsministeriets  

 bekendtgørelse nr. 323 af 7. juli 1983 om arbejdets udførelse kredsens påbud,  

 således virksomheden skal træffe de fornødne foranstaltninger ved  

 arbejdspladserne for plukning af champignon, således at arbejdet kan udføres  

 sikkerheds- og sundhedsmæssigt fuldt forsvarligt.
Det skal herunder sikres,  

 at inventar og tekniske hjælpemidler passer til de personer, der skal benytte  

 dem, og at unødige fysiske belastninger samt uhensigtsmæssige  

 arbejdsstillinger eller bevægelser undgås.
 Efter et nyt besøg har kredsen i sin udtalelse til direktoratet af 25.  

 november 1992 bemærket, at den samlede arbejdstid er 30-32 timer mod  

 tidligere 37 timer, og at arbejdet normalt foregår siddende ved plukning på  

 nederste hylde, dog vurderer kredsen stadig, at de beskrevne  

 arbejdsstillinger for plukkearm, ryg og nakke er dækkende for de faktiske  

 arbejdssituationer.
Direktoratet har i sin udtalelse af 21. december 1992 indstillet, at  

 afgørelsens fastholdes.
Direktoratet har gjort opmærksom på, at der ved  

 fastsættelse af efterkommelsesfristen er taget højde for investeringens  

 størrelse og en rimelig tid til udvikling af både nye arbejdsmetoder og nyt  

 inventar.
De af kredsen i udtalelse af 25. november 1992 oplyste  

 præciseringer giver ikke direktoratet anledning til at ændre sin vurdering.
Direktoratet har den 29. september 1993 udtalt, at de uhensigtsmæssige og  

 sundhedsskadelige arbejdsstillinger, som der er påbudt at skulle træffe  

 foranstaltninger imod efter direktoratets opfattelse næsten udelukkende  

 skyldes konstruktionen af gartneriets reolsystemer, idet reolernes bredde og  

 afstanden mellem de enkelte hylder ikke gør det muligt at udføre arbejdet  

 sikkerheds- og sundhedsmæssigt fuldt forsvarligt.
Bedbredden er 140 cm og  

 afstanden mellem hylderne er 36 cm.
De fysiske belastninger er i høj grad  

 relateret til dette forhold.
 I en af Branchesikkerhedsråd 10 udarbejdet branchevejledningen angives en  

 bedbredde på 120 cm og en afstand på mindst 40 cm mellem hylderne.
 I sine kommentarer til vejledningen vurderer direktoratet, at bredden på  

 bedene højest må være 100 cm og den åbne afstand mellem bedene mindst 60 cm.
 Det er direktoratets vurdering, at champignonplukning ikke kan foregå  

 fuldt forsvarligt og således, at arbejdsmiljølovgivningens krav overholdes,  

 hvis gartnerierne indrettes som anført i branchevejledningen - og at  

 branchevejledningen heller ikke vil leve op til det, man forventer, nemlig at  

 vejledningen udover god og gængs praksis angiver, hvad der ud fra et  

 arbejdsmiljøsynspunkt vil være hensigtsmæssigt.
 På foranledning af har ErgoConsult gennemgået Arbejdsmiljøinstituttets  

 rapport af 24. september 1993 om vurdering af arbejdsbelastninger ved  

 plukning af champignoner.
 Ergo-Consult finder, at det er ergonomisk forsvarligt at acceptere en  

 indre hyldebredde på 120 cm og en afstand mellem hylderne på 40 cm, som  

 foreslået i udkastet tll branchevejledningen af parterne, og at en persons  

 kropsdimensioner ved champignonplukning ingen indflydelse har på, hvordan  

 arbejdspladsen indrettes, herunder at rækkeafstanden ikke vil spille nogen  

 rolle for arbejdets udførelse.
 Ergo-Consults gennemgang og kritik har været forelagt for  

 Arbejdsmiljøinstituttet, der i skrivelse af 17. november 1993 til  

 direktoratet har kommenteret Ergo-Consults gennemgang.
 Arbejdsmiljøinstituttet er uenig i konklusionerne af Ergo-Consults  

 gennemgang, og henviser til videnskabeligt anerkendte metoder til beregning  

 af kropsdimension i forhold til den ønskede rækkeafstand, som er nævnt i  

 Arbejdsmiljøinstituttets rapport.
 Arbejdstilsynet accepterer kun undtagelsesvis arbejde i det  

 »maksimale arbejdsområde«, d.v.s. 55-65 cm, som Ergo-Consult finder  

 vil være acceptabel arbejdsafstand.
 Ergo-Consult mener endvidere, at de i branchevejledningen foreslåede  

 dimensioner med 120 cm brede reoler og 40 cm mellem hver hylde giver en  

 indretning af arbejdspladsen, som yderligere vil nedbringe risikoen for ømhed  

 og irritation i nakkens, skulderens, og albuens og håndens muskulatur.
 Arbejdsmiljøinstituttet fastholder sin vurdering af arbejdsbelastningen  

 ved plukning af champignoner, hvorefter at arbejdet med plukning af  

 champignoner er sundhedsskadeligt, hvis det udføres hele dagen.
 Direktoratet er i skrivelse af 23. november 1993 til arbejdsministeriet  

 enig i Arbejdsmiljøinstituttets vurdering vedrørende arbejde med plukning af  

 champignoner.
 Direktoratet har endvidere oplyst, at arbejdsministeriets bekendtgørelse  

 nr. 1182 af 18. december 1992 om arbejdets udførelse og arbejdsministeriets  

 bekendtgørelse nr. 1163 af 16. december 1992 om faste arbejdssteders  

 indretning begge implementerer EF-arbejdsmiljødirektiver.
 Direktoratet har i sin udtalelse af 23. november 1993 fastholdt sin  

 vurdering af de arbejdsfysiologiske belastninger ved plukning af champignon.
 Der har været afholdt møde den 3. november 1993 mellem  

 Specialarbejderforbundet i Danmark, Gartneribrugets Arbejdgiverforening og  

 arbejdsministeren om branchevejledningen for champignondyrkning.
Som opfølgning herpå har Arbejdsmiljøinstituttet i skrivelse af 5.januar  

 1994 på forespørgsel fra Arbejdsministeriet vurderet arbejdsstillingerne  

 vedrørende plukning af champignon.
Af Arbejdsmiljøinstituttets skrivelse  

 fremgår der i det anvendte reolsystem arbejdes med en fast afstand mellem  

 hylderne og en fast hyldebredde.
Arbejdsmiljøinstituttet har vurderet, at branchevejledningens anbefaling  

 vedrørende bedbredde og hyldeafstand ikke er en tilstrækkelig forbedring af  

 arbejdspladsens indretning.
Den nødvendige hyldebredde og hyldeafstand er  

 afhængig af plukkerens kropsdimensioner.
Arbejdspladsen bør indrettes  

 således, at den giver mulighed for arbejde i hensigtsmæssige  

 arbejdsstillinger for personer indenfor normal legemshøjde.
 Arbejdsmiljøinstituttet finder, at åbningen mellem hylderne mindst skal  

 være 70 cm for at give hensigtsmæssige arbejdsstillinger for personer  

 indenfor normal legemshøjde (150 cm - 190 cm), og at afstanden til midten af  

 bedet ikke må overstige 50 cm, d.v.s en hyldebredde på 100 cm, når der  

 plukkes fra begge sider.
 Arbejdsmiljøinstituttet finder endvidere, at arbejdet bør tilrettelægges  

 således, at selve plukkearbejdet maximalt udføres 4 timer på en dag og højest  

 1 time ad gangen.
 Arbejdsmiljøinstituttet har vurderet, at begge foranstaltninger er  

 nødvendige for at minimere risikoen for en overbelastning af bevægeapparatet,  

 der på længere sigt kan medføre arbejdsrelaterede bevægeapparatslidelser.
 Direktoratet har i skrivelse af 7. januar 1994 anbefalet den af  

 Arbejdsmiljøinstituttet foreslåede minimumsafstand mellem hylderne på 70 cm  

 og maksimumsafstand af hyldebredden på 100 cm.
Arbejdsmiljørådets indstilling Klagen har i henhold til arbejdsmiljøloven § 66, stk. 1, nr. 4, været  

 forelagt Arbejdsmiljørådet, der den 30. august 1993 har udtalt, at  

 Sammenslutningen af Landbrugets Arbejdsgiverforeninger tilslutter sig det  

 givne påbud, således som det er formuleret i direktoratets afgørelse af 14.  

 oktober 1992, idet man anser branchevejledning om arbejde i  

 champignongartnerier af 23. juli 1993 med handlingsplan fra BSR 10 med  

 tilslutning fra Dansk Champignondyrkerforening for at indeholde det fornødne  

 og tilstrækkelige til efterkommelse af påbudet.
Direktoratet oplyste, at nogle af dets bemærkninger ikke er indarbejdet i  

 den foreliggende branchevejledning.
Således er branchevejledningens maximale  

 bakkedybde 120 cm mod direktoratets 1 m, minimum for mellemrummet er 40 cm,  

 hvor direktoratet kun kan acceptere 60 cm mellemrum, og minimum for  

 plukkevognsplatformen er 35 x 80 cm mod direktoratets 50 x 100 cm.
Direktoratet mener derfor ikke, at påbudet er opfyldt med  

 branchevejledningen.
Funktionærernes og Tjenestemændenes Fællesråd og de  

 statslige arbejdsgivere støtter direktoratet.
Det øvrige råd støtter  

 Sammenslutningen af Landbrugets Arbejdsgivere.
Arbejdsministeriets afgørelse Arbejdsministeriet skal i den anledning meddele, at man med hjemmel i §§  

 4, 10, og 17 i arbejdsministeriets bekendtgørelse nr. 323 af 7. juli 1983 om  

 arbejdets udførelse, senere afløst af arbejdsministeriets bekendtgørelse nr.  

 1182 af 18. december 1992 om arbejdets udførelse tiltræder direktoratets  

 afgørelse, således at virksomheden skal træffe de nødvendige foranstaltninger  

 ved arbejdspladserne for plukning af champignon, hvorefter arbejdet kan  

 udføres sikkerheds- og sundhedsmæssigt fuldt forsvarligt.
Det skal herunder  

 sikres, at inventar og tekniske hjælpemidler passer til de personer, der skal  

 benytte dem, og at unødige fysiske belastninger samt uhensigtsmæssige  

 arbejdsstillinger eller bevægelser undgås.
 I branchevejledningen anbefaler parterne, at gartnerierne inden den 31.  

 december 2001 skal være indrettet med reolsystemer med en hyldebredde på 120  

 cm og en afstand mellem hylderne på 40 cm.
 Arbejdsministeriet kan tiltræde direktoratets vurdering om, at  

 reolsystemerne bør indrettes med en hyldebredde på 100 cm og en afstand  

 mellem hylderne på 70 cm for at arbejdet kan forgå sundhedsmæssigt fuldt  

 forsvarligt.
Det er ministeriets opfattelse, at der bør gives den fornødne tid til  

 iværksættelse og gennemførelse af foranstaltningerne til at sikre, at det  

 omhandlende arbejde kan udføres sundhedsmæssigt fuldt forsvarligt.
På denne  

 baggrund kan ministeriet tiltræde de i branchevejledningen angivne  

 tidsterminer, hvorefter gartneriet inden den 31. december 2001 skal være  

 indrettet sundhedsmæssigt fuldt forsvarligt.
 Med henblik på begrænsning af det ensidige, repetetive arbejde bør der  

 imidlertid iværksættes arbejdsorganisatoriske foranstaltninger i form af fx  

 jobrotation og ændret arbejdsorganisering, der levner passende tid til  

 restitution.
Arbejdsministeriets begrundelse Der er i afgørelsen lagt vægt på, at arbejdet med plukning af champignon  

 under de eksisterende forhold efter en samlet vurdering kan være  

 sundhedsskadelig, idet der er risiko for udvikling af belastningslidelser i  

 nakke, ryg, skuldre og knæ på kort og langt sigt.
Arbejdet kan således  

 medføre en kronisk svækkelse af de muskler, der belastes af de dårlige  

 arbejdsstillinger.
Virksomheden skal derfor træffe de nødvendige foranstaltninger ved  

 arbejdspladserne for plukning af champignon så arbejdet kan forgå  

 sundhedsmæssigt fuldt forsvarligt.
Det er ministeriets vurdering, at  

 champignonplukning ikke kan foregå fuldt forsvarligt og således at  

 arbejdsmiljølovgivningens krav overholdes, hvis virksomheden indrettes som  

 anført i branchevejledningen.
 P.M.V.
 E.B.
 A BEK nr 1182 af 18/12/1992 om arbejdets udførelse.
