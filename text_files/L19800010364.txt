 Den 15. maj 1980 undertegnedes i Canberra følgende aftale mellem Danmark  

 og Australien vedrørende gensidig anerkendelse af målebreve:
AFTALE mellem Danmark og Australien vedrørende gensidig anerkendelse af målebreve Den danske og den australske regering, som ønsker at indgå en aftale om gensidig anerkendelse af nationale  

 dokumenter, der angiver skibes tonnage, har aftalt følgende:
Artikel 1 Målebreve for danske skibe, udstedt af de kompetente danske myndigheder,  

 skal anerkendes af de australske myndigheder, og målebreve for australske  

 skibe, udstedt af de kompetente australske myndigheder, skal anerkendes af de  

 danske myndigheder.
 Målebrev udstedt af anden myndighed på begæring af den danske eller den  

 australske regering og indeholdende en påtegning herom skal anerkendes som et  

 målebrev udstedt som angivet i denne artikels første paragraf.
 Behørigt udstedte foreløbige målebreve skal anerkendes på samme måde som  

 målebreve udstedt som angivet i denne artikels første paragraf.
Artikel 2 Måling og mærkning af skibe skal foretages gennem kompetente myndigheder  

 af behørigt kvalificerede funktionærer.
Den pågældende regering kan dog  

 overlade målingen og mærkningen til en af regeringen dertil godkendt  

 organisation.
I hvert enkelt tilfælde garanterer den pågældende regering  

 fuldt ud for fuldstændig og korrekt udførelse af målingen og mærkningen.
Artikel 3 Et målebrev forbliver i kraft, så længe skibet, for hvilket det er  

 udstedt, ikke ændres på en sådan måde, at tonnagen ikke længere svarer til de  

 i målebrevet indeholdte specifikationer.
Artikel 4 Et skib, der er udstyret med et ifølge denne aftale gyldigt målebrev, kan  

 underkastes kontrol med hensyn til skibsmåling.
En sådan kontrol er begrænset  

 til:
 Udøvelsen af denne kontrol må ikke forvolde skibet udgifter eller  

 forsinkelse.
 Hvis en kontrol viser, at de faktiske forhold vedrørende skibet afviger  

 fra de specifikationer, der er opgivet i målebrevet, skal målingsmyndigheden  

 i det land, hvor skibet er hjemmehørende, omgående underrettes med henblik på  

 at opklare forholdet.
 Så snart en berigtigelse har fundet sted, skal regeringen i det land, hvor  

 forholdet er blevet konstateret, underrettes.
Artikel 5 Målebreve skal udfærdiges på det udstedende lands officielle sprog.  

 Teksten skal være forsynet med oversættelse til engelsk, hvis det officielle  

 sprog ikke er engelsk.
Artikel 6 Denne aftale træder i kraft på underskrivelsesdagen.
 Hver af de kontraherende parter kan når som helst bringe denne aftale til  

 ophør ved at give den anden part tre måneders varsel gennem de diplomatiske  

 kanaler.
 Udfærdiget in duplo i Canberra den 15. maj 1980 på dansk og engelsk, idet  

 begge tekster har samme gyldighed.
