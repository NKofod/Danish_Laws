(De erhvervsfaglige grunduddannelser.  

 Levnedsmiddelområdet) Opbygning og varighed Skoleopholdenes fordeling 1. praktikopholds længde kan variere fra ca. 10 uger  

 til ca. 20 uger afhængig af 1. skoleopholds start. 2. praktikopholds længde  

 er afhængig af 2. skoleopholds start. 3. skoleophold afvikles inden for  

 uddannelsens sidste 15 uger.
Adgangsbetingelser Gennemført basisuddannelsen i levnedsmiddelområdet eller anden uddannelse  

 og/eller beskæftigelse, der kan ligestilles hermed i henhold til de af  

 undervisningsministeriet herom fastsatte regler.
Uddannelsens mål Eleven skal i uddannelsestiden opnå erhvervskompetence som bager i  

 overensstemmelse med nedenstående regler for uddannelsen.
Uddannelsens tilrettelægning De krævede praktiske og teoretiske færdigheder behandles på teknisk skole.
 Uddannelsen på virksomheden tilrettelægges således, at eleven beskæftiges  

 ved og opnår færdigheder i de arbejdsdiscipliner, der kræves inden for faget.
 Vejledning til brug ved uddannelsens tilrettelægning fås ved henvendelse  

 til:
Den danske Bagerstands Fællesorganisation Nørre Farimagsgade 7 1364 København K Tlf.: (01) 15 92 13 Uddannelse under skoleopholdene på uddannelsens 2. del Undervisningen på teknisk skole er bygget op i faglig teori og praktisk  

 arbejde.
 Formålet med den faglige teori, er at give en bedre forståelse for de  

 processer, der sker under fremstilling og opbevaring af bageriprodukter,  

 underbygget med opgaveløsning og laboratorieforsøg inden for emnerne:  

 materialelære og hygiejne.
 Den praktiske undervisning supplerer - og underbygger - de af eleven  

 opnåede færdigheder under uddannelsesforløbet på praktikstedet.
 pensum er opdelt således:
1. skoleophold (trin 1) - 10 uger Teorien omhandler:
 Produktionshygiejne, med prøveudtagning af forskellige brød og  

 kagetyper.
 Materialelære, fagkemi, melkemi, hævemidler, andre råvarer.
 Virksomhedsdrift, råvarekalkulation.
 Fagtegning, indøvning i tegning af borter, kanter, bogstaver og  

 enkelte inskriptioner.
 Praktik:
 De praktiske øvelser omhandler discipliner i gærdeje, rullede  

 deje, linse- og mørdeje, rørte og piskede masser, store og små kagetyper samt  

 indøvning af grundprincipperne i tylle- og finsprøjtning.
 Formning og modellering omhandler indøvning i fremstilling af  

 enkelte blomster og figurer i marcipan.
 Dekorationsarbejde omhandler udskæring og opsætning af enkelte  

 dekorationer udført i chokolade og andet dekorationsmateriale.
 Første skoleophold omfatter endvidere obligatorisk undervisning i  

 fællesfag samt undervisning i valgfrie fag.
 Hovedemnet for første skoleophold er: erhvervsudviklingen,  

 ejendomsretsforhold, organisationsforhold, problemer omkring konflikter.
2. skoleophold (trin 2) - 10 uger Teorien omhandler:
 Materialelære, analyse af fedtstoffer og melprodukter, syregrader.  

 Virksomhedsdrift, råvarekalkulation, bidragskalkulation,  

 produktgruppering.
 Fagtegning, motivtegning, perforering udskæring.
 Praktik:
 De praktiske øvelser omhandler en videreudvikling med nye  

 brødtyper inden for gærdeje, specialbrød, rullede deje, rørte og piskede  

 masser, store og små kagetyper, samt en videreudvikling i tylle- og  

 finsprøjtning med henblik på dekoratering af kager og desserter.
 Formning og modellering, fortsættelse af indlærte program under  

 første skoleophold, med nye typer af blomster og figurer.
 Dekorationsarbejde, omhandler sammensætning og dekorering af  

 lagkager, desserter og kransekagetyper, endvidere øvelse i karamelkogning og  

 chokoladetemperering, med henblik på opbygning af forskelligt  

 dekorationsmateriale.
 Andet skoleophold omfatter endvidere obligatorisk undervisning i fællesfag  

 samt undervisning i valgfrie fag.
 Hovedemnet for andet skoleophold er: arbejdsmiljø, herunder dettes  

 sammenhæng med sikkerhed på arbejdspladsen, lønsystemer, tidsplanlægning,  

 produktionsstyring.
3. skoleophold (trin 3) - 5 uger Teorien omhandler:
Fagkemi, forsøgsbagning, brødæltning, opbevaring af brød.
Der  

 udarbejdes skemaer og rapporter over de opnåede resultater.
 Virksomhedsdrift, driftsregnskab, produktionsanalyse,  

 nulpunktsanalyse.
 Fagtegning, dekorationstegning, lagkagemotiver,  

 skabelonfremstilling.
 Praktik:
 De praktiske øvelser i bageri, vil forme sig som selvstændige  

 øvelser, omhandlende hvad man har indlært under skoleophold og  

 praktikperiode, suppleret med forskellige typer specialbrød.
 De praktiske øvelser i konditori, vil forme sig som selvstændige  

 øvelser, omhandlende hvad man har indlært under skoleophold og  

 praktikperioden, suppleret med andre typer af desserter og kagetyper.
 Formning og modellering, repetition og videreudvikling af det på  

 trin 1 og 2 indlærte.
 Dekorationsarbejde, omhandler sammensætning og dekorering af  

 forskelligt dekorationsmateriale, udført i karamel og chokolade.
 Konfekture, teoretisk gennemgang og udførelse af praktikøvelser  

 omhandlende grundreglerne i støbning, formning og overtrækning af praliner.
 Tredie skoleophold omfatter endvidere obligatorisk undervisning i  

 fællesfag samt undervisning i valgfrie fag.
 Hovedemnet for tredie skoleophold er: social udvikling - individets  

 tilegnelse af normer, holdninger m.v. herunder: udvikling af sproget,  

 familiens indflydelse, skolens indflydelse, massemediernes indflydelse,  

 indflydelse via fritidsaktiviteter, virksomhedernes indflydelse.
Uddannelsesregler Fastsat af undervisningsministeriet i henhold til lov nr. 289 af 8. juni  

 1977 om erhvervsfaglige grunduddannelser.
uddannelsen i praktikvirksomhederne Uddannelsen i praktikvirksomheden skal tilrettelægges således, at der  

 opnås rutiner i de discipliner, der har været undervist i på de foregående  

 skoleophold.
Erhvervsuddannelsesudvalget for Levnedsmiddelområdet, den 1. juni 1981 Erling L.
Dyekjær formand Foranstående uddannelsesregler godkendes.
