 Landsskatteretskendelse af 14. marts 2002 vedr. erstatning  

 ved ophævelse af kontrakt.
 A klager for indkomståret 1997 over, at skatteankenævnet har  

 anset erstatning for opgivelse af franchiseaftale, 180.000 kr., for  

 skattepligtig indkomst.
Det fremgår af sagen, at klageren har indgået en franchiseaftale  

 den 10. september 1993 med B A/S, der er et datterselskab af selskabet C.
B  

 A/S  

 havde til hensigt at opbygge en kæde af butikker med samme navn i Danmark,  

 der  

 er specialiseret i salg af osteprodukter og hertil relaterede produkter.
I  

 henhold til aftalen skal klageren være ansvarlig for den fortsatte drift af  

 en  

 butik beliggende i X.
Aftalen trådte i kraft den 5. juli 1993.
 Det fremgår bl.a. af franchisekontrakten:
III.
JURIDISK  

 ORGANISATION OG HÆFTELSE § 3 3.1.Franchisetager driver butikken for egen regning og risiko  

 som selvstændig erhvervsdrivende i overensstemmelse med den til enhver tid  

 gældende lovgivning og afholder således samtlige med butikkens drift  

 forbundne  

 omkostninger. ( ) IV FORRETNINGSLOKALER,  

 DRIFTSMIDLER, FORSIKRING, INSPEKTION M.V.
4.2. Franchisetager forpligter sig til fra Franchisegiver at  

 købe ovennævnte butiksindretning med inventar og driftsmidler, jfr.  

 vedhæftende  

 bilag 2, købekontrakt med ejendomsforbehold, idet kontantprisen andrager et  

 beløb svarende til Franchisegivers nettoinvestering + 2 %. ( ) VIII VAREKØB, KØBS- OG  

 SALGSPRISER 8.1 Franchisetager forpligter sig til udelukkende at sælge  

 Franchisegivers varesortiment anført i butiksmanualen, ligesom Franchisetager  

 er forpligtet til at aftage fuld varesortiment.
Nævnte købsforpligtelse  

 omfatter ikke alene butikkens vareforbrug men tillige inventargenstande,  

 driftsmidler samt øvrige artikler, der forhandles og/eller leveres af  

 Franchisegiver, jfr. butiksmanualen. ( ) XII BETALING OG  

 SIKKERHEDSSTILLELSE 12.1 Franchisetager betaler, under denne aftales løbetid, til  

 Franchisegiver en franchiseafgift på 2 % beregnet af fakturabeløbet eksl.  

 moms  

 vedrørende al fakturering fra Franchisegiver til Franchisetager. ( ) 12.2 Derudover betaler Franchisetager til Franchisegiver  

 lejeydelse i henhold til den mellem parterne indgåede fremlejekontrakt. ( ) 12.3 ( ) 12.4 Samtidig med nærværende aftales indgåelse udsteder  

 Franchisetager et løsøre-ejerpantebrev (bilag 3) på et beløb svarende til  

 købesummen i den under ovennævnte § 4.2. anførte købekontrakt (bilag 2) med  

 pant i det i de lejede lokaler til enhver tid beroende driftsinventar og  

 driftsmateriel m.m., lejerettigheder samt den goodwill, der er knyttet til  

 den  

 i de lejede lokaler drevne virksomhed, jfr.
Tinglysningslovens § 47 B. ( ) XIII OVERDRAGELSE § 13 13.1 Franchisetager har ret til at overdrage butikken til en af  

 Franchisegiver  

 godkendt køber mod, at køber indtræder i nærværende Franchiseaftales  

 rettigheder og pligter, herunder indtræder i fremlejemålet i henhold til  

 fremlejeaftalen samt eksisterende købskontrakt og udsteder  

 løsøre-ejerpantebrev  

 i overensstemmelse med regler i ovennævnte § 12.4. ( ) XIV OPHØR § 14 14.1 Fra Franchisegivers side er nærværende aftale uopsigelig i  

 en periode på 7 år regnet fra ikrafttrædelsestidspunktet, jfr. § 2.1.
 Fra Franchisetagers side er nærværende aftale uopsigelig i en  

 periode på 3 år regnet fra ikrafttrædelsestidspunktet, jfr. § 2.1.
 I øvrigt kan aftalen skriftligt opsiges af en af parterne med et  

 varsel på 6 måneder til udgangen af en måned, dog tidligst til ophør ved  

 uopsigelighedsperiodens udløb.
14.2 Såfremt aftalen opsiges fra Franchisegivers side, er  

 Franchisegiver på Franchisetagers anmodning pligtig at overtage nedennævnte  

 under 1-3 anførte aktiver på betingelse af, at de nævnte aktiver befinder sig  

 i  

 den i § 4.4. anførte vedligeholdelsesstand.
Overtagelsen sker på følgende  

 vilkår:
 1. Kurant varelager overtages til fakturapris -2%.
2. Butiksindretning/inventar/driftsmidler, med undtagelse af den  

 indretning som måtte være udført og det inventar/driftsmidler som måtte være  

 anskaffet efter, at opsigelse er sket, overtages til den værdi der, på  

 ophørstidspunktet, fremkommer efter en årlig afskrivning med min. 15 % af  

 anskaffelsessummen.
I anskaffelsesåret og afståelsesåret foretages en  

 forholdsmæssig afskrivning.
3. Betaling for evt. goodwill sker med et beløb svarende til halvdelen  

 af 1 års nettofortjeneste beregnet på grundlag af gennemsnittet af de sidste  

 3  

 års nettofortjeneste, idet dog det seneste års resultat skal tælle dobbelt,  

 hvorfor der skal divideres med 4 ved beregning af gennemsnittet. ( ) Det fremgår af sagsfremstillingen, at B A/S pr. den 1. oktober  

 1996 er fusioneret med D AmbA.
 Det fremgår endvidere af sagen, at klageren den 2. januar 1997  

 har indgået en betinget aftale vedrørende ophævelse af franchisekontrakten.  

 Det  

 fremgår heraf bl.a.:
 1. Butikkens fremtidige  

 drift.
A (klageren) fortsætter driften af den af A drevne forretning,  

 beliggende i X, således at denne fra dags dato ejes og drives udelukkende for  

 A´s regning og risiko, og B A/S vil fra denne dato være uden ansvar for  

 forretningens drift og dispositioner i øvrigt. ( ) 2. Lokaler Lokalerne overtages i den stand, hvori de nu er og forefindes.  

 Den eksisterende fremlejeaftale af 5. juli 1993 ophører og A indtræder i den  

 mellem udlejer og B A/S indgåede lejekontrakt.
Det er en betingelse, at B A/S  

 frigøres for lejemålet.
A indbetaler kontant til B A/S det indbetalte  

 depositum  

 i henhold til lejekontrakten kr._____ .
3. Navnet A er berettiget til fortsat at videreføre den eksisterende butik  

 under navnet  ..
Navnet er ikke omfattet af overdragelse, idet  

 alle  

 rettigheder til navnet fortsat tilhører indehaveren af det registrerede navn.
 4. Varekøb.
 Alle forpligtelser til varekøb hos B A/S ophører med indgåelsen  

 af denne aftale.
 5. Økonomiske vilkår.
Som erstatning for ophævelse af franchisekontrakt betaler B A/S  

 til A kr. 180.000 skriver: et hundrede ottetitusinde.
A´s gæld til B A/S er  

 opgjort som følger.
 Butiksindretning med inventar og driftsmidler er overtaget af A  

 i henhold til købekontrakt af 5. juli 1993.
Restgæld opgjort pr. 31/12-96 113.064,26 kr.
Renter af restgæld 6.218,53 kr.
 Total kr.
 119.282,79 kr.
Varegæld m.v. inkl. moms opgjort pr. 15/12-96 414.668,58 kr.
 Varekøb, omkostning m.v. der påløber butikken i perioden fra  

 16/12 1996 til 31/12 1996, fratrukket alle indbetalinger i samme periode  

 modregnes/tillægges ovenstående varegæld m.v. pr. 15/12 1996.
Pr. 31/12 1996 opgøres det endelige økonomiske mellemværende og  

 det derefter fremkomne totale skyldige beløb forfalder til betaling pr. 5.  

 januar 1997, eller efter aftale mellem parterne.
Evt. regninger m.v. mellem  

 parterne der ikke er fremkommet inden opgørelsesdatoen betales kontant pr.  

 forfaldsdatoen.
Det samlede skyldige beløb betales kontant pr. 5. januar 1997.  

 ( ) 7. Betinget  

 ikrafttrædelse.
 Ikrafttrædelse af nærværende aftale er gjort betinget af, at der  

 opnås en forsyningssikkerhed med gul ost sortiment under mærket  .. .  

 Endvidere  

 er aftalen betinget af, at der opnås en aftale mellem B A/S og  

 indkøbsforeningen omkring fremtidige rettigheder til navnet  .. .
 8. Transport rettigheder.
B A/S har ret til at overdrage denne aftale til D AmbA eller  

 selskaber ejet af samme. Det fremgår af opgørelse i forbindelse med ophævelse af  

 franchisekontrakt af 27. januar 1997 fra B A/S, at aftalen kan betragtes som  

 endelig, hvorfor der kan udarbejdes en endelig opgørelse.
Det fremgår  

 endvidere, at klageren skal indbetale 253.266,42 kr. kontant senest den 7.  

 februar.
Beløbet er fremkommet ved: at alle fakturaer og forfaldne  

 ydelser er  

 fratrukket erstatningen for ophævelsen af franchisekontrakten.
 Der er fremlagt kopi af kvittering fra banken, hvoraf fremgår,  

 at klageren har betalt 253.266,42 kr. til B A/S i henhold til aftale af den  

 14.  

 februar 1997.
 Der er endvidere fremlagt erklæring af 15. marts 2000 fra den  

 tidligere direktør i B A/S, der indgik aftalen om ophævelse af  

 franchisekontrakt med klageren, hvoraf fremgår, at han kan bekræfte, at  

 erstatningen for ophævelsen ved gældsnedskrivningen med 180.000 kr. er  

 fastsat  

 efter en individuel vurdering af klageren.
Revisor har over for Landsskatteretten fremlagt bekræftelse fra  

 banken af 7. september 2001, hvoraf fremgår, at banken i februar 1997 har  

 finansieret klagerens udtræden af franchisekontrakt med D AmbA.  

 Finansieringen  

 beløb sig til et erhvervslån på 130.000 kr. samt løbende driftsfinansiering  

 på  

 110.000 kr.
Til sikkerhed herfor har banken fået løsørepantebrev på 272.000  

 kr.  

 med pant i forretningens driftsinventar m.v.
Revisor har endvidere fremlagt  

 kopi af kontoudtog pr. 31/12 1996 vedrørende forretningen i X, kopi af  

 klagerens årsopgørelse for 1997, samt kopi af balancer pr. 31/12 1997, kopi  

 af  

 driftsregnskab for 1997, kopi af årsopgørelse for 1996, kopi af skattemæssig  

 opgørelse for 1996, kopi af regnskab for 1996, kopi af ejendomsvurdering for  

 1996, samt kopi af årsopgørelse for 1996 fra et kreditselskab vedrørende  

 ejendommen.
 Skatteankenævnet har anset modtaget erstatning ved ophævelse af  

 franchisekontrakt for  

    

  

 skattepligtig i  

 henhold til ligningslovens § 16, stk. 1, litra 4.
Nævnet har herved bl.a. henset til, at det fremgår af den  

 betingede aftale om ophævelse af franchisekontrakt underskrevet den 2. januar  

 1997, punkt 4 (Økonomiske vilkår): Som erstatning for ophævelse af  

 franchisekontrakt betaler B A/S til A kr. 180.000.
Af den endelige  

 opgørelse i  

 forbindelse med ophævelse af kontrakten fremgår det, at klageren skal  

 indbetale  

 253.266 kr. samt at der er vedlagt kontoudtog, hvor beløb til indbetaling  

 fremkommer ved at alle fakturabeløb og forfaldne ydelser er fratrukket  

 erstatningen for ophævelse af kontrakten.
Der foreligger ingen dokumentation  

 for tilbud om akkord eller aftale om gældseftergivelse.
Der er endvidere  

 intet  

 i de foreliggende dokumenter, som antyder, at der har været tale om akkord  

 eller gældseftergivelse.
Nævnet har endvidere henvist til, at der ikke  

 foreligger  

 dokumentation for, hvorledes erstatningsbeløbet er fremkommet.
Kontoudtog  

 (som  

 nævnt i den endelige opgørelse) over det økonomiske mellemværende foreligger  

 ikke.
Nævnet har derfor fundet, at erstatning ved ophævelse af kontrakten  

 ikke  

 kan anses som værende akkord eller gældseftergivelse, jf. kursgevinstlovens §  

 24.  

    

  

 Nævnet har herefter fundet, at der  

 er udbetalt erstatning for opsigelse af franchisekontrakt fra B A/S til  

 klageren, og at der alene er sket modregning af erstatningsbeløbet på 180.000  

 kr. i klagerens gæld til B A/S ved kontraktens ophævelse, hvorfor  

 erstatningen  

 må anses for skattepligtig i henhold til ligningslovens § 16 E, stk. 1, nr.  

 4.
 Klagerens revisor har over for Landsskatteretten nedlagt påstand  

 om, at beløbet anses for en akkord, der er skattefri, jf. kursgevinstlovens  

 regler.
Revisor har til støtte herfor bl.a. anført, at begrundelsen for,  

 at der er sket en akkord er, at B A/S ønskede en fuldstændig opgørelse og  

 udligning af mellemværendet mellem forretningerne samtidig med udtræden af  

 franchisekontrakterne.
Revisor henviser til den fremlagte bekræftelse fra  

 direktøren for B A/S, hvoraf det fremgår,  

    

  

 at der er sket en individuel vurdering af debitorerne forud for  

 fastsættelsen af akkordens størrelse, afhængigt af debitors betalingsevne og  

 dermed fordringens værdi for kreditor, B A/S.
Betingelsen for akkorden er  

 præciseret således, at der skulle ske kontant indbetaling af hele  

 restfordringen.
Nævnets henvisning til beskatning som opgivelse af agentur  

 m.v.  

 efter ligningslovens § 16 E afvises, idet der ikke er tale om opgivelse af  

 agentur eller afståelse af forretning eller lignende, idet ejeren af butikken  

 fortsat er den samme og rettigheder til navnet ikke er overdraget, men  

 fortsat  

 tilhører tredjemand.
Der nedlægges derfor påstand om anerkendelse af  

 gældsnedskrivning ved akkord med hovedkreditor til fordringens værdi for  

 kreditor.
Revisor har om baggrunden for sagen oplyst, at D AmbA havde  

 overtaget B A/S.
D AmbA ønskede ikke at indtræde i de af B A/S indgåede  

 franchisekontrakter og den deraf følgende finansiering af de enkelte  

 butikker.  

 I henhold til den indgåede franchisekontrakt havde klageren pligt til at  

 handle  

 med B A/S, der finansierede klagerens indkøb hos selskabet, der fungerede som  

 en kassekredit.
Mellemværende blev betalt via en almindelig bankkonto.
Som  

 led  

 i afviklingen af franchiseaftalen tilbød B A/S afvikling af gælden ved  

 betaling  

 af et mindre beløb, der var fastsat efter en konkret vurdering af hver  

 debitor.  

 Klageren havde mulighed for at låne 253.000 kr. i sin bank med sikkerhed i  

 butikken.
B A/S accepterede at give saldokvittering på mellemværende mellem B  

 A/S og klageren mod, at klageren indbetalte ca. 253.000 kr.
Klageren har  

 herefter handlet med D AmbA.
B A/S solgte rettigheden til navnet  

    

  

 til D AmbA, der videresolgte navnet til  

 indkøbsforeningen.
Da B A/S finansierede driften af ostebutikkerne havde  

 klageren kun få andre mindre leverandører, hvorfor B A/S var klagerens  

 hovedkreditor på gældseftergivelsestidspunktet.
Revisor har yderligere anført, at han er enig i, at  

 formuleringen i Betinget aftale vedr. ophævelse af  

 Franchisekontrakt, hvori  

 det fremgår, at Som erstatning for ophævelse af franchisekontrakt  

 betaler B  

 A/S til A kr. 180.000 var uheldig.
Revisor har henvist til den  

 tidligere  

 direktørs erklæring af 15/3 2000.
Vedrørende klagerens økonomiske forhold har revisor oplyst, at  

 klageren bor i et parcelhus, der er ejet af hans ægtefælle.
Klagerens eneste  

 aktiv er butikken, der er pantsat til sikkerhed for gælden til banken.
Revisor har endvidere oplyst, at der så vidt han vidste var 2  

 andre sager.
Den ene var fra Y.
Skatteyderen var ikke blevet beskattet af  

 beløbet, idet ansættelsen var forældet, inden ligningsmyndigheden havde taget  

 sagen op.
I den anden sag var skatteyderen, så vidt revisor vidste, ej heller  

 blevet beskattet af beløbet.
Revisor har endvidere henvist til fremlagt kopi af kontoudtog  

 fra B A/S pr. 31/12 1996, hvoraf det fremgår, at klageren skylder 253.266,42  

 kr., svarende til det til B A/S indbetalte beløb, jf. tidligere fremsendte  

 kopi  

 af kvittering.
Revisor har endvidere henvist til fremsendt kopi af  

 bekræftelse  

 fra banken på optagelsen af lån og driftskredit til finansiering af  

 indfrielsen  

 af B A/S.
Heraf fremgår, at løsørepantebrevet i forretningen på nominelt  

 272.000 kr. er lagt til sikkerhed for den optagne bankgæld.
Ejerpantebrevet  

 ligger i banken, og der kan eventuelt rekvireres en kopi heraf.
Revisor har  

 endvidere henvist til fremlagt kopi af regnskab og årsopgørelse for 1996,  

 samt  

 bilag til selvangivelsen, hvoraf fremgår en negativ formue i virksomheden på  

 -324.014 kr. og en samlet negativ formue på kr. 325.555 kr.
Den samlede  

 formue  

 for ægtefællerne er angivet på årsopgørelsen.
Revisor har endvidere fremlagt  

 kopi af ejendomsvurderingen, hvoraf fremgår, at ejendommen tilhører hustruen.  

 For 1997 har revisor fremlagt årsopgørelse samt regnskab og samlet balance  

 for  

 ægtefællerne, hvoraf fremgår, at der efter nedskrivningen af gælden fortsat  

 er  

 en samlet negativ formue på 171.183 kr. heraf udgør den negative formue  

 i  

 virksomheden 75.972 kr.
Med hensyn til udregningen af gældsnedslag og  

 indfrielse af restbeløbet har revisor oplyst, at der forud for fastsættelsen  

 af  

 beløbet er foregået forhandlinger med B A/S og henvendelse til banken for  

 opnåelse af den fornødne kredit.
Konklusionen på forhandlingerne blev, at der  

 skulle betales 253.266 kr., svarende til de mulige banklån og driftskreditter  

 til indfrielsen, jf. den fremlagte bekræftelse fra direktøren.
Det var det  

 maksimale man kunne opnå i banken, mod at banken fik sikkerhed i det  

 bestående  

 løsøreejerpant.
Idet der ikke var andre aktiver til pantsætning, kunne der  

 ikke  

 fremskaffes yderligere midler.
 Landsskatterettens  

 bemærkninger:
I henhold til ligningslovens § 16 E, stk. 1, nr. 4 (lovbek. nr.  

 869 af 15/11 1995) skal godtgørelse i anledning af opgivelse af agentur eller  

 lignende medregnes ved opgørelsen af den skattepligtige indkomst.
Ud over  

 egentlige agenturer er tilsvarende forhold så som eneforhandlingsrettigheder,  

 forhandlerprivilegier og lignende omfattet af bestemmelsen, jf. cirkulære nr.  

 97 af 26. juni 1995 punkt 2.4.
 Landsskatteretten finder efter de foreliggende oplysninger, at  

 det til klageren udbetalte beløb i anledning af B A/S´s ophævelse af  

 franchisekontrakten er omfattet af bestemmelsen i ligningslovens § 16 E, stk.  

 1, nr. 4. Der er herved henset til, at franchiseaftalen er hævet i utide,  

 idet  

 det fremgår af franchiseaftalens § 14, stk. 1, at aftalen fra franchisegivers  

 side er uopsigelig i en periode på 7 år regnet fra  

 ikrafttrædelsestidspunktet,  

 og at det fremgår af betinget aftale vedrørende ophævelse af  

 franchisekontrakt  

 af 2. januar 1997 samt opgørelse af 27. januar 1997 fra B A/S, at der er tale  

 om erstatning for ophævelse af franchisekontrakt.
Retten finder endvidere ikke grundlag for at antage, at der er  

 tale om gældsnedskrivning ved akkord med hovedkreditor, som af revisor  

 påstået.  

 Der er herved henset til, at det må antages, at ophævelsen af  

 franchisekontrakten er sket på B A/S´s initiativ, jf. det af revisor  

 forklarede, hvorefter D AmbA ikke ønskede, at indtræde i de indgåede  

 franchiseaftaler og således ikke har taget udgangspunkt i klagerens  

 økonomiske  

 forhold.
Den påklagede ansættelse stadfæstes derfor.
