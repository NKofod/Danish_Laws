Interesseorganisation, hvis  

 erhvervsmæssige virksomhed i ikke væsentligt omfang havde til  

 formål at fremme medlemmernes økonomiske interesser, omfattet af  

 lov om erhvervsdrivende K har ved skrivelse af 11. marts 1999 klaget over, at  

 Erhvervs- og Selskabsstyrelsen ved skrivelse af 17. februar 1999 har  

 pålagt foreningen at lade sig registrere i styrelsen efter lov om  

 erhvervsdrivende virksomheder § 8, jf. § 3.
 Ved skrivelse af 17. februar 1999 fastslog Erhvervs- og  

 Selskabsstyrelsen, at K er en virksomhed med begrænset ansvar, der  

 bl.a. har til formål at fremme deltagernes økonomiske interesser  

 gennem erhvervsdrift, og at K derfor er omfattet af registreringspligten i  

 lov om erhvervsdrivende virksomheder, jf. § 8, jf. § 3.
 Ved skrivelse af 11. marts 1999 har K indbragt styrelsens  

 afgørelse for ankenævnet, idet man gør gældende, at  

 foreningen ikke er omfattet af registreringspligten.
 Erhvervs- og Selskabsstyrelsen har den 31. maj 1999  

 afgivet en redegørelse til ankenævnet, hvori man bl.a. har  

 anført:
 "Sagens faktiske omstændigheder:
 Styrelsen blev i januar 1999 opmærksom på, at  

 K ikke var registreret i styrelsen.
 Ved skrivelse af 6. januar 1999 anmodede styrelsen K om at  

 indsende et eksemplar af vedtægterne samt et eksemplar af det senest  

 aflagte årsregnskab til brug for styrelsens vurdering af, hvorvidt  

 foreningen var omfattet af lov om erhvervsdrivende virksomheder og dermed  

 registreringspligtig i Erhvervs- og Selskabsstyrelsen, jf. lovens § 8, jf. §  

 3, jf. § 1.
 Styrelsen modtog den 12. januar 1999 et eksemplar af K's  

 vedtægter samt et eksemplar af årsregnskabet for 1997.
På baggrund af det indsendte materiale udbad  

 styrelsen sig ved skrivelse af 26. januar 1999 en redegørelse for,  

 hvorledes K varetager medlemmernes økonomiske interesser, jf.  

 vedtægternes § 2, herunder hvilke ydelser K tilbyder medlemmerne.
I  

 forbindelse hermed udbad styrelsen sig en redegørelse for, hvorvidt  

 medlemmerne opnår rabatter, bonus eller andet, samt hvorvidt visse  

 ydelser udelukkende udbydes til medlemmerne.
 Den 5. februar 1999 modtog styrelsen et eksemplar af  

 brochuren "Velkommen i K...", et eksemplar af bladet ... samt yderligere  

 oplysninger i følgeskrivelsen af 4. februar 1999.
På denne baggrund traf styrelsen den 17. februar  

 1999 afgørelse i sagen.
Styrelsens afgørelse gik ud på,  

 at selskabet var registreringspligtigt i henhold til lov om erhvervsdrivende  

 virksomheder, jf. § 8, jf. § 3, jf. § 1.
 Sagens retlige omstændigheder:
 Det fremgår af lov om erhvervsdrivende virksomheder  

 § 1, stk. 1 og 2, jf. § 3, at loven finder anvendelse på virksomheder  

 med begrænset ansvar, der har til formål at fremme deltagernes  

 økonomiske interesser gennem erhvervsdrift.
Det fremgår af vedtægternes § 3, stk. 3, at  

 medlemmerne ikke er personligt ansvarlige for foreningens forpligtelser, og  

 at alene den til enhver tid værende foreningsformue hæfter  

 herfor.
Det lægges følgelig til grund, at foreningen har  

 begrænset ansvar, jf. lov om erhvervsdrivende virksomheder § 3.
Det fremgår af årsregnskabet for 1997, at K  

 har indtægter i forbindelse med kontingentindbetalinger, varesalg ...  

 (udlejning m.v.). Herudover har K indtægter i forbindelse med udlejning  

 af ejendomme, øvrige indtægter, nettorenteindtægt samt  

 udbytte fra datterselskab.
I øvrigt besidder K 100% af  

 indskudskapitalen i henholdsvis K .... B ApS og A Holding A/S.
Det  

 lægges følgelig til grund, at K udøver erhvervsdrift, jf.  

 lov om erhvervsdrivende virksomheder § 1, stk. 3, nr. 1 og nr. 3.
Det fremgår af forarbejderne til lov om  

 erhvervsdrivende virksomheder, at tilføjelsen af kravet om, at  

 virksomheden skal have til formål gennem erhvervsdriften at fremme  

 deltagernes økonomiske interesser, har til formål at  

 afgrænse lovens anvendelsesområde over for ideelle foreninger,  

 der driver erhvervsdrift, jf.
Folketingstidende A, 1993-1994, spalte  

 1663.
Det følger endvidere af forarbejderne, at  

 deltagernes økonomiske interesser kan fremmes ved økonomiske  

 fordele som overskudsdeling, udlodning ved opløsning m.v., bonus,  

 rabat m.v., jf.
Folketingstidende A, 1993-1994, spalte 1670.
Hvorvidt en virksomhed har til formål at fremme  

 deltagernes økonomiske interesser kan udledes af såvel  

 vedtægterne som de reelle forhold i virksomheden, jf.
Folketingstidende  

 A, 1993-1994, spalte 1663.
Af årsregnskabet for 1997 fremgår, at de  

 samlede indtægter udgør ca. kr. (trecifret mio. beløb)  

 Såfremt K udelukkende havde indtægter hidrørende fra  

 kontingentindbetalingerne, ville K have et underskud på ca. kr.  

 (tocifret mio. beløb). Deltagernes indbetalinger er følgelig  

 klart utilstrækkelige til at dække foreningens drift.
Herudover  

 opnår deltagerne forskellige økonomiske fordele, jf.  

 således brochuren "Velkommen i K...", herunder omfattende rabat- og  

 bonusordninger.
 I den foreliggende sag fremgår det altså  

 såvel af de reelle forhold i foreningen som direkte af  

 vedtægternes § 2, stk. 1, at foreningen har til formål at fremme  

 deltagernes økonomiske interesser gennem den udøvede  

 erhvervsdrift.
På baggrund af ovenstående finder styrelsen,  

 at K i forhold til medlemmerne overvejende har til formål at fremme  

 deltagernes økonomiske interesser gennem den udøvede  

 erhvervsdrift.
Da det må lægges til grund, at K har  

 begrænset ansvar og udøver erhvervsdrift, er de lovmæssige  

 kriterier for registreringspligt i medfør af lov om erhvervsdrivende  

 virksomheder opfyldt.
Foreningen skal derfor anmeldes til registrering i  

 Erhvervs- og Selskabsstyrelsen, jf. lov om erhvervsdrivende virksomheder § 8,  

 stk. 1, jf. § 3, jf. § 1." K har herefter i skrivelse af 16. juni 1999 bl.a.  

 anført:
 "2. I de almindelige bemærkninger til lovforslaget,  

 der blev fremsat den 24. november 1993 hed det om anvendelsesområdet  

 for loven bl.a.:
 "Foruden at være erhvervsdrivende skal virksomheden  

 have til formål gennem erhvervsdriften at fremme deltagernes  

 økonomiske interesser.
Tilføjelsen af dette yderligere led har til  

 formål at afgrænse lovens anvendelsesområde over for  

 ideelle foreninger, der udøver erhvervsdrift.
Efter lovforslagets  

 afgrænsning vil alene de foreninger, der har til formål at fremme  

 deltagernes økonomiske interesser gennem udøvelse af  

 erhvervsdrift, være omfattet...
Som ideelle foreninger, der ikke er omfattet af  

 lovforslaget, kan nævnes brancheforeninger inden for landbrug,  

 industri, handel, service m.v., idrætsklubber, fagforeninger,  

 humanitære organisationer m.v.
De falder uden for lovens område,  

 uanset om de måtte drive erhvervsvirksomhed, idet denne erhvervsdrift  

 ikke sker for at fremme deltagernes økonomiske interesser..." Spørgsmålet berøres også i  

 bemærkningerne til forslagets § 1 (der blev gennemført som  

 lovens § 1), hvor det bl.a. hedder:
 "Opfyldes en virksomheds ideelle formål gennem  

 erhvervsdrift, vil virksomheden ikke være omfattet af lovforslaget,  

 hvis udøvelsen af erhvervsdriften ikke samtidig har til formål  

 at fremme deltagernes økonomiske interesser.
 Om virksomhedens formål er fremme af deltagernes  

 økonomiske interesser kan udledes såvel af vedtægterne som  

 af de reelle forhold i virksomheden.
 Deltagernes økonomiske interesser kan fremmes ved  

 økonomiske fordele som overskudsdeling, udlodning ved opløsning  

 m.v., bonus, rabat m.v.
Som eksempel på ideelle foreninger, der ikke er  

 omfattet af lovforslaget, kan nævnes foreninger med et socialt,  

 politisk, kulturelt eller humanitært formål, såsom  

 idrætsklubber, fagforeninger, humanitære organisationer,  

 branche-foreninger inden for landbrug, industri, handel, service m.v.,  

 partiforeninger, spejderhytter, kunst og teaterforeninger m.v.
De falder uden  

 for lovens område, uanset de måtte drive erhverv, blot  

 deltagernes økonomiske interesser ikke fremmes ved denne  

 erhvervsaktivitet..." K's formålsbestemmelse findes i vedtægternes §  

 2. K anser sig - og har ved bedømmelsen om registreringspligt efter  

 lov om erhvervsdrivende virksomheder - anset sig som en ideel forening, der  

 fungerer som den individuelle persontransports brancheorganisation.
Dette er  

 bl.a. tilkendegivet ved brugen af ordet "forbrugerorganisation" i § 2, og det  

 præger hele foreningens virke.
Det hedder eksempelvis i direktionens  

 årsberetning for 1997, at "K kan se tilbage på 1997 som et aktivt år,  

 hvor der i højere grad blev sat fokus på K som  

 interesseorganisation, samtidig med at foreningens rolle som  

 forbrugerorganisation blev konsolideret.
De mange nye tiltag, der blev sat i værk i 1996  

 skulle i løbet af 1997 stå sin prøve, og det er  

 glædeligt at konstatere, at medlemmerne i høj grad bakker op om  

 mange af de nye aktiviteter.
Specielt er der stor interesse for K's  

 samarbejde med (servicevirksomhed), hvilket bekræfter formodninger om,  

 at nye indsatsområder bør ligge tæt op ad foreningens  

 grundlæggende formål, nemlig at arbejde for at bedre forholdene,  

 politiske såvel som økonomiske, for de danske bilister.
Det er således gennem de senere års  

 koncentrerede indsats lykkedes at markere K som en dynamisk  

 forbrugerorganisation og magtfuld interesseorganisation, som også det  

 øgede medlemstal er udtryk for, og det er direktionens opfattelse, at  

 K i dag bliver opfattet som en kompetent og pragmatisk aktør i den  

 forbruger- og trafikpolitiske debat..." 3. Til nærmere belysning af den vildfarelse, som  

 Erhvervs- og Selskabsstyrelsen befinder sig i, fremhæves  

 følgende:
 K er enig i, at der udøves erhvervsdrift i lovens  

 forstand.
En passant nævnes, at Erhvervs- og Selskabsstyrelsen  

 på s. 3 i svaret til Erhvervsankenævnet kommer med nogle  

 kommentarer til foreningens årsregnskab for 1997, navnlig med den  

 konklusion at uden erhvervsdriften ville foreningen have et underskud  

 på ... mio.kr.
Selv om spørgsmålet ikke har betydning for  

 foreningens juridiske statur, fremhæver K, at der er tale om en  

 fejlslutning, idet en del af indtægterne skal ses i direkte  

 sammenhæng med tilsvarende udgifter.
Derimod er det foreningens bestemte opfattelse, at denne  

 erhvervsdrift ikke fjerner foreningens statur af ideel forening,  

 således som dette begreb er fastlagt i lovens forarbejder.
Når  

 det i vedtægternes § 2 bl.a. hedder, at foreningens formål  

 søges gennemført ved at indgå aftaler, der  

 indebærer økonomiske og servicemæssige fordele for  

 medlemmerne, og at tilgodese medlemmernes fritidsinteresser, herunder ved  

 etablering af ..., sker dette efter foreningens opfattelse mest  

 hensigtsmæssigt ved etablering af  ... m.v.
Reelt er der tale om, at  

 foreningen søger at hverve nye medlemmer, idet betaling for brugen af  

 disse faciliteter er forskellig for medlemmer og ikke-medlemmer.  

 Kontingentets funktion er således også at udgøre en delvis  

 brugerbetaling.
Det er foreningens opfattelse, at styrelsen ikke har haft  

 blik for disse forhold.
Helt centralt står imidlertid to yderligere  

 forhold:
Efter § 17, stk. 3, i foreningens vedtægter  

 tilbagebetales kontingent ikke.
Det fastsættes endvidere, at midlerne  

 ved foreningens opløsning ikke kan gå tilbage til  

 medlemmerne.
Det vil formentlig komme som en overraskelse for  

 foreningens medlemmer, at myndighederne anser K for omfattet af lov om  

 erhvervsdrivende virksomheder.
Det er K's opfattelse, at foreningen m.v. kun  

 kan være omfattet af loven, såfremt det økonomiske  

 resultat af erhvervsdriften - positivt eller negativt - direkte eller  

 indirekte påvirker deltagernes indkomstopgørelse.
 4. K falder på denne baggrund uden for § 1 i lov om  

 erhvervsdrivende virksomheder, idet den erhvervsdrift, der foregår i  

 foreningen, ikke tager sigte på at fremme deltagernes økonomiske  

 interesser.
Det er i øvrigt K's bedømmelse, at Erhvervs-  

 og Selskabsstyrelsens fortolkning af lovens anvendelsesområde ville  

 kunne få vidtrækkende konsekvenser for en række foreninger,  

 hvor man netop i forarbejderne har fremhævet, at de ikke er  

 omfattet." Erhvervs- og Selskabsstyrelsen har herefter i skrivelse af  

 27. juli 1999 bl.a. udtalt:
"Det fremgår af forarbejderne til lov om  

 erhvervsdrivende virksomheder, at tilføjelsen af kravet om, at  

 virksomheden skal have til formål gennem erhvervsdriften at fremme  

 deltagernes økonomiske interesser, har til formål at  

 afgrænse lovens anvendelsesområde over for ideelle foreninger,  

 der driver erhvervsdrift, jf.
Folketingstidende A, 1993-1994, spalte 1663.  

 Som eksempel på ideelle foreninger, der ikke er omfattet af  

 lovforslaget, nævnes i forarbejderne foreninger med et socialt,  

 politisk, kulturelt eller humanitært formål såsom  

 eksempelvis brancheforeninger inden for landbrug etc.
Disse falder uden for  

 lovens anvendelsesområde, uanset de driver erhverv til opfyldelse af  

 det ideelle formål, blot deltagernes økonomiske interesser ikke  

 fremmes gennem denne erhvervsaktivitet, jf.
Folketingstidende A, 1993-1994,  

 spalte 1670.
 Modsætningsvis vil en brancheforening således  

 være omfattet af lov om erhvervsdrivende virksomheder, hvis foreningen  

 har til formål at fremme deltagernes økonomiske interesser  

 gennem erhvervsdrift.
Det afgørende må herefter være,  

 hvorvidt den af foreningen udøvede erhvervsdrift tager sigte på  

 at skabe et overskud, som udelukkende anvendes til foreningens ideelle  

 formål.
En sådan forening vil ikke være omfattet af loven.  

 Derimod vil en forening, uanset hvorledes denne betegner sig, være  

 registreringspligtig, hvis der oparbejdes overskud, som ikke er tænkt  

 anvendt til foreningens ideelle formål, f. eks. ved at der  

 erlægges tjenesteydelser m.m. til medlemmerne til eller under kostpris,  

 jf.
Erhvervsankenævnets kendelse af 23. juni 1999, j.nr. 98-193.185.
På denne baggrund er det styrelsens opfattelse, at  

 K's fortolkning af anvendelsesområdet for lov om erhvervsdrivende  

 virksomheder er for  snæver.
Det kan følgelig ikke ud fra  

 forarbejderne alene konkluderes, at lov om erhvervsdrivende virksomheder ikke  

 finder anvendelse på K.
Vurderingen må i stedet tage udgangspunkt  

 i, hvorvidt det i foreningen oparbejdede overskud udelukkende anvendes til  

 foreningens ideele formål, samt hvorvidt medlemmerne aftager  

 tjenesteydelser til eller under kostpris.
Det er fortsat styrelsens opfattelse, at det oparbejdede  

 overskud primært anvendes til andre formål end de ideele  

 formål, herunder til at tilbyde medlemmerne ydelser til eller under  

 kostpris.
Opmærksomheden henledes i denne forbindelse på  

 brochuren "Velkommen i K.....", af hvilken det fremgår, at medlemmerne:
i aftager gratis ... service, jf. s. 4f i aftager gratis ... service, jf. s 4f i har eksklusiv adgang til ...(service), jf. s 6 i kan tegne abonnement hos ... (servicevirksomhed) til  

 favorabel pris, jf. s. 7 i ...
i ...
I forlængelse heraf skal styrelsen henlede  

 opmærksomheden på henholdsvis K's vedtægter § 2, hvoraf det  

 fremgår, at K blandt andet har til formål "... at varetage  

 medlemmernes praktiske og økonomiske interesser.", samt 2. afsnit af  

 den i K's skrivelse af 16. juni 1999 citerede del af K's direktions  

 årsberetning 1997, hvoraf det fremgår, at: "Specielt er der stor  

 interesse for K's samarbejde med ... (servicevirksomhed), hvilket  

 bekræfter formodninger om, at nye indsatsområder bør ligge  

 tæt op ad foreningens grundlæggende formål, nemlig at  

 arbejde for at bedre forholdene, politisk såvel som økonomisk,  

 for ..." K påpeger ved skrivelse af 16. juni 1999, at det er  

 K's opfattelse, at foreninger m.v. kun kan være omfattet af lov om  

 erhvervsdrivende virksomheder, såfremt det økonomiske resultat  

 af erhvervsdriften  - positivt eller negativt - direkte eller indirekte  

 påvirker deltagernes indkomstopgørelse, samt at kontingentet  

 ikke kan tilbagebetales til medlemmerne, ligesom medlemmerne ikke tager del i  

 et eventuelt opløsningsprovenu.
Det anføres i forarbejderne til lov om  

 erhvervsdrivende virksomheder, at den økonomiske interesse kan  

 være af direkte eller indirekte karakter, jf.
Folketingstidende A,  

 1993-1994, spalte 1671, hvoraf det fremgår, at foreninger eller  

 sammenslutninger, som gennem fælles bestillingskontorer,  

 indkøbs-centraler eller administrationskontorer tager sigte på  

 en økonomisk fordelagtig tilrettelæggelse af medlemmernes  

 virksomhed ligeledes vil være omfattet af loven.
Det fremgår endvidere af forarbejderne til lov om  

 erhvervsdrivende virksomheder, jf.
Folketingstidende A, 1993-1994, spalte  

 1664, at afgrænsningen af foreninger, der har til formål at  

 fremme deltagernes økonomiske interesser gennem erhvervsdrift, svarer  

 til afgrænsningen i den svenske lov om økonomiske foreninger,  

 der dog alene omfatter kooperative foreninger.
Det følger ligeledes heraf, at den  

 økonomiske interesse kan være af direkte eller indirekte  

 karakter.
Som eksempel på indirekte fordele nævner Anders  

 Mallmén i "Lagen om ekonomiske föreningar", 1. udgave, 1989, p.  

 36, at "föreningsverksamheten skall gå ut på att öka  

 medlemmernas materielle resurser genom att nedbringa deras utgifter eller  

 öka deras inkomster". Det nævnes endvidere, at "även  

 forhindrande av fördyrande levnadsomkostningar, ökade  

 levnadsomkostningar eller ökande arbetskostnader omfattas" (af begrebet  

 "fremme medlemmernes økonomiske interesser").
Endelig fremgår det af forarbejderne til lov om  

 erhvervsdrivende virksomheder, at begrebet "virksomhed" er anvendt som en  

 samlet betegnelse for de retlige organisationsformer, der er omfattet af  

 loven.
Der er ikke herved taget stilling til organisationsformen i henhold  

 til anden lovgivning, jf.
Folketingstidende A, 1993-1994, spalte 1670,  

 herunder altså skattelovgivningen.
 Der er således tale om en vildfarelse, når K  

 opfatter spørgsmålet om økonomisk interesse som  

 sammenfaldende med spørgsmålet om, hvorvidt virksomhedens  

 resultat påvirker deltagernes indkomstopgørelse.
 Endvidere er det uden betydning, at medlemmerne ikke  

 får tilbagebetalt det indbetalte kontingent, ligesom medlemmerne ikke  

 ved foreningens opløsning tager del i et eventuelt  

 likvidationsprovenu, idet der er tale om, at medlemmernes indirekte  

 økonomiske interesser tilgodeses gennem de ovenfor opregnede  

 omfattende gratis serviceordninger samt bonus- og rabatordninger.
Styrelsen er i øvrigt enig i, at styrelsens  

 opgørelse på side 3 i styrelsens skrivelse af 27. maj 1999 kan  

 være diskutabel.
Hvorvidt opgørelsen er korrekt eller ej  

 ændrer imidlertid ikke på det forhold, at K's drift på  

 ingen måde dækkes af medlemskontingentet.
Styrelsen skal derfor fastholde, at K er  

 registreringspligtig i styrelsen, jf. lov om erhvervsdrivende virksomheder §  

 8, jf. § 3, jf. § 1, idet K's faktiske udøvede virksomhed er  

 koncentreret omkring erhvervsdriften, jf. således i det hele  

 årsregnskabet for 1997, og idet det i K oparbejdede overskud  

 primært anvendes til andre formål end foreningens ideelle  

 formål, herunder til opnåelse af økonomiske fordele for  

 medlemmerne gennem erhvervsdriften." K har endeligt ved skrivelse af 3. september 1999  

 anført:
"Med udgangspunkt i en brochure som bærer  

 forsidebetegnelsen "Velkommen i K - din aktive forbrugerorganisation", forsøger Erhvervs- og Selskabsstyrelsen at  

 analysere K's økonomi og konkluderer herefter, at det oparbejdede  

 overskud anvendes til andre formål end de ideelle formål,  

 herunder at tilbyde medlemmerne ydelser til eller under kostpris.
 K er uenig i såvel analysen som konklusionen, og vi  

 skal efterfølgende kommentere de enkelte punkter.
K er en forbrugerorganisation med over (antal) medlemmer,  

 der betaler et årligt kontingent til foreningen.
Basis for  

 organisationens økonomi er dette kontingent, der på  

 årsbasis er i størrelsesordenen ... mio.kr.
For dette  

 årlige kontingent har K opbygget en organisation, der omfatter  

 både ... og ... afdelinger.
Disse afdelinger er oprettet med henblik  

 på at opfylde formålet og ikke for at drive erhvervsvirksomhed  

 endsige udlodde ydelser under kostpris til medlemmerne.
1) Der er tale om, at medlemmerne - og kun medlemmerne -  

 som en del af kontingentet kan få del i den ekspertise, der ligger i  

 form af i ... viden i ... viden i ...
i bladet ...
 Om ... kan det oplyses, at brugen af disse afregnes efter  

 en normal timepris ...
2) Som nævnt er K en organisation med over 200.000  

 medlemmer.
Der findes mange virksomheder, der gerne vil i kontakt med en  

 så stor kundegruppe og derfor har indgået aftale om rabat  

 på de ydelser, som medlemmerne køber hos virksomheden.
Af de i skrivelsen opremsede punkter drejer det sig om i ...
i ...
i ...
i ...
 K er ikke på nogen måde økonomisk  

 involveret i disse  aftaler, men bringer alene tilbuddet videre til  

 medlemskredsen.
3) K driver en - også i skattemæssig forstand  

 - form for erhvervsmæssig virksomhed inden for områder, der er  

 nært knyttede til ... (interesseområdet) i ...
i ...
i ...
i ...
 Det ... er en "forsikringsordning", som alene sælges  

 til medlemmer.
De øvrige punkter er ydelser, hvor der gives en  

 rabat til medlemmerne.
Det forhold, at man yder rabat til en bestemt  

 kundegruppe (jævnfør de ovenfor nævnte eksterne ordninger)  

 medfører ikke i sig selv, at der er tale om noget, der ligner en  

 underskudsforretning, endsige at det skulle være udlodning i form af  

 salg under kostpris.
________________________ Det er således K's bestemte opfattelse, at  

 kontingentet og dermed overskuddet alene anvendes til opfyldelsen af det  

 ideelle formål, således som dette er beskrevet i  

 vedtægternes § 2.
Det fremgår af brevet af 27. juli 1999, at Styrelsen  

 blandt andet lægger vægt på Erhvervsankenævnets  

 afgørelse af 23. juni 1999 vedrørende K Brancheforening.  

 Afgørelsen vedrører en forening med aktiviteter i så  

 nær tilknytning til medlemmernes erhverv, at foreningsdannelsen ikke  

 ville have mening uden det pågældende erhverv.
Dette element  

 findes ikke i K's virksomhed, og afgørelsen har således ikke  

 fortolkningsmæssig relevans ved bedømmelsen af, om K er  

 registreringspligtig eller ej.
Erhvervs- og Selskabsstyrelsen henviser endvidere til  

 Folketingstidende 1993/94, tillæg A, sp. 1671, hvoraf fremgår, at  

 foreninger m.v., som gennem fælles bestillingskontorer,  

 indkøbscentraler eller lignende  tager sigte på en  

 økonomisk fordelagtig tilrettelæggelse af medlemmernes  

 virksomhed, er omfattet af lov om erhvervsdrivende virksomheder.
Også  

 her befinder Styrelsen sig i en vildfarelse, idet K's arbejde og aktiviteter  

 ikke tager sigte på medlemmernes "virksomhed". I øvrigt har K  

 svært ved at genkende ligheden mellem eksemplerne i forarbejderne og  

 K's aktiviteter.
 Det er K's opfattelse, at de to punkter ligger milevidt  

 fra den verden, som K befinder sig i, og det er baggrunden for K's klage til  

 Erhvervsankenævnet.
K fastholder herefter, at foreningen ikke er omfattet af  

 lov om erhvervsdrivende virksomheder." Ankenævnet udtaler:
 Det er ubestridt, og tiltrædes af ankenævnet,  

 at K er en forening med begrænset ansvar, og at K bl.a. driver  

 erhvervsvirksomhed.
 Med hensyn til spørgsmålet, om K's  

  erhvervsvirksomhed i lov om erhvervsdrivende virksomheders forstand kan  

 antages at have til formål at fremme deltagernes økonomiske  

 interesser lægger ankenævnet til grund, at K's aktiviteter bl.a.  

 i form af varesalg ... (øvrige produkter) ikke i sig selv kan anses  

 for ideelle aktiviteter i lovens forstand, og at de nævnte aktiviteter  

 heller ikke i alt væsentligt har til formål at skaffe  

 indtægter til finansiering af  K's egentlige ideelle virksomhed som  

 talerør for den ... eller af K's  organisatoriske arbejde.
 Ankenævnet tiltræder derfor, at K's  

 erhvervsvirksomhed i ikke uvæsentligt omfang har til formål at  

 fremme medlemmernes økonomiske interesser, og stadfæster  

 Erhvervs- og Selskabsstyrelsens afgørelse af 17. februar 1999.
