Beretning afgivet af Udvalget for Fødevarer, Landbrug og  

 Fiskeri den 4. november 2005 Beretning om Skærpet  

 dyrevelfærdskontrol og øget kontrol med dyretransporter 1. Indledning Regeringen (Venstre og Det Konservative Folkeparti) og Dansk  

 Folkeparti indgik den 27. maj 2005 en aftale om Danmarks Fødevareforsknings  

 økonomiske rammer, Fødevarestyrelsens struktur og fødevareloven.
Af aftalen  

 fremgik, at der skulle gennemføres:
 » en undersøgelse af dyrevelfærdskontrollen, herunder frekvensen  

 for kontrollen, antallet af opfølgende tilsyn samt mulighederne for at  

 inddrage  

 og ansvarliggøre de privatpraktiserende dyrlæger.
Endvidere analyseres dyrlægernes kontrol, ansvar og rolle i  

 forbindelse med dyretransporter.« Familie- og forbrugerministeren nedsatte ved brev af 14. juni  

 2005 en arbejdsgruppe, der skulle foretage en analyse af  

 dyrevelfærdskontrollen  

 og af kontrollen med dyretransporter.
Arbejdsgruppen har herefter udarbejdet  

 »Rapport  

 om dyrevelfærdskontrol og dyretransporter« af 4. oktober 2005. Rapporten blev  

 oversendt til udvalget i forbindelse med familie- og forbrugerministerens  

 besvarelse  

 af spørgsmål 24, jf.
FLF alm. del  svar på spm. 24.
2. Udvalgets behandling Udvalget har stillet 1 spørgsmål til familie- og  

 forbrugerministeren til mundtlig besvarelse, som denne har besvaret i et  

 samråd  

 med udvalget den 3. november 2005.
Udvalget har tillige stillet 2 spørgsmål til familie- og  

 forbrugerministeren til skriftlig besvarelse.
Ministeren har besvaret det ene  

 spørgsmål og forventes snarest at besvare spørgsmålet om oversendelse af det  

 talepapir, der lå til grund for ministerens mundtlige besvarelse af  

 spørgsmålet.
 En oversigt over bilag på udvalgets alm. del, som har relevans  

 for beretningen, er optrykt som bilag til beretningen.
3. Politiske udtalelser Et  

  

 mindretal  

  

 i  

 udvalget (S, RV, SF og EL) pålægger regeringen at gennemføre følgende tiltag:
 1. Oprettelse af et dyrevelfærdsrejsehold i Fødevarestyrelsens  

 regi.
Det er tydeligt, at der er et stort behov for at koordinere  

 indsatsen mod overtrædelser af dyreværnsloven og for at have en ekspertise på  

 området, der kan assistere politiet i vanskelige sager, være med til at lave  

 oplysende arbejde og forestå den interne koordinering og efteruddannelse af  

 Fødevarestyrelsens  

 medarbejdere.
Det er afgørende, at rejseholdet bliver forankret i  

 fødevareregionerne,  

 og at der placeres en dyrlæge med særlig kompetence i dyrevelfærd i hver  

 region.
 Forslaget følger i øvrigt det beskrevne forslag i den af  

 familie- og forbrugerministeren nedsatte arbejdsgruppes rapport af 4. oktober  

 2005 om dyrevelfærdskontrol og dyretransporter, jf. rapportens pkt. 6.2.3.
 2. Forøgelse af frekvensen af velfærdsbesøg fra  

 5 pct. til 10 pct.
Det er tydeligt, at der stadig er store problemer med at  

 overholde dyrevelfærden i de danske kvæg- og svinestalde.
Forøgelsen af  

 frekvensen af velfærdsbesøgene fra 2 pct. til 5 pct. sammenholdt med, at  

 besøgene skulle være uanmeldte, medførte en markant stigning i antallet af  

 politianmeldelser og indskærpelser.
Stadig er det dog kun i gennemsnit hvert  

 20. år, en landmand kan forvente at blive kontrolleret, hvilket slet ikke er  

 tilstrækkeligt.
Det foreslås derfor at øge antallet af uanmeldte  

 velfærdsbesøg  

 fra 5 pct. til 10 pct.  

 i kvæg- og svinebesætninger.
 Konsekvensen af forslaget er beskrevet i den af familie- og  

 forbrugerministeren nedsatte arbejdsgruppes rapport af 4. oktober 2005 om  

 dyrevelfærdskontrol og dyretransporter, jf. rapportens punkt 6.2.1.
 3. Inden den 1. januar 2006 sikres det, at  

 mindst 10 pct. af alle dyretransporter kontrolleres, således at  

 kontrolhyppigheden  

 kommer langt op over de 220 kontroller, der blev foretaget i 2004.
 4. Fra den 1. januar 2006 indføres der regler,  

 der indebærer, at overtrædelse af reglerne for transport af dyr mere end tre  

 gange medfører, at vognmanden mister retten til at foretage dyretransporter,  

 såfremt overtrædelsen angår fejl i forbindelse med dyrene såsom lastetæthed,  

 transporttid, strøelse, vand og foder.
Et  

  

 andet mindretal  

  

 i udvalget (V og KF) har  

 ikke på den korte tid, der har været til rådighed til at tage stilling til  

 beretningen,  

 haft mulighed for at vurdere beretningens indhold.
Partierne havde gerne set,  

 at afgivelse af beretningen var blevet udskudt et par dage.
Et  

  

 tredje mindretal  

  

 i udvalget (DF)  

 støtter forslaget om at  

 oprette et dyrevelfærdsrejsehold.
DF mener dog, at en eventuel finansiering  

 skal findes i kredsen af de partier, der står bag indgåelsen af et forlig om  

 finansloven for 2006.
DF støtter tillige forslaget om at øge frekvensen af  

 velfærdsbesøg fra 5 pct. til 10 pct.
DF mener dog, at en eventuel  

 finansiering  

 skal findes i kredsen af de partier, der står bag indgåelsen af et forlig om  

 finansloven  

 for 2006.
DF kan endvidere følge intentionerne i forslaget om at sikre, at  

 mindst 10 pct. af alle dyretransporter kontrolleres.
DF kan dog se problemer  

 med at nå målet inden den 1. januar 2006. DF er positiv over for tanken, men  

 vil gerne have forslaget belyst grundigere, end det er beskrevet i »Rapport  

 om  

 dyrevelfærdskontrol og dyretransporter«.
Dansk Folkeparti støtter opfordringen om at indføre regler, der  

 indebærer, at overtrædelse af reglerne for transport af dyr mere end tre  

 gange  

 medfører, at en vognmand mister retten til at foretage dyretransporter.
DF  

 ser  

 gerne, at arbejdet hermed allerede går i gang nu.
Et medlem af DF har tillige  

 den 4. november 2005 stillet et § 20-spørgsmål til justitsministeren om samme  

 tema og foreslår indførelse af en klippekortordning for vognmænd analogt med  

 klippekortordningen for bilister.
P.u.v.  

  

 Christian H.
Hansen  

  

 F  

 ormand Bilag 1 Bilag på Fødevareudvalgets alm. del, som har  

 relevans for beretningen Bilagsnr.
Titel Folketingsåret 2004-05, 2. samling FLF alm.
