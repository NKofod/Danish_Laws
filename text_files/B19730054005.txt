(Miljøministeriet) Ved kgl. resolution af 27. september 1973 blev det bestemt, at ministeriet  

 for forureningsbekæmpelse skulle omdannes til et miljøministerium, og at der  

 til dette ministerium, foruden de under ministeriet for forureningsbekæmpelse  

 hørende områder, skulle henføres sager vedrørende fysisk planlægning og  

 fredning.
Den nærmere afgrænsning af miljøministeriets forretningsområde  

 ville senere blive fastsat.
 På statsministeriets derom nedlagte forestilling er det ved kgl.  

 resolution af 5. oktober 1973 herefter bestemt, at der til miljøministeriet  

 ud over det under det tidligere ministerium for forureningsbekæmpelse hørende  

 forretningsområde: lovgivningen om miljøbeskyttelse, levnedsmidler, vandløb,  

 vandforsyning, gifte og sundhedsfarlige stoffer og lovgivningen om midler til  

 bekæmpelse af plantesygdomme m.v. samt miljøstyrelsen og statens  

 levnedsmiddelinstitut, med virkning fra den 5. oktober 1973 at regne  

 overføres følgende områder:
 fra boligministeriet:
byplanloven, loven om lands- og regionplanlægning, loven om  

 regionplanlægning i hovedstadsområdet, loven om by- og landzoner, loven om  

 planlægning af Køge Bugt-området, loven om sommerhuse og campering m.v.,  

 loven om erhvervelse af fast ejendom til fritidsformål, § 17 i lov om  

 frigørelsesafgift m.v. af fast ejendom, lov om statens bygge- og boligfond  

 med undtagelse af bestemmelserne om støtte til betaling af beboerindskud,  

 parcelsalgsloven, administrationen af Vestvolden, bestemmelserne af generel  

 bebyggelsesregulerende karakter i byggeloven og bestemmelserne i denne lovs  

 §§ 20b, 21-27 og 56-59a, bestemmelserne af generel bebyggelsesregulerende  

 karakter i byggeloven for staden København og bestemmelserne i denne lovs §§  

 15-30 og 41-43 samt den kommitterede i byplansager, landsplanudvalgets  

 sekretariat, planlægningsudvalget for Køge Bugt-området,  

 byudviklingsudvalgene, vurderingskommissioner, taksationskommissioner og  

 byplannævnet, fra indenrigsministeriet:
loven om tilbudspligt, fra landbrugsministeriet:
statsskovvæsenet og klitvæsenet, sandflugtsvæsenet, skovlovgivningen,  

 statens skovtilsyn, øer på søterritoriet, loven om brunkullejer,  

 mergelvæsenet samt direktoratet for statsskovbruget, fra ministeriet for kulturelle anliggender:
lovgivningen vedrørende naturfredning og bygningsfredning samt  

 overfredningsnævnet, fredningsnævnene, fredningsplanudvalgene, statens  

 naturfrednings- og landskabskonsulent, naturfredningsrådet,  

 taksationskommissionen, rigsantikvarens fortidsmindeforvaltning,  

 landskabslaboratoriet Røsnæs, statens bygningsfredningsfond og Det særlige  

 bygningssyn, fra ministeriet for offentlige arbejder:
 råstofloven og loven om kystfredning.
 Statsministeriet, den 5. oktober 1973.
Anker Jørgensen / A.
Lund-Sørensen.
