 VI MARGRETHE DEN ANDEN, af Guds Nåde Danmarks Dronning,  

 gør vitterligt: Folketinget har vedtaget og Vi ved Vort samtykke stadfæstet  

 følgende lov:
§ 1 I lov om indskud på etableringskonto, jfr. lovbekendtgørelse nr. 466 af  

 13. august 1982, foretages følgende ændringer:
 1. I § 5, stk. 2, 1. pkt., ændres "30.000  

 kr." til: "100.000 kr.".
 2. I § 5, stk. 2, indsættes efter 3. pkt. som nye  

 punktummer:
"Det er endvidere en betingelse for, at etablering af selvstændig  

 erhvervsvirksomhed anses at have fundet sted, at der er tale om en  

 virksomhed, hvor antallet af ejere er højst 10, og hvor kontohaveren eller  

 dennes ægtefælle deltager med personlig arbejdsindsats i ikke uvæsentligt  

 omfang.
Ministeren for skatter og afgifter eller den, ministeren bemyndiger  

 dertil, kan tillade, at indskuddene frigives, selv om antallet af ejere i den  

 selvstændige virksomhed overstiger 10, når særlige forhold taler  

 derfor." 3. Efter § 5, stk. 2, indsættes som nyt stykke:
"Stk. 3. Beløbsgrænsen i stk. 2 reguleres fra og med indkomståret  

 1984 efter reguleringspristallet, der har januar 1980 = 100. Reguleringen  

 foretages på grundlag af pristallet for oktober måned i året forud for  

 indkomståret.
Beløbet forhøjes eller nedsættes med samme procent som den,  

 hvormed reguleringspristallet er ændret i forhold til et pristal på 127,5.  

 Den nævnte procentvise ændring beregnes med een decimal.
De efter  

 procentreguleringen fremkomne beløb afrundes opad til nærmeste kronebeløb,  

 der kan deles med 100." Stk. 3-4 bliver herefter stk. 4-5.
 4. § 6 ophæves.
 5. § 7, stk. 1, 1. pkt., affattes således:
"Efter etableringen frigives et beløb af indtil samme størrelse som  

 anskaffelsessummen eller hvor der i tidligere indkomstår er foretaget  

 skattemæssige afskrivninger på formuegodet - den uafskrevne del af  

 anskaffelsessummen for følgende formuegoder anskaffet inden for den i § 5,  

 stk. 4, nævnte frist:" 6. § 7, stk. 1, litra a, affattes således:
 7. I § 7 B, 2. pkt., udgår "til frigivelse af  

 indskudsbeløb efter § 6 eller".
 8. § 11, stk. 3, affattes således:
"Stk. 3. Hvis en virksomhed i øvrigt ophører eller afhændes inden  

 udløbet af det andet indkomstår efter etableringsåret, medregnes ikke  

 frigivne indskud og indskud, som er frigivet i det indkomstår, hvori  

 virksomheden er ophørt eller afhændet, ved opgørelsen af den skattepligtige  

 indkomst for ophørs- eller afhændelsesåret.
Bestemmelsen i § 9, stk. 4,  

 finder tilsvarende anvendelse.
Ministeren for skatter og afgifter eller den,  

 ministeren bemyndiger dertil, kan tillade, at de ikke frigivne indskud  

 opretholdes på de oprindelige vilkår, hvis kontohaveren inden 1 år efter  

 afhændelsen eller ophøret på ny etablerer selvstændig virksomhed, jfr. §  

 5." 9. Efter § 16 indsættes som ny paragraf:
"§ 16 A.
Forslag til lov om revision af bestemmelsen i lovens § 5,  

 stk. 2, fremsættes for folketinget i folketingsåret 1983-84." § 2 Stk. 1.  Loven træder i kraft ved bekendtgørelsen i  

 Lovtidende.
 Stk. 2.  § 1, nr. 1-4 og 7, finder dog ikke anvendelse,  

 når den skattepligtige inden 17. maj 1983 har foretaget anskaffelser som  

 nævnt i § 5, stk. 2-4, i lovbekendtgørelse nr. 466 af 13. august 1982 om  

 indskud på etableringskonto.
 Stk. 3.  § 1, nr. 5 og 6, har virkning for anskaffelser,  

 der finder sted den 17. maj 1983 eller senere.
 Stk. 4.  På indskud på etableringskonto, der er frigivet  

 efter § 6 i lovbekendtgørelse nr. 466 af 13. august 1982 om indskud på  

 etableringskonto, finder etableringskontolovens § 11, stk. 3, som affattet i  

 den nævnte lovbekendtgørelse anvendelse.
Givet på Fredensborg slot, den 20. maj  

 1983 Under Vor Kongelige Hånd og Segl Margrethe R.
/Isi Foighel Ingen.
