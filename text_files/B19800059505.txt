 I henhold til § 5, stk. 1, jf. §§ 2, 3, 4 og 6, i lov nr. 277 af 16. juni  

 1980 om Rigshospitalets styrelse fastsættes:
§ 1.  Rigshospitalet ledes af en bestyrelse på 17  

 medlemmer.
Bestyrelsen varetager sin opgave under ansvar over for  

 undervisningsministeren.
§ 2.  Rigshospitalets daglige ledelse forestås af en  

 direktion.
Direktionen forestår bestyrelsens sekretariatsforretninger.
 § 3.  Undervisningsministeren beskikker for 4 år ad  

 gangen bestyrelsens formand og 16 andre medlemmer.
 Stk. 2.  Af de 16 medlemmer udpeges 10 således:
1 af indenrigsministeren, 1 af sundhedsstyrelsen, 2 af Amtsrådsforeningen i Danmark, 1 af Frederiksborg amtskommune, 1 af Københavns amtskommune, 1 af Roskilde amtskommune, 1 af Frederiksberg kommune og 2 af Københavns kommune.
 Stk. 3.  Undervisningsministeren udpeger de 6 øvrige  

 medlemmer.
 Stk. 4.  Undervisningsministeren kan beskikke  

 suppleanter for bestyrelsens medlemmer.
 Stk. 5.  Har et medlem forfald, har suppleanten adgang  

 til at deltage i bestyrelsens møder på lige fod med de øvrige medlemmer.
 § 4.  I bestyrelsens møder deltager direktionen uden  

 stemmeret.
 Stk. 2.  I bestyrelsens møder deltager endvidere,  

 ligeledes uden stemmeret, lægerådets formand, forstanderinden for sygeplejen  

 og to repræsentanter valgt af og blandt personalerepræsentanterne i  

 hovedsamarbejdsudvalget.
 Stk. 3.  I særlige tilfælde kan bestyrelsen beslutte, at  

 alene bestyrelsens medlemmer deltager i bestyrelsens møder eller i  

 behandlingen af enkeltsager.
 Stk. 4.  Bestyrelsen kan tillade, at der deltager  

 yderligere repræsentanter for hospitalet i bestyrelsens møder for at belyse  

 særlige sager eller særlige synspunkter bl. a. for de institutioner, der er  

 integreret i Rigshospitalet.
 § 5.  Bestyrelsen er beslutningsdygtig, når mindst  

 halvdelen af medlemmerne er til stede.
Stk. 2.  Beslutning træffes ved almindeligt  

 stemmeflertal.
Står stemmerne lige, er formandens stemme afgørende.
 § 6.  Bestyrelsen udarbejder en forretningsorden, der  

 indsendes til undervisningsministeriet, direktoratet for de videregående  

 uddannelser, til godkendelse.
§ 7.  Bestyrelsen skal følge de bestemmelser, som  

 undervisningsministeriet eller andre myndigheder fastsætter, og skal  

 overholde givne bevillinger.
Bestyrelsen skal endvidere respektere pålæg fra  

 undervisningsministeriet vedrørende behandlingen af enkeltsager.
 § 8.  Bestyrelsen kan tage ethvert spørgsmål  

 vedrørende Rigshospitalets drift og planlægning op til behandling.
Stk. 2.  Bestyrelsen skal behandle alle sager, der er af  

 principiel karakter eller større rækkevidde, hvad enten disse kan afgøres af  

 bestyrelsen selv eller efter gældende regler eller sagens karakter skal  

 forelægges for undervisningsministeriet.
Bestyrelsen skal herunder behandle  

 forslag til Rigshospitalets bidrag til bevillingslove, ekstraordinære  

 bevillingsansøgninger, bidrag til statsregnskab og bevillingskontrol, udkast  

 til bestemmelser om takster, forslag til aftaler med sygehuskommuner om  

 benyttelse af Rigshospitalet, spørgsmål om indpasning af Rigshospitalet i den  

 overordnede sygehusplanlægning samt væsentlige spørgsmål om Rigshospitalets  

 indre struktur og funktion, jf. § 9.
 Stk. 3.  Bestyrelsen afgiver udtalelse til  

 undervisningsministeriet i de spørgsmål vedrørende Rigshospitalet, som  

 undervisningsministeriet forelægger bestyrelsen.
§ 9.  Bestyrelsen skal fastsætte bestemmelser om, i  

 hvilket omfang direktionen kan træffe afgørelse uden forelæggelse for  

 bestyrelsen, og om, i hvilket omfang der kan disponeres, bl. a. over givne  

 bevillinger, af Rigshospitalets funktionschefer og andre bevillingsansvarlige  

 ledere m. fl., herunder ledere ved de institutioner, der er integreret i  

 Rigshospitalet.
Reglerne indsendes til direktoratet for de videregående  

 uddannelser til godkendelse.
Stk. 2.  Bestyrelsen udarbejder regler om sammensætning  

 og funktion for Rigshospitalets lægeråd, bl. a. under hensyntagen til de  

 integrerede institutioner.
Reglerne indsendes til direktoratet for de  

 videregående uddannelser til godkendelse.
 Stk. 3.  Bestyrelsen behandler spørgsmål om  

 samarbejdsudvalg for Rigshospitalet, ligeledes under hensyntagen til de  

 integrerede institutioner.
 § 10.  Bekendtgørelsen træder i kraft den 1. januar  

 1981.
 Stk. 2.  Indtil bestyrelsen har fastsat bestemmelser i  

 henhold til § 9, har repræsentanter for de integrerede institutioners  

 administrative ledelse, lægeråd, sygeplejeledelse og samarbejdsudvalg adgang  

 til uden stemmeret at deltage i bestyrelsens møder ved behandling af  

 spørgsmål, der vedrører disse, jf. § 4.
