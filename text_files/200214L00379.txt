Betænkning afgivet af Socialudvalget den 10. april 2003 Betænkning over Forslag til lov om ændring af lov om retssikkerhed og  

 administration på det sociale område samt lov om social service (Selvstændig handlekommune for anbragte børn samt høring  

 og inddragelse af børn i sagsbehandlingen) socialministeren (Henriette Kjær)] 1. Ændringsforslag Der er stillet 2 ændringsforslag til lovforslaget.  

 Socialdemokratiet har stillet ændringsforslag nr. 1, og socialministeren har  

 stillet ændringsforslag nr. 2.
2. Udvalgsarbejdet Lovforslaget blev fremsat den 29. januar 2003 og var til 1.  

 behandling den 6. februar 2003. Lovforslaget blev efter 1. behandling henvist  

 til behandling i Socialudvalget.
Møder Udvalget har behandlet lovforslaget i 3 møder.
Høring Et udkast til lovforslaget har inden fremsættelsen været sendt i  

 høring.
Den 30. januar 2003 sendte socialministeren de indkomne høringssvar  

 samt et notat herom til udvalget.
Spørgsmål Udvalget har stillet 13 spørgsmål til socialministeren til  

 skriftlig besvarelse, som denne har besvaret.
3. Indstillinger og politiske bemærkninger Et  

  

 flertal  

  

 i udvalget  

 (S, SF, RV, EL og KRF) indstiller lovforslaget til  

  

 vedtagelse  

  

 med de stillede ændringsforslag.
Det Radikale Venstre er enig i intentionen om, at barnet skal i  

 fokus og at opmærksomheden skal rettes mod barnets tarv.
Det Radikale Venstre  

 kan derfor tilslutte sig lovforslaget, hvor reglerne om handlekommune  

 foreslås  

 ændret, så den anbringende kommune vedbliver med at være handlekommune for  

 barnet, selv om forældrene flytter kommune.
På den måde sikres anbragte børn  

 en  

 selvstændig handlekommune, uafhængigt af hvilken kommune der er forældrenes  

 opholdskommune og dermed forældrenes handlekommune.
 Det Radikale Venstre vil være meget opmærksom på risikoen for  

 kassetænkning i situationer, hvor forældrene flytter   det skulle nødig  

 medføre  

 hurtigere hjemgivelse, fordi det nu er handlekommunen, der skal betale for  

 anbringelsen.
Det Radikale Venstre vil også være meget opmærksom på den  

 risiko, der kan være forbundet med, at forældrene ikke kan fastholdes i et  

 forpligtende samarbejde, når handlekompetencen for det anbragte barn  

 adskilles  

 fra handlekompetencen i forhold til forældrene   det vil nemlig stille store  

 krav til samarbejdet kommunerne imellem.
Et forhold, som Folketinget må være  

 parat til at følge op på, hvis det viser sig at blive et problem.
 Det Radikale Venstre lægger stor vægt på, at kvaliteten i såvel  

 sagsbehandlingen som i anbringelsen forbedres, og vil derfor nøje følge  

 Socialministeriets initiativer, der skal udvikle og formidle viden, der kan  

 medvirke til at kvalificere anbringelsesarbejdet.
Det Radikale Venstre kan tilslutte sig den øgede inddragelse af  

 børnene selv, men det skal sikres, at barnet ikke bringes i vanskelige  

 situationer, der kan give en loyalitetskonflikt i forhold til forældrene.  

 Derfor er det nødvendigt at være opmærksom på effekten af de midler, der skal  

 anvendes til efteruddannelse af de kommunale sagsbehandlere.
Endelig kan Det  

 Radikale Venstre tilslutte sig ideen om, at børnene tildeles en støtteperson  

 efter eget valg.
 Et  

  

 mindretal  

  

 i  

 udvalget (V og KF) indstiller lovforslaget til  

  

 vedtagelse  

  

 med det af socialministeren stillede ændringsforslag.  

 Mindretallet vil stemme imod det af Socialdemokratiet stillede  

 ændringsforslag.
Et  

  

 andet mindretal  

  

 (DF) indstiller lovforslaget til  

  

 vedtagelse  

  

 med det af socialministeren stillede ændringsforslag.
Dette mindretal vil  

 redegøre for sin stilling til det af Socialdemokratiet stillede  

 ændringsforslag  

 ved 2. behandling.
 Dansk Folkeparti støtter lovforslaget, fordi det lægger op til,  

 at der skabes en større stabilitet og kontinuitet i et anbringelsesforløb.  

 Det  

 er som udgangspunkt et godt forslag, således at udsatte børn ikke bliver  

 kastebolde mellem flere kommunale systemer.
Hele anbringelsessystemet er fyldt med dilemmaer, og de opgaver,  

 der skal løses til gavn for børn, unge og forældre, er komplekse, så det er  

 ikke problemer, der kan løses her og nu.
Det er et langt, sejt træk.
 Dansk Folkeparti vil nøje følge de initiativer, der er iværksat  

 på området, og hvis resultaterne udebliver, medvirker Dansk Folkeparti  

 hellere  

 end gerne til at justere lovgivningen i forhold til nye erfaringer.
 Dansk Folkeparti lægger vægt på at styrke børns rettigheder i  

 anbringelsessager og ser gerne, at der bliver tilknyttet en kontaktperson  

 under  

 sagsbehandlingen og under den videre opvækst, hvis det er økonomisk muligt.  

 Dansk Folkeparti lægger ligeledes vægt på, at søskende ikke skilles i  

 anbringelsessager, og sidst, men ikke mindst, mener Dansk Folkeparti, at  

 bedsteforældre og andre familiemedlemmer inddrages i anbringelsessager, så  

 barnet kan anbringes hos   og bevare tilknytningen   til den nære familie.  

 Dansk Folkeparti vil tage dette op ved en senere lejlighed.
Tjóðveldisflokkurin, Inuit Ataqatigiit og Siumut var på  

 tidspunktet for betænkningens afgivelse ikke repræsenteret med medlemmer i  

 udvalget og havde dermed ikke adgang til at komme med indstillinger eller  

 politiske udtalelser i betænkningen.
Der gøres opmærksom på, at et flertal  

 eller et mindretal i udvalget ikke altid vil afspejle et flertal/mindretal  

 ved  

 afstemning i Folketingssalen.
 En oversigt over Folketingets sammensætning er optrykt i  

 betænkningen.
4. Ændringsforslag med bemærkninger Ændringsforslag Af  

 	  

    

 et  

  

 mindretal  

  

 (S), tiltrådt af et  

  

 mindretal  

  

 (SF, RV, EL og KRF):
Til § 2 1)  

  

 Før nr. 1 indsættes som nyt nummer:
 »  

 01.  

  

 I  

  

 § 40a  

  

 indsættes som  

  

 stk. 2:
»  

 Stk. 2.  

  

 Kommunen tilbyder barnet eller den unge hjælp til  

 at udpege en støtteperson efter barnets eget valg i forbindelse med barnets  

 eller den unges anbringelse uden for hjemmet, jf. § 40, stk. 2, nr. 11, og §§  

 42 og 42 a.  

 «« til barnet] Af  

 	  

    

  

 socialministeren,  

  

 tiltrådt af  

  

 udvalget:
Til § 3 2)  

  

 Paragraffen affattes således:
»  

 § 3 Stk. 1.  

  

 Loven træder i  

 kraft den 1. juli 2003 og anvendes på sager, hvor barnet anbringes denne dato  

 eller senere. § 2, nr. 2, anvendes også på sager, hvor der skal træffes  

 afgørelse efter kapitel 8 i lov om social service, uanset om der i sagen er  

 truffet afgørelse om anbringelse før den 1. juli 2003.
Stk. 2.  

  

 Børn og unge,  

 der var anbragt før den 1. juli 2003, har selvstændig opholdskommune i den  

 kommune, der den 30. juni 2003 var opholdskommune for barnet eller den unge,  

 selv om barnets eller den unges forældre senere flytter til en anden kommune,  

 jf. dog § 9, stk. 4, 2. og 3. pkt. i lov om retssikkerhed og administration  

 på  

 det sociale område, som affattet ved § 1, nr. 1.  

 « og overgangsbestemmelse] Bemærkninger Til nr. 1 For at styrke barnets retssikkerhed og øge barnets muligheder  

 for indflydelse på eget liv i anbringelsessager, skal kommunen tilbyde barnet  

 en støtteperson.
Det skal være frivilligt for barnet, om tilbuddet modtages,  

 men tilbuddet skal gives.
Støttepersonen skal hjælpe barnet under anbringelsen og under  

 den videre opvækst.
Alle andre personer i anbringelsessager har talsmænd.
De  

 eneste, der ikke har deres egne fortrolige, er børnene.
Barnet skal selv være med til at vælge sin talsmand.
Det kan  

 være en person, barnet i forvejen har tillid til.
En neutral person, som dog  

 hverken er plejefamilie eller forældre.
Eksempler kunne være en lærer, en  

 nabo,  

 en træner, en spillelærer, en spejderfører eller bare et voksent menneske i  

 barnets nærmiljø, som barnet har tillid.
Til nr. 2 Formålet med ændringsforslaget er for det første at præcisere,  

 at forslagets § 2, nr. 2, om  

    

 samtale med  

 barnet eller den unge også gælder i sager, hvor der inden den 1. juli 2003 er  

 truffet afgørelse om anbringelse uden for hjemmet.
For det andet præciserer ændringslovforslaget, at de nye regler  

 om handlekommune også finder anvendelse i sager, hvor der inden den 1. juli  

 2003 er truffet afgørelse om anbringelse uden for  

    

 hjemmet.
Det sker ved, at opholdskommunen pr.  

 30. juni 2003 fastholdes, selv om forældremyndighedsindehaveren efterfølgende  

 flytter.
Hermed klargøres, at forældremyndighedens eventuelle efterfølgende  

 flytning til en ny kommune ikke får betydning for, hvilken kommune der er  

 handlekommune for barnet.
 Der er dog mulighed for, at barnets opholdskommune ved aftale  

 kan overføre handleforpligtelsen til forældremyndighedsindehaverens  

 opholdskommune, jf. henvisningen til § 9, stk. 4, 2. og 3. pkt., som affattet  

 ved lovforslagets § 1, nr. 1.
Else Winther Andersen (V)  

    

 Eva Kjer Hansen (V)  

    

 Flemming Oppfeldt (V)  

    

 Troels Lund Poulsen (V)  

    

 Pia Kristensen (DF)  

    

 Jette Jespersen (DF)  

    

 Charlotte Dyremose (KF)  

  

  nfmd.  

  

    

 Helge Adam Møller (KF)  

    

 Tove Videbæk (KRF)  

  

  fmd.  

  

    

 Jette Bergenholz Bautrup (S)  

    

 Grete Schødts (S)  

    

 Jørn Pedersen (S)  

    

 Sandy Brinck (S)  

    

 Lotte Bundsgaard (S)  

    

 Villy Søvndal (SF)  

    

 Kim Sejr (RV)  

    

 Line Barfod (EL) Tjóðveldisflokkurin, Inuit Ataqatigiit og Siumut havde  

 ikke medlemmer i udvalget.
Folketingets sammensætning Venstre, Danmarks Liberale Parti (V) 55 * Enhedslisten (EL) 4 Socialdemokratiet (S) 52 Kristeligt Folkeparti (KRF) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 Uden for folketingsgrupperne (UFG) 2 * Heraf  

 1 medlem valgt på Færøerne Bilag  

 1 Oversigt over bilag vedrørende L 137 Bilagsnr.
