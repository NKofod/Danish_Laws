 I medfør af § 34, stk. 2, 3. pkt., i lov nr. 453 af 10. juni 1997 om lov  

 om retssikkerhed og administration på det sociale område, som senest ændret  

 ved lov nr. 410 af 26. juni 1998, foretages følgende ændringer i  

 bekendtgørelse nr. 11 af 8. januar 1998 om retssikkerhed og administration på  

 det sociale område, som ændret ved bekendtgørelse nr. 160 af 5. marts 1998:
§ 1 1. I kapitel 2 indsættes efter overskriften »  

Fællesregler for behandling af klagesager »:
 »Behandling af klager over personlig hjælp og pleje m.v.
§ 3 a.  Klage over en kommunes afgørelse om personlig  

 hjælp og pleje efter §§ 71 og 72 i lov om social service skal ske til  

 klagerådet, jf. § 75, stk. 3, i lov om retssikkerhed og administration på det  

 sociale område.
Klagerådet sender sin indstilling i sagen til  

 kommunalbestyrelsen, der giver klageren besked om kommunalbestyrelsens  

 afgørelse ud fra klagerådets indstilling.
Stk. 2.  Klage over en amtskommunes afgørelse om  

 personlig hjælp og pleje efter §§ 71 og 72 i lov om social service skal ske  

 til brugerrådet, jf. § 81, stk. 3, i lov om retssikkerhed og administration  

 på det sociale område.
Brugerrådet sender sin indstilling i sagen til  

 amtsrådet, der giver klageren besked om amtsrådets afgørelse ud fra  

 brugerrådets indstilling.
 Stk. 3.  Kommunalbestyrelsens og amtsrådets afgørelse  

 efter stk. 1, 2. pkt., og stk. 2, 2. pkt., kan indbringes for de sociale  

 klagemyndigheder efter de almindelige regler.«.
 2. I § 38, 1. pkt., ændres »drøfte« til:  

 »behandle«.
 3. § 38, 2. pkt., affattes således:
 »I rådets arbejde indgår en samlet vurdering af den enkeltes behov,  

 set i lyset af boform, familiemæssig situation og eventuelle andre muligheder  

 for at få afhjulpet de konkrete behov.«.
§ 2 Bekendtgørelsen træder i kraft den 1. juli 1998.
