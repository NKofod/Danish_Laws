(Handelsskoler og tekniske skoler) Undervisningsministeriets revisionsinstruks af 2. februar 1967 for  

 revisorer ved handelsskoler, tekniske skoler, maskinmester- og  

 maskinistskoler samt skolehjem for lærlinge og Undervisningsministeriets  

 skrivelse af 12. marts 1976 vedrørende revision af regnskaber m.v. ophæves.
 Direktoratet skal gøre opmærksom på, at den ny instruks bygger på den  

 hidtidige revisionsordning, idet spørgsmålet om, hvorvidt erhvervsskolerne  

 henhører under rigsrevisorlovens § 2, stk. 1, nr. 2, endnu ikke er afgjort.
 Spørgsmålet er af Rigsrevisionen forelagt Undervisningsministeriet til  

 afgørelse.
 Skolen bedes foranledige, at skolens revisor får tilstillet et eksemplar  

 af revisionsinstruksen og bilaget.
 Skulle skolen eller skolens revisor ønske uddybende bemærkninger til  

 instruksen og bilaget, bedes der rettes henvendelse til regnskabschef  

 Annelise Babbidge, tlf. 01-925759.
 P.d.v.
M.
Johansen Revisionsinstruks for revisorer ved handelsskoler, tekniske skoler og  

 skolehjem.
 I henhold til § 5. stk. 1. i undervisningsministeriets bekendtgørelse nr.  

 268 af 28. juni 1965 om driftstilskud til handelsskoler, tekniske skoler samt  

 maskinmester- og maskinistskoler, til § 12 i bekendtgørelse nr. 269 af 28.  

 juni 1965 om byggelån m.v. til handelsskoler, tekniske skoler samt  

 maskinmester- og maskinistskoler og til § 6, stk. 1, i bekendtgørelse nr. 270  

 af 28.juni 1965 om driftstilskud til godkendte skolehjem for lærlinge  

 fastsættes:
 § 1.  Revisionen skal udføres af en statsautoriseret  

 eller registreret revisor.
 § 2.  Revisionen omfatter den selvejende institutions  

 regnskab samt sådanne opgørelser over udstyrs- og inventaranskaffelser,  

 byggearbejder m.v., hvor afgivelse af særskilt revisorerklæring er  

 foreskrevet af undervisningsministeriet.
 § 3.  Revisionen skal foretages i overensstemmelse med  

 god offentlig revisionsskik, jfr. § 3 i lov om revisionen af statens  

 regnskaber m.m.
Ved revisionen skal efterprøves, om regnskabet er rigtigt, og om de  

 dispositioner, der er omfattet af regnskabsaflæggelsen, er i overensstemmelse  

 med meddelte bevillinger, love og andre forskrifter samt med indgåede aftaler  

 og sædvanlig praksis.
Endvidere foretages en vurdering af, hvorvidt der er  

 taget skyldige økonomiske hensyn ved forvaltningen af de midler, der er  

 omfattet af regnskabet.
 § 4.  Revisionen, der kan udføres ved stikprøvevise  

 undersøgelser, tilrettelægges efter de vejledende retningslinier, der er  

 angivet i bilag til instruksen.
 Revisionens omfang afhænger af skolens størrelse, administrative struktur  

 og forretningsgange, herunder den interne kontrol og andre forhold af  

 betydning for regnskabsaflæggelsen.
 Som led i revisionen, undersøger revisor de eksisterende forretningsgange  

 med henblik på at påse, om den interne kontrol er betryggende.
§ 5.  Der foretages revision i årets løb.
Revisor  

 foretager mindst en gang årligt et uanmeldt kasse- og beholdningseftersyn.
 § 6.  Skolen skal give revisor adgang til at foretage  

 de undersøgelser, som revisor finder nødvendige, og skal sørge for, at  

 revisor får de oplysninger og den bistand, der er nødvendig for udførelsen af  

 revisionen.
 § 7.  Bliver revisor opmærksom på lovovertrædelser  

 eller tilsidesættelse af forskrifter af væsentlig betydning i forbindelse med  

 midlernes forvaltning, påhviler det revisor straks at give skolens bestyrelse  

 og undervisningsministeriet meddelelse herom.
§ 8.  Det reviderede regnskab forsynes med påtegning,  

 hvoraf skal fremgå, at regnskabet er revideret i overensstemmelse med  

 reglerne i denne instruks.
Forbehold skal fremgå af påtegningen.
§ 9.  Revisor fører en revisionsprotokol.
I  

 revisionsprotokollen indføres beretning om, hvilket revisionsarbejde, der er  

 udført, samt om alle væsentlige forhold, der har givet anledning til  

 bemærkninger.
Endvidere foretages notering om foretagne uanmeldte kasse- og  

 beholdningseftersyn.
 Ved revisionen af årsregnskabet indføres endvidere beretning om:
 1. Hvorvidt revisor opfylder de i revisorlovgivningen  

 indeholdte habilitetsbetingelser.
 2. Hvorvidt revisor under sin revision har modtaget  

 alle begærede oplysninger til bekræftelse af regnskabets rigtighed.
 3. Hvorvidt revisor anser regnskabet for aflagt efter  

 lovgivningens og vedtægternes regnskabsbestemmelser.
 4. Hvorvidt statstilskuddet er anvendt i  

 overensstemmelse med de givne vilkår, og tilskuddet er udregnet i  

 overensstemmelse med gældende regler.
 Genpart af revisionsprotokollaterne for det pågældende regnskabsår  

 indsendes af skolen til undervisningsministeriet sammen med det af  

 bestyrelsen godkendte og af revisor reviderede årsregnskab samt eventuelle  

 andre særskilt pålagte revisorerklæringer.
 § 10.  Instruksen træder i kraft med virkning for  

 regnskabsåret 1986.
 Undervisningsministeriets revisionsinstruks af 2. februar 1967 for  

 revisorer ved handelsskoler, tekniske skoler, maskinmester- og  

 maskinistskoler samt ved skolehjem for lærlinge og undervisningsministeriets  

 skrivelse af 12. marts 1976 vedrørende revision af regnskaber m.v. ophæves.
 14. maj 1986.
 P.d.v.
Jean Rørvig kt.ch.
 Bilag til revisionsinstruks for revisorer ved handelsskoler, tekniske  

 skoler og skolehjem.
 1. Revisionen tilrettelægges under hensyntagen til  

 skolens kasse- og regnskabsmæssige forretningsgange og  

 kontrolforanstaltninger, jfr. i øvrigt § 4 i instruksen.
 Som grundlag for revisionens gennemførelse udarbejder revisor en  

 revisionsplan, hvori der redegøres for revisionens indhold og omfang såvel i  

 året løb som i forbindelse med årsregnskabet.
 2. Revisor bør påse, at skolens dispositioner,  

 registreringer og regnskabsaflæggelse sker i overensstemmelse med:
a. bestemmelserne i love, bekendtgørelser, cirkulærer m.v. samt skolens  

 vedtægter, b. generelle brugervejledninger for de etablerede løn- og  

 regnskabssystemer samt med reglerne i gældende regnskabscirkulærer,  

 konteringsvejledning og aktivitetskontoplan m.v., c. skolens institutionsinstruks, d. de af undervisningsministeriet udsendte bevillingsmeddelelser med de  

 heri indeholdte forudsætninger for bevillingerne.
 3. Revisor bør påse, at de af skolens etablerede  

 forretningsgange er betryggende, herunder:
a. om skolen følger de gældende interne disponerings- og  

 godkendelsesregler, b. om der er den fornødne personelle adskillelse mellem registrerings- og  

 frigivelsesfunktioner, c. om indtægts- og udgiftsposter er behørigt dokumenterede ved bilag,  

 kontrakter m.v. og registreret på de rigtige konti respektivt henført til det  

 rigtige formål, d. om skolens registreringer er tilstrækkeligt systematiseret til at  

 sikre, at alle indtægter bogføres, e. om skolens tilvejebringelse af oplysninger om antal elever, lærertimer,  

 elevtimer, klassetimer og kostdage m.v. sker hensigtsmæssigt og på en  

 betryggende måde, f. om skolen har et tilstrækkeligt grundlag til brug for en løbende  

 budgetkontrol.
4. Revisionen omfatter kontrol af, at gældende løn- og  

 ansættelsesbestemmelser er overholdt.
Ved den stikprøvevise revision af  

 enkeltlønninger påses blandt andet:
a. om skolens indberetning til lønsystemet er i overensstemmelse med  

 undervisningsministeriets indplacering af den ansatte eller med gældende  

 overenskomst, b. om ydelse af særlige tillæg, rettegodtgørelse, overarbejdsbetaling m.v.  

 er hjemlet og givet i overensstemmelse med gældende overenskomster, aftaler  

 og konkrete tilladelser fra undervisningsministeriet.
Endvidere om  

 reduktionstimer er givet i overensstemmelse med gældende cirkulærer eller  

 godkendelser respektivt om de ved beregningen af specielle reduktioner  

 anvendte elevtal er i overensstemmelse med skolens elevfortegnelse, c. om undervisningspligten er opfyldt, d. om ydelser til time- og kvotalønnede lærere er givet i overensstemmelse  

 med skolens fag- og timeplaner, e. om overtimer er korrekt behandlet i forhold til undervisningspligten og  

 om øvrige gældende regler for overtid er overholdt.
 5. Under revisionen af skolens beholdninger m.v. bør  

 blandt andet påses:
a. om det fastsatte maksimum for kassebeholdningen og det fastsatte  

 maksimum for kreditorudbetalingsbeløb har en rimelig størrelse, b. om skolen foretager korrekt og rettidig afregning af mellemværender  

 mellem regnskabsområdet for henholdsvis den tilskudsberettigende  

 skolevirksomhed og for skolen i øvrigt, c. om skolen periodisk vurderer de udestående fordringer med henblik på  

 undgåelse af tab, d. om skolen foretager korrekte og rettidige registreringer og afregninger  

 af merværdiafgift og andre indeholdte beløb, e. om skolen registrerer udstyrs- og inventargenstande m.v. stillet til  

 rådighed af staten i overensstemmelse med bestemmelserne i gældende  

 cirkulære.
Revisor skal stikprøvevis foretage kontrol af effekternes  

 tilstedeværelse.
 6. Revisor skal foretage en vurdering af, om der ved  

 midlernes forvaltning er taget skyldige økonomiske hensyn (jfr. instruksens §  

 3).
A.
Revisor kan under hensyntagen til sparsommelighedsaspektet bl.a.  

 undersøge:
a. om der er indhentet alternative tilbud ved køb af varer og  

 tjenesteydelser, b. om foreliggende rabatmuligheder er udnyttet, c. om likvide midler er anbragt fordelagtigt, d. om vedligeholdelses- og reparationsudgifter vedrørende ejendomme og  

 materiel er så betydelige, at nyanskaffelser må overvejes, e. om skolens lokaler, inventar, materiel m.v udnyttes på en  

 hensigtsmæssig måde, f. om fakturering sker umiddelbart efter præstationen af ydelserne, samt  

 at unødig kreditgivning undgås, g. om der foreligger et rimeligt kalkulationsgrundlag for indtægterne i  

 integrerede kantiner.
B.
Revisor kan under hensyntagen til produktivitetsaspektet bl.a.  

 undersøge om skolens præstationsmål gennem en årrække har udviklet sig  

 tilfredsstillende, eksempelvis ved udregning af nøgletal (klassetimepriser,  

 elevtimepriser og rengøringsudgifter pr. arealenhed).
 Under revisionen af årsregnskabet bør revisor blandt andet påse:
a. om årsregnskabet er opstillet efter retningslinier udsendt af  

 undervisningsministeriet, b. om skolens bevillinger er korrekt optaget i årsregnskabet, c. om skolens årsværksforbrug ligger inden for de rammer, der er givet i  

 skolens personalebevilling, d. om der er foretaget fornøden og rimelig periodisering af indtægter og  

 udgifter, e. om der i de tilskudsberettigede driftsudgifter indgår ikke  

 tilskudsberettigede beløb, herunder anlægsudgifter, f. om skolens tilskud til en selvstændigt etableret kantine er beregnet  

 efter reglerne i gældende cirkulære om oprettelse og drift af  

 personalekantiner m.v. hos statslige institutioner.
Såfremt revisor ikke  

 reviderer kantinens regnskab, skal revisor påse, at skolens udgift er  

 udregnet på grundlag af et regnskab, som er underkastet betryggende revision, g. om der er foretaget korrekt indberetning af de præstationer, som danner  

 grundlaget for årsregnskabets udgiftsfordelinger, h. om skolens gennemførelse af igangværende indtægtsdækket virksomhed og  

 andre ikke tilskudsberettigede aktiviteter skønnes at indebære risiko for et  

 uberettiget forbrug af statsmidler, respektivt om skolens vurdering af  

 mulighederne for gennemførelse af tilsvarende planlagte aktiviteter tager  

 skyldige hensyn til skolens likviditet og økonomiske stilling.
 8. Revisor skal i sit protokollat bl.a. give en  

 beskrivelse af de revisionsarbejder, han har gennemført for at kunne afgive  

 sin påtegning på regnskabet jfr. instruksens § 8. Herudover anføres hvilke  

 øvrige arbejder revisor har udført for skolen.
 Såfremt revisor er pålagt specielle undersøgelser eller lignende, hvor der  

 er afgivet en særskilt rapport, anføres i revisionsprotokollatet revisors  

 konklusioner vedrørende det udførte arbejde.
 Blandt forhold der skal give anledning til omtale i revisionsprotokollen  

 kan nævnes:
a. konstatering af væsentlige afvigelser mellem budgetgrundlaget  

 (budgetterede klassetimer og budgetterede udgifter og indtægter) og  

 årsregnskabet (faktiske klassetimer og faktiske udgifter og indtægter) samt  

 årsagen hertil, b. konstatering af væsentlige afvigelser mellem faktisk personaleforbrug  

 og bevilligede antal årsværk samt årsagen hertil, c. manglende opfyldelse af undervisningspligten i henhold til herom  

 gældende regler, d. konstaterede fejl ved statstilskudsberegningen, e. væsentlige eventualforpligtelser, såsom kautions- og  

 garantiforpligtelser, f. manglende godkendelse af indgåede væsentlige leje- og købsaftaler.
 14. maj 1986.
