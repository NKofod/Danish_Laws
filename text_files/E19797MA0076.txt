Højesterets dom af 30. august 1979 T skaffede sig ved urigtige angivelser angående køb af lastautomobiler og  

 trailers til eksport af toldvæsenet udbetalt 411.559 kr. for meget i  

 momsrefusion.
Det antoges, at T havde handlet med forsæt til endeligt at  

 unddrage statskassen de uberettiget opnåede udbetalinger, og dette forhold  

 fandtes omfattet af den i momslovens § 35, stk. 3, indeholdte  

 straffebestemmelser for "overtrædelser med forsæt til at unddrage  

 statskassen afgift". T, som tidligere for lovovertrædelser, begået efter  

 de nu påtalte forhold, var straffet med 60 dages fængsel betinget og hæfte i  

 14 dage, blev idømt en ubetinget fællesstraf af fængsel i 6 måneder, også  

 omfattende nævnte hæftestraf.
Denne var fejlagtigt blevet afsonet under anken  

 af den foreliggende sag, og som følge heraf ansås 14 dage af fællesstraffen  

 som udstået.
