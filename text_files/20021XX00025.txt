Skriftlig fremsættelse (3. oktober  

 2002) Birthe Skaarup Herved tillader jeg mig for Folketinget at  

 fremsætte:
 Forslag til folketingsbeslutning  om midlertidigt stop  

 for amtskommunernes nedlæggelse af sygehuse.
(Beslutningsforslag nr.
B 5).
På Folketingets åbningsdag var det ikke  

 ceremonierne eller statsministerens åbningstale i Folketingssalen, der  

 optog demonstranterne på Slotspladsen.
Det var de truende  

 sygehuslukninger, som hærger som en steppebrand over landet, senest ved  

 Århus Amts fremlæggelse af planer for meget alvorlige  

 nedskæringer og delvise lukninger af sygehusene i Odder, Grenå og  

 på Samsø. Det var de planlagte afviklinger af velfungerende  

 sygehuse, der havde kaldt medarbejdere og andre med tilknytning til de truede  

 sygehuse den lange vej til København for at demonstrere og for at  

 gøre opmærksom på vigtigheden af at bevare de mindre  

 sygehuse.
Dansk Folkeparti protesterer mod sygehuslukninger  

 både i Århus Amt og andre steder.
Det er efter Dansk Folkepartis  

 opfattelse helt uacceptabelt, at det ene amt efter det andet overvejer at  

 træffe kortsigtede beslutninger for at »redde« amtets budget i et  

 enkelt finansår ved nedlæggelse, lukning eller salg af sygehuse  

 eller sygehusafdelinger.
Sygehuspolitikken er en af de vigtigste dele af den  

 samlede danske sundhedspolitik, og derfor skal der tænkes i langsigtede  

 baner og på nationalt plan.
Her skal ikke handles uoverlagt og hen over  

 hovedet på patienter og personale.
Her er det nødvendigt, at  

 Folketinget griber ind.
 Det er baggrunden for dette beslutningsforslag fra Dansk  

 Folkeparti.
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige behandling.
