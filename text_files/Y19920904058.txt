Udtalt, at produktion og videreudvikling af legetøj til brug i en  

 (amts)kommunes egne institutioner lovligt vil kunne varetages af en  

 (amts)kommune, men at det ikke er en (amts)kommunal opgave at fremstille og  

 videreudvikle legetøj med henblik på salg, medmindre der foreligger  

 lovhjemmel hertil.
Dette gælder uanset, at legetøjet alene afsættes til  

 offentlige eller halvoffentlige institutioner.
 Endvidere udtalt på baggrund af en udtalelse fra Socialministeriet, at  

 der efter bistandslovens § 91 er lovhjemmel til produktion, videreudvikling  

 og salg af produkter i amtskommunale revalideringsinstitutioner under den  

 forudsætning, at der ikke påføres andre virksomheder ublu konkurrence eller  

 ydes tilskud til køberne.
 Endelig udtalt, at en amtskommunal revalideringsvirksomhed herefter  

 lovligt vil kunne erhverve rettighederne til produktion, videreudvikling og  

 salg af legetøj til brug for arbejdet i revalideringsvirksomheden, men at det  

 derimod ikke er en (amts)kommunal opgave at deltage i en fond med sådanne  

 opgaver, da der ikke foreligger lovhjemmel hertil.
 I skrivelse af 22. februar 1991 anmodede Indenrigsministeriet på baggrund  

 af en artikel i tidsskriftet »DANSKE KOMMUNER« nr. 4 af 17. januar  

 1991 Ribe Amtskommune og Esbjerg Kommune om en nærmere redegørelse for, i  

 hvilket omfang amtskommunen og kommunen er involveret i et projekt, der har  

 til formål at udvikle, producere og afsætte legetøj til børn, det såkaldte  

 Kathrine Legetøj.
I skrivelse af 17. april 1991 besvarede Ribe Amtskommune og Esbjerg  

 Kommune i fællesskab ministeriets skrivelse.
Ribe Amtskommune og Esbjerg  

 Kommune har i skrivelsen bl.a. oplyst følgende: »Kathrine Legetøj er et  

 helt nyudviklet el-legetøj (hjælpe- middel) til multihandicappede.
Legetøjet  

 består af elektro- nikkasse og legetøjsmoduler med bevægelse, blæser, lyd,  

 lys og vibrationer.
Det aktiveres af forskellige kontakttyper, afhængigt af  

 det fysiske handicap.
Det er modulopbygget og kan varieres i forhold til  

 brugerens fysiske og psykiske handicap.
Der er ikke tidligere udviklet eller  

 produceret lignende legetøj til denne gruppe.
Indledningsvist skal vi  

 meddele, at omtalen og beskrivelsen af projektet i nævnte artikel ikke er  

 ganske præcis eller fyldestgørende, hvilket vil fremgå af nedennævnte  

 redegørel- se.
Som det fremgår af artiklen er udviklingen af legetøjet  

 (hjælpemidlet) til modelstadet alene foregået i Esbjerg kommunes regi, idet  

 Susanne R.
Hansen som værende ansat i jobtilbud og efterfølgende i projektet  

 i kommunen efter egen ide og eget oplæg har udviklet legetøjet og udbredt  

 kendskabet til dette såvel inden- som udenlands.
Ribe amts- kommune har ikke  

 været involveret i dette arbejde økono- misk.
Dog har Esbjerg kommune købt  

 ydelser gennem et be- skyttet værksted under amtskommunens ansvarsområde.  

 Herud- over har amtskommunen givet råd og vejledning og haft mo- dellen til  

 afprøvning på institutioner med henblik på at få viden om legetøjet i  

 praktisk brug.
Disse erfaringer og Esbjerg kommunes egne erfaringer er og vil  

 blive indarbej- det i den videre udvikling af legetøjet til produktion.  

 Esbjerg kommune har udover løn til Susanne R.
Hansen i job- tilbudsperioden  

 medvirket med budgetlægning og sekretærbi- stand og i øvrigt på tilsvarende  

 måde som amtskommunen.
Færdiggørelsen af legetøjet til produktion foretages i  

 Es- bjerg kommunes regi.
Denne fase af projektet er hovedsage- ligt  

 finansieret ved hjælp af tilskud fra private og of- fentlige fonde, mens  

 amtskommunen og kommunen kun i begræn- set omfang har ydet økonomisk støtte  

 hver med max. kr. 80.000 afhængigt af støtte fra øvrige bidragydere.
Arbejdet  

 med legetøjet er på nuværende tidspunkt så langt fremme, at det har givet  

 anledning til at overveje på hvil- ken måde produktion, markedsføring, salg  

 og fremtidig pro- duktudvikling af legetøjet mest hensigtsmæssigt kan ske,  

 herunder at de nødvendige økonomiske midler er til stede.
Esbjerg kommune har  

 påtaget sig at afklare hvorledes en produktion kan iværksættes, herunder i  

 kommunalt regi.
I den forbindelse er det overvejet at oprette en selvejende  

 institution, hvor det er tanken, at amtskommunen og kommu- nen skal have det  

 ledelsesmæssige og økonomiske ansvar i institutionen gennem institutionens  

 bestyrelse, idet dog et mindretal i bestyrelsen af udefra kommende fagfolk  

 overve- jes at kunne vælges ind i bestyrelsen (med godkendelse af de  

 respektive amtsråd og byråd). Herudover er det tanken, at institutionens  

 vedtægter udformes således, at amtsråd og byråd eller de respektive fagudvalg  

 skal godkende ansættel- se af en koordinator (eneste ansat), budgetter,  

 regnskaber, vedtægtsændringer og anvendelse af institutionens formue ved  

 dennes eventuelle likvidation.
Den selvejende institution påtænkes at skulle  

 forestå eller deltage i markedsføring og salg af produkterne og endelig den  

 fremtidige fortsatte produktudvikling og forskning.
Der skal ikke foregå en  

 produktion af legetøjet i institutionen, idet man forudsætter, at  

 produktionen skal finde sted i den amtskommunale institution REVA-Esbjerg,  

 der eventuelt også skal medvirke ved salg og markedsføring af legetøjet,  

 even- tuelt sammen med private erhvervsdrivende.
Det skal imidlertid  

 understreges, at der ikke er truffet endelig beslutning om oprettelse af en  

 selvejende institu- tion, iværksættelse af produktion eller øvrige nævnte  

 spørgsmål.
Der er i Esbjerg kommune alene truffet principbe- slutning om at  

 arbejde videre med undersøgelserne efter den beskrevne model. ... I  

 forbindelse med projektet har spørgsmålet om institutio- nens økonomi og  

 amtskommunens og kommunens direkte deltagelse med tilskud/lån såvel i  

 opstartsfasen og på længere sigt været under nærmere overvejelser.
Dette er  

 sket på baggrund af realistiske budgetter over nødvendige midler i  

 opstarttsfasen og frem til det tidspunkt, hvor ind- tægterne fra salget kan  

 dække fremtidige udgifter i insti- tutionen.
Efter budgetterne er der behov  

 for et kapitalind- skud på ca. netto 75.000 kr. det første driftsår og ca.  

 50.000 kr. det andet driftsår, hvorefter projektet forventes at være  

 selvfinansierende.
Det ligger i projektets intentioner, at dette skal hvile i  

 sig selv, og at kommunerne ikke skal involveres økonomisk med tilskud eller  

 lån (bortset fra eventuelt midlertidigt lån). Overskuddet skal ikke indgå i  

 den kommunale økonomi, men anvendes til fortsat udvikling af legetøj til  

 multihan- dicappede børn.
Det skal dog bemærkes, at hvis projektet mod  

 forventning ikke kan afsætte det budgetterede antal produkter, vil det  

 økonomiske engagement være koordinatorens løn i opsigelses- perioden og  

 produktionsomkostningerne til REVA-Esbjerg for igangværende produktion.  

 Gennemførelsen af projektet efter den foranstående model nødvendiggør ud over  

 det allerede nævnte, at rettighederne til legetøjet overdrages til den  

 selvejende institution (i det omfang, det er muligt), idet Susanne R.
Hansen  

 og Es- bjerg kommune i dag i fællesskab er indehavere af rettighe- derne.  

 Endvidere er det nødvendigt med en generel dispensa- tion fra reglerne i lov  

 om erhvervsdrivende fonde.
Der sy- nes at være hjemmel hertil i loven, især  

 hvor amtskommunen og kommunen har den fulde ledelse og tilsyn med institutio-  

 nen.
Endvidere kan dette eventuelt kombineres med, at mini- steriet som  

 tilsynsmyndighed - for begge kommuner - i ved- tægterne udtrykkelig indsættes  

 som tilsynsmyndighed, herun- der at man også skal godkende vedtægter og  

 ændringer heri.
Vi skal ved nærværende tillade os at forespørge, om mini-  

 steriets stilling hertil.
Salgsprisen for produktet vil blive kalkuleret  

 efter samme principper som i øvrigt er gældende i det private erhvervs- liv.  

 Legetøjet - eller lignende legetøj - produceres eller sælges ikke af andre.  

 Aftagerne vil efter de indvundne er- faringer i forbindelse med afprøvning,  

 messer og udstillin- ger være offentlige institutioner i ind- og udland,  

 semiof- fentlige institutioner med tilskud fra det offentlige og kun i  

 sjældne tilfælde private med tilskud efter bistands- lovgivningen.
Private  

 uden tilskud fra det offentlige for- ventes ikke at være købere til legetøjet  

 (hjælpemidlet). Det er derfor vores opfattelse af produktion og salg ikke vil  

 medføre konkurrenceforvridning.
Der forespørges herved om produktion og salg  

 af Kathrine-Le- getøj efter ovennævnte model er i strid med kommunalretlige  

 regler når henses til at - afsætningen sker til offentlige eller  

 semioffentlige myn- digheder - produktionen forventes at hvile i sig selv -  

 produktion og salg ikke anses for at påføre private kon- kurrence, idet der  

 ikke er udviklet eller produceres lig- nende legetøj - legetøjet er specielt  

 udviklet til multihandicappede børn og unge, der gennem legetøjet kan få  

 forbedret deres ud- viklingsmuligheder og livskvalitet - legetøjet er  

 udviklet til en gruppe borgere som amt og kommune i fællesskab har ansvaret  

 for får tilstrækkelige tilbud.« I skrivelse af 11. juni 1991 anmodede Indenrigsministeriet  

 Socialministeriet om at få oplyst, om der i Socialministeriets lovgivning er  

 hjemmel til, at en kommune og en amtskommune påtager sig de opgaver, der var  

 beskrevet i Ribe Amtskommunes og Esbjerg Kommunes skrivelse af 17. april  

 1991. Hvis dette ikke var tilfældet, anmodede man om at få oplyst, om  

 adgangen for kommuner til at udvikle, producere og afsætte legetøj som det  

 omhandlede er omtalt i Socialministeriets lovgivning eller i forarbejder  

 hertil og i bekræftende fald hvor.
Socialministeriet har i skrivelse af 8. juli 1991 bl.a. oplyst følgende:  

 »Af bistandslovens § 91 fremgår det bl.a. at »amtsrådet skal sørge  

 for, at invaliderede og andre erhvervshæmmede har mulighed for optagelse på  

 institutioner til erhvervs- mæssig optræning og uddannelse samt  

 arbejdsprøvning og om- skoling.« Endvidere fremgår af stk. 2 at,  

 »revalideringsinstitutioner og beskyttede virksomheder m.v. kan oprettes  

 og drives af en eller flere amtskommuner, kommuner eller som selvejende  

 institutioner, med hvilke amtsrådet indgår overenskomst.
I overenskomsten  

 fastsættes bestemmelse om institutionens ledelse og drift, der ikke må påføre  

 andre virksomheder ubillig konkurrence.« Ifølge det af Ribe Amtskommune  

 oplyste, er der efter Social- ministeriets opfattelse tale om etablering af  

 en selvejende institution, der ikke umiddelbart vil falde ind under de  

 betingelser, der er beskrevet i § 91. Med hensyn til REVA-Esbjerg's  

 produktion af legetøjet, ser Socialministeriet imidlertid ingen problemer, i  

 forhold til bistandslovens regler.' Socialministeriet har senere telefonisk oplyst, at såvel produktion,  

 afsætning og videreudvikling af legetøjet vil kunne ske i en institution som  

 f.eks.
REVA, Esbjerg, der falder ind under bistandslovens § 91.
 Indenrigsministeriet skal i denne anledning udtale, at produktion og  

 videreudvikling af legetøj til brug i en kommunes eller en amtskommunes  

 institutioner lovligt vil kunne varetages af kommuner og amtskommuner - alene  

 eller i fællesskab med andre kommuner eller amtskommuner.
 Derimod er det ikke en kommunal opgave at fremstille og videreudvikle  

 legetøj med henblik på salg, medmindre der foreligger lovhjemmel hertil.  

 Dette gælder, selv om legetøjet alene afsættes til andre offentlige eller  

 halvoffentlige institutioner, og selv om legetøjet ikke produceres af andre.
 Det fremgår af Socialministeriets udtalelse i sagen og af de efterfølgende  

 telefoniske oplysninger, at produktion, videreudvikling og salg af produkter  

 - herunder også legetøj - lovligt kan ske i revalideringsinstitutioner, der  

 er oprettet i henhold til bistandslovens § 91. Det er imidlertid en  

 betingelse, at produkterne afhændes til markedspris således, at der ikke  

 påføres andre virksomheder ublu konkurrence eller ydes tilskud til køberne.
En revalideringsvirksomhed vil efter Indenrigsministeriets opfattelse  

 lovligt kunne erhverve rettighederne til produktion, videreudvikling og salg  

 af et bestemt produkt til brug for arbejdet i revalideringsvirksomheden.
I  

 den foreliggende sag vil f.eks.
Reva-Esbjerg således lovligt kunne købe  

 Esbjerg Kommunes og Susanne R.
Hansens rettigheder til det omhandlede  

 legetøj.
Der vil i denne forbindelse kunne etableres aftale om samarbejde  

 mellem kommunen, Susanne R.
Hansen og revalideringsinstitutionen om  

 udveksling af erfaringer, ligesom der vil kunne indgås en aftale om, at  

 kommunens og Susanne R.
Hansens vederlag for rettighedsoverdragelsen beregnes  

 som en del af den til enhver tid realiserede fortjeneste ved salg af det  

 omhandlede legetøj.
 Derimod vil det ikke være en kommunal opgave at deltage i en fond med de  

 opgaver, som er beskrevet af Ribe Amtskommune og Esbjerg Kommune, idet der  

 ikke foreligger lovhjemmel hertil.
 Det bemærkes i denne forbindelse, at Indenrigsministeriet har forstået  

 Ribe Amtskommunes og Esbjerg Kommunes oplysninger således, at der ikke er  

 tale om at etablere salgsinstitutionen som et beskæftigelsesprojekt.  

 Ministeriet har derfor ikke fundet anledning til at forelægge sagen for  

 Arbejdsministeriet med henblik på vurdering af, om en selvejende institution  

 med det nævnte formål kan etableres med hjemmel i Arbejdsministeriets lov om  

 kommunal beskæftigelsesindsats.
 Såfremt Ribe Amtskommune/Esbjerg Kommune måtte have yderligere spørgsmål  

 vedrørende sagen, er man velkommen til at rette henvendelse til  

 Indenrigsministeriet på ny.
 Enslydende skrivelse er sendt til Esbjerg Kommune/Ribe Amtskommune.
 Socialministeriet og Tilsynsrådet for Ribe Amt har modtaget kopi af denne  

 skrivelse.
