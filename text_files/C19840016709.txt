A.
Indledende bemærkninger 1. Etableringskontoloven er senest ændret ved lov nr.  

 576 af 15. december 1983 om ændring af afskrivningsloven og forskellige andre  

 skattelove (Begrænsning af fradragsretten i visse lejeforhold (leasing)) og  

 ved lov nr. 208 af 16. maj 1984 om ændring af lov om indskud på  

 etableringskonto (Ændring af administrationen).
 Etableringskontoloven er med de seneste ændringer optrykt som  

 lovbekendtgørelse nr. 439 af 18. august 1984.
 I forbindelse med lovændringerne af 16. maj 1984 er der udsendt  

 bekendtgørelse nr. 319 af 13. juni 1984 om indskud på etableringskonto.  

 Samtidig med dennes ikrafttræden den 1. oktober 1984 ophævedes bekendtgørelse  

 nr. 350 af 10. september 1965 om pengeinstitutternes medvirken ved oprettelse  

 af etableringskonti og bekendtgørelse nr. 67 af 28. februar 1966 om  

 frigivelse af indskud på etableringskonto.
Den 11. oktober 1984 er der udsendt bekendtgørelse nr. 524 om henlæggelse  

 af visse beføjelser til statsskattedirektoratet, amtsskatteinspektoraterne,  

 sømandsskattekontoret og de kommunale skattemyndigheder.
Efter denne  

 bemyndiges amtsskatteinspektoraterne og ligningskommissionerne  

 (skattedirektoraterne i København og på Frederiksberg) til bl.a. at træffe  

 afgørelse i medfør af en række bestemmelser i etableringskontoloven.
Samtidig  

 med denne bekendtgørelses ikrafttræden ophævedes bekendtgørelse nr. 67 af 28.  

 februar 1978 (som ændret ved bekendtgørelse nr. 458 af 16. august 1982) om  

 henlæggelse af visse beføjelser til statsskattedirektoratet og bekendtgørelse  

 nr. 394 af 22. juli 1981 (som ændret ved bekendtgørelse nr. 459 af 16. august  

 1982) om henlæggelse af visse beføjelser til amtsskatteinspektoraterne.
Efter  

 bekendtgørelse nr. 523 af 11. oktober 1984 om henlæggelse af visse beføjelser  

 til statsskattedirektoratet bemyndiges statsskattedirektoratet til at træffe  

 de nævnte afgørelser, når den skattepligtige er omfattet af  

 kulbrinteskatteloven.
 2. Ændringslovene indeholder følgende ændringer af  

 etableringskontoloven:
 3. Dette cirkulære træder i stedet for  

 skattedepartementets cirkulære nr. 44 af 28. februar 1966, cirkulære nr. 168  

 af 9. juli 1968, cirkulære nr. 9 af 30. januar 1970, cirkulære nr. 9 af 11.  

 januar 1980, cirkulære nr. 118 af 29. juni 1982 og cirkulære nr. 163 af 17.  

 oktober 1983. De nævnte cirkulærer ophæves.
 Cirkulæret indeholder følgende afsnit:
A.
Indledende bemærkninger (punkt 1-3).
B.
Etableringskontoordningen i hovedtræk (punkt 4-8).
C.
Skattepligtige, der kan foretage indskud (punkt 9).
D.
Indskudsår (punkt 10).
E.
Indskuddets størrelse (punkt 11-13).
F.
Indskud på etableringskonto (punkt 14-16).
G.
Hævning fra etableringskonto (punkt 17-19).
H.
Fradrag uden indskud på en etableringskonto (punkt 20-21).
I.
Pengeinstitutternes indberetningspligt (punkt 22).
J.
Etablering (punkt 23-33).
K.
Forlods afskrivning (punkt 34-39).
L.
Efterbeskatning m.v. (punkt 40-50).
M.
Klageadgang og ikrafttræden (punkt 51-52).
 En beskrivelse af de tidligere regler og overgangssituationer, der er  

 opstået før gennemførelsen af de seneste lovændringer, findes i de tidligere  

 udsendte cirkulærer til etableringskontoloven.
B.
Etableringskontoordningen i hovedtræk 4. Etableringskontoloven giver lønmodtagere, der er  

 fuldt skattepligtige her til landet, adgang til at indskyde en del af  

 lønindtægten i et pengeinstitut med henblik på senere etablering af  

 selvstændig virksomhed her i landet.
Ordningen minder på væsentlige punkter  

 om investeringsfondsordningen, hvorefter selvstændige erhvervsdrivende og  

 selskaber m.v. kan henlægge en vis del af overskuddet til senere anskaffelser  

 i virksomheden.
Efter begge ordninger gives der fradrag for indskuddet,  

 henholdsvis henlæggelsen, i den skattepligtige indkomst.
Når der senere i  

 forbindelse med etableringen anskaffes et aktiv, hvorpå der kan afskrives  

 efter afskrivningsloven, kan henlæggelsen eller indskuddet benyttes til en  

 såkaldt forlods afskrivning.
Det betyder, at den afskrivningsberettigede  

 anskaffelsessum bliver nedsat med et beløb, der afskrives forlods.
Den  

 forlods afskrivning fradrages ikke i den skattepligtige indkomst.
5. Efter etableringskontoloven kan lønmodtagere under  

 40 år årligt indskyde højst 20 pct. af nettolønindtægten på en særlig konto i  

 et dansk pengeinstitut.
Det årlige indskud skal dog mindst være 5.000 kr.  

 (1984 500 kr.). Indskuddet fratrækkes ved opgørelsen af den skattepligtige  

 indkomst for indkomståret.
Indskuddet skal foretages i tiden 16. februar i  

 indkomståret til 15. februar efter indkomstårets udløb (indskudsåret).
6. Indskud kan hæves, når den skattepligtige etablerer  

 sig med selvstændig erhvervsvirksomhed her i landet.
Etablering skal ske  

 inden 10 år, idet fristen dog forlænges til udgangen af det år, hvori  

 kontohaveren fylder 40 år.
Etablering er sket, når der er erhvervet  

 erhvervsmæssige aktiver til et samlet beløb af 100.000 kr.  

 (pristalsreguleret). Aktiver, der er anskaffet mere end 3 år før  

 etableringsåret, medregnes ikke.
Deltagelse i en virksomhed som kommanditist  

 anses ikke som etablering.
Endvidere skal kontohaveren eller dennes ægtefælle  

 udføre et ikke uvæsentligt personligt arbejde i virksomheden, og virksomheden  

 må højst have 10 ejere.
Der kan dispenseres fra kravet om, at der højst må  

 være 10 ejere.
Der gælder endvidere særlige overgangsregler om beløbsgrænsen  

 på 100.000 kr. og kravet om personlig arbejdsindsats.
Når etablering således er sket, kan kontohaveren hæve  

 etableringskontoindskud i det omfang, de anvendes til forlods afskrivning på  

 virksomhedens aktiver.
Kredsen af aktiver, der berettiger til at hæve  

 indskud, er snævrere end den kreds af aktiver, der medregnes ved afgørelsen  

 af, om der er sket etablering.
Der kan kun afskrives forlods på aktiver, der  

 er erhvervet indenfor de seneste 3 år.
Der kan ikke hæves indskud til forlods  

 afskrivning på småaktiver m.v., hvis anskaffelsessum straks fratrækkes fuldt  

 ud i indkomsten.
Der kan heller ikke hæves indskud til forlods afskrivning på  

 biler, der er indregistreret til privat personbefordring eller til udlejning  

 uden fører, eller på aktiver, der er omfattet af de særlige regler om  

 leasing.
7. Hvis etablering ikke er sket inden fristens udløb,  

 medregnes indskuddene, med et årligt tillæg på 5 pct. indtil fristens udløb,  

 i den skattepligtige indkomst for de år, hvori indskuddene er fratrukket.
Der  

 kan gives tilladelse til, at indskud hæves før fristens udløb, selv om  

 etablering ikke er sket.
I så fald beregnes det årlige tillæg, der indgår i  

 efterbeskatningen for fradragsåret, kun indtil udløbet af det indkomstår,  

 hvori ansøgning om efterbeskatning af indskud indgives.
 Når etablering er sket, efterbeskattes de indskudsbeløb, der ikke i løbet  

 af etableringsåret eller de to følgende indkomstår anvendes til forlods  

 afskrivning.
Efter nærmere regler efterbeskattes ikke-anvendte indskud, hvis  

 kontohaveren dør eller går konkurs, eller hvis erhvervsvirksomheden afhændes  

 eller ophører.
Der efterbeskattes også, hvis kontohaverens skattepligt her i  

 landet ophører.
Hvis kontohaveren dør, kan en efterlevende ægtefælle dog  

 overtage etableringskontoindskud på de betingelser, der gjaldt for den  

 afdøde.
 Indskudsbeløbene tjener til sikkerhed for eventuelle efterbeskatningskrav.
8. Udbetaling af etableringskontoindskud, efter at  

 kontohaveren har etableret sig, sker på grundlag af skemaer, som kontohaveren  

 udfylder og afleverer i pengeinstituttet.
Oplysningerne afgives under  

 strafansvar.
C.
Skattepligtige, der kan foretage indskud 9. Adgangen til at foretage indskud på  

 etableringskonto gælder for lønmodtagere, der ønsker at etablere en  

 selvstændig erhvervsvirksomhed her i landet.
Indskuddet kan fradrages ved  

 indkomstopgørelsen.
Efter lovens § 2 er det en betingelse, at lønmodtageren er under 40 år og  

 fuldt skattepligtig her i landet.
Personen skal have haft lønindtægt i det  

 pågældende indkomstår.
Adgangen til at foretage indskud bortfalder ikke,  

 fordi den skattepligtige også har indtægt af egen erhvervsvirksomhed.
Det er  

 således ikke udelukket, at en skatteyder for samme indkomstår kan fradrage  

 indskud på etableringskonto (der beregnes af lønindtægten) og henlæggelse til  

 investeringsfond (der beregnes af erhvervsindtægten).
D.
Indskudsår 10. Fradrag for et givet indkomstår indrømmes efter  

 lovens § 1, stk. 2, for indskud foretaget i tiden fra den 16. februar i  

 indkomståret til den nærmest efterfølgende 15. februar (indskudsåret). For  

 indkomståret 1985 kan der således indrømmes fradrag for indskud, der er  

 foretaget i perioden 16. februar 1985-15. februar 1986. Fristen forlænges  

 ikke, selv om skatteyderen får udsættelse med indgivelse af selvangivelse.
Indtil 1. oktober 1984 var indskudsåret 1. februar-31. januar.
Der gælder  

 derfor den overgangsregel, at indskudsåret for indkomståret 1984 løber fra 1.  

 februar 1984-15. februar 1985.
Der kan ikke opnås fradrag for det indkomstår, hvori etablering finder  

 sted.
Der kan heller ikke opnås fradrag for de efterfølgende indkomstår, hvis  

 der står beløb på kontoen, som er indskudt før etableringen.
 Hvis en ægtefælles etableringskontomidler anvendes i den anden ægtefælles  

 virksomhed, anses begge ægtefæller for etablerede, og ingen af ægtefællerne  

 kan opnå fradrag for nye indskud i etableringsåret eller i de efterfølgende  

 indkomstår, hvis der står beløb på kontoen, som er indskudt før etableringen,  

 jfr. § 1, stk. 3.
E.
Indskuddets størrelse 11. Indskuddet skal efter lovens § 3, stk. 1, udgøre  

 mindst 5.000 kr. for det enkelte indskudsår.
Til og med indkomståret 1984  

 gælder dog, at indskuddet kun skal udgøre mindst 500 kr.
Indskuddet kan højst udgøre 20 pct. af indskyderens nettolønindtægt i  

 indkomståret.
Til lønindtægten henregnes den kontante løn med tillæg af den  

 skattemæssige værdi af frit ophold og andre goder, som lønmodtageren har  

 modtaget i kraft af arbejdsforholdet, samt beløb, som arbejdsgiveren har  

 betalt som godtgørelse for udgifter, der påføres lønmodtageren som følge af  

 arbejdet.
Det gælder også godtgørelse for udgifter til rejse, ophold og  

 fortæring under rejse - dog ikke dagpenge og rejsegodtgørelser, der efter  

 statsskattelovens § 5 d ikke skal medregnes i indkomsten.
Bidrag til  

 pensionsordning efter pensionsbeskatningslovens kapitel 1 kan ikke medregnes.  

 Ved nettolønindtægtens beregning fradrages de i ligningslovens §§ 9 - 9 D,  

 jfr. kildeskattelovens §§ 24 - 25, nævnte fradrag (udgifter i forbindelse med  

 lønarbejdet, befordringsfradrag, lønmodtagerfradrag). Udgifter til  

 pensionsbidrag, forsikringsudgifter og lignende efter  

 pensionsbeskatningslovens afsnit II skal derimod ikke fradrages ved  

 opgørelsen af nettolønindtægten.
Der kan foretages etableringskontoindskud på  

 grundlag af udenlandsk lønindkomst, uanset hvilken skattemæssig behandling  

 den er undergivet her i landet.
De herved beregnede indskud kan fradrages i  

 den skattepligtige indkomst her i landet.
 12. Hvis den skattepligtige i indskudsåret  

 forskudsafskriver på et kontraheret skib efter § 14 i afskrivningsloven, skal  

 det beregnede indskud nedsættes med forskudsafskrivningens beløb efter lovens  

 § 3, stk. 2.
Bestemmelsen om, at indskuddet mindst skal andrage 5.000 kr., gælder også  

 i dette tilfælde.
Der kan altså ikke foretages noget indskud for det  

 pågældende indkomstår, hvis det beregnede indskudsbeløb bliver mindre end  

 5.000 kr. (for 1984 500 kr.), når forskudsafskrivningen trækkes fra.
13. Det foretagne indskud kan efter lovens § 1, stk.  

 1, fradrages i den skattepligtige indkomst.
Hvis ligningsmyndigheden forhøjer  

 den selvangivne lønindtægt, giver det ikke lønmodtageren ret til at forøge  

 indskuddet.
Derimod kan en nedsættelse af den selvangivne lønindkomst medføre  

 en nedsættelse af indskuddet.
Det afhænger af, om der efter nedsættelsen er  

 plads til det foretagne indskud.
Statsskattedirektoratet giver i så fald  

 pengeinstituttet meddelelse, når det overskydende beløb kan hæves på kontoen.
F.
Indskud på etableringskonto 14. Indskuddet skal efter lovens § 4, stk. 1,  

 foretages på en særlig konto i en dansk bank eller sparekasse eller i en  

 andelskasse.
Det er en betingelse, at andelskassen er medlem af Foreningen af  

 Danske Andelskasser, og at den deltager i en gensidig garanti for  

 etableringskonti i andelskasser.
Kontoen skal betegnes  

 "etableringskonto" og bære påtegning om den skattepligtiges navn,  

 CPR-nr. og adresse.
Der kan kun oprettes en konto for hvert indskudsår, men konti for  

 forskellige indskudsår behøver ikke at være oprettet i samme pengeinstitut.  

 Der kan efter etableringskontobekendtgørelsens § 1 foretages indskud for  

 flere indkomstår på samme konto, hvis det klart fremgår, hvilke indskudsår de  

 enkelte indskud vedrører.
Kontohaveren kan foretage indskud på sin konto i  

 løbet af indkomståret.
Kontohaveren kan hæve indskud på sin konto efter  

 reglerne i punkt 17-19.
En kontohaver kan overføre en etableringskonto fra et pengeinstitut til et  

 andet.
I så fald skal såvel det afgivende som det modtagende pengeinstitut  

 foretage indberetning herom til statsskattedirektoratet.
 15. Ifølge lovens § 13 kan indskud på etableringskonto  

 ikke gøres til genstand for overdragelse, pantsætning eller andre  

 retshandler, ligesom de ikke kan gøres til genstand for kreditorforfølgning.
 I tilfælde af kontohaverens død eller konkurs samt ved virksomhedsophør og  

 ophør med skattepligt tjener kontoens indestående efter nærmere regler i  

 lovens §§ 9 og 11 til sikkerhed for eventuelle skatteefterbetalingskrav m.v.
 I tilfælde af kontohavers død kan en efterlevende ægtefælle dog overtage  

 en etableringskonto på de betingelser, der gjaldt for den afdøde.
16. Renterne af en etableringskonto kan efter lovens §  

 14 hæves i overensstemmelse med de regler, der er fastsat af  

 pengeinstituttet.
Renterne er indkomstskattepligtige, hvad enten de hæves  

 eller ej.
Renter, der henstår på en konto, kan ikke betragtes som indskud og  

 giver derfor ikke adgang til fradrag i indkomsten.
 Det på kontoen indestående beløb skal efter lovens § 14 medregnes ved  

 opgørelsen af kontohaverens skattepligtige formue.
G.
Hævning fra etableringskonto 17. Når en skattepligtig har etableret sig og  

 anskaffet aktiver, der giver ret til forlods afskrivning, kan denne efter  

 lovens § 5 hæve det beløb, der svarer til forlods afskrivningen, på  

 etableringskontoen.
Ved hævningen skal den skattepligtige aflevere et udfyldt skema i  

 pengeinstituttet i henhold til lovens § 5, stk. 1, og  

 etableringskontobekendtgørelsens § 3. På dette skema (S 463) skal den  

 skattepligtige erklære, at der er sket etablering og anskaffet aktiver, der  

 giver ret til forlods afskrivning i overensstemmelse med loven.
Skemaet kan  

 fås i pengeinstituttet.
Det påhviler pengeinstituttet at påse, at alle rubrikker på skemaet er  

 udfyldt.
Pengeinstituttet må kun udbetale penge fra en etableringskonto, hvis  

 dette krav er opfyldt.
Pengeinstituttet må derudover udbetale penge fra en  

 konto, når det får meddelelse herom fra statsskattedirektoratet.
18. Der kan forekomme tilfælde, hvor der hæves midler  

 fra en etableringskonto, før ligningsmyndighederne har efterprøvet de  

 skattemæssige fradrag for indskuddene.
Efterprøvelsen kan medføre, at et  

 indskud, hvoraf der allerede er hævet beløb, senere nedsættes.
En nedsættelse  

 af indskuddet skal i størst muligt omfang henføres til den del af indskuddet,  

 der eventuelt endnu ikke er hævet.
 Dette kan belyses med følgende eksempel:
1. En skattepligtig med kalenderårsregnskab Statsskattedirektoratet giver meddelelse til pengeinstituttet, når den  

 skattepligtige kan hæve beløbet på kontoen.
I det omfang nedsættelsen kommer til at omfatte en del af indskuddet, der  

 er hævet, formindskes det beløb, der skal afskrives forlods på de pågældende  

 anskaffelsesudgifter, tilsvarende.
Der skal endvidere ske regulering af de  

 skattemæssige afskrivninger i det pågældende år.
Det samme gælder tilfælde,  

 hvor der er foretaget fradrag uden indskud på en etableringskonto, jfr.  

 nedenfor punkt 20.
 19. Hvis den skattepligtige forsætligt eller ved grov  

 uagtsomhed afgiver urigtige eller vildledende oplysninger ved hævningen, kan  

 vedkommende straffes efter lovens §§ 11B-C, jfr. nedenfor i punkt 50.
Pengeinstituttet har efter § 3, stk. 3, i bekendtgørelse om indskud på  

 etableringskonto pligt til at opbevare de indleverede skemaer i mindst 5 år  

 efter udløbet af det kalenderår, hvori beløbet er hævet.
Pengeinstituttet  

 skal endvidere på begæring udlevere skemaerne til de skattelignende  

 myndigheder.
H.
Fradrag uden indskud på en etableringskonto 20. Lovens § 4, stk. 2, indeholder en særlig regel for  

 skattepligtige, der etablerer sig i perioden 1. januar-15. februar i året  

 efter det år, hvori fradrag for etableringskontoindskud ønskes foretaget.
Det  

 vil sige skattepligtige, der etablerer sig efter indkomstårets  

 (fradragsårets) udløb, men inden indskudsårets udløb (jfr. ovenfor punkt 10).
Disse skattepligtige kan undlade at indskyde penge på en etableringskonto,  

 hvis de inden den nævnte frist har anskaffet aktiver, der berettiger til  

 forlods afskrivning.
Det er en forudsætning, at forlods afskrivningen  

 foretages på de aktiver, der er anskaffet inden indskudsårets udløb.
 Hvis det fradrag, der er foretaget, er større end anskaffelsesprisen for  

 de aktiver, der anskaffes inden 15. februar i året efter fradragsåret, skal  

 det overskydende beløb indsættes på en etableringskonto, jfr. ovenfor punkt  

 14.
 Hvis den skattepligtige har foretaget indskud for tidligere år, kan reglen  

 om, at indskud helt eller delvis kan undlades, kun anvendes, hvis den  

 skattepligtige anskaffer aktiver, der både berettiger til forlods afskrivning  

 af de tidligere foretagne indskud og af det nye beløb, der undlades indskudt.  

 Det skyldes reglen i § 7, stk. 6, hvorefter indskud vedrørende et givet  

 indkomstår først kan benyttes, når tidligere indskud er benyttet fuldt ud.
 Det skal fremgå af selvangivelsen for det indkomstår, hvori indskuddet er  

 fradraget, at der før indskudsårets udløb er anskaffet aktiver, der giver ret  

 til forlods afskrivning.
 Hvis en skattepligtig, der har anvendt reglen i § 4, stk. 2, ikke  

 anskaffer aktiver, der giver ret til forlods afskrivning inden den nævnte  

 frist, kan ligningsmyndigheden ikke godkende indskuddet og fradraget for  

 dette, jfr. ovenfor punkt 10. Der er endvidere tale om urigtig selvangivelse,  

 som eventuelt kan straffes efter skattekontrolloven.
21. Selv om der efter lovens § 4, stk. 2, ikke  

 foretages indskud på en konto, behandles det beløb, der fradrages i  

 indkomsten, på samme måde som indskud.
Det betyder f.eks., at  

 efterbeskatningsbestemmelserne m.v. i § 11A anvendes, hvis forudsætningerne  

 for forlods afskrivningen bortfalder i tiden efter indskudsårets udløb, jfr.  

 nedenfor punkt 48-49.
I.
Pengeinstitutternes indberetningspligt 22. Pengeinstitutterne skal hvert år senest den 1.  

 marts indberette de indskud og hævninger, der er foretaget på  

 etableringskonti i det foregående indskudsår (16. februar - 15. februar).  

 Indberetningen skal for hver kontohaver omfatte oplysning om kontonummer,  

 CPR-nummer, indskudsdatoer og hvert enkelt indskuds størrelse.
Pengeinstitutterne skal samtidig indberette de beløb, der er hævet på  

 etableringskonti.
Indberetningen skal for hver kontohaver omfatte oplysning  

 om kontonummer, CPR-nummer, hævedatoer, hver enkelt hævnings størrelse og  

 anskaffelsesdatoer for de aktiver, der berettiger til forlods afskrivning.
De nævnte indberetninger skal indgives på edb-medium til  

 statsskattedirektoratet.
Indberetningerne kan dog i stedet foretages på  

 skemaer, der udarbejdes af statsskattedirektoratet.
Da renter af indskud ikke betragtes som fradragsberettigede indskud, må de  

 ikke medtages i indberetningerne.
Derimod skal renterne indberettes på  

 sædvanlig måde til statsskattedirektoratet efter skattekontrollovens § 8 H.
Hvis en kontohaver overfører en etableringskonto fra et pengeinstitut til  

 et andet, skal såvel det afgivende som det modtagende pengeinstitut  

 indberette dette til statsskattedirektoratet.
Indberetningen skal omfatte  

 oplysning om kontonummer, CPR-nummer og overførselsdato og beløb.
 De nævnte indberetninger skal foretages første gang senest den 1. marts  

 1985. Denne indberetning skal omfatte indskud, hævninger og overførsler i  

 perioden 1. oktober 1984 - 15. februar 1985. Beløb, der er indskudt, overført  

 eller hævet før den 1. oktober 1984, skal ikke indberettes til  

 statsskattedirektoratet.
 Reglerne om indberetning findes i §§ 2, 4 og 5 i bekendtgørelsen om  

 indskud på etableringskonto.
J.
Etablering 23. Etablering anses efter lovens § 5, stk. 2, at have  

 fundet sted, når den samlede anskaffelsessum for de til brug for virksomheden  

 anskaffede formuegoder overstiger en beløbsgrænse, der i 1983 var 100.000 kr.  

 Selv om kontohaveren har erhvervet formuegoder for 100.000 kr. (reguleret),  

 berettiger det dog ikke skattemyndighederne til at anse kontohaveren for  

 etableret, hvis denne ikke selv ønsker at anses for etableret.
Efter § 5, stk. 5, skal denne beløbsgrænse fra og med indkomståret 1984  

 reguleres efter reguleringspristallet, der har januar 1980 = 100.  

 Reguleringen foretages på grundlag af pristallet for oktober måned i året  

 forud for indkomståret.
Beløbet skal forhøjes eller nedsættes med samme  

 procent som den, hvormed reguleringspristallet er ændret i forhold til et  

 pristal på 127,5. Den nævnte procentvise ændring beregnes med en decimal.
De  

 efter procentregulering fremkomne beløb skal afrundes opad til nærmeste  

 kronebeløb, der kan deles med 100. Statsskattedirektoratet offentliggør  

 pristalsreguleringen hvert år.
For 1984 er beløbsgrænsen på 106.300 kr.
 Der kan i visse tilfælde dispenseres fra beløbsgrænsen, jfr. nedenfor i  

 punkt 25.
 Loven finder kun anvendelse, hvis virksomheden etableres her i landet.
 24. Ved opgørelsen af den samlede anskaffelsessum, som  

 skal overstige 100.000 kr., gælder følgende regler:
Kravet til en etableringssum på over 100.000 kr. gælder hver enkelt  

 kontohaver, der etablerer sig.
Hvis der er flere ejere af en virksomhed,  

 anses den enkelte ejer for etableret, når dennes andel af de samlede aktiver  

 når op over 100.000 kr.
For ægtefæller er det dog tilstrækkeligt, at de  

 tilsammen etablerer sig for over 100.000 kr.
 Moms, der godtgøres som indgående afgift, kan ikke medregnes til  

 etableringsbeløbet.
 Hæftelser, f.eks. prioritetsgæld, der eventuelt påhviler det pågældende  

 formuegode, skal ikke fradrages.
Den selvstændige virksomhed kan enten være en virksomhed, som indskyderen  

 selv starter, eller en bestående virksomhed, som overtages.
Etablering kan  

 også ske ved, at en mindre virksomhed udvides, således at anskaffelsessummen  

 for virksomhedens aktiver kommer op over 100.000 kr.
 Formuegoder, som er anskaffet tidligere end 3 år før begyndelsen af  

 etableringsåret, dvs. det indkomstår, hvori etableringsbeløbet når op over  

 100.000 kr., kan ikke medregnes ved opgørelsen af anskaffelsessummen.  

 Ministeren for skatter og afgifter kan efter lovens § 5, stk. 6, i særlige  

 tilfælde dispensere herfra.
 Denne dispensationsbeføjelse er ved bekendtgørelse nr. 524 af 11. oktober  

 1984 henlagt til ligningskommissionen (for Københavns og Frederiksberg  

 kommuner dog det pågældende skattedirektorat).
 Der skal bortses fra formuegoder, som er afhændet eller udskilt af driften  

 før etableringsårets begyndelse, medmindre der dispenseres herfra.
 De formuegoder, hvis værdi indskyderen er berettiget til at medregne til  

 etableringsbeløbet, er i første række de forlods afskrivningsberettigede  

 aktiver, som er opregnet i § 7, stk. 1 3, jfr. nærmere nedenfor i afsnit K.  

 Aktiver, som er anskaffet før etableringsåret (men inden for 3-årsfristen),  

 medregnes med deres fulde anskaffelsessum, selv om der er afskrevet på  

 aktiverne i årene før etableringsåret.
 I etableringsbeløbet kan dog også medregnes visse formuegoder til brug for  

 virksomheden, selv om der ikke kan forlods afskrives på dem.
Ved opgørelsen af den samlede anskaffelsessum kan anskaffelsessummen for  

 det varelager, der er anskaffet ved etableringen, medregnes.
I stedet for det  

 varelager, der blev anskaffet ved etableringen, kan kontohaveren medregne  

 værdien af varelageret ved etableringsårets udgang opgjort til fakturapris  

 eller dagspris.
 Kontohaveren er endvidere berettiget til at medregne maskiner, inventar og  

 lignende driftsmidler, der anvendes både til erhvervsmæssige og til private  

 formål (jfr. afskrivningslovens afsnit II), men kun for så vidt angår en til  

 den erhvervsmæssige benyttelse svarende del af anskaffelsessummen.
 Ved beregningen af etableringsbeløbet kan kontohaveren medregne  

 anskaffelsessummen for goodwill, udbyttekontrakter og biler, der er  

 indregistreret til privat personbefordring, til udlejning uden fører eller  

 som last- og varemotorkøretøjer, der er berigtiget med halv omsætningsafgift.  

 Dette gælder, selv om der ikke længere kan forlods afskrives på de nævnte  

 aktiver.
 Anskaffelsessummen for bygninger m.v. skal omregnes til kontantværdi efter  

 afskrivningslovens § 19A.
 Anskaffelsessummen for en ejendom, der skal anvendes til skatteyderens  

 erhvervsvirksomhed, kan medregnes, uanset om der kan afskrives på den efter  

 afskrivningslovens § 18. Benyttes ejendommen delvis til private formål, kan  

 kun en til den erhvervsmæssige anvendelse svarende del af anskaffelsessummen  

 medregnes.
 25. Efter lovens § 5, stk. 4, kan beløbsgrænsen på  

 100.000 kr. (pristalsreguleret) fraviges, når særlige omstændigheder taler  

 derfor, og indskud på etableringskonto er sket inden 17. maj 1983.
 Adgangen til at dispensere efter denne bestemmelse er ved bekendtgørelse  

 nr. 524 af 11. oktober 1984 henlagt til amtsskatteinspektoraterne (for  

 Københavns og Frederiksberg kommuner dog det pågældende skattedirektorat).
Denne dispensationsmulighed tænkes anvendt over for kontohavere, der med  

 henblik på senere etablering af selvstændig erhvervsvirksomhed har indskudt  

 midler på konti på et tidspunkt, hvor beløbsgrænsen for etablering var 30.000  

 kr.
Det kan f.eks. være tilfældet, hvis kontohaveren har indskudt midler for  

 senere at indtræde som kompagnon i en mindre igangværende virksomhed.  

 Dispensation kan endvidere gives, hvis kontohaveren etablerer en virksomhed,  

 hvortil der ikke er behov for en samlet etablering på 100.000 kr.
 Det er dog en betingelse for dispensation, at den samlede etableringssum  

 overstiger 30.000 kr.
26. Lovens § 5, stk. 2, indeholder to yderligere  

 betingelser for, at etablering af selvstændig erhvervsvirksomhed kan anses at  

 have fundet sted.
For det første må antallet af ejere i virksomheden højst  

 være 10. For det andet skal kontohaveren eller dennes ægtefælle deltage i  

 driften af virksomheden i ikke uvæsentligt omfang.
Afgørelsen af, om den skattepligtiges deltagelse i virksomhedens drift har  

 været af ikke uvæsentligt omfang, må bero på en konkret bedømmelse af  

 samtlige omstændigheder i det enkelte tilfælde.
Ved denne afgørelse kan man  

 som en vejledende norm lægge vægt på, om arbejdsindsatsen udgør mindst 50  

 timer månedlig.
Kravet om en ikke uvæsentlig arbejdsindsats gælder også ved  

 anskaffelse af fast ejendom.
Består virksomheden alene i udlejning af en  

 afskrivningsberettiget ejendom eller afskrivningsberettigede driftsmidler,  

 vil der normalt være tale om en så passiv form for virksomhed, at  

 arbejdskravet ikke kan være opfyldt.
Kravet om en ikke uvæsentlig arbejdsindsats betyder normalt, at  

 kontohaveren eller dennes ægtefælle skal yde en arbejdsindsats på 12*50  

 timer, i alt 600 timer om året.
Er der tale om en virksomhed, der er i drift  

 hele året, og hvori kontohaveren udøver en personlig arbejdsindsats, kan  

 arbejdskravet anses for opfyldt, selv om der i perioder af året kun ydes en  

 ringe arbejdsindsats.
Dette gælder f.eks. korndyrkende landbrug og  

 planteskoler.
Er der tale om en sæsonbetonet virksomhed, der kun er i drift  

 f.eks. 3 måneder om året, vil kontohaveren eller dennes ægtefælle opfylde  

 kravet om en ikke uvæsentlig arbejdsindsats, såfremt arbejdsindsatsen er på  

 mindst 50 timer månedligt i de 3 måneder, sæsonen varer, i alt 150 timer.
Arbejdskravet gælder alle former for selvstændig erhvervsvirksomhed,  

 herunder enkeltmandsvirksomheder.
Arbejdskravet skal være opfyldt af alle de  

 ejere af en fælles virksomhed, der ønsker at anse sig for etableret.
Det er  

 ikke tilstrækkeligt, at andre ejere deltager i virksomheden i væsentligt  

 omfang.
På den anden side er det ikke til hinder for anvendelse af  

 etableringskontomidler for en af ejerne, at andre af ejerne ikke opfylder  

 kravet om en personlig arbejdsindsats.
Det er tilstrækkeligt, at  

 kontohaveren, dennes ægtefælle eller begge ægtefæller i forening opfylder  

 arbejdskravet.
27. Efter lovens § 5, stk. 3, skal kravet om en ikke  

 uvæsentlig arbejdsindsats være opfyldt for det indkomstår, hvori indskud  

 anvendes til forlods afskrivning, og for det følgende indkomstår.
Ved  

 uarbejdsdygtighed som følge af alvorlig sygdom eller invaliditet, der  

 indtræffer efter, at midler er hævet og anvendt til forlods afskrivning,  

 bortfalder arbejdskravet for resten af perioden.
Hvis en virksomhed drives af  

 ægtefæller i forening, bortfalder arbejdskravet, hvis blot en af ægtefællerne  

 bliver uarbejdsdygtig.
På samme måde bortfalder kravet om personlig  

 arbejdsindsats ved død, konkurs eller virksomhedsophør.
Det indebærer, at  

 død, konkurs eller virksomhedsophør i året efter forlods afskrivningsåret  

 ikke medfører efterbeskatning på grund af arbejdskravet.
Død, konkurs og  

 virksomhedsophør kan derimod føre til efterbeskatning efter de regler, der er  

 omtalt i punkt 44 45. Der kan ikke forlods afskrives i døds-, konkurs- eller  

 ophørsåret.
 Viser det sig, at kravet om personlig arbejdsindsats ikke opfyldes,  

 således at der ikke kan forlods afskrives, skal der efterbeskattes m.v. efter  

 § 11A, jfr. nedenfor punkt 48 - 49.
 Om virksomhedsbegrebet i forhold til de omtalte krav til antal ejere og  

 arbejdsindsats henvises der til punkt 33.
 28. Efter lovens § 5, stk. 4, kan ministeren for  

 skatter og afgifter dispensere fra kravet om personlig arbejdsindsats, når  

 særlige omstændigheder taler derfor, og indskud på etableringskonto er sket  

 inden 17. maj 1983.
 Adgangen til at dispensere efter denne bestemmelse er ved bekendtgørelse  

 nr. 524 af 11. oktober 1984 henlagt til amtsskatteinspektoratet (for  

 Københavns og Frederiksberg kommuner dog det pågældende skattedirektorat). Om  

 klageadgang henvises der til punkt 51.
 Dispensation vil i hvert enkelt tilfælde bero på en konkret bedømmelse af  

 ansøgerens forhold og virksomhedens karakter.
Som en generel vejledning kan der peges på, at dispensationsadgangen kan  

 anvendes i tilfælde, hvor kontohaveren udfører en vis aktiv og personlig  

 arbejdsindsats i en personligt ejet virksomhed.
Dispensationsadgangen kan  

 endvidere anvendes, når kontohaveren er aktivt og direkte økonomisk engageret  

 i en sådan virksomhed.
Omvendt vil der ikke være grundlag for dispensation,  

 når kontohaveren ikke yder nogen arbejdsindsats, og virksomheden ejes som led  

 i en passiv kapitalanbringelse.
 Dispensationsadgangen kan endvidere anvendes i situationer, hvor  

 virksomheden består i udlejning af aktiver til en anden virksomhed, som  

 drives af et selskab, som den skattepligtige helt eller delvist ejer.  

 Kontohaveren, dennes ægtefælle eller ægtefællerne tilsammen må dog have en  

 bestemmende indflydelse i selskabet, for at dispensation kan gives.
 Endvidere kan dispensation fra arbejdskravet gives i tilfælde, hvor  

 virksomheden er meget lille og derfor meget lidt arbejdskrævende, eller at  

 virksomhedens ansatte klarer den største del af arbejdsbyrden.
Hvis aktiverne lejes ud på en sådan måde, at udlejningsvirksomheden er  

 omfattet af leasingindgrebet i afskrivningslovens afsnit V A, kan der ikke  

 dispenseres fra arbejdskravet.
Det skyldes, at der efter lovens § 7 B, stk.  

 2, ikke kan forlods afskrives på aktiver, der er omfattet af  

 leasingindgrebet, jfr. punkt 32.
29. Skattepligtige personer kan efter lovens § 5, stk.  

 2, ikke anvende etableringskontoindskud til etablering af en virksomhed med  

 mere end 10 ejere.
Dette gælder, hvad enten de øvrige ejere er personer eller  

 selskaber m.v.
Ministeren for skatter og afgifter kan dog tillade, at indskud  

 på etableringskonto anvendes til forlods afskrivning, selv om antallet af  

 ejere i den selvstændige virksomhed overstiger 10, når særlige forhold taler  

 derfor.
 Adgangen til at dispensere efter denne bestemmelse er ved bekendtgørelse  

 nr. 524 af 11. oktober 1984 henlagt til amtsskatteinspektoratet (for  

 Københavns og Frederiksberg kommuner dog det pågældende skattedirektorat). Om  

 klageadgang henvises der til punkt 51.
 Dispensation kan særlig komme på tale i tilfælde, hvor en ansat ønsker at  

 indtræde i en virksomhed som kompagnon, eller hvor antallet af ejere af en  

 virksomhed vokser i forbindelse med et generationsskifte.
 Dispensation kan også komme på tale inden for erhvervsgrene, hvor  

 virksomheden typisk er organiseret med et stort antal interessenter, der alle  

 udfører en aktiv og personlig arbejdsindsats i virksomheden.
Den skattepligtige skal tillige opfylde de øvrige krav, herunder  

 arbejdskravet.
Det er dog ikke til hinder for dispensation fra reglen om 10  

 ejere, at nogle af de andre interessenter ikke opfylder arbejdskravet.
30. Kravet til antal ejere, kravet om personlig  

 arbejdsindsats og forhøjelsen af beløbsgrænsen efter § 5, stk. 2, finder ikke  

 anvendelse, når den skattepligtige inden den 17. maj 1983 har foretaget  

 anskaffelser, som efter § 5, stk. 2 - 4, i lovbekendtgørelse nr. 466 af 13.  

 august 1982 giver den skattepligtige ret til at anse sig som etableret.
Det  

 er i denne forbindelse tilstrækkeligt, at den skattepligtige har indgået  

 aftale om køb af aktiver inden den 17. maj 1983. Dispensationsbestemmelserne  

 har virkning fra og med 17. maj 1983.
31. Efter lovens § 7 B, stk. 1, kan deltagelse i en  

 virksomhed som kommanditist ikke anses som etablering.
Kommanditisten kan  

 derfor ikke medregne anskaffelse af aktiver, der er omfattet af hans anpart,  

 ved etablering.
32. Efter lovens § 7 B, stk. 2, kan anskaffelse af  

 aktiver, der er omfattet af afskrivningslovens afsnit V A, ikke anses som  

 etablering.
Det drejer sig om aktiver, der udlejes (leasing), og som ikke  

 berettiger til løbende pristalsregulerede afskrivninger efter  

 afskrivningsloven.
Skattepligtige kan derfor ikke medregne anskaffelse af de  

 nævnte aktiver ved etablering.
 Reglerne er nærmere beskrevet i cirkulære af 2. april 1984 om ændring af  

 afskrivningsloven (leasing). Anskaffelse af de nævnte aktiver anses dog for  

 etablering, hvis der er indgået skriftlig aftale om erhvervelsen før den 30.  

 november 1983. Forbedringsudgifter vedrørende aktiver, der er anskaffet før  

 den 30. november 1983, kan ligeledes medregnes ved etablering, selv om  

 udgifterne er afholdt efter den 30. november 1983.
 Hvis der efter afskrivningslovens § 34 B, stk. 3, dispenseres fra  

 leasingreglerne, finder de almindelige regler om forlods afskrivning med  

 etableringskontomidler anvendelse på disse aktiver.
33. Efter etableringskontoloven skal indskuddene  

 anvendes til forlods afskrivning på aktiver, der anskaffes i forbindelse med  

 etablering af selvstændig erhvervsvirksomhed her i landet.
Den skattepligtige  

 kan enten etablere sig som eneindehaver af den selvstændige virksomhed eller  

 eje den sammen med andre.
Der må dog som tidligere omtalt højst være 10 ejere  

 af virksomheden, og den skattepligtiges etableringssum skal være over 100.000  

 kr.
Den skattepligtige kan på den anden side eje eller være medejer af flere  

 virksomheder.
Selv om den skattepligtige tidligere har etableret sig, kan  

 etableringsindskud senere anvendes ved etablering af en ny virksomhed.  

 Skatteyderen kan således efter den første etablering have haft lønindkomst,  

 der giver ret til indskud på etableringskonto.
Skatteyderen kan endvidere  

 efter den første etablering have haft ikke-anvendte indskud tilbage på  

 kontoen, som inden for 3 år kan anvendes enten i den allerede etablerede  

 virksomhed eller til nyetablering.
Det kan i visse tilfælde få betydning, om der foreligger en eller flere  

 virksomheder, selv om de ikke fuldt ud har samme ejer.
Hvis virksomhederne  

 anses som en erhvervsmæssig enhed, er det tilstrækkeligt, at der i alt  

 anskaffes aktiver for mere end 100.000 kr.
Det er ligeledes tilstrækkeligt,  

 at kravet om en ikke uvæsentlig arbejdsindsats er opfyldt i en af  

 virksomhederne.
Det kan især være et problem at afgøre, om der foreligger en  

 eller flere virksomheder, hvor der etableres interessentskaber, hvis  

 virksomhed består i at eje nogle aktiver, som benyttes i et andet  

 interessentskab eller i en enkeltmandsvirksomhed, hvor produktion foregår.
Det må bero på en konkret afgørelse, om der er tale om en eller flere  

 virksomheder.
Hvis ejerkredsen er forskellig for de forskellige virksomheder,  

 må det lægges til grund, at der efter etableringskontoloven foreligger flere  

 virksomheder, idet der dog eventuelt kan bortses fra uvæsentlige forskelle i  

 sammensætningen af ejerkredsen.
Også i tilfælde, hvor den ene virksomhed  

 drives som personlig virksomhed, og den eller de øvrige virksomheder drives  

 som aktie- eller anpartsselskab, vil der - selv om de personlige ejere og  

 aktionærerne (anpartshaverkredsen) er identiske - foreligge flere  

 virksomheder.
Der vil også foreligge flere virksomheder, hvis  

 interessenternes andel i virksomhedernes aktiver er forskelige i de to  

 interessentskaber.
Hvis der således foreligger flere virksomheder, må den  

 skattepligtiges etableringssum vedrørende den enkelte virksomhed udgøre over  

 100.000 kr., og den skattepligtige må i denne virksomhed opfylde  

 arbejdskravet ved etableringen.
Deltagerantallet må tilsvarende bedømmes for  

 hver virksomhed for sig.
Hvis der foreligger identitet med hensyn til ejerkredsen, således at det  

 er den samme ejer, der driver flere personlige virksomheder, må de efter  

 omstændighederne kunne behandles som en enhed.
Det gælder også, hvis flere  

 ejere driver virksomhed, når anpartsforholdene er de samme i disse, f.eks.  

 således, at en interessent ejer halvdelen af hver virksomhed og to andre  

 interessenter hver en fjerdedel af hver af disse.
Dette gælder især, hvis  

 virksomhederne er af beslægtet karakter eller i øvrigt udgør et naturligt  

 fællesskab.
 De krav, der stilles til etableringen, må, hvor der må antages at  

 foreligge en erhvervsmæssig enhed, gælde virksomhederne under et.
K.
Forlods afskrivning 34. Når etablering har fundet sted, skal  

 etableringskontoindskud efter lovens § 7 anvendes til forlods afskrivning på  

 anskaffelsessummen for følgende afskrivningsberettigede aktiver:
Driftsmidler, hvis levealder ikke overstiger 3 år, eller hvis  

 anskaffelsespris er under 3.800 kr. (1984), berettiger ikke til forlods  

 afskrivning, hvis den skattepligtige efter afskrivningslovens § 3, stk. 1  

 eller 2, vælger fuldt ud at fradrage anskaffelsessummen i den skattepligtige  

 indkomst for anskaffelsesåret.
Der kan heller ikke forlods afskrives på  

 biler, som er indregistreret til privat personbefordring, til udlejning uden  

 fører eller som last- og varemotorkøretøjer, der er berigtiget med halv  

 omsætningsafgift.
Last- og varemotorkøretøjer, der er berigtiget med halv  

 omsætningsafgift, er biler på de såkaldte "papegøjeplader", som  

 ikke har kunnet nyindregistreres siden 1971. Der kan ikke forlods afskrives  

 på driftsmidler m.v., der både anvendes privat og erhvervsmæssigt.
Der kan derimod ikke forlods afskrives på særlige installationer i  

 ikke-afskrivningsberettigede bygninger.
Der kan heller ikke forlods afskrives  

 på bygninger på lejet grund samt fast ejendom, hvorpå der hviler  

 hjemfaldsforpligtelse eller anden lignende forpligtelse, såfremt de afskrives  

 efter de særlige regler, som omtales i afskrivningslovens § 29C.
Hvor kun en  

 del af en bygning kan gøres til genstand for skattemæssige afskrivninger, kan  

 forlods afskrivning ved benyttelse af henlæggelser foretages på en  

 tilsvarende del af anskaffelsessummen.
 Dette gælder også, hvis vederlaget for overdragelsen af goodwill er  

 fastsat i en bindende aftale, der er indgået inden den 1. juni 1982, selv om  

 overdragelsen først sker senere, dog senest den 1. januar 1987.
Ifølge § 19A i afskrivningsloven skal anskaffelsessummen for bygninger og  

 installationer i afskrivningsberettigede bygninger omregnes til kontantværdi.  

 Det samme gælder efter afskrivningslovens § 29S dræningsanlæg på  

 jordbrugsbedrifter.
Forlods afskrivning på disse aktiver skal foretages på  

 den kontantomregnede anskaffelsessum.
Der kan forlods afskrives på udgifter til forbedring eller ombygning af de  

 nævnte aktiver.
Der kan dog ikke forlods afskrives på ombygnings- og  

 forbedringsudgifter vedrørende bygninger, hvis den skattepligtige har valgt  

 at straksafskrive udgiften efter afskrivningslovens § 21, stk. 2 - 3.
De af etableringskontoloven omfattede aktiver er i en række tilfælde de  

 samme, som kan gøres til genstand for skattemæssig afskrivning i henhold til  

 afsnit I, III, IV og IV B i afskrivningsloven.
Der kan herom henvises til  

 skattedepartementets cirkulære af 22. november 1983 om afskrivningsloven.
Den anskaffelsessum, hvorpå der kan forlods afskrives, opgøres efter  

 reglerne i afskrivningsloven.
Det betyder blandt andet, at moms, der  

 godtgøres som indgående afgift, ikke medregnes til anskaffelsessummen, jfr.  

 afskrivningslovens § 30 A som nærmere beskrevet i afskrivningscirkulærets  

 punkt 177 - 184.
Hævning af etableringskontoindskud kan efter lovens § 5, stk. 7, ske, hvad  

 enten kontohaveren selv, dennes ægtefælle eller begge ægtefæller i forening  

 agter at drive virksomheden.
De aktiver, der skal bruges i virksomheden, kan  

 ejes enten af manden eller hustruen eller af begge ægtefæller, jfr.  

 kildeskattelovens § 26 A, stk. 1. Den forlods afskrivning foretages af den af  

 ægtefællerne, der driver virksomheden, selv om den anden ægtefælles  

 etableringskontomidler anvendes.
 35. Der kan ikke forlods afskrives på aktiver, der  

 anskaffes til en virksomhed, hvori kontohaveren er kommanditist, jfr. ovenfor  

 punkt 31. Der kan heller ikke forlods afskrives på aktiver, der er omfattet  

 af afskrivningslovens afsnit V A (leasing), jfr. ovenfor punkt 32. Der kan  

 endelig heller ikke forlods afskrives på aktiver, der anskaffes til en  

 virksomhed, hvor antallet af ejere er højere end 10, eller hvori kontohaveren  

 eller dennes ægtefælle ikke opfylder kravet om en ikke uvæsentlig  

 arbejdsindsats, jfr. ovenfor punkt 26.
36. Når et indskud hæves, skal det anvendes til  

 forlods afskrivning på de ovenfor i punkt 34 under a - g nævnte aktiver.  

 Afskrivninger efter skattelovgivningens øvrige regler kan kun foretages på  

 anskaffelsessummen reduceret med det forlods afskrevne beløb, jfr. lovens §  

 7, stk. 4. Maskiner, inventar o.lign. driftsmidler, der udelukkende benyttes  

 erhvervsmæssigt, samt skibe til erhvervsmæssig brug skal herefter indgå i  

 afskrivningslovens saldoafskrivning med anskaffelsessummen efter fradrag af  

 de benyttede indskud.
Afskrivning på driftsbygninger skal ligeledes ske på  

 grundlag af den kontantomregnede erhvervelsessum efter fradrag af de  

 foretagne forlods afskrivninger.
Overførsel af driftsmidler fra blandet eller privat benyttelse til  

 udelukkende erhvervsmæssig benyttelse anses i relation til  

 etableringskontoloven for anskaffelse.
Det samme gælder, hvis en bygning  

 overføres fra ikke afskrivningsberettiget benyttelse til  

 afskrivningsberettiget benyttelse.
Indskud kan anvendes til forlods afskrivning på driftsmidler, der er  

 erhvervet ved gave eller arv.
Ved arv gælder dette dog ikke, hvis arvingen  

 har succederet i afdødes skattemæssige stilling.
 Der kan ikke forlods afskrives på aktiver, der afhændes allerede i  

 anskaffelsesåret.
 37. Indskuddene kan hæves til forlods afskrivning, så  

 snart etablering har fundet sted, og de skal hæves inden for etableringsåret  

 eller de to følgende indkomstår.
Afgørelsen af, hvornår et aktiv anses for anskaffet og berettiget til  

 forlods afskrivning, træffes efter de samme regler, som gælder for  

 afskrivninger i øvrigt, jfr. afskrivningslovens §§ 7 og 22. For maskiner,  

 inventar og lignende driftsmidler, der udelukkende benyttes erhvervsmæssigt,  

 samt for skibe betyder det, at etableringskontoindskud kan hæves, når aktivet  

 er leveret, således at risikoen for aktivets hændelige undergang er overgået  

 til erhververen.
For bygninger og installationer i bygninger betyder det, at  

 etableringskontomidler kan hæves, når en bygning eller installation er  

 erhvervet eller fuldført og taget i brug til et afskrivningsberettiget  

 formål.
 Indskud vedrørende et givet indkomstår kan efter lovens § 7, stk. 6, først  

 hæves, når tidligere indskud er hævet fuldt ud.
Inden for de således fastsatte rammer kan den skattepligtige selv  

 bestemme, hvornår et indskud skal hæves.
Den skattepligtige kan hæve et  

 indskud for et enkelt indskudsår over flere indkomstår og kan omvendt hæve  

 indskud for flere indskudsår inden for et enkelt indkomstår.
Et indskud for indkomståret 1984, for hvilket etableringskontoindskud er  

 foretaget den 15. februar 1985, kan hæves i indkomståret 1985, hvis  

 etablering da finder sted.
Er etablering sket i 1985, skal indskuddet være  

 benyttet senest 31. december 1987, hvis efterbeskatning skal undgås.
 Hvis et indskud hæves i 1985, kan det kun anvendes til forlods afskrivning  

 på maskiner, inventar og lignende driftsmidler eller skibe, der leveres,  

 eller på bygninger og installationer, der er erhvervet eller fuldført og  

 taget i brug i dette indkomstår eller i et af de forudgående 3 indkomstår,  

 jfr. § 7, stk. 1. Hvis indskuddet hæves i et af de 2 år efter etableringen,  

 kan det på tilsvarende måde kun anvendes til forlods afskrivning på aktiver,  

 der anskaffes (fuldføres) i det pågældende indkomstår.
Etableringskontoindskud, der ikke anvendes inden den nævnte frist, skal  

 efterbeskattes, jfr. nedenfor punkt 43. Hvis en kontohaver med  

 etableringskontoindskud på 300.000 kr. forlods afskriver med 150.000 kr. i  

 1985, skal restbeløbet på 150.000 kr. altså anvendes inden udgangen af 1987.  

 Kontohaveren kan i indkomstårene 1986 og 1987 anvende restbeløbet til  

 yderligere forlods afskrivninger i den allerede etablerede virksomhed eller  

 til etablering af en ny virksomhed.
En ny etablering medfører dog ikke en  

 forlængelse af fristen for indskuddenes anvendelse.
Anvender kontohaveren  

 yderligere 120.000 kr. til forlods afskrivning i 1986 og 1987, skal de  

 resterende 30.000 kr. altså efterbeskattes i 1987.
38. Forlods afskrivning ved benyttelse af indskud kan  

 omfatte et aktivs fulde anskaffelsessum eller en del af denne.
Forlods  

 afskrivning sidestilles i øvrigt med skattemæssige afskrivninger.
Indskud kan ikke benyttes til forlods afskrivning på den aftalte eller  

 beregnede anskaffelsessum for aktiver, der ikke er leveret eller fuldført.  

 Sådanne kontrakter kan derimod forskudsafskrives efter afskrivningslovens  

 afsnit III og IV A.
Når et aktiv, på hvilket forskudsafskrivning er  

 foretaget, bliver leveret, kan der derimod foretages forlods afskrivning på  

 anskaffelsessummen med fradrag af det forskudsafskrevne beløb.
 Det er uden betydning for adgangen til at benytte indskud til forlods  

 afskrivning, hvornår de pågældende maskiner og skibe m.v. er bestilt, eller  

 de pågældende bygninger og installationer er påbegyndt.
Det anføres udtrykkeligt i lovens § 7, stk. 7, at de foretagne forlods  

 afskrivninger ikke kan fradrages ved opgørelsen af den skattepligtige  

 indkomst for det år, hvori indskuddene anvendes.
Beløbet er trukket fra i  

 indskudsåret.
 Når etablering er sket, jfr. afsnit J, og den skattepligtige ønsker at  

 benytte sin etableringskonto, kan indskuddene hæves i det omfang, den  

 skattepligtige efter det foran anførte er berettiget hertil.
 Hvis den skattepligtige har både investeringsfonds- og etableringskonti  

 for samme indkomstår, skal etableringskontomidler anvendes til forlods  

 afskrivning, før eventuelle investeringsfondshenlæggelser anvendes, jfr.  

 lovens § 7, stk. 8.
Afskrivningslovens regler om den skattemæssige behandling af avance ved  

 salg m.v. gælder også, hvis aktiverne ved anskaffelsen har været genstand for  

 forlods afskrivning ved brug af etableringskontoindskud.
Dette hænger sammen  

 med, at forlods afskrivning reducerer aktivernes skattemæssige  

 anskaffelsessum.
Dette gælder også, hvor forlods afskrivning alene er  

 foretaget på den oprindelige anskaffelsessum, men ikke på senere afholdte  

 forbedrings- eller ombygningsudgifter, eller der alene er forlods afskrevet  

 på en efter anskaffelsen afholdt forbedrings- eller ombygningsudgift.
39. Etablering skal efter § 8, stk. 1, være sket inden  

 10 år efter udløbet af det indkomstår, hvori indskuddet er fradraget.
Er  

 kontohaveren ikke på dette tidspunkt fyldt 40 år, forlænges fristen til  

 udgangen af det år, hvori kontohaveren når denne alder.
 Ministeren for skatter og afgifter kan dog efter lovens § 8, stk. 2,  

 forlænge denne frist, hvis kontohaveren dokumenterer, at det skyldes ham  

 utilregnelige årsager, at etablering ikke har fundet sted inden fristens  

 udløb.
 Adgangen til at forlænge fristen er ved bekendtgørelse nr. 524 af 11.  

 oktober 1984 henlagt til ligningskommissionen (for Københavns og  

 Frederiksberg kommuner dog det pågældende skattedirektorat). Om klageadgang  

 henvises til punkt 51.
 Der vil normalt ikke være grundlag for at forlænge fristen, hvis  

 forsinkelsen med etableringen skyldes kontohaverens egne forhold, f.eks.  

 fordi kontohaveren eller dennes rådgiver har glemt, at de indskudte midler  

 skulle anvendes, eller fordi der på grund af skrivefejl i regnskab eller  

 lignende er anført forkerte oplysninger om tidspunktet for fristens udløb.
Skyldes forsinkelsen ikke kontohaverens egne forhold, kan der indrømmes  

 fristforlængelse, såfremt kontohaveren inden fristens udløb har købt et  

 aktiv, som dog ikke leveres inden fristens udløb.
Det er imidlertid en  

 forudsætning, at forsinkelsen skyldes forhold, som kontohaveren ikke har  

 indflydelse på, og som denne heller ikke kunne forudse.
L.
Efterbeskatning m.v.
40. I det omfang etablering ikke er sket rettidigt,  

 skal de ikke anvendte indskud efter § 9, stk. 1, medregnes i den  

 skattepligtige indkomst for de indkomstår, hvori indskuddene er fradraget,  

 med tillæg af 5 pct. for hvert år fra udløbet af de indkomstår, hvori  

 indskuddene er fradraget, og indtil fristens udløb.
Der er ikke tale om en  

 renteberegning, men om et tillæg til den skattepligtige indkomst.
 41. Efter lovens § 9, stk. 2, kan ministeren for  

 skatter og afgifter, når særlige omstændigheder taler derfor, tillade, at et  

 indskud hæves og efterbeskattes inden udløbet af 10-års fristen, uanset at  

 etablering ikke har fundet sted.
 Adgangen til at tillade efterbeskatning før fristens udløb er ved  

 bekendtgørelse nr. 524 af 11. oktober 1984 henlagt til ligningskommissionen  

 (for Københavns og Frederiksberg kommuners vedkommende dog det pågældende  

 skattedirektorat). Om klageadgang henvises der til punkt 51.
 Dispensationsbestemmelsen tager sigte på tilfælde, hvor det efter  

 indskuddets foretagelse viser sig, at indskyderen ikke vil have mulighed for  

 at anvende indskuddet til etableringsformål.
Reglen kan anvendes i tilfælde, hvor en kontohaver i en årrække efter  

 indskuddets foretagelse ikke har kunnet finde anvendelse for  

 etableringskontomidlerne til etablering.
Tilladelsen bør dog kun gives, hvis  

 kontohaveren ikke i de sidste 3 år har foretaget indskud på  

 etableringskontoen.
Denne frist regnes altid fra udløbet af det indkomstår,  

 for hvilket skatteyderen sidst har foretaget indskud.
 Ved anvendelsen af bestemmelsen lægges vægt på:
- at kontohaveren kan antages at have haft alvorlige planer om etablering, som er blevet forhindret ved uforudsete begivenheder, - at hindringen ikke kan tilregnes kontohaver, og - at hindringerne varigt udelukker etableringskontomidlernes anvendelse til etableringsformål.
Efterbeskatning før fristens udløb tillades normalt ikke, når anmodningen  

 er begrundet i kontohavers dårlige økonomi.
Der tillades normalt heller ikke  

 en sådan efterbeskatning, hvis anmodningen er begrundet i, at kontohaveren  

 etablerer virksomhed i aktieselskabsform eller anpartsselskabsform, der  

 medfører, at kontohaveren ikke kan anvende sine indskud.
Langvarig sygdom kan  

 begrunde en tilladelse efter § 9, stk. 2. Det er dog en forudsætning, at  

 sygdommen er opstået, efter at der er foretaget indskud på etableringskonto.  

 Skilsmisse kan efter omstændighederne også begrunde efterbeskatning, hvis det  

 godtgøres, at ægtefællerne havde planlagt at etablere virksomhed i  

 fællesskab, og denne virksomhed nu ikke realiseres på grund af skilsmissen.  

 Det samme gælder ved ophævelse af samlivsforhold, der har bestået gennem en  

 årrække.
Som følge af de fra og med 17. maj 1983 gennemførte indskrænkninger i  

 anvendelsesmulighederne for etableringskontoindskud er det besluttet, at  

 dispensationsbestemmelsen i § 9, stk. 2, skal administreres lempeligere i en  

 overgangsperiode.
Hvis en skattepligtig inden den 17. maj 1983 har foretaget  

 indskud på etableringskonto med henblik på etablering efter de hidtil  

 gældende regler, kan en ansøgning efter § 9, stk. 2, normalt forventes  

 imødekommet, selv om der ikke i øvrigt foreligger særlige omstændigheder.  

 Tilladelse til efterbeskatning efter denne lempeligere praksis kan kun ventes  

 givet, når ansøgningen indgives inden udgangen af 1984.
 Når etableringskontoindskud herefter tillades efterbeskattet inden  

 fristens udløb, skal de ikke anvendte indskud medregnes i den skattepligtige  

 indkomst for de indkomstår, hvori indskuddene er fradraget - med tillæg af 5  

 pct. for hvert år fra udløbet af de indkomstår, hvori indskuddene er  

 fradraget, og indtil udløbet af det indkomstår, hvori ansøgningen indgives.
 For ansøgninger indgivet inden 1. oktober 1984 gælder de regler, der er  

 omtalt nedenfor i punkt 42.
 42. Efterbeskatning af ikke anvendte  

 etableringskontoindskud, for hvilke fristen for anvendelse efter § 8 udløber  

 inden den 1. oktober 1984, eller for hvilke der er indgivet ansøgning efter §  

 9, stk. 2, inden 1. oktober 1984, sker efter reglerne i lovbekendtgørelse nr.  

 400 af 16. august 1983, § 9, stk. 1 - 3. Efterbeskatning kan i disse tilfælde  

 ske i det indkomstår, hvori fristen udløber henholdsvis ansøgning indgives,  

 eller i indskudsårene.
43. Når etablering har fundet sted, skal indskud, der  

 ikke er anvendt til forlods afskrivning i etableringsåret eller noget af de  

 to efterfølgende indkomstår efter de i punkt 37 anførte regler, medregnes til  

 den skattepligtige indkomst for det andet indkomstår efter etableringsåret,  

 jfr. lovens § 10, stk. 1. Det betyder, at hvis etablering f.eks. sker i 1985,  

 og indskyderen i årene 1985 87 kun har hævet 110.000 kr. af et samlet indskud  

 på 150.000 kr., skal de resterende 40.000 kr. medregnes til den  

 skattepligtige indkomst for indkomståret 1987. Indskudsbeløbet kan dog efter  

 § 10, stk. 2, hæves allerede i etableringsåret eller det følgende indkomstår,  

 f.eks. fordi kontohaveren indser, at der ikke i de nærmeste år vil være brug  

 for at anskaffe yderligere aktiver.
Beløbet skal i så fald medregnes til den  

 skattepligtige indkomst for det indkomstår, hvori beløbet hæves.
De nævnte  

 efterbeskatninger foretages uden tillæg af 5 pct. pr. år.
44. Efter lovens § 11, stk. 1, skal der ved en  

 kontohavers død eller konkurs foretages efterbeskatning af ikke hævede  

 indskud.
Efterbeskatningen sker ved forhøjelse af den skattepligtige indkomst  

 for de indkomstår, hvori indskuddene er fradraget.
Ved efterbeskatningen  

 tillægges indskuddene 5 pct. for hvert år fra udløbet af de indkomstår, hvori  

 indskuddene er fradraget, og indtil udløbet af døds- eller konkursåret.
Der skal foretages efterbeskatning på samme måde efter lovens § 11, stk.  

 2, hvis kontohaverens fulde skattepligt efter kildeskattelovens § 1 ophører.  

 Hvis etablering har fundet sted, skal der dog ikke efterbeskattes, så længe  

 kontohaveren er begrænset skattepligtig efter kildeskattelovens § 2, stk. 1,  

 litra d, af indkomsten fra virksomheden.
Hvis skattepligten kun er  

 midlertidigt ophørt inden etableringen, kan ministeren for skatter og  

 afgifter efter lovens § 11, stk. 2, indrømme udsættelse med efterbeskatningen  

 i op til 3 år.
Efterbeskatning kan undlades, hvis kontohaveren igen bliver  

 skattepligtig efter kildeskattelovens § 1 inden udløbet af den 3-årige  

 periode.
Efterbeskatning kan dog ikke udsættes til et tidspunkt, der ligger  

 efter udløbet af fristen for etablering.
 Adgangen til at give denne udsættelse er ved bekendtgørelse nr. 524 af 11.  

 oktober 1984 henlagt til ligningskommissionen (for Københavns og  

 Frederiksberg kommuner dog det pågældende skattedirektorat). Om klageadgang  

 henvises der til punkt 51.
I tilfælde af kontohaverens død - hvad enten den indtræffer før eller  

 efter etableringen - er den efterlevende ægtefælle efter lovens § 11, stk. 4,  

 berettiget til at overtage indskuddet på etableringskonto på de betingelser,  

 som gjaldt for afdøde. Ægtefællen skal således etablere sig inden den frist,  

 som gjaldt for afdøde.
Der er ikke i loven hjemmel til at overføre  

 etableringskontoindskud til andre.
 45. Hvis erhvervsvirksomheden ophører eller afhændes  

 inden udløbet af det andet indkomstår efter etableringsåret, skal indskud,  

 der enten ikke er hævet, eller som først er hævet i det indkomstår, hvori  

 virksomheden er ophørt eller afhændet, medregnes til den skattepligtige  

 indkomst for ophørs- eller afhændelsesåret efter lovens § 11, stk. 3.
 Dette kan belyses med følgende eksempel:
1. En skattepligtig med kalenderårsregnskab fradrager Hvor erhvervsvirksomheden afhændes eller ophører, kan ministeren for  

 skatter og afgifter tillade, at de ikke hævede indskud opretholdes på de  

 oprindelige vilkår, såfremt den skattepligtige inden 1 år efter afhændelsen  

 eller ophøret på ny etablerer selvstændig virksomhed, jfr. lovens § 5.
 Den omstændighed, at en skatteyder allerede driver en anden virksomhed end  

 den etablerede, hvormed han ophører, kan ikke sidestilles med anskaffelse af  

 virksomhed inden for 1-årsfristen i § 11, stk. 3.
 Adgangen til at give den nævnte tilladelse er ved bekendtgørelse nr. 524  

 af 11. oktober 1984 henlagt til ligningskommissionen (for Københavns og  

 Frederiksberg kommuner dog det pågældende skattedirektorat). Om klageadgang  

 henvises til punkt 51.
 46. Etableringskontoindskuddet tjener til sikkerhed  

 for skattekrav, og de indsatte beløb kan i de i punkt 40- 41 og 43- 45 nævnte  

 tilfælde ikke forlanges udbetalt, før skattekravet er fyldestgjort, jfr.  

 lovens § 9, stk. 3, sammenholdt med § 10, stk. 3, og § 11, stk. 1 og 3. I de  

 tilfælde, hvor der kan gå længere tid, før skattekravet er opgjort, kan  

 kontohaveren eventuelt få udbetalt et a conto beløb af indskuddet.
Pengeinstituttet må i de nævnte tilfælde først udbetale fra en konto, når  

 det har modtaget meddelelse herom fra statsskattedirektoratet, jfr. § 6 i  

 bekendtgørelse om indskud på etableringskonto.
Pengeinstituttet har pligt til  

 at indbetale den del af beløbet, der efter meddelelse fra  

 statsskattedirektoratet svarer til skatten.
Beløbet skal indbetales til  

 statsskattedirektoratet, med oplysning om kontohavers CPR-nr., senest 10  

 ekspeditionsdage efter modtagelsen af statsskattedirektoratets meddelelse.
 Ved efterbeskatning af indskud, der er foretaget for indkomstår forud for  

 1970 (dvs. før kildeskattelovens ikrafttræden), beregnes 5 pct. - tillægget  

 fra udgangen af det skatteår, som efterbeskatningen vedrører.
I de tilfælde, hvor der ved efterbeskatning af ikke anvendte  

 etableringskontoindskud bliver tale om restskat, skal der endvidere betales  

 et tillæg til restskatten på 7 eller 8 pct. efter kildeskattelovens § 61.  

 Reglerne i kildeskattelovens § 62A, stk. 2, om nedsættelse eller bortfald af  

 overskydende skat finder ligeledes anvendelse.
Hvis det opgjorte  

 skatteefterkrav ikke betales rettidigt, skal der betales morarenter efter de  

 sædvanlige regler.
 47. Ved dødsfald, konkurs eller fraflytning til  

 udlandet før den 1. oktober 1984 anvendes efterbeskatningsreglerne i  

 lovbekendtgørelse nr. 400 af 16. august 1983, § 11. Ved fraflytning til  

 udlandet efter etablering samt ved død eller konkurs sker der efter disse  

 regler efterbeskatning uden tillæg.
 48. Hvis en skattepligtig hæver beløb på en  

 etableringskonto, og det viser sig, at der ikke kan forlods afskrives, skal  

 de hævede indskud efterbeskattes efter lovens § 11A, stk. 1.
 Årsagen til, at der ikke kan foretages en forlods afskrivning, kan f.eks.  

 være, at den skattepligtige ikke opfylder arbejdskravet.
Der skal også efterbeskattes, hvis kun en del af det hævede indskud kan  

 forlods afskrives.
Det kan f.eks. forekomme, hvis afskrivningsgrundlaget  

 nedsættes ved ligningen.
I så fald skal kun den del af indskuddet, der ikke  

 kan forlods afskrives, efterbeskattes.
Efterbeskatningen sker gennem en forhøjelse af den skattepligtige indkomst  

 for de indkomstår, hvori indskuddene er fradraget.
Forhøjelsen omfatter det  

 hævede indskud eller den del af dette, der ikke anvendes til forlods  

 afskrivning, samt 5 pct. tillæg pr. år fra udløbet af de år, hvori  

 indskuddene er fradraget, og indtil udløbet af det indkomstår, hvori de  

 indskudte beløb er hævet.
Der regnes kun med hele år.
 Dette kan illustreres ved følgende eksempel:
1. En skattepligtig med kalenderårsregnskab I de tilfælde, hvor der ved efterbeskatning bliver tale om restskat, skal  

 der endvidere betales et tillæg til restskatten på 7 eller 8 pct. efter  

 kildeskattelovens § 61. Reglerne om nedsættelse eller bortfald af  

 overskydende skat i kildeskattelovens § 62A, stk. 2, finder ligeledes  

 anvendelse.
Hvis det opgjorte skatteefterkrav ikke betales rettidigt, skal  

 der betales morarenter efter de sædvanlige regler.
49. Den skattepligtige har dog efter lovens § 11A,  

 stk. 2, mulighed for at undgå efterbeskatning ved at foretage forlods  

 afskrivning på andre aktiver, der berettiger til forlods afskrivning efter  

 etableringskontoloven.
Det er en forudsætning, at forlods afskrivning  

 foretages senest i det indkomstår, der følger efter det indkomstår, hvori  

 midlerne er hævet.
Bortset herfra gælder der ingen særlige tidsfrister.
Hvis  

 en skattepligtig således får afvist en forlods afskrivning ved ligningen for  

 indkomståret 1985, kan den pågældende vælge at overføre det ikke-anvendte  

 etableringskontoindskud til forlods afskrivning på andre aktiver senest for  

 indkomståret 1986. Overførslen kan foretages inden for skattestyrelseslovens  

 frister for ændring af ansættelser for tidligere indkomstår.
Hvis en skattepligtig, der har valgt at overføre forlods afskrivninger til  

 andre aktiver, som opfylder betingelserne efter etableringskontoloven,  

 alligevel ikke anskaffer sådanne aktiver, skal der efter lovens § 11A, stk.  

 3, ske efterbeskatning.
I så fald skal tillæg beregnes til udløbet af det  

 indkomstår, der følger efter det år, hvori beløbet er hævet.
 Anskaffer kontohaveren aktiver, der berettiger til forlods afskrivning  

 efter etableringskontoloven, skal det ikke anvendte indskud benyttes til  

 forlods afskrivning på disse aktiver, indtil hele indskuddet er anvendt.
 Reglen kan illustreres ved følgende eksempel:
1. En skattepligtig med kalenderårsregnskab 50. Efter straffebestemmelserne i lovens § 11B kan en  

 skattepligtig straffes med bøde, hvis vedkommende forsætligt eller groft  

 uagtsomt afgiver urigtige eller vildledende oplysninger i det skema, der  

 indleveres i pengeinstituttet i forbindelse med en hævning.
Hvis  

 overtrædelsen begås med forsæt til skatteunddragelse, kan der straffes med  

 bøde, hæfte eller fængsel indtil 2 år.
 Aktieselskaber, andelsselskaber og lignende kan efter lovens § 11B, stk.  

 4, pålægges bødeansvar for overtrædelse af loven.
Straffebestemmelserne kan anvendes, hvis en skattepligtig hæver beløb på  

 en konto uden at have anskaffet et aktiv, som kan afskrives med et  

 tilsvarende beløb.
Bestemmelsen kan endvidere anvendes, hvis den  

 skattepligtige anvender det hævede beløb til ikke-forlods  

 afskrivningsberettigede formål i modstrid med oplysningerne på det  

 indleverede hæveskema.
Det er endvidere fastsat i § 11C, at en lovovertrædelse kan afgøres  

 udenretligt ved bødeforlæg.
Såfremt en overtrædelse skønnes ikke at ville  

 medføre højere straf end bøde, kan statsskattedirektoratet meddele den  

 skattepligtige, at sagen kan afgøres uden at komme for en domstol.
Det er en  

 forudsætning, at den skattepligtige erkender sig skyldig i overtrædelsen og  

 erklærer sig rede til inden for en nærmere angiven frist at betale en bøde,  

 der er angivet i meddelelsen fra statsskattedirektoratet.
Den angivne frist  

 kan forlænges efter begæring.
 Det er bestemt i lov nr. 209 af 16. maj 1984, at der under en  

 administrativ skatte- eller afgiftsstraffesag efter etableringskontoloven er  

 adgang til forsvarerbistand efter lov nr. 625 af 21. december 1983. Reglerne  

 fremgår af lovbekendtgørelse nr. 489 af 19. september 1984 om adgang til  

 forsvarerbistand under en administrativ skatte- eller afgiftsstraffesag.
M.
Klageadgang og ikrafttræden 51. En række dispensationsbeføjelser efter  

 etableringskontoloven er ved bekendtgørelse nr. 524 af 11. oktober 1984  

 henlagt til amtsskatteinspektoraterne, ligningskommissionerne og Københavns  

 og Frederiksberg skattedirektorater.
Afgørelser, der er truffet af ligningskommissionen, kan efter  

 bekendtgørelsens § 5 påklages til amtsskatteinspektoratet, hvis afgørelse kan  

 påklages til statsskattedirektoratet.
Statsskattedirektoratets afgørelse kan  

 påklages til ministeren for skatter og afgifter.
Afgørelser, der er truffet af amtsskatteinspektoratet og Københavns og  

 Frederiksberg skattedirektorater, kan efter bekendtgørelsens § 5 påklages til  

 statsskattedirektoratet.
Statsskattedirektoratets afgørelse kan påklages til  

 ministeren for skatter og afgifter.
For skattepligtige, der er omfattet af kulbrinteskatteloven, er de  

 ovennævnte dispensationsbeføjelser efter bekendtgørelse nr. 523 af 11.  

 oktober 1984 henlagt til statsskattedirektoratet.
Statsskattedirektoratets  

 afgørelse kan påklages til ministeren for skatter og afgifter.
Kontrollen med fradrag for indskud på etableringskonto og med forlods  

 afskrivninger er derimod et led i den almindelige ligning.
Afgørelser, som  

 træffes af ligningskommissionen vedrørende disse forhold, sker ved  

 skatteansættelsen.
Denne ansættelse kan i modsætning til afgørelser om  

 dispensation påklages til skatterådet og derfra videre til landsskatteretten  

 efter reglerne i skattestyrelsesloven.
 52. De nye regler trådte i kraft 1. oktober 1984.  

 Visse ændringer i etableringskontoloven har dog virkning fra tidligere  

 tidspunkter.
 Om de væsentligste ikrafttrædelsesregler skal bemærkes:
a.
De nye regler om etableringsbeløb, personlig arbejdsindsats og  

 deltagerantal har virkning fra den 17. maj 1983. De nye regler finder således  

 ikke anvendelse, hvis den skattepligtige anses som etableret inden denne dato  

 efter de tidligere regler.
Selv om etablering først sker senere, er der dog  

 en særlig adgang til dispensation fra de nye regler om etableringsbeløb og  

 personlig arbejdsindsats, hvis indskud er foretaget før den 17. maj 1983. Der  

 kan endvidere dispenseres fra reglen om deltagerantal, uanset hvornår  

 indskuddene er foretaget.
b.
Fremgangsmåden ved anvendelse af indskudsbeløb til forlods afskrivning  

 ved etablering er forenklet, således at der ikke kræves forudgående  

 godkendelse.
Disse regler har virkning, når beløbet hæves den 1. oktober 1984  

 eller senere.
c.
Reglerne om efterbeskatning af indskud, der ikke anvendes til forlods  

 afskrivning, således at indskudsbeløbet med et årligt tillæg på 5 pct.  

 medregnes i den skattepligtige indkomst for fradragsåret, har virkning fra  

 den 1. oktober 1984. Hvis 10-års fristen udløber før den 1. oktober 1984,  

 eller hvis anmodning om efterbeskatning før fristens udløb indgives før denne  

 dato, gælder de tidligere regler.
Det samme gælder ved konkurs eller død før  

 den 1. oktober 1984.
d.
De nye regler om fordelingen af kompetencen til at dispensere fra  

 lovens regler, jfr. bekendtgørelse nr. 524 af 11. oktober 1984, har virkning  

 for anmodninger om dispensation, der indgives den 15. oktober 1984 eller  

 senere.
 Der henvises i øvrigt til bemærkningerne i de enkelte afsnit.
