Fremsat den 3. december 2004 af  

 Lissa Mathiasen (S), Sandy Brinck (S),  

 Morten Bødskov (S), Pia Gjellerup (S),  

 Per Kaalund (S),  

 Frode Sørensen (S) og Margot Torp (S) Forslag til Lov  

 om ændring af lov om registreret partnerskab (Mulighed for  

 folkekirken og andre trossamfund for at medvirke ved indgåelse  

 af registreret partnerskab) § 1 I lov om registreret partnerskab, jf. lov nr. 372 af 7. juni  

 1989, som senest ændret ved lov nr. 446 af 9. juni 2004, foretages følgende  

 ændringer:
 1.  


  

 § 2, stk. 1, 1. pkt.,  

  

 affattes således:
»Ægteskabsloven finder tilsvarende anvendelse på registrering af  

 partnerskab.« 2.  

  

 I  

  

 § 2, stk. 1,  

  

 indsættes efter 1. pkt. som  

 nyt punktum:
»Præster har i ingen tilfælde pligt til at medvirke ved  

 indgåelse af registreret partnerskab.« § 2 Loven træder i kraft den 1. oktober 2005.
Bemærkninger til lovforslaget Almindelige  

 bemærkninger Siden vedtagelsen af lov  

 om registreret partnerskab i foråret 1989 er der sket en almindelig  

 anerkendelse  

 i det offentlige liv af ligeværdet mellem samlevende af modsat køn og  

 samlevende af samme køn.
 Dette har ført til mange  

 forslag om at gennemføre en ligelig behandling af ægteskaber og registrerede  

 partnerskaber, også for så vidt angår indgåelsen, hvor reglerne for indgåelse  

 af partnerskab ved vedtagelsen af lov om registreret partnerskab blev holdt  

 adskilt  

 fra vielsen i ægteskabsloven.
Synspunktet om  

 ligebehandling har med megen bevågenhed været fremført af bl.a. statsminister  

 Anders Fogh Rasmussen: »Jeg har vanskeligt ved at tro, at Vorherre skulle  

 have  

 et mere anstrengt forhold til bøsser og lesbiske end til alle andre.
Men  

 kirkens indre liv skal vi som politikere ikke blande os i.
Det må vi overlade  

 til præsterne i samspil med menighederne.« (Søndagsavisen den 12. januar  

 2004.)  

 Mange mennesker har givet sig til kende i debatten  såvel inden for som  

 uden  

 for de forskellige trossamfunds rammer.
Siden 1995 har der været  

 en grundig drøftelse inden for folkekirken af holdningen til vielse i  

 forbindelse  

 med et registreret partnerskab.
Synspunkterne spænder vidt  fra Indre  

 Mission,  

 der har indsamlet mange tusinde underskrifter mod indførelse af et  

 vielsesritual i folkekirken for registrerede partnere, mens der er mange  

 præster og biskopper, der har talt for.
Biskopperne har på  

 grundlag af et udvalgsarbejde gentagne gange drøftet emnet.
De er ikke enige  

 om  

 det ønskelige i at udfærdige et ritual, men man er enige om at tage afstand  

 fra  

 den i nogle sammenhænge fremførte kristelige fordømmelse af mennesker, der  

 har  

 valgt at leve sammen i et registreret partnerskab.
Forslagsstillerne ønsker  

 ikke at gribe ind i disse debatter.
Forslagsstillerne tager derimod skarpt  

 afstand fra det synspunkt, at det skal være folkekirken og andre trossamfund,  

 der anmoder om en fjernelse af en hindring for ligebehandling, før vi som  

 lovgivere fjerner hindringen.
Det er ikke trossamfund, der skal vælge  

 ligebehandlingsmuligheden i lovgivningen  det skal lovgiver.
Det er til  

 gengæld ikke lovgiver, der skal vælge, om ligebehandlingsmuligheden skal  

 bruges  

  det skal trossamfundene selv afgøre.
 Lovgivningen skal  

 således ikke være en hindring, men alene det saglige og retlige grundlag,  

 hvorpå  

 andres beslutninger kan udøves.
De borgerlige vielser  

 kan gennemføres fra lovens ikrafttræden og de kirkelige vielser fra samme  

 tidspunkt, i det omfang kirkens egne fora og præster måtte ønske dette.
Der  

 er  

 således med lovforslaget understreget, at det ikke er en forpligtelse for den  

 enkelte præst at medvirke til kirkelige vielser af partnere, der ønsker at  

 indgå et registreret partnerskab.
Bemærkninger til  

 lovforslagets enkelte bestemmelser Til § 1 Ad nr. 1 Reglerne i  

 ægteskabsloven om vielse finder tilsvarende anvendelse på registrering af  

 partnerskab.
Ad nr. 2 Det understreges, at  

 ingen præster har pligt til at foretage vielser af partnere, der ønsker at  

 indgå i et registreret partnerskab.
Bemyndigelsen til kirkeministeren i § 17  

 i  

 lov om ægteskabets indgåelse og opløsning, hvorefter ministeren kan fastsætte  

 regler om, hvilke præster i folkekirken der kan foretage vielser, og i hvilke  

 tilfælde de har pligt hertil, vil således ikke kunne anvendes.
Til § 2 Der er afsat en forholdsvis lang tid inden  

 ikrafttrædelsen, så de forskellige administrative retningslinjer kan bringes  

 på  

 plads uden hastværk.
Skriftlig  

 fremsættelse Lissa Mathiasen  

  

 (S):
 Som ordfører for  

 forslagsstillerne tillader jeg mig herved at fremsætte:
 Forslag til lov om ændring af lov om  

 registreret partnerskab. (Mulighed for folkekirken og andre trossamfund for  

 at  

 medvirke ved indgåelse af registreret partnerskab).
(Lovforslag nr.
L  

 133).
 Jeg henviser i øvrigt  

 til de bemærkninger, der ledsager lovforslaget, og anbefaler det til Tingets  

 velvillige behandling.
Bilag 1 Lovforslaget sammenholdt med gældende lov Gældende formulering Lovforslaget § 2 Ægteskabslovens kapitel 1 og 2 finder tilsvarende  

 anvendelse på registrering af partnerskab, bortset fra §§ 14-17, § 20, stk.  

 3, og § 22, stk. 1. Ved registrering af partnerskab skal dog også  

 betingelserne  

 i stk. 2 være opfyldt.
Stk.  

 2.  



  

 Registrering af partnerskab kan kun ske,  

 hvis 1) en af parterne har bopæl her i landet og  

 dansk statsborgerskab eller 2) begge parter har haft bopæl her i landet  

 i de sidste to år før registreringen.
 Stk.  

 3.  



  

 Statsborgerskab i Norge, Sverige, Finland  

 eller Island sidestilles med dansk statsborgerskab efter stk. 2. Bopæl i  

 Norge, Sverige, Finland eller Island sidestilles med bopæl her i landet efter  

 stk. 2. Justitsministeren kan bestemme, at statsborgerskab og bopæl i et  

 andet land med en lovgivning om registreret partnerskab, der svarer til den  

 danske, ligeledes skal sidestilles med dansk statsborgerskab og bopæl her i  

 landet.
 Stk.  

 4.  



  

 Regler om fremgangsmåden ved registrering af  

 partnerskab fastsættes af justitsministeren.
 1.  


  

 § 2, stk. 1, 1. pkt.,  

  

 affattes således:
»Ægteskabsloven finder tilsvarende anvendelse på registrering  

 af partnerskab.« 2.  

  

 I  

  

 § 2, stk. 1,  

  

 indsættes efter 1. pkt.  

 som nyt punktum:
