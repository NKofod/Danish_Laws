Bekendtgørelse om udbetaling af  

 kapitalpension m.v. ved livstruende sygdom I medfør af § 10, stk. 3, § 12, stk. 3,  

 § 25, stk. 2, § 29 A, stk. 3, og § 51 i  

 pensionsbeskatningsloven, jf. lovbekendtgørelse nr. 530 af 25. juni  

 1999, som ændret senest ved § 1 i lov nr. 294 af 29. april 2000,  

 fastsættes:
Kapitel 1 Anvendelsesområde § 1. Ved udbetaling af kapitalforsikring,  

 opsparing i pensionsøjemed eller supplerende éngangsydelse fra  

 en pensionskasse svares i henhold til pensionsbeskatningslovens § 25,  

 stk. 1, nr. 3, eller § 29 A, stk. 1, 2. pkt., en afgift  

 på 40 pct., hvis ejeren eller pensionskassemedlemmet i overensstemmelse  

 med reglerne i denne bekendtgørelse dokumenterer, at han eller hun  

 lider af én af de i kapitel 2 opregnede livstruende sygdomme.
 Stk. 2. Udbetaling af en selvpensioneringskonto kan finde  

 sted, hvis kontohaveren i overensstemmelse med reglerne i denne  

 bekendtgørelse dokumenterer, at han eller hun lider af én af de  

 i kapitel 2 opregnede livstruende sygdomme, jf. § 3, stk. 3, i  

 bekendtgørelse nr. 302 af 2. maj 2000 om selvpensioneringskonti  

 oprettet før den 2. juni 1998.
Kapitel 2 Sygdomme der anses for livstruende Kræft § 2. Ved kræft forstås ondartet  

 (malign) svulst (tumor), der mikroskopisk er karakteriseret ved  

 ukontrollabel, infiltrativ vækst ud i tilstødende væv og  

 klinisk ved en tendens til lokalt recidiv og spredning til regionale  

 lymfeknuder og fjernere organer (metastase), herunder malignt melanom  

 (modermærkekræft). Endvidere omfattes alvorlige  

 leukæmiformer, lymfoner (lymfeknudekræft) samt Hodgkin s sygdom  

 (stadium II-IV).
 Stk. 2. Følgende kræftformer anses uanset  

 stk. 1 ikke for livstruende:
1)	hudkræft, herunder Kaposi s sarkom (uden påvist  

 HIV-infektion), og 2)	svulster, der ved den mikroskopiske (histologiske)  

 undersøgelse beskrives som præmaligne (forstadier til  

 kræft), såsom a)	celleforandringer i livmoderhalsen (Cervical Intraepithelial  

 Neoplasi (CIN), alle stadier), b)	»carcinoma in situ«, c)	godartede blærepapillomer, d)	Hodgkin s sygdom (stadium I) og e)	kronisk lymfatisk leukæmi.
Stk. 3. Diagnose af en sygdom som omhandlet i stk. 1 skal  

 kunne dokumenteres.
Når der er tale om en svulst, skal diagnosen  

 være baseret på histologisk eller cytologisk undersøgelse  

 af fjernet svulst eller biopsi heraf foretaget af speciallæge i  

 vævsundersøgelser (patologisk anatomi).
Blodprop i hjertet § 3. Ved blodprop i hjertet (hjerteinfarkt)  

 forstås akut opstået henfald af en del af hjertets muskulatur som  

 følge af utilstrækkelig blodtilførsel til den  

 pågældende del af hjertet.
Diagnosen skal være baseret  

 på mindst to af følgende tre kriterier:
1)	sygehistorie med typiske, vedvarende brystsmerter, 2)	samtidigt opståede elektrokardiografiske forandringer,  

 forenelige med diagnosen: akut myokardieinfarkt, og 3)	samtidig signifikant forhøjelse af blodværdierne for  

 mindst 2 af følgende 3 hjertespecifikke enzymer:
a)	kreatinfosfokinase (CK), b)	aspartataminmotransferase (ASAT) og c)	mælkesyredehydrogenase (LHD).
 Stk. 2. Diagnose af en sygdom som nævnt i stk. 1  

 skal være stillet på en kardiologisk eller internmedicinsk  

 afdeling, af kardiologisk speciallæge eller af speciallæge i  

 intern medicin.
Bypass-opererede tilfælde af koronarsklerose § 4. Ved bypass-opererede tilfælde af  

 koronarsklerose forstås planlagt eller foretaget hjertekirurgisk  

 behandling af kranspulsåreforkalkning (revaskularisering) omfattende en  

 eller flere kranspulsårer med anlæggelse af vene- og/eller  

 arterie-grafts, udført hos personer med medicinsk intraktabel angina  

 pectoris.
 Stk. 2. Med planlagt eller foretaget bypass-operation som  

 nævnt i stk. 1 sidestilles planlagt eller foretaget  

 ballonudvidelse.
 Stk. 3. Ved planlagt operation som nævnt i stk. 1  

 og 2 kræves, at personen er accepteret på venteliste.
Hjerteklapkirurgi § 5. Ved hjerteklapkirurgi forstås planlagt  

 eller foretaget åben hjertekirurgisk behandling af medfødte  

 eller erhvervede hjerteklapsygdomme med indsættelse af kunstige  

 mekaniske eller biologiske hjerteklapproteser.
 Stk. 2. Ved planlagt behandling som nævnt i stk. 1  

 kræves, at personen er accepteret på venteliste.
Hjerneblødning § 6. Ved hjerneblødning (apopleksi)  

 forstås en læsion af hjernen, som medfører objektive  

 neurologiske udfaldssymptomer af mere end 24 timers varighed som følge  

 af infarkt forårsaget af emboli eller trombose, af en  

 subaraknoidalblødning eller af et intercerebralt hæmatom  

 opstået spontant eller som følge af en vaskulær  

 malformation.
Stk. 2. Diagnose af en sygdom som nævnt i stk. 1  

 skal være stillet på en neuromedicinsk eller neurokirurgisk  

 afdeling eller af speciallæge i neuromedicin.
Der skal forefindes  

 blivende neurologiske udfald, og der skal foreligge CT-scanning med fund  

 svarende til de i stk. 1 nævnte karlidelser.
Sækformet udvidelse af hjernens pulsårer § 7. Sækformet udvidelse af hjernens  

 pulsårer (intrakranialt sakkulat aneurisme) skal være  

 fastslået på grundlag af en røntgenundersøgelse af  

 hjernens pulsårer (angiografi). På grundlag heraf skal personen  

 have fået udført operation eller behandling eller være  

 på venteliste hertil, eller det skal være fastslået, at  

 behandling af tekniske årsager ikke kan gennemføres.
Dissemineret sklerose § 8. Ved dissemineret sklerose forstås en  

 kronisk sygdom, der klinisk er karakteriseret af gentagne attakker med  

 neurologiske udfaldssymptomer fra forskellige dele af centralnervesystemet.  

 Der skal have været mere end én veldefineret episode (attak) af  

 symptomer, eller der skal være tale om et fremadskridende  

 forløb.
Diagnosen bør være understøttet af mindst  

 ét af følgende tre kriterier:
1)	forhøjet IgG indeks i hjernerygmarvsvæsken, 2)	forlænget latens ved VEP; (det er ikke tilstrækkeligt,  

 hvis der klinisk kun er affektion af nervus opticus), eller 3)	typiske forandringer ved MR-scanning af hjernen, med multiple  

 affektioner af den hvide substans.
 Stk. 2. Diagnose af en sygdom som nævnt i stk. 1  

 skal være stillet på en neuromedicinsk eller neurokirurgisk  

 afdeling.
Amyotrofisk lateralsklerose § 9. Ved amyotrofisk lateralsklerose (ALS)  

 forstås en fremadskridende sygdom af ukendt årsag med  

 degeneration af det centrale perifere nervesystem.
 Stk. 2. Diagnose af  

 den i stk. 1 nævnte sygdom skal være stillet på en  

 neuromedicinsk afdeling og være bekræftet ved  

 elektromyografi.
Muskelsvind og neuromuskulære sygdomme § 10. Ved muskelsvind og neuromuskulære  

 sygdomme forstås én af følgende sygdomme:
1)	Limb-Girdle Muskeldystrofi, 2)	Myastenia Gravis, 3)	Distal Muskelatrofi (Charcot-Marie-Tooth), 4)	Duchenne Muskeldystrofi.
 Stk. 2. Diagnose af en sygdom som nævnt i stk. 1  

 skal være stillet på en neurologisk afdeling.
HIV-infektion § 11. Ved HIV-infektion forstås infektion  

 med HIV-1.
 Stk. 2. HIV-infektion dokumenteres ved positiv HIV-test  

 udført i lægeligt regi.
Nyresvigt § 12. Nyresvigt anses for livstruende i sidste  

 fase, der viser sig på den måde, at begge nyrer kronisk og  

 uigenkaldeligt holder op med at fungere, hvilket resulterer i, at enten  

 peritoneal- eller hæmodialyse iværksættes, eller at der  

 planlægges eller gennemføres nyretransplantation.
 Stk. 2. Ved planlagt nyretransplantation som nævnt i  

 stk. 1 kræves, at personen er accepteret på venteliste.
Større organtransplantationer § 13. Ved større organtransplantationer  

 forstås planlagt eller foretaget organtransplantation omfattende  

 hjerte, hjerte-lunge, lunge eller lever hos personer med intraktabelt  

 organsvigt.
 Stk. 2. Ved planlagt organtransplantation som nævnt i  

 stk. 1 kræves, at personen er accepteret på venteliste.
Andre livstruende sygdomme § 14. Told- og Skattestyrelsen kan efter indhentet  

 udtalelse fra Sundhedsstyrelsen tillade, at der sker afgiftsberigtigelse  

 efter § 1, stk. 1, ved udbetaling fra en kapitalforsikring,  

 opsparing i pensionsøjemed eller supplerende éngangsydelse fra  

 en pensionskasse, hvis ejeren lider af en livstruende sygdom, som ikke er  

 omfattet af §§ 2-13. Afgørelsen skal træffes på  

 grundlag af en individuel diagnose stillet af en læge.
Ved  

 afgørelsen tages der hensyn til, om sygdommen i henseende til  

 forkortelse af personens forventede restlevetid må anses for  

 ligestillet med én eller flere af de i §§ 2-13 opregnede  

 sygdomme.
Sundhedsstyrelsen kan til brug for den i 1. pkt. nævnte  

 udtalelse indhente sådanne yderligere oplysninger, som skønnes  

 nødvendige, herunder oplysninger hos den læge, der har stillet  

 diagnosen.
 Stk. 2. Told- og Skattestyrelsen kan efter indhentet udtalelse  

 fra Sundhedsstyrelsen tillade, at en selvpensioneringskonto udbetales til  

 kontohaveren, jf. § 1, stk. 2, hvis kontohaveren lider af en  

 livstruende sygdom, som ikke er omfattet af §§ 2-13. Stk. 1, 2.-4.  

 pkt., finder tilsvarende anvendelse.
Stk. 3. Ansøgning om tilladelse efter stk. 1 eller  

 2 skal indgives til Told- og Skattestyrelsen.
Lægeerklæring og  

 eventuelle medfølgende lægelige oplysninger kan indeholdes i  

 lukket kuvert stilet til Sundhedsstyrelsen.
Kapitel 3 Dokumentation for livstruende sygdom § 15. En person, der vil ophæve eller  

 kræve udbetaling fra en kapitalforsikring, opsparing i  

 pensionsøjemed, supplerende éngangsydelse fra en pensionskasse  

 eller selvpensioneringskonto på grund af livstruende sygdom som  

 nævnt i §§ 2-13, skal til brug for afgiftsberegningen overgive  

 vedkommende livsforsikringsselskab, pengeinstitut eller pensionskasse  

 dokumentation for, at den livstruende sygdom foreligger.
Dokumentationen sker  

 i form af en udfyldt blanket, der skal være underskrevet af en  

 læge.
Blanketten er vedhæftet nærværende  

 bekendtgørelse som bilag 1.
 Stk. 2. En person, der vil ophæve eller kræve  

 udbetaling fra en kapitalforsikring, opsparing i pensionsøjemed,  

 supplerende éngangsydelse fra en pensionskasse eller  

 selvpensioneringskonto på grund af livstruende sygdom som nævnt i  

 § 14, skal fremlægge dokumentation for, at udbetaling er tilladt  

 af Told- og Skattestyrelsen.
Kapitel 4 Aftaler om udbetaling af kapitalforsikring, opsparing i  

 pensionsøjemed og supplerende engangsydelse § 16. Ved indgåelse af aftaler om  

 kapitalforsikring, opsparing i pensionsøjemed og pensionsordninger i  

 pensionskasser, hvortil der er knyttet supplerende éngangsydelse, kan  

 det aftales, at udbetaling kan ske, hvis ejeren dokumenterer, at han eller  

 hun er ramt af en sygdom som nævnt i §§ 2-14. Aftalen kan helt  

 eller delvis undtage én eller flere af de i §§ 2-14 nævnte  

 sygdomme.
Undtagelse kan gøres afhængig af andre  

 omstændigheder, herunder den pågældendes  

 erhvervsmæssige situation og de omstændigheder, hvorunder den  

 pågældende har pådraget sig sygdommen.
Det kan endvidere  

 aftales, at sygdommen skal dokumenteres på anden måde end den,  

 der er foreskrevet i § 15, stk. 1.
Kapitel 5 Ikrafttræden § 17. Bekendtgørelsen træder i kraft  

 den 15. maj 2000.
Bilag 1 Kapitalpensions-attest (Til brug ved udbetaling af  

 kapitalforsikring, opsparing i pensionsøjemed, selvpensionskonti eller  

 supplerende engangsydelse på grund af livstruende sygdom) Patient-/kundeoplysninger: (navn, adresse,  

 cpr-nr.) Undertegnede læge erklærer herved, at  

 ovennævnte patient/kunde har en sygdom omfattet af Skatteministeriets  

 bekendtgørelse nr. 311 af 4. maj 2000 om udbetaling af kapitalpension  

 m.v. ved livstruende sygdom. (Se bagsiden.) Lægens navn og adresse:  (evt. stempel) Dato:
Lægens underskrift Samtykke: (udfyldes kun, hvor pensionsinstituttet på  

 vegne af patient/kunde anmoder om erklæringen) Jeg giver mit samtykke til, at denne attest må  

 videregives til nedennævnte pensionsinstitut.
 Dato:
Patientens underskrift Denne attest betales af patienten til læge/sygehus og  

 sendes til:
