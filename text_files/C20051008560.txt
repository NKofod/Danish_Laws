Planlægning  

 af faste arbejdssteders indretning  

  

 At-vejledning A.1.14  

  

 August 2005  

  

 Erstatter At-meddelelse nr. 1.01.13 af december 1996 1. Område Denne vejledning  

 oplyser om krav til planlægning af faste arbejdssteders indretning.
Arbejdsmiljølovgivningen  

 fastsætter, at nyindretning af faste arbejdssteder skal planlægges og  

 gennemføres,  

 så hensynet til sikkerhed og sundhed i forbindelse med driften som helhed er  

 tilgodeset.
Dette gælder også ved væsentlige ombygninger, der kan sidestilles  

 med nyindretning.
2. Planlægning generelt Heri ligger, at det  

 allerede ved planlægningen, så vidt det er muligt, skal sikres -  

 	  

 at lovgivningens  

 detailkrav til de bygningsmæssige konstruktioner, materialevalg,  

 installationer  

 o.l. samt til indretningen af arbejdsrum, færdselsveje og -arealer,  

 velfærdsforanstaltninger mv. opfyldes, og -  

 	  

 at der i øvrigt er  

 taget hensyn til alle forhold af betydning for, at arbejdet som helhed på  

 virksomheden  

 kan foregå sikkerheds- og sundhedsmæssigt fuldt forsvarligt.
Dette hensyn  

 skal  

 indgå i den måde, bygninger med tilhørende arealer, arbejdsrum,  

 bedriftsindretninger, installationer mv. dimensioneres, indrettes og placeres  

 på.
3. Anden lovgivning Arbejdsmiljølovgivningen  

 forudsætter, at de krav, der stilles til bygninger, installationer mv. efter  

 anden lovgivning, som fx bygningsreglementet, stærkstrømsbekendtgørelsen og  

 brandlovgivningen, opfyldes.
Bygningsreglementet på det tidspunkt, hvor  

 nyindretning sker, udgør de mindstekrav, der stilles til arbejdsstedets  

 bygningsmæssige udformning og indretning.
4. Særlige krav efter arbejdsmiljølovgivningen Herudover stilles der  

 efter arbejdsmiljølovgivningen en række særlige krav, der er afhængige af  

 aktiviteterne på virksomheden (1).
 Det er vigtigt, at der  

 ved planlægningen også tages hensyn til arbejdsmiljølovens særlige krav,  

 bl.a.  

 fordi det er i projekteringsfasen, at de fleste valgmuligheder findes med  

 hensyn til udformning, materialer, konstruktioner o.l. - både ud fra  

 arbejdsmiljømæssige og økonomiske betragtninger.
5. Projektering Det skal derfor ved  

 projekteringen så nøje som muligt klarlægges, hvilke aktiviteter der skal  

 foregå på arbejdsstedet, herunder hvilket produktionsudstyr og hvilke  

 arbejdsprocesser og arbejdsmetoder der vil blive anvendt, og hvilke krav der  

 stilles hertil efter arbejdsmiljølovgivningen.
Flere af de enkelte krav er  

 nærmere omtalt i andre At-vejledninger, som der henvises til.
 Det skal sikres, at  

 arbejdsstedet dimensioneres og indrettes således, at driften i virksomheden  

 som  

 helhed kan udføres sikkerheds- og sundhedsmæssigt forsvarligt.
6. Indretning og dimensionering af arbejdsstedet Der skal skabes en  

 naturlig rækkefølge af virksomhedens aktiviteter/arbejdsprocesser.
Det gælder  

 både i virksomheden som helhed og i de enkelte afdelinger/produktionsafsnit.
De enkelte arbejdsrum  

 og afdelinger skal placeres naturligt i forhold til hinanden.
Herved kan det  

 sikres, at transportveje bliver korte, overskuelige, velordnede, og at de  

 krydser hinanden færrest mulige gange.
 Gående og kørende  

 trafik skal så vidt muligt holdes adskilt, og der skal træffes effektive  

 foranstaltninger til sikring af den gående trafik, hvor denne må krydse eller  

 passere kørende trafik.
 Det skal sikres, at  

 transportvejene er egnede til de tekniske hjælpemidler, der skal anvendes.
 Ved dimensionering af  

 transportveje bør der tages hensyn til eventuel samtidig brug som flugtvej.
 Arbejdsprocesser, der  

 medfører særlige farer, fx eksplosionsrisiko, skal placeres i særskilte rum  

 eller bygninger, og disse skal være egnede/indrettet til at imødegå faren.
Det skal sikres, at  

 bygninger og rum placeres og indrettes, så eventuelle unødige påvirkninger,  

 gener  

 og farer, som fx udvikling af støv eller anden luftforurening, ildelugt,  

 stråling og høje temperaturforhold fra arbejdsprocesserne, kan imødegås  

 effektivt.
Det vil sige, at der skal dimensioneres, så de nødvendige tekniske  

 foranstaltninger kan etableres, fx indkapsling, ventilationsanlæg o.l.
Der skal indrettes  

 nødvendig plads/rum til opbevaring af de tekniske hjælpemidler, der skal  

 anvendes  

 under arbejde i virksomheden, fx rum til rengøringsmateriel.
Placeringen skal  

 være passende i forhold til, hvor de tekniske hjælpemidler skal anvendes.
7. Renholdelse og vedligeholdelse Det er desuden vigtigt  

 at tage hensyn til de aktiviteter, der skal foregå i forbindelse med  

 arbejdsstedets  

 renholdelse og vedligeholdelse.
Disse skal kunne udføres sikkerheds- og  

 sundhedsmæssigt forsvarligt.
Dette hensyn bør navnlig haves for øje ved valg  

 af:
Gulvbelægning og belægning til andre overflader Der skal vælges  

 materialer, der er lette at rengøre.
Belysningsarmaturer Skal være lette at  

 rengøre og skal placeres, så rengøring kan udføres sikkerheds- og  

 sundhedsmæssigt  

 forsvarligt.
Vinduer Skal være  

 lettilgængelige for rengøring, og rengøringen skal kunne udføres sikkerheds-  

 og  

 sundhedsmæssigt forsvarligt.
Ventilationsanlæg Der skal vælges  

 løsninger, der er lette at renholde og vedligeholde.
Arbejdet med rengøring  

 og  

 vedligeholdelse skal kunne udføres sikkerheds- og sundhedsmæssigt  

 forsvarligt.
Inventar generelt Der skal vælges  

 udformninger, der er lette at vedligeholde og renholde.
8. Bygningskonstruktioner og -materialer Der skal anvendes  

 bygningskonstruktioner og -materialer, så der opnås en, efter rummenes  

 anvendelse,  

 forsvarlig isolering mod fugt, varme og kulde, samt tilfredsstillende lyd-,  

 klima- og lysforhold.
 Der må ikke anvendes  

 materialer, der kan afgive dampe eller støv eller danne statisk elektricitet,  

 så der opstår generende eller sundhedsskadelige koncentrationer.
 Hvor arbejdet kan  

 medføre kraftig støvudvikling eller sundhedsskadelig forurening, skal der  

 anvendes  

 materialer, som ikke kan give anledning til opsamling af støv eller anden  

 forurening, og som er lette at rengøre.
 De anvendte materialer  

 skal være modstandsdygtige over for de påvirkninger, der kan være fra de  

 arbejdsprocesser, der foregår i arbejdsrummet.
Bygninger, anlæg og  

 installationer mv. skal indrettes forsvarligt ikke alene med henblik på den  

 daglige  

 drift, men også med henblik på de særlige opgaver, der tilbagevendende skal  

 udføres i forbindelse med reparationer, vedligeholdelse, rengøring og  

 eftersyn.  

 Sådant arbejde skal kunne udføres uden gener og farer for såvel dem, der  

 udfører det, som andre på stedet.
Der skal således tages hensyn til ikke blot  

 virksomhedens egne ansatte, men også udefrakommende reparatører og  

 servicefolk.
9. Personkreds Den, der projekterer  

 bygninger mv. til et arbejdssted eller rådgiver om dets indretning, skal  

 sikre  

 sig, at projektets angivelser tager hensyn til arbejdsmiljølovgivningens krav  

 til arbejdsstedets indretning.
Arbejdsgiveren har  

 pligt til at sørge for, at arbejdsstedet er i overensstemmelse med  

 lovgivningens krav, og at virksomhedens sikkerhedsorganisation deltager i  

 planlægningen af dets indretning.
Det gælder både ved nybygning, ombygning og  

 nyindretning af arbejdsstedet.
Der bør derfor være et  

 tæt samarbejde mellem den projekterende, arbejdsgiveren og  

 sikkerhedsorganisationen.  

 Meget af den viden, der er nødvendig for en god planlægning, skal hentes hos  

 brugerne af det færdige projekt.
Det gælder navnlig arbejdsstedets  

 detailindretning, dvs. de enkelte arbejdsrums placering, de enkelte  

 arbejdspladsers indbyrdes placering og indretningen af de enkelte  

 arbejdspladser.
Den, der udlejer eller  

 fremlejer bygninger, lokaler, arealer mv. til brug for en virksomhed, skal  

 respektere,  

 at virksomheden træffer de foranstaltninger, der er nødvendige, for at  

 Arbejdstilsynets krav opfyldes.
Denne pligt gælder for lejemål indgået efter  

 den 1. januar 1993.
Arbejdstilsynet, den 1. september  

 2005 Jens Jensen Læs også Arbejdstilsynets  

 vejledninger om:
1.  

 	  

 Indretning af  

 arbejdssteder 2.  

 	  

 Ventilation på faste  

 arbejdssteder 3.  

 	  

 Indeklima 4.  

 	  

 Arbejde i stærk  

 varme og kulde 5.  

 	  

 Rengøring og  

 vedligeholdelse 6.  

 	  

 Kunstig belysning 7.  

 	  

 Faldrisiko på gulv 8.  

 	  

 Recirkulation 9.  

 	  

 Gravides og ammendes  

 arbejdsmiljø 10.  

 	  

 Faste arbejdssteders  

 indretning 11.  

 	  

 Flugtveje og  

 sikkerhedsbelysning (nødbelysning) på faste arbejdssteder 12.  

 	  

 Arbejdsrum på faste  

 arbejdssteder 13.  

 	  

 Temperatur i  

 arbejdsrum på faste arbejdssteder 14.  

 	  

 Inventar på faste  

 arbejdssteder Læs også  

 branchearbejdsmiljørådenes vejledninger mv.:
