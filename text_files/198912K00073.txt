Nr LSF 73 Forslag til Lov om ændring af byggeloven, brandloven og kommuneplanloven  

 (Ankereform, overførsel af bebyggelsesregulerende bestemmelser og  

 brandværnsforanstaltninger til byggeloven samt overførsel af gårdrydning til  

 byfornyelsesloven m.v.) Fremsat af boligministeren (Agnete Laustsen) den 22. november 1989 Vedtaget ved tredjebehandling den 24. april 1990 Lov nr. 270 af 02/05/1990 § 1 I byggeloven, jf. lovbekendtgørelse nr. 834 af 9. december 1986, som  

 ændret ved § 4 i lov nr. 322 af 24. maj 1989, foretages følgende ændringer:
 1. I § 2, stk. 3, 2. pkt., udgår »som opstilles på  

 campingpladser,», og efter »tilladt« indsættes:  

 »opstillet«.
 2. I § 4, stk. 2, ændres »bebyggelsen tillades taget i  

 brug« til: »bebyggelsen tages i brug«.
 3. I § 6, stk. 1, indsættes som litra i:
»i. foranstaltninger, der kan medvirke til en rationel drift,  

 vedligeholdelse og fornyelse af bygningsdele og installationer.« 4. I § 6 indsættes som stk. 3:
»Stk. 3. I bygningsreglementet kan af sikkerheds- og sundhedsmæssige  

 hensyn fastsættes regler om drift og vedligeholdelse af tekniske  

 installationer.
Reglerne finder anvendelse på såvel nye som bestående  

 anlæg.« 5. Efter § 6 indsættes:
» § 6 A.
Der må ikke foretages udstykning, matrikulering eller  

 arealoverførsel, hvorved der vil fremkomme ejendomme med et mindre areal end  

 700 m2, heri ikke medregnet vejareal eller areal, der skal holdes ubebygget  

 som følge af hjørneafskæring eller byggeliniepålæg til sikring af vejanlæg.  

 Ved udstykninger m.v. i sommerhusområder må arealet ikke være mindre end  

 1.200 m2. Så længe bestemmelserne om grundstørrelser i en bygningsvedtægt er  

 gældende, finder vedtægtens mindstegrundstørrelser anvendelse i stedet for de  

 i 1. og 2. pkt. nævnte.
 Stk. 2. Ved udstykning til bebyggelse skal kommunalbestyrelsen godkende  

 parcellens facadelængde.
 Stk. 3. Bestemmelsen i stk. 1 finder ikke anvendelse i tilfælde, hvor der  

 om det pågældende forhold er fastsat bestemmelser i en lokalplan, en  

 byplanvedtægt eller en reguleringsplan i medfør af de tidligere gældende  

 byggelove.
§ 6 B.
Ved bebyggelse af en ejendom, herunder ved om- eller tilbygning, må  

 ejendommens bebyggelsesprocent ikke overstige:
1) 25 for parcelhuse til helårsbeboelse, 2) 10 for sommerhusbebyggelse og anden bebyggelse til ferie- og  

 fritidsformål, 3) 50 for etagebebyggelse i et område, der i kommuneplanen er udlagt  

 hertil, og 4) 40 for anden bebyggelse, jf. dog stk. 4.
Stk. 2. Ved bebyggelsesprocenten forstås etagearealets procentvise andel  

 af grundstykkets areal.
Nærmere bestemmelser om beregningen af etagearealet  

 og grundstykkets areal fastsættes i bygningsreglementet.
 Stk. 3. Boligministeren fastsætter nærmere regler til bestemmelse af  

 bebyggelsesarterne nævnt i stk. 1, nr. 1-4.
Stk. 4. Boligministeren kan fastsætte nærmere regler for, i hvilken  

 udstrækning og under hvilke betingelser bebyggelsesprocenten efter stk. 1,  

 nr. 4, kan forhøjes for grunde med særlig beliggenhed.
I reglerne kan  

 bebyggelsesprocenten dog ikke fastsættes højere end 50.
 Stk. 5. Bestemmelserne i stk. 1-4 finder ikke anvendelse i tilfælde, hvor  

 der om det pågældende forhold er fastsat bestemmelser i en lokalplan, en  

 byplanvedtægt eller en reguleringsplan i medfør af de tidligere gældende  

 byggelove.
§ 6 C.
En bebyggelse må ikke opføres med mere end 2 etager, og ingen del  

 af en bygnings ydervægge eller tag må være hævet mere end 8,5 m over det  

 omgivende terræn.
For bebyggelse i sommerhusområder kan boligministeren  

 fastsætte andre højdebegrænsninger.
 Stk. 2. I bygningsreglementet kan fastsættes regler om beregning af  

 bygningshøjden.
 Stk. 3. Boligministeren kan fastsætte, at særlige arter af bygninger,  

 konstruktioner eller anlæg skal være undtaget fra bestemmelserne i stk. 1.
 Stk. 4. Bestemmelserne i stk. 1-3 finder ikke anvendelse i tilfælde, hvor  

 der om det pågældende forhold er fastsat bestemmelser i en lokalplan, en  

 byplanvedtægt eller en reguleringsplan i medfør af de tidligere gældende  

 byggelove.
§ 6 D.
Kommunalbestyrelsen kan gøre en tilladelse efter byggeloven  

 afhængig af, at bebyggelsen får en sådan ydre udformning, at der i  

 forbindelse med dens omgivelser opnås en god helhedsvirkning.
Stk. 2. Skiltning, lysinstallationer og lign. må ikke være til ulempe  

 eller virke skæmmende i forhold til omgivelserne.
Kommunalbestyrelsen kan ved  

 forbud eller påbud sikre opfyldelsen af 1. pkt.« 6. I § 8, stk. 1, 2. pkt., indsættes efter »Dobbelthuse«:  

 », rækkehuse, kædehuse, gruppehuse og lign.«.
 7. Kapitel 3 ophæves, og i stedet indsættes:
»Kapitel 3 Brandværnsforanstaltninger for skorstene og ildsteder § 15. Boligministeren kan fastsatte nærmere regler om rensning af  

 skorstene og røgkanaler samt om eftersyn i bygninger, hvori der er indrettet  

 ildsteder.
Der kan tillige fastsættes regler for, hvem der kan forestå  

 arbejdet, og de pågældendes ansættelsesforhold, arbejdets tilrettelæggelse,  

 samt hvorledes der skal reageres ved konstaterede mangler ved en  

 ejendom.« 8. I § 18, stk. 1, 3. pkt., indsættes efter  

 »kommunalbestyrelsen«: »på ejerens bekostning«.
 9. I § 18 indsættes efter stk. 4 som nyt stykke:
» Stk. 5. Boligministeren kan, når det findes nødvendigt for  

 at sikre, at byggematerialer, konstruktioner og lign. ikke indebærer fare for  

 sundheden, fastsætte regler for anvendelsen heraf, herunder forbud mod  

 anvendelsen.« Stk. 5 bliver herefter stk. 6.
 10. § 22, stk. 2, 1. pkt., affattes således:
»Dispensationer fra bestemmelserne til varetagelse af naboers  

 interesser i §§ 6 A, 6 B, 6 C og 8 og de i medfør af §§ 6 B, 6 C, 8 og 9  

 fastsatte regler kan først meddeles, når der er forløbet 2 uger efter, at  

 kommunalbestyrelsen har oplyst naboer til den omhandlede ejendom om, hvortil  

 der søges dispensation, og om, at eventuelle bemærkninger kan fremsendes  

 inden 2 uger.« 11. § 22, stk. 4, 2. pkt., affattes således:
»Boligministeren kan fastsætte bestemmelser om kommunalbestyrelsens  

 udøvelse af dispensationsmyndigheden.« 12. § 23 affattes således:
 » § 23. Kommunalbestyrelsens afgørelser vedrørende forhold,  

 der er omfattet af denne lov, jf. dog § 12, stk. 7, § 16 A, stk. 4, og § 18  

 A, stk. 4, kan for så vidt angår retlige spørgsmål påklages til statsamtet, i  

 Københavns og Frederiksberg Kommuner til boligministeren.
Stk. 2. Kommunalbestyrelsens afgørelser kan i øvrigt ikke påklages til  

 anden administrativ myndighed.
Statsamtets afgørelser efter stk. 1 kan ikke  

 påklages til anden administrativ myndighed.
Stk. 3. Boligministeren kan fastsætte bestemmelser om, at påklage ikke kan  

 ske i sager vedrørende bestemmelser af underordnet eller mindre indgribende  

 betydning.« 13. § 25, stk. 2, 1. pkt., affattes således:
»Overtrædelse af §§ 6 B, 6 C, 6 D, stk. 2, og § 8 og de i medfør af  

 §§ 6 B, 6 C, 8 og 9 fastsatte regler kan gøres gældende i et civilt søgsmål  

 mod den, der har begået overtrædelsen eller har ansvaret for den ulovlige  

 tilstands opretholdelse.« 14. I § 28 indsættes som stk. 3:
»Stk. 3. Boligministeren kan fastsætte nærmere regler om gebyrer for  

 de foranstaltninger, der iværksættes i medfør af § 6, stk. 3, og § 15.« 15. I § 29 indsættes efter »§ 28, stk. 1«: »og  

 3«.
 16. I § 29 indsættes som stk. 2:
»Stk. 2. Gebyrer, der er fastsat i medfør af § 28, stk. 3, jf. § 15,  

 kan efter kommunalbestyrelsens beslutning opkræves sammen med de kommunale  

 ejendomsskatter.« 17. § 30, stk. 1, litra e, affattes således:
»e. overtræder §§ 6 B, 6 C og § 7, stk. 2, 1. pkt.« 18. § 31 affattes således:
» § 31. Boligministeren kan fastsætte regler med henblik på  

 opfyldelse af De Europæiske Fællesskabers direktiver om indbyrdes tilnærmelse  

 af medlemsstaternes love og administrative bestemmelser om byggevarer.« § 2 I brandloven, jf. lovbekendtgørelse nr. 365 af 28. juli 1983, foretages  

 følgende ændringer:
 1. Kapitel 5 ophæves.
 2. § 33, stk. 1-2 og 4-8, ophæves.
 Stk. 3 bliver herefter stk. 1.
 3. § 34 og § 35 ophæves.
§ 3 I lov om kommuneplanlægning, jf. lovbekendtgørelse nr. 391 af 22. juli  

 1985, som ændret ved lov nr. 287 af 13. maj 1987 og § 16 i lov nr. 192 af 29.  

 marts 1989, foretages følgende ændringer:
 1. I § 22, stk. 2, ændres to steder »§ 40, stk. 1, § 42 og §  

 43« til: »byggelovens § 6 A, § 6 B og § 6 C«.
 2. Kapitel 6 ophæves.
 3. § 47, stk. 1, affattes således:
»Dispensationer fra bestemmelserne i lokalplaner og de efter § 59  

 opretholdte vedtægter og planer m.v. kan uanset § 13 meddeles efter reglerne  

 i stk. 2-8.« 4. I § 47, stk. 2, 1. pkt., udgår »§§ 40, 42 og 43 og  

 fra«.
 5. I § 48, stk. 1, 2. pkt., udgår »og § 44, stk. 6«.
 6. I § 49, stk. 4, 1. pkt., udgår »§ 42, § 43 og § 44, stk. 2,  

 eller i«.
 7. § 55, stk. 1, nr. 1, ophæves.
 Nr. 2-5 bliver herefter nr. 1-4.
§ 4 Stk. 1. Loven træder i kraft den 1. juli 1990, jf. dog stk. 2.
 Stk. 2. Tidspunktet for ikrafttrædelsen af § 1, nr. 7, og § 2 fastsættes  

 af boligministeren.
 Stk. 3. Bestemmelser fastsat i henhold til § 42, stk. 3 og 4, § 43, stk. 1  

 og 3, samt § 47, stk. 2, i lov om kommuneplanlægning, jf. lovbekendtgørelse  

 nr. 391 af 22. juli 1985, som ændret ved lov nr. 287 af 13. maj 1987,  

 opretholdes, indtil de bliver afløst af bestemmelser fastsat i henhold til  

 denne lov.
Stk. 4. § 1, nr. 12, har virkning for afgørelser, der ikke er påklaget  

 inden 1. juli 1990. Afgørelser, der er påklaget før 1. juli 1990,  

 færdigbehandles af den klageinstans, som har modtaget klagen.
Klageinstansens  

 afgørelse kan ikke påklages til anden administrativ myndighed.
Oprindeligt fremsat forslag § 1 I byggeloven, jf. lovbekendtgørelse nr. 834 af 9. december 1986, som  

 ændret ved § 4 i lov nr. 322 af 24. maj 1989, foretages følgende ændringer:
 1. I § 2, stk. 3, 2. pkt. udgår: »som opstilles på  

 campingpladser,» og efter »tilladt« indsættes:  

 »opstillet«.
 2. I § 4, stk. 2 ændres »bebyggelsen tillades taget i  

 brug« til: »bebyggelsen tages i brug«.
 3. I § 6, stk. 1 indsættes som litra i:
»i. foranstaltninger, der kan medvirke til en rationel drift,  

 vedligeholdelse og fornyelse af bygningsdele og installationer.« 4. I § 6 indsættes som stk. 3:
» Stk. 3. I bygningsreglementet kan af sikkerheds- og  

 sundhedsmæssige hensyn fastsættes regler om drift og vedligeholdelse af  

 tekniske installationer.
Reglerne finder anvendelse på såvel nye som  

 bestående anlæg.« 5. Efter § 6 indsættes:
» § 6 A.
Der må ikke foretages udstykning, matrikulering eller  

 arealoverførsel, hvorved der vil fremkomme ejendomme med et mindre areal end  

 700 m2, heri ikke medregnet vejareal eller areal, der skal holdes ubebygget  

 som følge af hjørneafskæring eller byggeliniepålæg til sikring af vejanlæg.  

 Ved udstykninger mv. i sommerhusområder må arealet ikke være mindre end 1200  

 m2. Sålænge bestemmelserne om grundstørrelser i en bygningsvedtægt er  

 gældende, finder vedtægtens mindstegrundstørrelser anvendelse i stedet for de  

 i 1. og 2. pkt. nævnte.
 Stk. 2. Ved udstykning til bebyggelse skal kommunalbestyrelsen godkende  

 parcellens facadelængde.
 Stk. 3. Bestemmelsen i stk. 1 finder ikke anvendelse i tilfælde, hvor der  

 om det pågældende forhold er fastsat bestemmelser i en lokalplan, en  

 byplanvedtægt eller en reguleringsplan i medfør af de tidligere gældende  

 byggelove.
§ 6 B.
Ved bebyggelse af en ejendom, herunder ved om- eller tilbygning, må  

 ejendommens bebyggelsesprocent ikke overstige:
1) 25 for parcelhuse til helårsbeboelse, 2) 10 for sommerhusbebyggelse og anden bebyggelse til ferie- og  

 fritidsformål, 3) 50 for etagebebyggelse i et område, der i kommuneplanen er udlagt  

 hertil, og 4) 40 for anden bebyggelse, jf. dog stk. 4.
Stk. 2. Ved bebyggelsesprocenten forstås etagearealets procentvise andel  

 af grundstykkets areal.
Nærmere bestemmelser om beregningen af etagearealet  

 og grundstykkets areal fastsættes i bygningsreglementet.
 Stk. 3. Boligministeren fastsætter nærmere regler til bestemmelse af  

 bebyggelsesarterne nævnt i stk. 1, nr. 1 - 4.
Stk. 4. Boligministeren kan fastsætte nærmere regler for, i hvilken  

 udstrækning og under hvilke betingelser bebyggelsesprocenten efter stk. 1,  

 nr. 4 kan forhøjes for grunde med særlig beliggenhed.
I reglerne kan  

 bebyggelsesprocenten dog ikke fastsættes højere end 50.
 Stk. 5. Bestemmelserne i stk. 1-4 finder ikke anvendelse i tilfælde, hvor  

 der om det pågældende forhold er fastsat bestemmelser i en lokalplan, en  

 byplanvedtægt eller en reguleringsplan i medfør af de tidligere gældende  

 byggelove.
§ 6 C.
En bebyggelse må ikke opføres med mere end 2 etager, og ingen del  

 af en bygnings ydervægge eller tag må være hævet mere end 8,5 m over det  

 omgivende terræn.
For bebyggelse i sommerhusområder kan boligministeren  

 fastsætte andre højdebegrænsninger.
 Stk. 2. I bygningsreglementet kan fastsættes regler om beregning af  

 bygningshøjden.
 Stk. 3. Boligministeren kan fastsætte, at særlige arter af bygninger,  

 konstruktioner eller anlæg skal være undtaget fra bestemmelserne i stk. 1.
 Stk. 4. Bestemmelserne i stk. 1-3 finder ikke anvendelse i tilfælde, hvor  

 der om det pågældende forhold er fastsat bestemmelser i en lokalplan, en  

 byplanvedtægt eller en reguleringsplan i medfør af de tidligere gældende  

 byggelove.
§ 6 D.
Kommunalbestyrelsen kan gøre en tilladelse efter byggeloven  

 afhængig af, at bebyggelsen får en sådan ydre udformning, at der i  

 forbindelse med dens omgivelser opnås en god helhedsvirkning.
Stk. 2. Skiltning, lysinstallationer o.lign. må ikke være til ulempe eller  

 virke skæmmende i forhold til omgivelserne.
Kommunalbestyrelsen kan ved  

 forbud eller påbud sikre opfyldelsen af 1. pkt.« 6. I § 8, stk. 1, 2. pkt. indsættes efter »Dobbelthuse«:  

 », rækkehuse, kædehuse, gruppehuse o.l.«.
 7. Kapitel 3. Ophæves, og istedet indsættes:
»Kapitel 3 Brandværnsforanstaltninger for skorstene og ildsteder § 15. Boligministeren kan fastsatte nærmere regler om rensning af  

 skorstene og røgkanaler samt om eftersyn i bygninger, hvori der er indrettet  

 ildsteder.
Der kan tillige fastsættes regler for, hvem der kan forestå  

 arbejdet og de pågældendes ansættelsesforhold, arbejdets tilrettelæggelse,  

 samt hvorledes der skal reageres ved konstaterede mangler ved en  

 ejendom.«.
 8. I § 18, stk. 1, 3. pkt., indsættes efter  

 »kommunalbestyrelsen«: »på ejerens bekostning«.
 9. I § 18 indsættes efter stk. 4 som nyt stykke:
» Stk. 5. Boligministeren kan, når det findes nødvendigt for  

 at sikre, at byggematerialer, konstruktioner o.l. ikke indebærer fare for  

 sundheden, fastsætte regler for anvendelsen heraf, herunder forbud mod  

 anvendelsen.« Stk. 5 bliver herefter stk. 6.
 10. § 22, stk. 2, 1. pkt. affattes således:
»Dispensationer fra bestemmelserne til varetagelse af naboers  

 interesser i §§ 6 A, 6 B, 6 C og 8 og de i medfør af §§ 6 B, 6 C, 8 og 9  

 fastsatte regler kan først meddeles, når der er forløbet 2 uger efter, at  

 kommunalbestyrelsen har oplyst naboer til den omhandlede ejendom om, hvortil  

 der søges dispensation, og om, at eventuelle bemærkninger kan fremsendes  

 inden 2 uger.« 11. § 22, stk. 4, 2. pkt. affattes således:
 »Boligministeren kan fastsætte bestemmelser om kommunalbestyrelsens  

 udøvelse af dispensationsmyndigheden«.
 12. § 23 affattes således:
 » § 23. Kommunalbestyrelsens afgørelser vedrørende forhold,  

 der er omfattet af denne lov, jf. dog § 12, stk. 7, § 16 A, stk. 4 og § 18 A,  

 stk. 4 kan, for så vidt angår retlige spørgsmål, påklages til statsamtet, i  

 Københavns og Frederiksberg kommuner til boligministeren.
Stk. 2. Kommunalbestyrelsens afgørelser kan i øvrigt ikke påklages til  

 anden administrativ myndighed.
Statsamtets afgørelser efter stk. 1 kan ikke  

 påklages til anden administrativ myndighed.
 Stk. 3. Boligministeren kan fastsætte bestemmelser om, at påklage ikke kan  

 ske i sager vedrørende bestemmelser af underordnet eller mindre indgribende  

 betydning.
 13. § 25, stk. 2, 1. pkt. affattes således:
»Overtrædelse af §§ 6 B, 6 C, 6 D, stk. 2, og § 8 og de i medfør af  

 §§ 6 B, 6 C, 8 og 9 fastsatte regler kan gøres gældende i et civilt søgsmål  

 mod den, der har begået overtrædelsen eller har ansvaret for den ulovlige  

 tilstands opretholdelse.« 14. I § 28 indsættes som stk. 3:
» Stk. 3. Boligministeren kan fastsætte nærmere regler om  

 gebyrer for de foranstaltninger, der iværksættes i medfør af § 6, stk. 3 og §  

 15.« 15. I § 29 indsættes efter »§ 28, stk. 1«: »og  

 3«.
 16. I § 29 indsættes som stk. 2:
» Stk. 2. Gebyrer, der er fastsat i medfør af § 28, stk. 3,  

 jf. § 15, kan efter kommunalbestyrelsens beslutning opkræves sammen med de  

 kommunale ejendomsskatter.« 17. § 30, stk. 1, litra e. affattes således:
 »e. overtræder §§ 6 B, 6 C og § 7, stk. 2, 1. pkt.
 18. § 31 affattes således:
 » § 31. Boligministeren kan fastsætte regler med henblik på  

 opfyldelse af De Europæiske Fællesskabers direktiver om indbyrdes tilnærmelse  

 af medlemsstaterens love og administrative bestemmelser om byggevarer«.
 § 2 I brandloven, jf. lovbekendtgørelse nr. 365 af 28. juli 1983,  

 foretages følgende ændringer:
 1. Kapitel 5 ophæves.
 2. § 33, stk. 1 - 2 og 4 - 8, ophæves.
 Stk. 3 bliver herefter stk. 1.
 3. § 34 og § 35 ophæves.
 § 3 I lov om kommuneplanlægning, jf. lovbekendtgørelse nr. 391 af 22. juli  

 1985, som ændret ved lov nr. 287 af 13. maj 1987 og § 16 i lov nr. 192 af 29.  

 marts 1989, foretages følgende ændringer:
 1. I § 22, stk. 2, ændres to steder »§ 40, stk. 1, § 42 og §  

 43« til: »byggelovens § 6 A, § 6 B og § 6 C«.
 2. Kapitel 6 ophæves.
 3. § 47, stk. 1, affattes således:
»Dispensationer fra bestemmelserne i lokalplaner og de efter § 59  

 opretholdte vedtægter og planer mv. kan uanset § 13 meddeles efter reglerne i  

 stk. 2 - 8.« 4. I § 47, stk. 2, 1. pkt. udgår: »§§ 40, 42 og 43 cg  

 fra«.
 5. I § 48, stk. 1, 2. pkt. udgår: »og § 44, stk. 6«.
 6. I § 49, stk. 4, 1. pkt. udgår: »§ 42, § 43 og § 44, stk. 2,  

 eller i«.
 7. § 55, stk. 1, nr. 1 ophæves.
 Nr. 2 - 5 bliver herefter nr. 1 - 4.
§ 4 Stk. 1. Loven træder i kraft den 1. april 1990, jf. dog stk. 2.
 Stk. 2. Tidspunktet for ikrafttrædelsen af § 1, nr. 7 og § 2 fastsættes af  

 boligministeren.
 Stk. 3. Bestemmelser fastsat i henhold til § 42, stk. 3 og 4, § 43, stk. 1  

 og 3, samt § 47, stk. 2, i lov om kommuneplanlægning, jf. lovbekendtgørelse  

 nr. 391 af 22. juli 1985, som ændret ved lov nr. 287 af 13. maj 1987,  

 opretholdes, indtil de bliver afløst af bestemmelser fastsat i henhold til  

 denne lov.
Stk. 4. § 1, nr. 12, har virkning for afgørelser, der ikke er påklaget  

 inden 1. april 1990. Afgørelser, der er påklaget før 1. april 1990,  

 færdigbehandles af den klageinstans, som har modtaget klagen.
Klageinstansens  

 afgørelse kan ikke påklages til anden administrativ myndighed.
Bemærkninger til lovforslaget Almindelige bemærkninger Lovforslaget indeholder følgende hovedelementer:
 1. Overførsel af de bebyggelsesregulerende bestemmelser fra  

 kommuneplanlovens kapitel 6 til byggeloven.
 2. Overførsel af brandlovens kapitel 5 om skorstensrensning mv. og kapitel  

 6 om brandsyn mv. til byggeloven.
 3. Ændring af byggelovens ankebestemmelser.
 4. Indførelse af hjemmel til at fastsætte drift- og  

 vedligeholdelsesbestemmelser mv. samt materialekrav af indeklimamæssige  

 hensyn.
 5. Gårdrydningsbestemmelserne ophæves, således at gårdrydninger fremover  

 alene varetages af byfornyelseslovgivningen.
Ad 1. Overførsel af de bebyggelsesregulerende bestemmelser fra  

 kommuneplanlovens kapitel 6 til byggeloven Ved oprettelsen af Miljøministeriet i 1973 blev den fysiske planlægning  

 overført fra Boligministeriet til Miljøministeriet.
I forbindelse hermed blev  

 der foretaget en opdeling af den tidligere byggelovgivning, som indeholdt  

 såvel bestemmelser om byggeriets konstruktion og indretning som  

 planlægningsbestemmelser.
Kriteriet for delingen var, at hvis det pågældende forhold var stærkt  

 knyttet til projekteringen af en bebyggelse på den enkelte grund, skulle det  

 behandles i det regelsæt, der vedrører bygningers konstruktion og indretning,  

 det vil sige i byggelovgivningen.
Hvis forholdet havde mere sammenhæng med  

 planlægningen af et område, der omfatter flere ejendomme, skulle det  

 overføres til planlægningslovgivningen.
 For de bebyggelsesregulerende bestemmelser betød delingen, at nogle af  

 bestemmelserne forblev i byggeloven og bygningsreglementerne, mens andre blev  

 overført til kommuneplanloven.
Til kommuneplanloven blev overført bestemmelser om  

 minimumsgrundstørrelser, maksimale bebyggelsesprocenter, vandret  

 højdegrænseplan, bebyggelsens ydre udformning og bebyggelsens anvendelse.
I  

 byggeloven blev fastsat regler om friarealer, skelafstand, skrå  

 højdegrænseplaner, afstand i forhold til vej eller byggelinie samt  

 terrænændringer.
 Opdelingen af de bebyggelsesregulerende bestemmelser på henholdsvis  

 byggeloven og kommuneplanloven har givet anledning til kritik.
I 1983 blev opdelingen kritiseret i forbindelse med kommunale forslag til  

 regelforenkling, og senest har Arealudvalget i delbetænkning 3, betænkning  

 nr. 1124 fra oktober 1987 om harmonisering af lovgivningen om arealanvendelse  

 og regulering af fast ejendom henstillet, »at Miljøministeriet i  

 samarbejde med Boligministeriet overvejer en overførsel af kommuneplanlovens  

 bebyggelsesregulerende bestemmelser til byggeloven eller eventuelt andre  

 ændringer, der kan løse de administrative problemer ved den nuværende  

 ordning.« Problemerne ved den nuværende opdeling hænger sammen med, at selv en  

 ukompliceret byggesag ofte vil kræve behandling efter begge sæt regler og  

 dermed også klagevejledning efter såvel byggeloven som kommuneplanloven.
Bygherren og dennes rådgivere (projekterende, udførende, advokater m.fl.)  

 anser det for besværligt, at der kan være to forskellige klagemyndigheder i  

 forbindelse med en og samme byggesag, ligesom det ikke er hensigtsmæssigt, at  

 fortolkningsspørgsmål om beregnings- og måleregler, afstands- og højdeforhold  

 skal rettes til Boligministeriet, Byggestyrelsen, mens fortolkningsspørgsmål  

 om bebyggelsesprocent og vandret højdegrænseplan skal stiles til  

 Miljøministeriet, Planstyrelsen.
Hensynet til en god brugerservice taler  

 derfor for, at de bebyggelsesregulerende bestemmelser samles i een lov.
De bebyggelsesregulerende bestemmelser i både byggeloven og  

 kommuneplanloven administreres af kommunalbestyrelsen som bygnings- og  

 planlægningsmyndighed.
I mange mindre kommuner administreres såvel byggeloven  

 og bygningsreglementerne som kommuneplanlovens kapitel 6 om de almindelige  

 bebyggelsesregulerende bestemmelser af samme afdeling.
I de større kommuner  

 tilgodeses enhedsforvaltningen gennem fastlagte arbejdsgange mellem  

 byggesagsafdelingen og planlægningsafdelingen, således at spørgsmål, der  

 måtte opstå i forbindelse med en byggesagsbehandling om for eksempel forbud  

 efter kommuneplanlovens § 13, lokalplanpligt eller § 17-forbud, bliver  

 vurderet i planlægningsafdelingen, inden byggesagen afgøres.
En samling af de bebyggelsesregulerende bestemmelser i een lov vil ikke  

 overflødiggøre disse planlægningsmæssige vurderinger.
Men da den nuværende  

 opdeling i to regelsæt er vanskelig at forstå for bygherrer og borgere i  

 øvrigt, må kommunerne ofte anvende ekstra tid på rådgivning og  

 klagevejledning i sager, hvor begge regelsæt er impliceret.
En samling af  

 reglerne i een lov vil derfor medføre en forenkling.
Den nuværende fordeling af de bebyggelsesregulerende bestemmelser har  

 nødvendiggjort et samarbejde mellem Boligministeriet, Byggestyrelsen og  

 Miljømimisteriet, Planstyrelsen vedrørende administrationen, og i en del  

 sager har det været påkrævet at indhente udtalelser hos hinanden eller  

 oversende en sag til videre ekspedition hos den anden part.
Dette har især  

 været tilfældet for så vidt angår delingen af højdegrænseplanerne, hvor det  

 skrå højdegrænseplan er placeret i byggeloven og det vandrette  

 højdegrænseplan i kommuneplanloven samt vedrørende bebyggelsesprocenten, hvor  

 selve bebyggelsesprocenterne er fastsat i kommuneplanloven, mens  

 beregningsreglerne for bebyggelsesprocenten er fastsat i  

 bygningsreglementerne i medfør af byggeloven.
Den nuværende deling har derfor  

 givet anledning til en vis dobbeltadministration.
I forbindelse med sager om håndhævelse af de bebyggelsesregulerende  

 bestemmelser har der undertiden været rejst spørgsmål fra anklagemyndighedens  

 side, om straffehjemlen skulle søges i byggeloven eller kommuneplanloven.
Ved  

 en samling af bestemmelserne i een lov vil sådanne tvivlsspørgsmål kunne  

 bortfalde.
Som nævnt har kriteriet for den nuværende deling af de  

 bebyggelsesregulerende bestemmelser mellem byggeloven og kommuneplanloven  

 været, om det pågældende forhold var knyttet til projekteringen af den  

 enkelte grund, eller om forholdet havde mere sammenhæng med planlægningen af  

 et område, der omfatter flere ejendomme.
Det må antages, at man ved valget af  

 dette kriterium i 1973 navnlig har søgt at sikre, at kommunens intentioner  

 med hensyn til byplanlægningen kunne tilgodeses i forbindelse med  

 behandlingen af den enkelte byggesag.
På baggrund af erfaringerne med den  

 hidtidige deling må det konstateres, at kriteriet har været uklart, og at  

 delingen af reglerne, som nævnt ovenfor, har givet anledning til problemer.
 Med udgangspunkt i ønsket om en mere brugervenlig og forenklet lovgivning  

 er det derfor ved kongelig resolution af 28. april 1989 med virkning fra 1.  

 juli 1989 besluttet at overføre de bebyggelsesregulerende bestemmelser i  

 kommuneplanlovens kapitel 6 fra Miljøministeriets til Boligministeriets  

 ressort.
 Lovforslaget tager sigte på at gennemføre denne samling af de  

 bebyggelsesregulerende bestemmelser i byggeloven.
Under henvisning hertil foreslås, at de nuværende bestemmelser i  

 kommuneplanlovens § 40 om minimumsgrundstørrelser, § 42 om maksimale  

 bebyggelsesprocenter og § 43 om det vandrette højdegrænseplan overføres uden  

 realitetsændringer til byggeloven.
Dog foreslås, at de nuværende regler i  

 kommuneplanlovens § 47, stk. 2, hvorefter videregående dispensationer fra  

 bestemmelserne skal meddeles af ministeren, erstattes af regler, hvorefter  

 sådanne dispensationer fra de nævnte bestemmelser kan meddeles af  

 kommunalbestyrelsen inden for de rammer, der fastsættes af boligministeren.  

 Efter gældende bestemmelser har kommunerne haft ubegrænset  

 dispensationskompetance med hensyn til reglerne om mindstegrundstørrelse i §  

 40 og det vandrette højdegrænseplan i § 43. De videregående dispensationer,  

 som har skullet meddeles af ministeren, omfatter alene dispensationer fra §  

 42 om bebyggelsesprocenter over 110, eller den højere bebyggelsesprocent, der  

 er fastsat i en kommuneplan.
 Når det nu foreslås, at også dispensationskompetancen med hensyn til  

 bebyggelsesprocenter i sin helhed overføres til kommunalbestyrelsen, skyldes  

 det, at der siden kommuneplanlovens ikrafttræden 1. februar 1977 gennem den  

 konkrete sagsbehandling i Miljøministeriet, Planstyrelsen af disse sager har  

 udviklet sig en praksis, som nu kan gøre det muligt at udmønte denne i  

 generelle forskrifter for udøvelsen af dispensationskompetancen, således at  

 denne uden betænkeligheder kan henlægges til kommunalbestyrelsen.
 De nuværende bestemmelser i kommuneplanlovens § 41 om friarealer og § 45  

 om bebyggelsens anvendelse indarbejdes ikke i byggeloven.
 For så vidt angår kommuneplanlovens § 41 om friarealer, skyldes dette, at  

 bestemmelsen reelt er uden indhold, idet den alene henviser til reglerne i  

 byggelovgivningen og derfor bliver overflødig, når kommuneplanlovens  

 bestemmelser indarbejdes i byggeloven.
 Kommuneplanlovens § 45 har udspillet sin rolle ved, at der inden for  

 ganske kort tid vil foreligge bekendtgjorte kommuneplaner for samtlige  

 kommuner, og bestemmelsen vil derfor kunne ophæves.
Bestemmelserne i kommuneplanlovens § 44 om bebyggelsens ydre udformning og  

 forskellige forhold, der er til ulempe for andre, eller som virker skæmmende,  

 adskiller sig fra de øvrige bebyggelsesregulerende bestemmelser i både  

 byggeloven og kommuneplanloven ved, at de giver kommunalbestyrelsen en  

 skønsmæssig adgang til at gribe ind overfor forskellige forhold ved en fast  

 ejendom ud fra æstetiske hensyn.
Efter bestemmelserne kan kommunalbestyrelsen  

 også gribe ind overfor allerede eksisterende forhold.
 Kommuneplanlovens § 44, stk. 1 (god helhedsvirkning i forbindelse med en  

 bebyggelse og dens omgivelser) og § 44, stk. 2, (skiltning og  

 lysinstallationer mv.) anvendes af kommunerne som styringsinstrument i  

 byggesager, der specielt af æstetiske grunde påkalder sig opmærksomhed samt  

 til indgreb overfor allerede etablerede enkeltstående skæmmende og  

 dominerende facadebelysning- og skiltningsforhold.
Det har været overvejet, om bestemmelserne kunne ophæves, idet de forhold,  

 der omhandles af bestemmelserne, også vil kunne reguleres ved bestemmelser i  

 en lokalplan.
Imidlertid er det især fra kommunal side gjort gældende, at  

 lokalplanproceduren efter kommuneplanloven i mange tilfælde vil være for  

 ressource- og omkostningskrævende og også for langvarig til løsning af de  

 problemer, som kommuneplanlovens § 44, stk. 1 og 2, omhandler.
 Det foreslås derfor, at de nuværende bestemmelser i kommuneplanlovens §  

 44, stk. 1 og 2, overføres uden realitetsændringer til byggeloven.
 De forhold, der er omfattet af gældende kommuneplanlovs § 44, stk. 3  

 (delvis opførte og delvis nedrevne bygninger) og i stk. 4 (oplag og  

 affaldspladser), er allerede delvis reguleret gennem byggeloven.
Efter byggelovens § 14 skal såvel bebyggelse som ejendommens ubebyggede  

 arealer og derpå værende indretninger holdes i forsvarlig stand, således at  

 de ikke frembyder fare for ejendommens beboere eller andre eller på anden  

 måde er behæftet med væsentlige mangler.
Endvidere skal ejendommen holdes i  

 en under hensyn til beliggenheden sømmelig stand.
Disse bestemmelser gælder,  

 uanset hvornår bebyggelsen er opført.
I bebyggede områder gælder de også for  

 ubebyggede grunde.
Med hjemmel i byggelovens § 17 kan kommunalbestyrelsen  

 meddele et strafsanktioneret påbud om afhjælpning af forhold, der er i strid  

 med § 14 i byggeloven.
I situationer, hvor mangler ved en ejendom frembyder egentlig fare for  

 ejendommens beboere eller andre, kan kommunalbestyrelsen efter byggelovens §  

 18 forlange, at bebyggelsen og omkringliggende arealer og bebyggelser i  

 fornødent omfang afspærres og rømmes.
Hvis et påbud herom ikke straks  

 efterkommes, kan det gennemføres af kommunalbestyrelsen som en  

 selvhjælpshandling.
Det samme gælder påbud om afhjælpning af fareforvoldende  

 mangler.
Efter den praksis, der har dannet sig om anvendelsen af kommuneplanlovens  

 § 44, stk. 3 og 4, og byggelovens § 14 om oplag og rudimenter, finder  

 bestemmelserne kun anvendelse i mere graverende tilfælde.
Samtidig suppleres  

 bestemmelserne af de almindelige naboretlige regler, der fastsætter  

 begrænsninger i en grundejers råden over sin ejendom af hensyn til naboerne.
Samlet kan det således konkluderes, at de forhold, som er omhandlet af  

 kommuneplanlovens § 44, stk. 3 og 4, i det væsentlige er dækket af byggeloven  

 og den almindelige naboret.
Det vil derfor være hensigtsmæssigt ud fra et  

 dereguleringshensyn at ophæve kommuneplanlovens § 44, stk. 3 og 4.
Administrative og økonomiske konsekvenser Forslaget indebærer administrative lettelser for bygherrerne og deres  

 rådgivere og forenkling for den kommunale sagsbehandling og for staten.
 Bygherrerne og deres rådgivere (de projekterende, udførende, advokater  

 m.fl.) skal efter forslaget fremover kun rette henvendelse til een myndighed,  

 herunder klagemyndighed, vedrørende de spørgsmål om beregnings- og  

 måleregler, afstands- og højdeforhold, bebyggelsesprocent og vandret  

 højdegrænseplan, som måtte opstå i forbindelse med en byggesag.
 Da den nuværende deling af de bebyggelsesregulerende bestemmelser på  

 kommuneplanloven og byggeloven har været vanskeligt forståelig for brugerne,  

 forventes kommunerne som nævnt ovenfor at skulle anvende mindre tid til  

 rådgivning og klagevejledning.
 En samling af reglerne i een lov medfører således en forenkling i  

 sagsbehandlingen og en bedre brugerservice.
 For statens vedkommende har delingen af de bebyggelsesregulerende  

 bestemmelser medført behov for gensidige høringer og oversendelse af sager  

 mellem Boligministeriet, Byggestyrelsen og Miljøministeriet, Planstyrelsen i  

 forbindelse med konkrete sager og den almindelige administration af reglerne.  

 Forslaget indebærer derfor, at dobbeltadministration undgås.
 Forslaget forventes ikke at få økonomiske konsekvenser for kommunerne  

 eller staten.
Ad 2. Overførsel af brandlovens kapitel 5 om skorstensrensning mv. og  

 kapitel 6 om brandsyn mv. til byggeloven Ved resolution af 12. marts 1988 er sager vedrørende skorstensfejere  

 overført fra Justitsministeriet til Boligministeret med virkning fra 1. april  

 1988. Overførslen omfatter brandlovens kapitel 5 om skorstensrensning mv. og  

 kapitel 6 om brandsyn mv. med undtagelse af § 33, stk. 3, om eftersyn af  

 bygninger, hvor der forsamles mange mennesker samt brandfarlige bygninger og  

 § 36 om brandsyn af militære og civilforsvarsmæssige anlæg.
De gældende bestemmelser i brandlovens kapitel 5 omhandler  

 skorstensrensning.
Med hjemmel i kapitlet er fastsat nærmere regler om, hvor  

 ofte skorstene og røgkanaler skal renses.
Antallet af årlige rensninger  

 afhænger dels af hyppigheden i anvendelsen af skorstenen og dels af, hvor  

 mænge ildsteder, der er tilsluttet skorstenen.
Kapitlet omhandler endvidere  

 skorstenfejermestrenes ansættelsesforhold.
Efter bestemmelserne ansættes  

 skorstensfejermestrene af amtsrådet (i København af Magistraten) ligesom det  

 er amtsrådet (i København Magistraten), der fastsætter størrelsen af de  

 enkelte skorstensfejerdistrikter.
Bestemmelserne indeholder hjemmel til at  

 opkræve afgift hos husejerne for skorstensrensning mv.
Afgiften fastsættes af  

 amtsrådet efter forhandling med Kommunernes Landsforening (i København af  

 Magistraten). Afgiften tilfalder skorstensfejermestrene, medmindre han  

 oppebærer et fast årligt vederlag af kommunen.
Afgiften kan efter  

 kommunalbestyrelsens beslutning opkræves sammen med de kommunale  

 ejendomsskatter.
Afgiften kan inddrives ved udpantning.
Kapitel 6 i brandloven indeholder bestemmelser om brandsyn.
Efter  

 bestemmelserne skal skorstensfejermesteren personligt eller ved en af  

 brandkommissionen godkendt stedfortræder med regelmæssige mellemrum foretage  

 eftersyn i samtlige bygninger, som der er indrettet ildsted i, for at påse,  

 om skorstene, ildsteder, herunder bageovne, røgovne mv. og røgledninger er i  

 forsvarlig stand og vel vedligeholdt og renset.
Findes der ved eftersynet  

 mangler, skal skorstensfejeren meddele pålæg om afhjælpning af mangler og  

 påse, at dette sker.
Efterkommes påbudet ikke, skal dette anmeldes til  

 politiet.
 Bestemmelserne i brandloven om skorstensrensning, brandsyn og om  

 skorstensfejernes ansættelses- og afskedigelsesforhold stammer fra 1960'erne  

 og har ikke siden været undergivet nævneværdige ændringer.
Bestemmelserne har i dag en nær forbindelse med byggelovgivningen og  

 bestemmelserne i bygningsreglementerne om ildsteder og skorstene.  

 Byggelovgivningen indeholder de krav, som ildsteder, skorstene og  

 tilslutninger til skorstene, afstande til brændbare materialer mv., skal  

 overholde ved nybyggeri, tilbygninger og ved nyinstallationer i eksisterende  

 huse.
Brandsynsreglerne har tillige en nær forbindelse til byggelovens  

 vedligeholdelses-og farebestemmelser.
 Med lovforslaget overføres disse bestemmelser derfor til byggeloven i en  

 moderniseret skikkelse.
Reglerne om skorstensrensning og om brandsyn er af teknisk karakter og  

 tager sigte på at forebygge brand.
Omfanget og karakteren af disse  

 brandværnsforanstaltninger må derfor løbende tilpasses ændringer i byggeskik,  

 anvendelse af opvarmningsmiddel mv.
Det foreslås derfor, at der indføres et  

 nyt kapitel 3 i byggeloven indeholdende en bemyndigelse for boligministeren  

 til fremover at fastsætte de nærmere regler om rensning af skorstene og  

 røgkanaler, eftersyn i bygninger, hvori der er indrettet ildsteder samt  

 regler for, hvem der kan forestå dette arbejde og de pågældendes  

 ansættelsesforhold, arbejdets tilrettelæggelse og reaktion på konstaterede  

 mangler.
I forbindelse med overførslen af kapitel 5 og 6 i brandloven fra  

 Justitsministeriet til Boligministeriet gennemgik en teknisk arbejdsgruppe  

 med repræsentanter fra Statens Brandinspektion og Byggestyrelsen i 1987  

 skorstensfejernes nuværende arbejdsopgaver og det fremtidige behov herfor  

 samt vurderede nye arbejdsområder for skorstensfejerne.
Den tekniske gruppe  

 tog udgangspunkt i 1. delberetning vedrørende skorstensfejernes fremtidige  

 arbejdsopgaver og arbejdsforhold, afgivet november 1981 af den af  

 Justitsministeriet ved skrivelse af 10. december 1976 nedsatte arbejdsgruppe.
 Begge arbejsgrupper har bl.a. peget på, at antallet af årlige  

 skorstensfejninger ud fra et brandsikkerhedsmæssigt synspunkt og under hensyn  

 til den stedfundne fyringstekniske udvikling uden betænkeligheder vil kunne  

 reduceres i forhold til gældende bestemmelser, samt at brandsynet ud fra  

 lignende vurderinger ikke bør opretholdes som selvstændig funktion, men indgå  

 i det almindelige brandpræventive tilsyn, der udføres som led i  

 skorstensfejernes øvrige arbejdsopgaver.
 Ved udmøntningen af forslagets bemyndigelse til at fastsætte nærmere  

 regler på området, vil der blive taget udgangspunkt i disse vurderinger.
Hvorledes den fremtidige struktur skal være på området, herunder  

 skorstensfejermestrenes ansættelsesform, må afhænge af de kommende  

 forhandlinger mellem de berørte parter.
Forslagets bemyndigelse giver  

 mulighed for en fortsat ansættelse under en eller anden form i kommunalt regi  

 eller for en privatisering af området.
 Fastsættelsen af nye forenklede og moderniserede regler på området vil ske  

 efter forhandling med Skorstensfejerlauget, Amtsrådsforeningen, Kommunernes  

 Landsforening og Energiministeriet.
Administrative og økonomiske konsekvenser Overførslen af brandlovens bestemmelser om skorstensrensning og brandsyn  

 til byggeloven giver en bedre sammenhæng i lovområderne og en  

 regelforenkling, som medfører en mere overskuelig regelfastsættelse på  

 området.
Endvidere gennemføres en tiltrængt modernisering af området ved  

 fastsættelse af nye administrative forskrifter, baseret på behovet for disse  

 præventive brandværnsforanstaltninger under hensyn til den fyringstekniske  

 udvikling.
 Den foreslåede modernisering af reglerne vil kunne medføre besparelser for  

 forbrugerne i gebyrer for skorstensfejerydelser.
 Ændringerne forventes ikke at få økonomiske konsekvenser for staten eller  

 kommunerne.
Ad 3. Ændring af byggelovens ankebestemmelser Efter gældende bestemmelser i byggeloven er der klageadgang over for  

 afgørelser, som vedrører forståelsen af byggeloven eller bestemmelser fastsat  

 i medfør af loven, det vil sige at klageadgangen vedrører retlige forhold i  

 vid forstand.
Udgangspunktet for byggelovens klagebestemmelser er således, at  

 kommunalbestyrelsens skønsmæssige afgørelser ikke kan påklages.
Adgangen til  

 at påklage skønsmæssige afgørelser er dog ikke afskåret fuldstændigt, idet 1.  

 ankeinstansen har mulighed for at tillade påklage af også skønsmæssige  

 afgørelser, hvis afgørelsen efter klagemyndighedens vurdering har almindelig  

 interesse eller videregående betydelige følger for klageren.
Siden lovens  

 ikrafttræden har klageinstanserne anvendt denne mulighed uhyre sjældent.
Der er efter gældende regler klageadgang til 2 ankeinstanser vedrørende  

 retlige forhold, nemlig til amtsrådene som 1. ankeinstans og til  

 boligministeren (kompetencen delegeret til Byggestyrelsen) som 2.  

 ankeinstans.
I Københavns og Frederiksberg kommuner går klageadgangen dog til  

 boligministeren (Byggestyrelsen) som 1. og eneste ankeinstans.
 De to ankeinstanser på byggelovens område er hovedsagelig historisk  

 bestemt, og der gør sig ikke på området særlige retssikkerhedsmæssige hensyn  

 gældende, som nødvendiggør flere ankeniveauer.
1. del af regeringens handlingsplan for afbureaukratisering, afgivet 13.  

 december 1988 indeholder en kort beskrivelse af det statslige udvalgs model  

 for en ankereform.
Det fremgår heraf, at der principielt kun skal være  

 een ankeinstans, at alle klager over afgørelser truffet i kommunerne  

 skal kunne påklages til den samme myndighed: statsamtet, som skal være første  

 og eneste klageinstans, således at borgerne kun skal henvende sig eet sted,  

 og at kun lovligheden af de kommunale afgørelser af respekt for det  

 kommunale selvstyre skal kunne ankes.
I handlingsplanen peges på, at  

 ankereformen er en fælles opgave for både det statslige og kommunale  

 afbureaukratiseringsudvalg, og at de 2 udvalg har aftalt den arbejdsdeling,  

 at de principielle synspunkter på en ankereform fastlægges i det statslige  

 udvalg, mens den konkrete udformning af ankesystemet på de enkelte områder  

 behandles i det kommunale udvalg.
I betænkning nr. 1168 - Lotz III-udvalget - afgivet maj 1989 fra det af  

 statsministeren nedsatte udvalg om de kommunale opgavers fordeling og  

 finansiering foreslås i forslag 4.14, at afgørelser efter byggeloven for  

 fremtiden alene skal kunne indankes for statsamtet.
Udvalget foreslår videre,  

at der bør gennemføres en generel begrænsning i antallet af kommunale  

 sagstyper, hvor der er klageadgang, at der bør ske begrænsninger i  

 klagemyndighedernes adgang til at omgøre kommunale skøn (ud fra det princip,  

 at beslutninger, hvor lovgivningen har tilsigtet et lokalt skøn, ikke skal  

 kunne påklages), og at der bør gennemføres en afskæring af  

 klageadgangen vedrørende beslutninger af mindre indgribende betydning.
 I betænkningen peges på, at statsamtsmodellen bl.a. indeholder følgende  

 fordele:
 » - modellen vil betyde, at der er een myndighed, som i borgernes  

 øjne fremstår som den klagemyndighed, der i almindelighed behandler klager  

 over kommunale afgørelser.
 - hensynet til forvaltning så nær borgeren som muligt tilgodeses.
- en revision af ankesystemet efter .... (ovennævnte forslag) ... vil  

 betyde, at der i færre sager end hidtil vil være tale om at vurdere  

 skønsmæssige afgørelser.
Derfor vil behovet for at inddrage sagkundskab være  

 mindre.
Der vil i første række være behov for juridisk ekspertise, som i  

 forvejen er tilstede i statsamterne.
I det omfang, der i behandlingen af  

 klagesager er behov for specialviden, vil der - på samme måde som i dag i  

 tilsynssager - være mulighed for at kontakte vedkommende ressortministerium.
- ved at bygge på en allerede eksisterende enhed mindskes risikoen for  

 uønsket opdrift i udgifterne.
Som nævnt forudsættes der ikke tilført  

 statsamterne yderligere ressourcer ud over, hvad der følger af en overtagelse  

 af amtsankenævnenes sekretariatsressourcer fra amtskommunerne.
Den aflastning  

 af den samlede offentlige administration, som det øgede antal  

 endelighedsbestemmelser vil medføre, vil således først og fremmest ske i  

 centrale styrelser mv., der hidtil har haft betydelige opgaver i forbindelse  

 med klagesagsbehandling vedrørende kommunale afgørelser.
- en del henvendelser fra borgere, der ønsker at klage over kommunale  

 afgørelser, bliver allerede i dag rettet til og behandlet af statsamterne og  

 af sekretariaterne for tilsynsrådene.
For den enkelte borger vil det ikke  

 altid være indlysende, hvornår en klage falder inden for tilsynsrådets  

 kompetance, og hvornår den ikke gør.
I en række sager forekommer  

 legalitetsspørgsmål, som falder inden for tilsynsrådenes kompetence, side om  

 side med spørgsmål om skønsudøvelse og regelfortolkning, og det vil være  

 hensigtsmæssigt, at alle aspekter af sagen - i det omfang, skøn stadig vil  

 kunne påklages - kan behandles af samme instans.« Forslaget i betænkningen har haft som forudsætning, at overførsel af  

 klagesager kun sker til statsamter, som samtidig er sekretariat for  

 tilsynsrådene, og at klagesagerne vil kunne behandles af statsamterne med de  

 forøgede personaletal, der følger af forslaget om at overføre de sociale  

 amtsankenævns sekretariater til statsamterne.
 Dette betyder, at klagesager fra Københavns og Frederiksberg kommuner  

 fortsat skal behandles af Boligministeriet.
 Det foreslås under henvisning til ovennævnte, at byggelovens ankesystem  

 ændres i overensstemmelse med de nævnte retningslinier.
 Den begrænsede mulighed for klagemyndigheden til også at behandle  

 skønsmæssige afgørelser, hvis afgørelsen efter klagemyndighedens vurdering  

 har almindelig interesse eller videregående betydelige følger for klageren,  

 ophæves, og boligministeren bemyndiges til at fastsætte  

 endelighedsbestemmelser vedrørende klage over forhold af underordnet og  

 mindre indgribende betydning.
Administrative og økonomiske konsekvenser For borgerne medfører forslaget, at der bliver mulighed for at få en  

 hurtigere endelig afgørelse i en klagesag, når anke kun kan ske til een  

 instans.
I klagesager efter byggeloven vil ofte være involveret 2 parter,  

 nemlig den byggende og naboer til et byggeri, og det vil derfor være af også  

 økonomisk betydning for de byggende, at der hurtigere kan sættes et punktum i  

 sådanne sager.
 Forslaget medfører ingen administrative eller økonomiske konsekvenser for  

 kommunerne.
Efter forslaget skal amtsrådene ikke længere være 1. ankeinstans.
Ved et  

 rundspørge til samtlige amtsråd i 1987 er oplyst, at der til amtsrådene i  

 1986 er indgået ca. 350 klagesager.
Heraf er ca. 160 afvist som vedrørende  

 skøn eller som følge af klagefristens overskridelse, og ca. 50 sager er  

 henvist til behandling hos anden myndighed.
Endvidere har amtsrådene  

 behandlet ca. 70 dispensationssager vedrørende byggesager, hvor kommunen har  

 været bygherre.
De nævnte sager, bortset fra dispensationssagerne, skal  

 fremover behandles af statsamterne.
På baggrund af oplysninger fra  

 Amtsrådsforeningen skønnes, at der vil være tale om en samlet  

 personalebesparelse i amterne på ca. 4 sagsbehandlere.
Efter forslaget skal Boligministeriet, Byggestyrelsen ikke længere  

 behandle klagesager som 2. ankeinstans.
I 1988 har styrelsen behandlet 100  

 klagesager som 2. ankeinstans.
Ad 4. Indførelse af hjemmel til at fastsætte drift- og  

 vedligeholdelsesbestemmelser mv. samt materialekrav af indeklimamæssige  

 hensyn Indeklimaet i bygninger har gennem de seneste år været genstand for  

 stigende opmærksomhed.
Samtidig har der været en stigende erkendelse af, at  

 et dårligt indeklima kan være årsag til fysiske gener og i visse tilfælde  

 medvirkende til udvikling af sygdomme.
De hyppigste klager går på træk, tør  

 luft, tørre slimhinder, hovedpine og udvikling af allergi.
Nogle årsager til disse klager kendes, mens andre ikke er så lige til at  

 finde.
Der kan være tale om et samspil mellem en række meget forskellige  

 påvirkninger som fx støv, gasser og partikler fra materialer, luftfugtighed,  

 temperatur, rengøringsmidler og -hyppighed og ventilationsforhold.
Indeklimaproblemer er ikke alene et dansk problem.
World Health  

 Organization (WHO) beskæftiger sig også med indeklimaområdet, og i en rapport  

 fra 1982 blev begrebet »den syge bygning« introduceret.
Det er  

 bygninger, hvor det trods mange bestræbelser ikke har været muligt at  

 eliminere påvirkninger, der har givet anledning til vedvarende gener hos  

 beboerne.
Forebyggelse af indeklimagener har gennem de senere år indtaget en central  

 placering i en række forsknings- og udredningsprojekter, initieret af  

 Boligministeriet.
Resultaterne herfra bør i den kommende tid udnyttes i en  

 bred indeklimamæssig regulering i form af vejledninger, oplysning, krav og  

 drift- og vedligeholdelsesprogrammer.
Ventilationsforholdene i den enkelte bygning har stor betydning for at  

 sikre og opretholde et godt indeklima, og der er i de gældende  

 bygningsreglementer fastsat krav til minimumsluftskiftet i bygninger.
Der er  

 imidlertid ikke i dag hjemmel til at fastsætte forskrifter for rensning og  

 vedligeholdelse af ventilationsanlæg og ventilationskanaler, selvom  

 undersøgelser har vist, at manglende vedligeholdelse og rensning i løbet af  

 en årrække medfører, at de gældende krav til minimumsluftskiftet ikke kan  

 overholdes.
 Det foreslås derfor, at der i lovens § 6 indføres hjemmel for fastsættelse  

 af denne type drift- og vedligeholdelsesbestemmelser.
Inden for byggematerialeområdet sker løbende en udvikling i form af, at  

 nye produkter kommer på markedet, og at nogle materialer undergår en hurtig  

 teknologisk udvikling.
Erfaringerne har vist, at der kan være behov for at  

 kunne regulere anvendelsen af visse byggematerialer for at sikre sunde huse  

 eller forbyde anvendelsen indendørs af materialer, som indebærer en fare for  

 brugernes sundhed.
Det foreslås at indføre en hjemmel for fastsættelse af  

 sådanne bestemmelser i lovens § 18.
Administrative og økonomiske konsekvenser Forslagene medfører ingen administrative eller økonomiske konsekvenser for  

 staten eller kommunerne.
Forslagene muliggør, at der kan sættes ind over for »syge  

 bygninger« og de økonomiske tab, der følger af indeklimaproblemer.
Ved  

 hjemmelens udnyttelse vil der blive lagt vægt på, at foranstaltningerne til  

 fx rensning og vedligeholdelse af ventilationsanlæg og -kanaler holdes inden  

 for den almindelige økonomiske ramme for forsvarlig drift og vedligeholdelse  

 af en bygning.
Det er endvidere hensigten at basere de kommende drift- og  

 vedligeholdelsesbestemmelser for ventilationsanlæg på en ejerpligt, således  

 at der ikke pålægges kommunerne særlige tilsynsforpligtelser.
Ad 5. Gårdrydningsbestemmelserne ophæves, således at gårdrydninger  

 fremover alene varetages af byfornyelseslovgivningen Den gældende byggelov indeholder i § 15 en række bestemmelser om  

 gennemførelse af gårdrydninger, som har til formål at kunne påbyde rydning af  

 det indre af en karre for eksisterende bebyggelse med påfølgende anlæg af et  

 fælles friareal for karreens ejendomme.
Byggelovens bestemmelser er en  

 videreførsel af bestemmelser fra den nu ophævede københavnske byggelov af  

 1939.
 I dag kan gårdrydninger imidlertid også gennemføres i medfør af  

 byfornyelseslovgivnimgen, og formålet er her det samme, nemlig rydning af det  

 indre af en karre med efterfølgende anlæg af et fælles friareal for  

 bebyggelsens beboere.
 Finansieringen af gårdrydningerne - også dem der gennemføres efter  

 byggeloven - sker efter reglerne i byfornyelsesloven.
 Da det må anses for mest hensigtsmæssigt, at gårdrydninger fremover finder  

 sted i forbindelse med den almindelige planlægning vedrørende sanering og  

 byfornyelse, foreslås det, at den enkeltstående gårdrydningsbestemmelse i  

 byggelovens § 15 ophæves, så gårdrydningsområdet kun varetages af een lov,  

 nemlig byfornyelsesloven.
Byfornyelsesloven vil samtidig blive søgt ændret med de nødvendige  

 justeringer som følge af forslaget.
Den nuværende gårdrydningsbestemmelse i  

 byggelovens § 15 ophæves først, når dette er sket, jf. forslagets § 4.  

 Byfornyelseslovforslaget forenkler og smidiggør tilvejebringelsen af en  

 byfornyelsesbeslutning om arealforbedring, idet kommunalbestyrelsen kan  

 beslutte, at byfornyelsesbeslutninger kan vedtages uden offentliggørelse af  

 byfornyelseslovens § 9 -redegørelse, når nærmere betingelser er opfyldt.  

 Herudover foreslås lempelser i tilvejebringelsesprocessen, når der bl.a.  

 foreligger et forslag til gennemførelsesprojektet fra ejerne og i  

 udlejningsejendomme et flertal af lejerne.
 Det tilstræbes således, at gennemførelse af gårdrydninger efter  

 overførslen af gårdrydningsbestemmelsen til byfornyelsesloven kan ske på  

 samme enkle måde som hidtil efter byggeloven.
Administrative og økonomiske konsekvenser Forslaget, der er en regelforenkling, medfører en mere hensigtsmæssig  

 administration af gårdrydningsområdet.
 Forslaget har ingen økonomiske konsekvenser for staten eller kommunerne.
Samlede personalemæssige konsekvenser af forslaget Ankereformen på byggelovsområdet medfører for Boligministeriets  

 vedkommende en ressourcebesparelse på 0,5 årsværk.
Det må dog påregnes, at  

 ressourcebesparelsen ikke slår fuldt igennem i en overgangsperiode, hvor  

 ministeriet skal yde bistand til statsamternes overtagelse af området som 1.  

 ankeinstans udenfor Københavns og Frederiksberg kommuner.
 I betænkning nr. 1168, maj 1989 fra det af Statsministeriet nedsatte  

 udvalg om de kommunale opgavers fordeling og finansiering - Lotz III-udvalget  

 - er forudsat, at den relativt begrænsede sagsmængde kan behandles af  

 statsamterne med de forøgede personaletal, der følger af betænkningens  

 forslag 4.12 om overførsel til statsamterne af de til amtsankenævnene  

 tilknyttede sekretariater.
 Personalebesparelsen er for Boligministeriets vedkommende indarbejdet i  

 finanslovforslaget for 1990.
Bemærkninger til de enkelte bestemmelser Til § 1 Til nr. 1 Den foreslåede ændring er en konsekvens af en ændring, Miljøministeriet  

 har gennemført i bekendtgørelse om tilladelse til udlejning af arealer til  

 campering og om indretning og benyttelse af campingpladser  

 (campingreglementet).
 Ved ikrafttrædelsen af den gældende bestemmelse i byggelovens § 2, stk. 3.  

 2 pkt., var det forudsat, at undtagelsen fra byggeloven skulle gælde alle  

 konstruktioner, som opstilles efter lov om sommerhuse og campering.  

 Campingvogne opstillet på pladser, der har tilladelse i medfør af  

 sommerhusloven, men som ikke direkte var registreret som campingpladser, var  

 også omfattet af undtagelsen fra byggelovens bestemmelser.
 Efter en ændring af campingreglementet har sådanne områder nu status som  

 private fritidslodder (campingparker med permanent opstillede campingvogne).
 Efter den foreslåede ændring vil disse fritidslodder fortsat være undtaget  

 fra byggeloven som oprindeligt forudsat.
Til nr. 2 Ændringen er en konsekvens af, at ibrugtagning af eenfamiliehuse mv. efter  

 bygningsreglement for småhuse 1985 ikke længere kræver tilladelse fra  

 kommunalbestyrelsen, men alene færdigmelding fra ejeren.
Til nr. 3 Bestemmelsen giver hjemmel til, at der i bygningsreglementet kan  

 fastsættes regler om udførelse og indretning af bebyggelse, så bygningsdele  

 og installationer kan vedligeholdes og udskiftes.
Bestemmelsen giver mulighed  

 for at fastsætte bestemmelser om, at fx rørinstallationer skal placeres, så  

 de er tilgængelige for eftersyn og vedligeholdelse, hvorved byggeskader som  

 følge af skjulte rørinstallationer fremover kan søges undgået.
 På samme måde kan fx fastsættes bestemmelser om, at ventilationsanlæg  

 eller andre bygningsdele, som hurtig nedslides eller forældes, skal udføres  

 på en sådan måde, at delene let kan udskiftes, og at der på en enkel måde kan  

 foretages en løbende vedligeholdelse i bygningens driftsperiode.
 Der henvises iøvrigt til de almindelige bemærkninger under ad 4.
Til nr. 4 Bemmelsen giver hjemmel til, at der i bygningsreglementet kan fastsættes  

 løbende drift-og vedligeholdelsesplaner for tekniske installationer med  

 henblik på at forebygge indeklimamæssige gener.
Bestemmelsen vil foreløbig  

 blive udnyttet til at fastsætte vedligeholdelseskrav til ventilationsanlæg og  

 -kanaler.
 Der henvises iøvrigt til de almindelige bemærkninger under ad 4.
Til nr. 5 § 6 A svarer til kommuneplanlovens § 40, som foreslås overført uden  

 realitetsændringer til byggeloven.
I praksis har bestemmelsen kun haft selvstændig betydning ved  

 enkeltudstykninger eller mindre omfattende udstykninger, hvor gennemførelsen  

 af en lokalplan ikke har været nødvendig.
Kommuneplanlovens gældende  

 bestemmelser om lokalplanpligt ved større udstykninger (§ 16, stk. 3) og  

 muligheden for at fastsætte andre grundstørrelser i lokalplan (§ 18, stk. 1,  

 nr. 3) ændres ikke ved forslaget.
 Bestemmelsen sikrer, at grunde, hvor gennemførelsen af lokalplan ikke er  

 nødvendig, får en størrelse, der gør det muligt at opføre et sædvanligt  

 fritliggende parcelhus under overholdelse af de øvrige almindelige  

 bebyggelsesregulerende bestemmelser i byggelovgivningen.
 Der er foretaget en mindre konsekvensændring af bestemmelsen som følge af  

 lovforslaget om ny udstykningslov, således at bestemmelsen også omfatter  

 matrikulering og arealoverførsel.
 § 6 B svarer til kommuneplanlovens § 42, som foreslås overført uden  

 realitetsændringer til byggeloven.
 Bestemmelsen fastsætter den maksimale bebyggelsesprocent for forskellige  

 arter bebyggelse og finder anvendelse på ethvert byggeri i uplanlagte  

 områder.
 De fastsatte maksimale bebyggelsesprocenter kan fraviges ved dispensation,  

 jf. byggelovens § 22.
I stk. 2 i bestemmelsen er bebyggelsesprocenten defineret som  

 etagearealets procentvise andel af grundstykkets areal.
Beregningsreglerne  

 for etagearealet og grundstykkets areal har siden 1977 været fastsat i  

 bygningsreglementerne med hjemmel i bestemmelsen.
 § 6 C svarer til kommuneplanlovens § 43, som foreslås overført uden  

 realitetsændringer til byggeloven.
 Bestemmelsen fastsætter det såkaldte vandrette højdegrænseplan, hvorefter  

 en bebyggelse ikke må opføres med mere end 2 etager, og ingen del af en  

 bygnings ydervægge eller tag må være hævet mere end 8,5 m over det omgivende  

 terræn.
 Bestemmelsen supplerer § 9 i byggeloven om det såkaldte skrå  

 højdegrænseplan og de bestemmelser, der er fastsat i medfør heraf i  

 bygningsreglementerne.
 Siden 1977 har der allerede i medfør af bestemmelsen været fastsat regler  

 for beregning af bygningshøjden i bygningsreglementet.
 Der henvises iøvrigt til de almindelige bestemmelser under ad 1.
 § 6 D svarer til de hidtidige bestemmelser i kommuneplanlovens § 44, stk.  

 1 og 2, om god helhedsvirkning i forbindelse med bebyggelsen og dens  

 omgivelser samt skiltning og lysinstallationer o.l.
 Der henvises iøvrigt til de almindelige bemærkninger ad 1.
Til nr. 6 Ved affattelsen af den gældende bestemmelse i byggelovens § 8, stk. 2, 2  

 pkt., blev den forudsætning lagt til grund, at der efter kommuneplanloven  

 altid skulle foreligge lokalplan ved opførelse af rækkehuse mv, og at sådanne  

 huse derfor efter § 8, stk. 4, altid ville være undtaget fra byggelovens  

 regler om afstande til naboskel.
 Denne forudsætning har imidlertid vist sig ikke at holde, idet der ikke i  

 alle tilfælde kræves lokalplan ved opførelse af rækkehuse, kædehuse,  

 gruppehuse o.l.
 Det foreslås derfor, at sådanne rækkehuse mv., når lokalplan ikke  

 foreligger, i lighed med dobbelthuse, kan sammenbygges i naboskel efter  

 byggelovens § 8.
Til nr. 7 Det foreslås at ophæve det gældende kapitel 3 om gårdrydning, således at  

 gårdrydningsområdet fremover alene reguleres af byfornyelseslovgivningen.
 Om baggrunden for dette forslag henvises iøvrigt til de almindelige  

 bemærkninger ad 5.
Det ledige kapitel 3 foreslås herefter anvendt til at fastsætte nærmere  

 brandværnsforanstaltninger for skorstene og ildsteder.
Herefter vil de  

 nugældende regler herom i brandlovens kapitel 5 og 6 kunne ophæves.
 Om baggrunden herfor og hensigten med de nye bemyndigelser i § 15 henvises  

 til de almindelige bemærkninger ad 2.
Til nr. 8 Forslaget præciserer, at afspærring og rømning, der gennemføres ved  

 kommunalbestyrelsens foranstaltning efter lovens § 18, stk. 1, udføres på  

 ejerens bekostning, ligesom tilfældet er ved afhjælpning af fareforvoldende  

 mangler efter § 18, stk. 2.
Til nr. 9 Bestemmelsen giver mulighed for, at der kan fastsættes regler for  

 anvendelsen af fx sundhedsfarlige stoffer, gasser eller partikler i  

 byggematerialer eller forbud mod anvendelse af sådanne sundhedsfarlige  

 materialer i byggeriet.
Formålet med bestemmelsen er at kunne forebygge  

 indeklimamæssige gener og undgå »syge bygninger«.
 Der henvises iøvrigt til de almindelige bemærkninger under ad 4.
Til nr. 10 Ved bestemmelsen bliver de overførte bebyggelsesregulerende bestemmelser  

 fra kommuneplanloven omfattet af byggelovens naboorienteringsregler, således  

 som disse har været gældende for de bebyggelsesregulerende bestemmelser, som  

 siden 1977 har været placeret i byggeloven.
Efter byggeloven omfatter orienteringen om ansøgning om dispensationer,  

 som involverer nabointeresser, kun naboer til den omhandlede ejendom.
Det  

 svarer til kravet i kommuneplanlovens § 47, stk. 5, om naboorientering om  

 ansøgninger om dispensationer fra de bebyggelsesregulerende bestemmelser, der  

 har været placeret i denne lov.
Til nr. 11 Efter byggeloven meddeles dispensationer fra bestemmelser i loven og de i  

 medfør af loven fastsatte bestemmelser af kommunalbestyrelsen.
I medfør af §  

 22, stk. 4, har boligministeren kunnet fastsætte bestemmelser om  

 kommunalbestyrelsens udøvelse af dispensationsmyndigheden, samt at  

 dispensationer fra nærmere angivne bestemmelser kun kan meddeles af  

 amtsrådet, i Københavns og Frederiksberg kommuner af boligministeren.
 Bestemmelsen har været udnyttet til i bygningsreglementet at fastsætte, at  

 dispensationer til arbejder, hvor kommunalbestyrelsen selv er bygherre, skal  

 meddeles af amtsrådet/Byggestyrelsen.
 I konsekvens af forslagets nr. 12, hvorefter amtsrådene udgår som  

 ankeinstans foreslås, at hele dispensationskompetencen placeres hos  

 kommunalbestyrelsen, da de omhandlede sager kræver lokalkendskab og ikke kan  

 klares ved en skrivebordsbehandling i centraladministrationen.
 Statsamterne besidder ikke de fornødne teknisk-faglige forudsætninger for  

 at kunne overtage området.
 Det bemærkes, at kommunalbestyrelsen efter kommuneplanloven siden 1977 har  

 været lokalplanmyndighed, også når det gælder kommunale grunde og ejendomme.
Til nr. 12 Bestemmelsen gennemfører den ankereform, som nærmere er omtalt under de  

 almindelige bemærkninger under ad 3.
Til nr. 13 Bestemmelsen indføjer de overførte bestemmelser fra kommuneplanlovens §§  

 42, 43 og 44, stk. 2. under reglen for civilt søgsmål, og svarer på dette  

 område til gældende kommuneplanlovs § 49, stk. 4.
Til nr. 14 Bestemmelsen giver mulighed for, at der kan fastsættes gebyrer for de  

 brandværnsforanstaltninger, der skal gennemføres i medfør af forslagets nr. 7  

 i lighed med, hvad der hidtil har været tilfældet efter brandloven.
Endvidere  

 gives mulighed for fastsættelse af gebyrer for de drift- og  

 vedligeholdelsesforanstaltninger, som fastsættes i medfør af forslagets nr.  

 4.
 Der henvises iøvrigt til de almindelige bemærkninger ad 2 og 4.
Til nr. 15 Det foreslås, at de gebyrer, der fastsættes i medfør af forslagets nr. 14,  

 i lighed med de øvrige gebyrer, der er fastsat efter lovens § 28, skal kunne  

 inddrives ved udpantning i den pågældende ejendom.
Til nr. 16 Det foreslås, at gebyrer for brandværnsforanstaltninger for ildsteder og  

 skorstene - i lighed med de hidtidige bestemmelser i brandloven - efter  

 kommunalbestyrelsens beslutning kan opkræves sammen med de kommunale  

 ejendomsskatter.
Til nr. 17 Bestemmelsen strafsanktionerer overtrædelse af de overførte  

 bebyggelsesregulerende bestemmelser fra kommuneplanloven i forslagets nr. 5  

 og svarer til gældende kommuneplanlovs § 55, stk. 1, nr. 1.
Til nr. 18 Direktivet om indbyrdes tilnærmelse af medlemsstaternes love og  

 administrative bestemmelser om byggevarer blev endeligt vedtaget den 21.  

 december 1988, og det træder i kraft den 27. juni 1991. Det er på nuværende  

 tidspunkt, hvor den 30 måneders implementeringsperiode er i gang, usikkert,  

 om og i givet fald, hvilke ændringer af bygningsreglementerne og andre  

 administrative forskrifter, direktivet vil give anledning til i Danmark.
 For at være rustet til at kunne gennemføre eventuelle nødvendige ændringer  

 foreslås, at der allerede nu medtages en bestemmelse, der bemyndiger  

 boligministeren til at fastsætte regler til opfyldelse af  

 byggevaredirektivet.
Til § 2 I konsekvens af forslagets § 1, nr. 7, foreslås brandlovens kapitel 5 om  

 skorstensrensning mv. og kapitel 6 om brandsyn mv. ophævet med undtagelse af  

 § 33, stk. 3 og § 36.
 Ophævelsen vil efter forslagets § 4, stk. 2, ske, når de nye moderniserede  

 bestemmelser er fastsat i medfør af bemyndigelsen i forslagets § 1, nr. 7.
 Der henvises iøvrigt til de almindelige bemærkninger under ad 2.
Til § 3 I konsekvens af forslagets § 1, nr. 5, ophæves i nr. 2 kapitel 6 om  

 almindelige bebyggelsesregulerende bestemmelser i kommuneplanloven.
De øvrige  

 ændringer er konsekvensændringer af kommuneplanloven som følge af ophævelsen  

 af kapitel 6.
 Der henvises iøvrigt til de almindelige bemærkninger under ad 1.
Til § 4 Ikrafttrædelsesbestemmelsen fastsætter i stk. 2 en udskudt ikrafttræden  

 for ophævelse af byggelovens gårdrydningsbestemmelse (forslagets § 1, nr. 7)  

 og ophævelse af brandlovens kapitel 5 om skorstensfejning mv. og kapitel 6 om  

 brandsyn mv. (forslagets § 2). Indtil da gælder fortsat § 15 i  

 lovbekendtgørelse nr. 834 af 9. december 1986 om byggeloven og kapitel 5 og 6  

 i lovbekendtgørelse nr. 365 af 28. juli 1983 om brandloven.  

 Gårdrydningsbestemmelsen vil blive ophævet, når en tilsvarende bestemmelse er  

 gennemført ved ændring af lov om byfornyelse og boligforbedring og  

 brandlovens kapitel 5 og 6 ophæves, når der er udarbejdet nye moderniserede  

 bestemmelser på området i medfør af forslagets nye § 15. Der henvises til de  

 almindelige bemærkninger under ad 5 og ad 2.
 Det fastsættes i stk. 3, at de administrative bestemmelser, der er fastsat  

 i medfør af kapitel 6 i kommuneplanloven, opretholdes, indtil de bliver  

 afløst af bestemmelser fastsat i henhold til byggeloven, således at der ikke  

 bliver »et hul« i lovgivningen på området.
 Stk. 4 fastsætter overgangsbestemmelserne fra det hidtidige ankesystem til  

 de nye ankeregler på området.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget § 1 I byggeloven, jf. lovbekendtgørelse nr. 834 af 9. december 1986, som  

 ændret ved § 4 i lov nr. 322 af 24. maj 1989, foretages følgende ændringer:
 1. I § 2, stk. 3, 2. pkt. udgår: »som opstilles på  

 campingpladser,» og efter »tilladt« indsættes:  

 »opstillet«.
§ 2. - - - Stk. 3. Loven finder anvendelse på transportable konstruktioner, som agtes  

 gjort til genstand for bygningsmæssig udnyttelse, der ikke er af rent  

 forbigående art.
Dette gælder dog ikke tranportable konstruktioner, som  

 opstilles på campingpladser, der er tilladt i medfør af lov om sommerhuse og  

 campering m.v.
 2. I § 4, stk. 2 ændres »bebyggelsen tillades taget i  

 brug« til: »bebyggelsen tages i brug«.
§ 4. - - - Stk. 2. Er de i stk. 1 nævnte forskrifter ikke opfyldt, inden bebyggelsen  

 påbegyndes, kan der stilles krav om sikkerhed for, at arbejderne udføres,  

 inden bebyggelsen tillades taget i brug.
 3. I § 6, stk. 1 indsættes som litra i:
»i. foranstaltninger, der kan medvirke til en rationel drift,  

 vedligeholdelse og fornyelse af bygningsdele og installationer.« § 6. I bygningsreglementet kan fastsættes regler om udførelse og  

 indretning af bebyggelse med hensyn til:
a. varetagelse af sikkerheds-, brand- og sundhedsmæssige hensyn, b. udførelse af tekniske installationer, herunder bestemmelser, der sikrer  

 mulighed for senere installation af sanitære og tekniske anlæg, c. en hensigtsmæssig planudformning af beboelsesbygninger under hensyn til  

 den tilsigtede brug, d. indretning af beboelsesbygninger, de i § 11 nævnte bebyggelser samt  

 andre bebyggelser, der er offentligt tilgængelige, på en sådan måde, at  

 bebyggelsen kan benyttes af personer, hvis bevægelses- eller orienteringsevne  

 er nedsat, e. benyttelse af målnormer, der kan fremme anvendelsen af standardiserede  

 bygningsdele, installationsdele og inventar, f. foranstaltninger til modvirkning af unødvendigt energiforbrug såvel i  

 bestående som i ny bebyggelse, g. beregning af bygningshøjder og -arealer og om fastsættelse af koter for  

 bebyggelsen og terrænet om denne samt h. foranstaltninger til modvirkning af unødvendigt råstofforbrug såvel i  

 bestående som i ny bebyggelse, herunder bestemmelser om anvendelse af  

 bestemte materialer eller konstruktioner og om genanvendelse af materialer.
 4. I § 6 indsættes som stk. 3:
» Stk. 3. I bygningsreglementet kan af sikkerheds- og  

 sundhedsmæssige hensyn fastsættes regler om drift og vedligeholdelse af  

 tekniske installationer.
Reglerne finder anvendelse på såvel nye som  

 bestående anlæg.« § 6. I bygningsreglementet kan fastsættes regler om udførelse og  

 indretning af bebyggelse med hensyn til:
a. varetagelse af sikkerheds-, brand- og sundhedsmæssige hensyn, b. udførelse af tekniske installationer, herunder bestemmelser, der sikrer  

 mulighed for senere installation af sanitære og tekniske anlæg, c. en hensigtsmæssig planudformning af beboelsesbygninger under hensyn til  

 den tilsigtede brug, d. indretning af beboelsesbygninger, de i § 11 nævnte bebyggelser samt  

 andre bebyggelser, der er offentligt tilgængelige, på en sådan måde, at  

 bebyggelsen kan benyttes af personer, hvis bevægelses- eller orienteringsevne  

 er nedsat, e. benyttelse af målnormer, der kan fremme anvendelsen af standardiserede  

 bygningsdele, installationsdele og inventar, f. foranstaltninger til modvirkning af unødvendigt energiforbrug såvel i  

 bestående som i ny bebyggelse, g. beregning af bygningshøjder og -arealer og om fastsættelse af koter for  

 bebyggelsen og terrænet om denne samt h. foranstaltninger til modvirkning af unødvendigt råstofforbrug såvel i  

 bestående som i ny bebyggelse, herunder bestemmelser om anvendelse af  

 bestemte materialer eller konstruktioner og om genanvendelse af materialer.
 Stk. 2. I bygningsreglementet kan i tilknytning til regler om arbejdsrum  

 fastsættes bestemmelser om udførelse og indretning af sundheds- og  

 velfærdsforanstaltninger for de ansatte, f.eks. opholds- og spiserum,  

 garderober, omklædningsrum, toiletter, vaske- og baderum samt sovesteder og  

 inventar.
 5. Efter § 6 indsættes:
» § 6 A.
Der må ikke foretages udstykning, matrikulering eller  

 arealoverførsel, hvorved der vil fremkomme ejendomme med et mindre areal end  

 700 m2 heri ikke medregnet vejareal eller areal, der skal holdes ubebygget  

 som følge af hjørneafskæring eller byggeliniepålæg til sikring af vejanlæg.  

 Ved udstykninger mv. i sommerhusområder må arealet ikke være mindre end 1200  

 m2. Sålænge bestemmelserne om grundstørrelser i en bygningsvedtægt er  

 gældende, finder vedtægtens mindstegrundstørrelser anvendelse i stedet for de  

 i 1. og 2. pkt. nævnte.
 Stk. 2. Ved udstykning til bebyggelse skal kommunalbestyrelsen godkende  

 parcellens facadelængde.
 Stk. 3. Bestemmelsen i stk. 1 finder ikke anvendelse i tilfælde, hvor der  

 om det pågældende forhold er fastsat bestemmelser i en lokalplan, en  

 byplanvedtægt eller en reguleringsplan i medfør af de tidligere gældende  

 byggelove.
§ 6 B.
Ved bebyggelse af en ejendom, herunder ved om- eller tilbygning, må  

 ejendommens bebyggelsesprocent ikke overstige:
1) 25 for parcelhuse til helårsbeboelse, 2) 10 for sommerhusbebyggelse og anden bebyggelse til ferie- og  

 fritidsformål, 3) 50 for etagebebyggelse i et område, der i kommuneplanen er udlagt  

 hertil, og 4) 40 for anden bebyggelse, jf. dog stk. 4.
Stk. 2. Ved bebyggelsesprocenten forstås etagearealets procentvise andel  

 af grundstykkets areal.
Nærmere bestemmelser om beregningen af etagearealet  

 og grundstykkets areal fastsættes i bygningsreglementet.
 Stk. 3. Boligministeren fastsætter nærmere regler til bestemmelse af  

 bebyggelsesarterne nævnt i stk. 1, nr. 1 - 4.
Stk. 4. Boligministeren kan fastsætte nærmere regler for, i hvilken  

 udstrækning og under hvilke betingelser bebyggelsesprocenten efter stk. 1,  

 nr. 4 kan forhøjes for grunde med særlig beliggenhed.
I reglerne kan  

 bebyggelsesprocenten dog ikke fastsættes højere end 50.
 Stk. 5. Bestemmelserne i stk. 1-4 finder ikke anvendelse i tilfælde, hvor  

 der om det pågældende forhold er fastsat bestemmelser i en lokalplan, en  

 byplanvedtægt eller en reguleringsplan i medfør af de tidligere gældende  

 byggelove.
§ 6 C.
En bebyggelse må ikke opføres med mere end 2 etager, og ingen del  

 af en bygnings ydervægge eller tag må være hævet mere end 8,5 m over det  

 omgivende terræn.
For bebyggelse i sommerhusområder kan boligministeren  

 fastsætte andre højdebegrænsninger.
 Stk. 2. I bygningsreglementet kan fastsættes regler om beregning af  

 bygningshøjden.
 Stk. 3. Boligministeren kan fastsætte, at særlige arter af bygninger,  

 konstruktioner eller anlæg skal være undtaget fra bestemmelserne i stk. 1.
 Stk. 4. Bestemmelserne i stk. 1-3 finder ikke anvendelse i tilfælde, hvor  

 der om det pågældende forhold er fastsat bestemmelser i en lokalplan, en  

 byplanvedtægt eller en reguleringsplan i medfør af de tidligere gældende  

 byggelove.
§ 6 D.
Kommunalbestyrelsen kan gøre en tilladelse efter byggeloven  

 afhængig af, at bebyggelsen får en sådan ydre udformning, at der i  

 forbindelse med dens omgivelser opnås en god helhedsvirkning.
Stk. 2. Skiltning, lysinstallationer o.lign. må ikke være til ulempe eller  

 virke skæmmende i forhold til omgivelserne.
Kommunalbestyrelsen kan ved  

 forbud eller påbud sikre opfyldelsen af 1. pkt.« 6. I § 8, stk. 1, 2. pkt. indsættes efter »Dobbelthuse«:  

 », rækkehuse, kædehuse, gruppehuse o.l.«.
§ 8. Bebyggelse må ikke opføres nærmere skel mod anden grund eller sti end  

 2,5 m, i sommerhusområder dog 5 m.
Dobbelthuse kan dog sammenbygges i  

 naboskel.
 7. Kapitel 3. Ophæves, og istedet indsættes:
»Kapitel 3 Brandværnsforanstaltninger for skorstene og ildsteder § 15. Boligministeren kan fastsatte nærmere regler om rensning af  

 skorstene og røgkanaler samt om eftersyn i bygninger, hvori der er indrettet  

 ildsteder.
Der kan tillige fastsættes regler for, hvem der kan forestå  

 arbejdet og de pågældendes ansættelsesforhold, arbejdets tilrettelæggelse,  

 samt hvorledes der skal reageres ved konstaterede mangler ved en  

 ejendom.«.
Kapitel 3 Gårdrydning § 15. For bebyggede grunde, som ikke opfylder de krav om friarealer, som  

 er fastsat i medfør af § 7, kan kommunalbestyrelsen påbyde tilvejebringelse  

 af sådanne arealer - eventuelt som fællesareal for flere ejendomme - ved  

 omlægning af gårdspladser, fjernelse eller flytning af hegn, plankeværker,  

 skure og lignende småbygninger.
 Stk. 2. Såfremt der ikke ved påbud i medfør af stk. 1 kan opnås en  

 væsentlig forbedring af forholdene, kan kommunalbestyrelsen endvidere påbyde  

 nedrivning af anden bebyggelse end nævnt i stk. 1, når værdien af denne  

 bebyggelse er ringe i forhold til værdien af den samlede bebyggelse på de  

 ejendomme, der omfattes af gårdrydningen.
 Stk. 3. I forbindelse med påbud i medfør af stk. 1 og 2 kan  

 kommunalbestyrelsen træffe bestemmelser om vedligeholdelse og belysning af de  

 tilvejebragte opholdsarealer og bestemmelser til sikring af opretholdelse af  

 orden på arealerne.
 Stk. 4. Kommunen yder erstatning for tab, der er en følge af påbud i  

 medfør af stk. 2. I mangel af enighed fastsættes erstatningen af de i lov om  

 offentlige veje omhandlede taksationsmyndigheder.
 Stk. 5. Kommunens udgift som følge af påbud i medfør af stk. 2 kan ikke  

 indgå i den samlede gårdrydningsudgift til fordeling mellem de pågældende  

 ejere.
Stk. 6. Kommunalbestyrelsens beslutninger i henhold til stk. 1-3 er  

 bindende for ejere og indehavere af andre rettigheder over de pågældende  

 ejendomme uden hensyn til, hvornår retten er stiftet.
Kommunalbestyrelsen  

 lader beslutningerne tinglyse på ejendommene.
 Stk. 7. Hvis arbejderne ikke gennemføres inden for en i påbuddet fastsat  

 tidsfrist, kan kommunalbestyrelsen lade arbejderne udføre for de pågældende  

 ejeres regning og fordele udgifterne mellem dem.
Stk. 8. I tilfælde, hvor arbejderne er udført ved kommunalbestyrelsens  

 foranstaltning efter aftale eller i henhold til stk. 7, er en ejer berettiget  

 til at afdrage udgiften over 10 år med lige store halvårlige afdrag.
Det er  

 dog en betingelse herfor, at den andel af den samlede bekostning, der  

 påhviler ejendommen, overstiger 10 pct. af ejendommens leje - eller for  

 lokaler, som ikke har været udlejet, den anslåede lejeværdi - i det senest  

 afsluttede regnskabsår, heri ikke medregnet varmebidrag og lign. ydelser.  

 Gælden forrentes med en af kommunalbestyrelsen fastsat rentefod.
 8. I § 18, stk. 1, 3. pkt., indsættes efter  

 »kommunalbestyrelsen«: »på ejerens bekostning«.
§ 18. Såfremt der som følge af mangler ved ejendommen opstår fare for  

 ejendommens beboere eller andre, jf. § 14, kan kommunalbestyrelsen kræve, at  

 bebyggelsen og omkringliggende arealer og bebyggelser i nødvendigt omfang  

 afspærres og rømmes.
Det samme gælder, såfremt funderingsarbejder m.v., jf. §  

 12, frembyder sådan fare.
Hvis et påbud om afspærring og rømning ikke straks  

 efterkommes, kan det gennemføres af kommunalbestyrelsen.
 9. I § 18 indsættes efter stk. 4 som nyt stykke:
» Stk. 5. Boligministeren kan, når det findes nødvendigt for  

 at sikre, at byggematerialer, konstruktioner o.l. ikke indebærer fare for  

 sundheden, fastsætte regler for anvendelsen heraf, herunder forbud mod  

 anvendelsen.« Stk. 5 bliver herefter stk. 6.
§ 18. Såfremt der som følge af mangler ved ejendommen opstår fare for  

 ejendommens beboere eller andre, jf. § 14, kan kommunalbestyrelsen kræve, at  

 bebyggelsen og omkringliggende arealer og bebyggelser i nødvendigt omfang  

 afspærres og rømmes.
Det samme gælder, såfremt funderingsarbejder m.v., jf. §  

 12, frembyder sådan fare.
Hvis et påbud om afspærring og rømning ikke straks  

 efterkommes, kan det gennemføres af kommunalbestyrelsen.
 Stk. 2. Når et af kommunalbestyrelsen meddelt påbud om at afhjælpe  

 mangler, der frembyder fare for ejendommens beboere eller andre, ikke  

 efterkommes inden en af kommunalbestyrelsen fastsat frist, kan  

 kommunalbestyrelsen uanset bestemmelserne i § 17, stk. 2-3, straks lade de  

 pågældende arbejder udføre på ejerens bekostning.
Stk. 3. Såfremt det viser sig, at konstruktioner eller materialer  

 frembyder fare for en bebyggelses beboere eller andre, kan boligministeren  

 pålægge kommunalbestyrelsern at foretage eftersyn af bebyggelser, hvori  

 sådanne eller lignende konstruktioner eller materialer er anvendt.
Ministeren  

 kan endvidere pålægge kommunalbestyrelsen at meddele ejeren påbud efter stk.  

 2.
 Stk. 4. Bestemmelserne i stk. 1-3 finder også anvendelse på bebyggelse  

 under opførelse og på bebyggelse, som er delvis nedrevet eller ødelagt ved  

 brand eller på anden måde.
 Stk. 5. Bestemmelserne i denne paragraf gælder, uanset hvornår bebygelsen  

 er opført.
 10. § 22, stk. 2, 1. pkt. affattes således:
»Dispensationer fra bestemmelserne til varetagelse af naboers  

 interesser i §§ 6 A, 6 B, 6 C og 8 og de i medfør af §§ 6 B, 6 C, 8 og 9  

 fastsatte regler kan først meddeles, når der er forløbet 2 uger efter, at  

 kommunalbestyrelsen har oplyst naboer til den omhandlede ejendom om, hvortil  

 der søges dispensation, og om, at eventuelle bemærkninger kan fremsendes  

 inden 2 uger.« § 22. - - - Stk. 2. Dispensationer fra bestemmelser til varetagelse af naboers  

 interesser i § 8 og de i medfør af § 8 og § 9 fastsatte regler kan først  

 meddeles, når der er forløbet 2 uger efter, at kommunalbestyrelsen har oplyst  

 naboer til den omhandlede ejendom om, hvortil der søges dispensation, og om,  

 at eventuelle bemærkninger kan fremsendes inden 2 uger.
Kommunalbestyrelsen  

 underretter de naboer, der efter orientering i henhold til 1. pkt. rettidigt  

 har fremsat bemærkninger til den søgte dispensation, om afgørelsen.
 11. § 22, stk. 4, 2. pkt. affattes således:
 »Boligministeren kan fastsætte bestemmelser om kommunalbestyrelsens  

 udøvelse af dispensationsmyndigheden«.
§ 22. - - - Stk. 4. Dispensation meddeles af kommunalbestyrelsen.
Boligministeren kan  

 fastsætte bestemmelser om kommunalbestyrelsens udøvelse af  

 dispensationsmyndigheden og kan bestemme, at dispensationer fra nærmere  

 angivne bestemmelser kun kan meddeles af amtsrådet, i København og  

 Frederiksberg kommuner af boligministeren.
 12. § 23 affattes således:
 » § 23. Kommunalbestyrelsens afgørelser vedrørende forhold,  

 der er omfattet af denne lov, jf. dog § 12, stk. 7, § 16 A, stk. 4 og § 18 A,  

 stk. 4 kan, for så vidt angår retlige spørgsmål, påklages til statsamtet, i  

 Københavns og Frederiksberg kommuner til boligministeren.
Stk. 2. Kommunalbestyrelsens afgørelser kan i øvrigt ikke påklages til  

 anden administrativ myndighed.
Statsamtets afgørelser efter stk. 1 kan ikke  

 påklages til anden administrativ myndighed.
 Stk. 3. Boligministeren kan fastsætte bestemmelser om, at påklage ikke kan  

 ske i sager vedrørende bestemmelser af underordnet eller mindre indgribende  

 betydning.
§ 23. Kommunalbestyrelsens afgørelser, jf. dog § 12, stk. 7, og § 16 A,  

 stk. 4, kan påklages til amtsrådet, i Københavns og Frederiksberg kommuner  

 til boligministeren, hvis afgørelsen omfatter spørgsmål om forståelse af  

 loven eller af en i medfør af denne fastsat bestemmelse.
Påklage kan  

 endvidere tilladelse, hvis afgørelsen efter klagemyndighedens vurdering har  

 almindelig interesse eller videregående betydelige følger for klageren.
Stk. 2. Amtsrådets afgørelser kan påklages til boligministeren, hvis  

 afgørelsen omfatter spørgsmål om forståelse af loven eller af en i medfør af  

 denne fastsat bestemmelse.
Amtsrådets afgørelse af, om de i stk. 1, sidste  

 pkt., nævnte klagebetingelser er opfyldt, kan ikke indbringes for anden  

 administrativ myndighed.
 Stk. 3. Kommunalbestyrelsens og amtsrådets afgørelser kan i øvrigt ikke  

 påklages til anden administrativ myndighed.
 13. § 25, stk. 2, 1. pkt. affattes således:
»Overtrædelse af §§ 6 B, 6 C, 6 D, stk. 2 og § 8 og de i medfør af §§  

 6 B, 6 C, 8 og 9 fastsatte regler kan gøres gældende i et civilt søgsmål mod  

 den, der har begået overtrædelsen eller har ansvaret for den ulovlige  

 tilstands opretholdelse.« § 25. - - - Stk. 2. Overtrædelse af § 8 og af de i medfør af §§ 8 og 9 fastsatte  

 regler kan gøres gældende i et civilt søgsmål mod den, der har begået  

 overtrædelsen eller har ansvaret for den ulovlige tilstands opretholdelse.  

 Dette gælder dog ikke søgsmål om lovliggørelse, når dispensationen er meddelt  

 efter reglerne i § 22.
 14. I § 28 indsættes som stk. 3:
» Stk. 3. Boligministeren kan fastsætte nærmere regler om  

 gebyrer for de foranstaltninger, der iværksættes i medfør af § 6, stk. 3 og §  

 15.« 15. I § 29 indsættes efter »§ 28, stk. 1«: »og  

 3«.
§ 29. Gebyrer som nævnt i § 28, stk. 1, og beløb, som kommunalbestyrelsen  

 i henhold til loven har udredet forskudsvis, kan inddrives ved udpantning i  

 den pågældende ejendom.
Gebyrerne og beløb, som kommunalbestyrelsen i henhold  

 til § 18, stk. 2, eller § 14, jf. § 17, stk. 3, har udredet forskudsvis, har  

 samme fortrinsret i ejendommen som kommunale ejendomsskatter.
Fortrinsretten  

 for beløb, der er udredet forskudsvis, skal tinglyses på ejendommen.  

 Tinglysningen er dog uden betydning for fortrinsrettens gyldighed.
 16. I § 29 indsættes som stk. 2:
» Stk. 2. Gebyrer, der er fastsat i medfør af § 28, stk. 3,  

 jf. § 15, kan efter kommunalbestyrelsens beslutning opkræves sammen med de  

 kommunale ejendomsskatter.« 17. § 30, stk. 1, litra e. affattes således:
»e. overtræder §§ 6 B, 6 C og § 7, stk. 2, 1. pkt.« § 30. Med bøde straffes den, der a. påbegynder et byggearbejde, tager et byggearbejde i brug eller i øvrigt  

 iværksætter foranstaltninger uden at indhente tilladelse som foreskrevet i  

 loven eller de i medfør af loven udfærdigede forskrifter eller gennemfører et  

 byggearbejde eller anden foranstaltning, der kræver forudgående tilladelse,  

 på anden måde end tilladt af vedkommende myndighed, b. tilsidesætter vilkår, der er fastsat i en tilladelse i henhold til  

 loven eller de i medfør af loven udfærdigede bestemmelser, c. undlader at efterkomme et påbud eller forbud, der er udstedt i henhold  

 til loven eller de i medfør af loven udfærdigede bestemmelser, d. undlader at foretage vedligeholdelsesarbejder, som er nødvendige for at  

 undgå, at der opstår fare for en bebyggelses beboere eller andre, e. overtræder § 7, stk. 2, 1. punktum.
 18. § 31 affattes således:
 » § 31. Boligministeren kan fastsætte regler med henblik på  

 opfyldelse af De Europæiske Fællesskabers direktiver om indbyrdes tilnærmelse  

 af medlemsstaterens love og administrative bestemmelser om byggevarer«.
 § 31. (Ophævet).
 19. § 31 A ophæves.
§ 31 A.
Boligministeren kan i forbindelse med udsendelse af vejledninger  

 om energiøkonomisk drift og vedligeholdelse af varme- og ventilationsanlæg  

 fastsætte regler om kontrolmåling, justering og rensning af sådanne anlæg,  

 herundere regler om gebyrer.
Reglerne finder anvendelse på såvel nye som på  

 bestående anlæg.
§ 2 I brandloven, jf. lovbekendtgørelse nr. 365 af 28. juli 1983, foretages  

 følgende ændringer:
 1. Kapitel 5 ophæves.
2. § 33, stk. 1 - 2 og 4 - 8, ophæves.
Stk. 3 bliver herefter stk.  

 1.
 3. § 34 og § 35 ophæves.
Kapitel 5 Om skorstensrensning m.v.
§ 31. Justitsministeren fastsætter nærmere regler om, hvor ofte skorstene  

 og røgkanaler skal renses.
Rensning skal foretages af dertil antagne  

 skorstensfejere, jf. § 32.
Stk. 2. Udbrænding af skorstene i bygninger, der er tækket med strå eller  

 lige så let antændelig materiale, er ikke tilladt.
I øvrigt må udbrænding af  

 skorstene kun foretages af skorstensfejermesteren.
§ 32. Skorstensfejermestre ansættes og afskediges af amtsrådet - i  

 København af magistraten.
Ansættelsen sker efter opslag.
Ved første  

 ansættelse må kun antages faguddannede skorstensfejere, der har gennemgået  

 fagets mesterskole eller har en tilsvarende af justitsministeren godkendt  

 uddannelse.
 Stk. 2. Amtsrådet (i København magistraten) fastsætter størrelsen af de  

 enkelte skortensfejerdistrikter.
Stk. 3. Den afgift, som husejerne skal betale for arbejdet efter § 31,  

 stk. 1, 1, fastsætter amtsrådet efter forhandling med Kommunernes  

 Landsforening.
I København fastsættes afgiften af magistraten.
Afgiften  

 tilfalder skorstensfejermesteren, medmindre han oppebærer et fast årligt  

 vederlag af kommunen.
Afgiften kan efter kommunalbestyrelsens beslutning  

 opkræves sammen med de kommunale ejendomsskatter.
 Stk. 4. Afgiften i henhold til stk. 3 kan inddrives ved udpantning.
 Stk. 5. Justitsministeren udfærdiger en instruks for skorstensfejermestre.
Stk. 6. En skorstensfejermester kan afskediges med 6 måneders varsel.
Har  

 han gjort sig skyldig i grov eller gentagne forsømmelse eller skødesløshed i  

 hvervets udførelse, kan han afskediges uden varsel.
En skorstensfejermester  

 kan begære sin afsked med 3 måneders varsel.
Kapitel 6 Om brandsyn m.v.
§ 33. Justitsministeren kan bestemme, at skorstensfejermesteren personlig  

 eller ved en af brand- eller beredskabskommissionen, i kommuner uden brand-  

 eller beredskabskommission af politimesteren, godkendt stedfortræder med  

 regelmæssige mellemrum skal foretage eftersyn i samtlige bygninger, hvori der  

 er indrettet ildsted, for at påse, om skorstene, ildstedet, herunder  

 bageovne, røgovne m.v., og røgledninger er i forsvarlig stand og tilbørligt  

 vedligeholdt og renset.
Ved eftersynet skal det endvidere påses, om de  

 påbudte sprøjter og stiger findes og er i forsvarlig stand, jf. § 30.
 Stk. 2. Justitsministeren kan efter forhandling med skorstensfejerlavet  

 træffe bestemmelse om, at skorstensfejermestrene ved brandsyn tillige skal  

 påse, om andre bestemmelser til forebyggelse af ildebrand er opfyldt.
 Stk. 3. Justitsministeren kan bestemme, at brandinspektøren eller anden af  

 brand- eller beredskabskommissionen, i kommuner uden brand- eller  

 beredskabskommission af politimesteren, udpeget person skal foretage eftersyn  

 af fredede bygninger, af kirker, teatre, udstillings- og forlystelseslokaler  

 og andre bygninger, hvor der i store rum samles mange mennesker, samt af  

 brandfarlige bygninger og oplag og af virksomheder, som falder ind under §§  

 27 og 28.
 Stk. 4. Findes der ved eftersynet en mangel, der bevirker særlig  

 brandfare, skal den tilsynsførende give pålæg om, at benyttelse ikke må ske  

 før mangelen er afhjulpet og dette ved eftersyn er konstateret.
Stk. 5. Er mangelen af mindre betydning, skal den tilsynsførende fastsætte  

 en frist, inden hvilken mangelen skal være afhjulpet.
Efter fristens udløb og  

 senest ved næste syn skal han efterse, om afhjælpning er sket.
 Stk. 6. De i medfør af denne paragraf givne forbud og pålæg skal  

 skriftligt meddeles ejeren eller anden vedkommende.
 Stk. 7. Kommunen anskaffer til den tilsynsførende en protokol eller et  

 kartotek, hvori der for hver ejendom skal ske tilførsel om de foretagne syn,  

 om der er konstateret mangler ved synene, hvilke forbud og pålæg der er  

 givet, og om disse er efterkommet.
 Stk 8. Undladelse af at efterkomme de i henhold til stk. 4 og 5 givne  

 forbud og pålæg skal anmeldes til politiet af den tilsynsførende.
§ 34. Skorstensfejerne skal under deres arbejde være opmærksom på, om  

 skorstene, ildsteder og røgledninger er i forsvarlig stand og tilbørligt  

 vedligeholdt.
Opdages der herved nogen mangel skal skorstensfejermesteren  

 give pålæg om, at mangelen skal afhjælpes, idet bestemmelserne i § 33, stk.  

 4-8, finder tilsvarende anvendelse.
§ 35. Justitsministeren udfærdiger nærmere bestemmelser om omfanget af  

 skorstensfejermestrenes pligter i henhold til dette kapitel.
Med hensyn til  

 skorstensfejermestrenes vederlag finder bestemmelserne i § 32, stk. 3-4,  

 tilsvarende anvendelse.
 § 36. Justitsministeren kan efter forhandling med forsvarsministeren  

 bestemme, at brandsyn for militære anlægs vedkommende ordnes på særlig måde.  

 Tilsvarende bestemmelse kan efter forhandling med indenrigsministeren træffes  

 for civilforsvarets anlæg.
§ 3 I lov om kommuneplanlægning, jf. lovbekendtgørelse nr. 391 af 22. juli  

 1985, som ændret ved lov nr. 287 af 13. maj 1987 og § 16 i lov nr. 192 af 29.  

 marts 1989, foretages følgende ændringer:
 1. I § 22, stk. 2, ændres to steder »§ 40, stk. 1, § 42 og § 43«  

 til: »byggelovens § 6 A, § 6 B og § 6 C«.
§ 22 - - - Stk. 2. Efter udløbet af fristen nævnt i § 24 kan kommunalbestyrelsen  

 tillade, at en ejendom, der er omfattet af planen, bebygges eller i øvrigt  

 udnyttes i overensstemmelse med forslaget, såfremt reglerne i § 40, stk. 1, §  

 42 og 43 ikke derved fraviges.
Kommunalbestyrelsen kan tillige tillade, at  

 reglerne i § 40, stk. 1, § 42 og § 43 fraviges, hvis bebyggelsen ikke er et  

 større byggearbejde, jf. § 16, stk. 3, og den er i overensstemmelse med  

 kommuneplanen.
 2. Kapitel 6 ophæves.
Kapitel 6 Almindelige bebyggelsesregulerende bestemmelser § 39. Ved udstykning eller bebyggelse af en ejendom skal reglerne i § 40,  

 stk. 1, § 42 og § 43 overholdes, medmindre:
1) anden bestemmelse er truffet i a) en lokalplan, der er offentligt bekendtgjort efter § 30, b) en byplanvedtægt i medfør af lov om byplaner af 29. april 1938 med  

 senere ændringer, c) en reguleringsplan i medfør af de tidligere gældende byggelove, eller 2) en dispensation meddeles efter reglerne i § 47.
§ 40. Der må ikke foretages udstykninger m.v., hvorved der ville fremkomme  

 ejendomme med et mindre areal end 700 m2, heri ikke medregnet vejareal eller  

 areal, der skal holdes ubebygget som følge af hjørneafskæring eller  

 byggeliniepålæg til sikring af vejanlæg.
Ved udstykninger m.v. i  

 sommerhusområder må arealet ikke være mindre end 1200 m2. Så længe  

 bestemmelserne om grundstørrelser i bygningsvedtægt er gældende, jf. § 59 ,  

 stk. 1, finder vedtægtens mindstegrundstørrelser anvendelse i stedet for de i  

 1. og 2. pkt. nævnte.
 Stk. 2. Ved udstykning til bebyggelse skal kommunalbestyrelsen godkende  

 parcellens facadelængde.
 Stk. 3 og 4. (Ophævet).
 § 41. Til enhver ny bebyggelse skal der i overensstemmelse med reglerne i  

 byggelovgivningen udlægges og anlægges friarealer til sikring af  

 tilfredsstillende opholdsarealer for børn og voksne, adgangs- og  

 tilkørselsforhold, redningsmuligheder for brandvæsenet og parkering.
 § 42. Ved bebyggelse af en ejendom, herunder ved om- eller tilbygning, må  

 ejendommens bebyggelsesprocent ikke overstige:
a) 25 for parcelhuse til helårsbeboelse, b) 10 for sommerhusbebyggelse og anden bebyggelse til ferie- og  

 fritidsformål, c) 50 for etagebebyggelse i et område, der i kommuneplanen er udlagt  

 hertil, og d) 40 for anden bebyggelse, jf. dog stk. 4.
 Stk. 2. Ved bebyggelsesprocenten forstås etagearealets procentvise andel  

 af grundstykkets areal . Nærmere bestemmelser om beregningen af etagearealet  

 og grundststykkets areal fastsættes i bygningsreglementet i henhold til  

 byggeloven.
 Stk. 3. Miljøministeren fastsætter nærmere regler til bestemmelse af  

 bebyggelsesarterne nævnt i stk. 1, a-d.
Stk. 4. Miljøministeren kan fastsætte nærmere regler for, i hvilken  

 udstrækning og under hvilke betingelser bebyggelsesprocenten efter stk. 1, d.  

 forhøjes for grunde med særlig beligenhed.
I reglerne kan  

 bebyggelsesprocenten dog ikke fastsættes højere end 50.
§ 43. En bebyggelse må ikke opføres med mere end 2 etager, og ingen del af  

 en bygnings ydervægge eller tag må være hævet mere end 8,5 m over det  

 omgivende terræn.
For bebyggelse i sommherhusområder kan miljøministeren  

 fastsætte andre højdebegrænsninger.
 Stk. 2. Nærmere bestemmelser om beregningen af bygningshøjden fastsættes i  

 bygningsreglementet i henhold til byggeloven.
 Stk. 3. Miljøministeren kan fastsætte, at særlige arter af bygninger,  

 konstruktioner eller anlæg skal være undtaget fra bestemmelserne i stk. 1.
 § 44. Kommunalbestyrelsen kan gøre en tilladelse efter byggeloven afhængig  

 af, at bebyggelsen får en sådan ydre udformning, at der i forbindelse med  

 dens omgivelser opnås en god helhedsvirkning.
Stk. 2. Skiltning, lysinstallationer o.lign. må ikke være til ulempe eller  

 virke skæmmende i forhold til omgivelserne.
Kommunalbestyrelsen kan ved  

 forbud eller påbud sikre opfyldelsen af 1. pkt.
Stk. 3. Hvis en påbegyndt bebyggelse opgives eller udsættes i et længere  

 tidsrum, og den delvis opførte bebyggelse virker skæmmende i forhold til  

 omgivelserne kan kommunalbestyrelsen påbyde grundens ejer at fjerne  

 bebyggelsen eller bringe den i en sådan stand, at den ikke længere virker  

 skæmmende.
Det samme gælder, hvis en bebyggelselse, som er delvis nedrevet  

 eller ødelagt, i et længere tidsrum henstår i en sådan tilstand, at den  

 virker skæmmende i forhold til omgivelserne. 1. og 2. pkt. finder ikke  

 anvendelse på bebyggelse på en landbrugsejendom.
 Stk. 4. Hvis anvendelse af en grund til oplag, henlæggelse af affald eller  

 lignende formål virker skæmmende i forhold til omgivelserne, kan  

 kommunalbestyrelsen påbyde grundens ejer at foretage hegning, beplantning  

 eller andre foranstaltninger, som kan afhjælpe forholdet.
 Stk. 5. Bestemmelserne i stk. 2-4 finder anvendelse, uanset hvornår  

 bebyggelsen er opført, skiltningen m.v. er anbragt, eller grunden er taget i  

 brug til oplag m .v.
Stk. 6. Et påbud efter stk. 2, stk. 3 eller stk. 4 kan af vedkommende ejer  

 påklages til miljøministeren.
Klage skal være indgivet inden 4 uger fra  

 påbudets meddelelse.
Påbudet skal indeholde oplysning om bestemmelserne i 1.  

 og 2. pkt.
 § 45. Når der i et område findes boligbebyggelse, kan kommunalbestyrelsen  

 modsætte sig, at der opføres miljøforringende erhvervsbebyggelse i området,  

 eller at bestående boligbebyggelse eller ubebyggede arealer i området tages i  

 brug til miljøforringende erhvervsformål.
 Stk. 2. Når der i et område findes erhvervsbebyggelse, kan  

 kommunalbestyrelsen modsætte sig, at der opføres boligbebyggelse i området,  

 eller at bestående bebyggelse tages i brug til beboelse, såfremt beboelse i  

 området ud fra miljømæssige hensyn skønnes uforenelig med erhvervsudøvelsen.
Stk. 3. Et forbud, eller påbud efter stk. 1 eller stk. 2 kan af  

 vedkommende ejer påklages til miljøministeren.
Klage skal være indgivet inden  

 4 uger fra afgørelsens meddelelse.
Afgørelsen skal indeholde oplysning om  

 bestemmelserne i 1. og 2. pkt.
 Stk. 4. Stk. 1-3 finder ikke anvendelse, når der foreligger en  

 bekendtgjort kommuneplan.
 3. § 47, stk. 1, affattes således:
»Dispensationer fra bestemmelserne i lokalplaner og de efter § 59  

 opretholdte vedtægter og planer mv. kan uanset § 13 meddeles efter reglerne i  

 stk. 2 - 8.« § 47. - - - Dispensationer fra §§ 40, 42 og 43 og fra bestemmelserne i lokalplaner og  

 de efter § 59 opretholdte vedtægter og planer m.v. kan uanset § 13 meddeles  

 efter reglerne i stk. 2-8 og § 22, stk. 2.
 4. I § 47, stk. 2, 1. pkt. udgår: »§§ 40, 42 og 43 cg  

 fra«.
§ 47 - - - Stk. 2. Dispensationer fra §§ 40, 42 og 43 og fra de efter § 59, stk. 1,  

 opretholdte bestemmelser meddeles af kommunalbestyrelsen inden for rammer,  

 der fastsættes af miljøministeren.
Videregående dispenstioner meddeles af  

 ministeren.
En dispensation kan ikke meddeles i tilfælde, hvor en lokalplan  

 skal udarbejdes i henhold til § 16, stk. 3.
 5. I § 48, stk. 1, 2. pkt. udgår: »og § 44, stk. 6«.
§ 48. En kommunalbestyrelses afgørelse vedrørende forhold, der er omfattet  

 af denne lov, kan påklages til miljøministeren, for så vidt angår retlige  

 spørgsmål.
Kommunalbestyrelsens afgørelser kan i øvrigt ikke påklages til  

 anden administrativ myndighed jf. dog § 34, stk. 4 og § 44, stk. 6.
 6. I § 49, stk. 4, 1. pkt. udgår: »§ 42, § 43 og § 44, stk. 2,  

 eller i«.
§ 49. - - - Stk. 4. Overtrædelse af bestemmelserne i § 42, § 43 og § 44, stk. 2, eller  

 i en lokalplan eller en af de efter § 59 opretholdte vedtægter og planer m.v.  

 kan gøres gældende under et civilt søgsmål mod den, der har begået  

 overtrædelsen eller har ansvaret for den ulovlige tilstands opretholdelse.  

 Dette gælder dog ikke søgsmål om lovliggørelse, når dispensation er meddelt  

 efter reglerne i § 47.
 7. § 55, stk. 1, nr. 1 ophæves.
 Nr. 2 - 5 bliver herefter nr. 1 - 4.
§ 55. Med bøde straffes den, der 1) overtræder §§ 42 og 43, 2) overtræder bestemmelser i en lokalplan eller en af de efter § 59  

 opretholdte vedtægter og planer m.v., 3) tilsidesætter vilkår for en tilladelse efter loven eller de i medfør af  

 loven udfærdigede forskrifter eller planer, 4) tilsidesætter vilkår for en dispensation efter § 47, 5) undlader at efterkomme et påbud eller forbud, der er udstedt i henhold  

 til loven eller de i medfør af loven udfærdigede forskrifter, herunder et  

 påbud om at berigtige et ulovligt forhold.
§ 4 Stk. 1. Loven træder i kraft den 1. april 1990, jf. dog stk. 2.
 Stk. 2. Tidspunktet for ikrafttrædelsen af § 1, nr. 7 og § 2 fastsættes af  

 boligministeren.
 Stk. 3. Bestemmelser fastsat i henhold til § 42, stk. 3 og 4, § 43, stk. 1  

 og 3, samt § 47, stk. 2, i lov om kommuneplanlægning, jf. lovbekendtgørelse  

 nr. 391 af 22. juli 1985, som ændret ved lov nr. 287 af 13. maj 1987,  

 opretholdes, indtil de bliver afløst af bestemmelser fastsat i henhold til  

 denne lov.
Stk. 4. § 1, nr. 12, har virkning for afgørelser, der ikke er påklaget  

 inden 1. april 1990. Afgørelser, der er påklaget før 1. april 1990,  

 færdigbehandles af den klageinstans, som har modtaget klagen.
Klageinstansens  

 afgørelse kan ikke påklages til anden administrativ myndighed.
Folketingets forhandlinger vedrørende byggeloven Folketingsåret 1974-75 (2. samling).
 Sp. 1703, 2652, 5914, 5974.
A. 2833, B. 747, C. 489 Loven stadfæstet 26. juni 1975 (Lovtidende nr. 323).
 Folketingsåret 1975-76.
 Sp. 3639, 5011, 8608,8807.
 A. 2465, B. 897, C.401.
 Loven stadfæstet 28. april 1976 (Lovtidende nr. 223).
 Folketingsåret 1976-77 (1. samling).
 Sp. 1873, 2804.
 A. 1839.
 Lovforslaget ikke vedtaget.
 Folketingsåret 1976-77 (2. samling).
 Sp. 288, 903, 4831, 4995.
 A. 1269, B. 515, C. 287.
 Loven stadfæstet 8. juni 1977 (Lovtidende nr. 278).
 Folketingsåret 1977-78.
 Sp. 138, 336, 3132, 3577.
 A. 433, B. 59, C. 103.
 Loven stadfæstet 14. december 1977 (Lovtidende nr. 610).
 Folketingsåret 1978-79.
 Sp. 8194, 8576, 10123, 10351.
 A. 3297, B. 793, C. 398.
 Loven stadfæstet 23. maj 1979 (Lovtidende nr. 205).
 Folketingsåret 1981-82 (2. samling).
 Sp. 64, 761.
 A. 145.
 Lovforslaget ikke vedtaget.
 Folketingsåret 1981-82 (2. samling).
 Sp. 374, 666, 2268, 2895.
 A. 1017, B. 67, C. 85.
Loven stadfæstet 10. marts 1982 (Lovtidende nr. 66.) Folketingsåret 1983-84 (2. samling).
 Sp. 933, 1767, 4324, 4825.
 A. 1485, B. 309, C. 169.
 Loven stadfæstet 9. maj 1984 (Lovtidende nr. 193).
 Folketingsåret 1988-89 (2. samling).
 Sp. 5052, 9231, 9489.
 A. 3859, B. 1229, 1437, C. 855.
 Loven stadfæstet 24. maj 1989.
(Lovtidende nr. 322) Efter 2. behandling den 5. april 1990 § 1 I byggeloven, jf. lovbekendtgørelse nr. 834 af 9. december 1986, som  

 ændret ved § 4 i lov nr. 322 af 24. maj 1989, foretages følgende ændringer:
 1. I § 2, stk. 3, 2. pkt., udgår »som opstilles på  

 campingpladser,», og efter »tilladt« indsættes:  

 »opstillet«.
 2. I § 4, stk. 2, ændres »bebyggelsen tillades taget i  

 brug« til: »bebyggelsen tages i brug«.
 3. I § 6, stk. 1, indsættes som litra i:
»i. foranstaltninger, der kan medvirke til en rationel drift,  

 vedligeholdelse og fornyelse af bygningsdele og installationer.« 4. I § 6 indsættes som stk. 3:
»Stk. 3. I bygningsreglementet kan af sikkerheds- og sundhedsmæssige  

 hensyn fastsættes regler om drift og vedligeholdelse af tekniske  

 installationer.
Reglerne finder anvendelse på såvel nye som bestående  

 anlæg.« 5. Efter § 6 indsættes:
» § 6 A.
Der må ikke foretages udstykning, matrikulering eller  

 arealoverførsel, hvorved der vil fremkomme ejendomme med et mindre areal end  

 700 m2, heri ikke medregnet vejareal eller areal, der skal holdes ubebygget  

 som følge af hjørneafskæring eller byggeliniepålæg til sikring af vejanlæg.  

 Ved udstykninger m.v. i sommerhusområder må arealet ikke være mindre end  

 1.200 m2. Så længe bestemmelserne om grundstørrelser i en bygningsvedtægt er  

 gældende, finder vedtægtens mindstegrundstørrelser anvendelse i stedet for de  

 i 1. og 2. pkt. nævnte.
 Stk. 2. Ved udstykning til bebyggelse skal kommunalbestyrelsen godkende  

 parcellens facadelængde.
 Stk. 3. Bestemmelsen i stk. 1 finder ikke anvendelse i tilfælde, hvor der  

 om det pågældende forhold er fastsat bestemmelser i en lokalplan, en  

 byplanvedtægt eller en reguleringsplan i medfør af de tidligere gældende  

 byggelove.
§ 6 B.
Ved bebyggelse af en ejendom, herunder ved om- eller tilbygning, må  

 ejendommens bebyggelsesprocent ikke overstige:
1) 25 for parcelhuse til helårsbeboelse, 2) 10 for sommerhusbebyggelse og anden bebyggelse til ferie- og  

 fritidsformål, 3) 50 for etagebebyggelse i et område, der i kommuneplanen er udlagt  

 hertil, og 4) 40 for anden bebyggelse, jf. dog stk. 4.
Stk. 2. Ved bebyggelsesprocenten forstås etagearealets procentvise andel  

 af grundstykkets areal.
Nærmere bestemmelser om beregningen af etagearealet  

 og grundstykkets areal fastsættes i bygningsreglementet.
 Stk. 3. Boligministeren fastsætter nærmere regler til bestemmelse af  

 bebyggelsesarterne nævnt i stk. 1, nr. 1-4.
Stk. 4. Boligministeren kan fastsætte nærmere regler for, i hvilken  

 udstrækning og under hvilke betingelser bebyggelsesprocenten efter stk. 1,  

 nr. 4, kan forhøjes for grunde med særlig beliggenhed.
I reglerne kan  

 bebyggelsesprocenten dog ikke fastsættes højere end 50.
 Stk. 5. Bestemmelserne i stk. 1-4 finder ikke anvendelse i tilfælde, hvor  

 der om det pågældende forhold er fastsat bestemmelser i en lokalplan, en  

 byplanvedtægt eller en reguleringsplan i medfør af de tidligere gældende  

 byggelove.
§ 6 C.
En bebyggelse må ikke opføres med mere end 2 etager, og ingen del  

 af en bygnings ydervægge eller tag må være hævet mere end 8,5 m over det  

 omgivende terræn.
For bebyggelse i sommerhusområder kan boligministeren  

 fastsætte andre højdebegrænsninger.
 Stk. 2. I bygningsreglementet kan fastsættes regler om beregning af  

 bygningshøjden.
 Stk. 3. Boligministeren kan fastsætte, at særlige arter af bygninger,  

 konstruktioner eller anlæg skal være undtaget fra bestemmelserne i stk. 1.
 Stk. 4. Bestemmelserne i stk. 1-3 finder ikke anvendelse i tilfælde, hvor  

 der om det pågældende forhold er fastsat bestemmelser i en lokalplan, en  

 byplanvedtægt eller en reguleringsplan i medfør af de tidligere gældende  

 byggelove.
§ 6 D.
Kommunalbestyrelsen kan gøre en tilladelse efter byggeloven  

 afhængig af, at bebyggelsen får en sådan ydre udformning, at der i  

 forbindelse med dens omgivelser opnås en god helhedsvirkning.
Stk. 2. Skiltning, lysinstallationer og lign. må ikke være til ulempe  

 eller virke skæmmende i forhold til omgivelserne.
Kommunalbestyrelsen kan ved  

 forbud eller påbud sikre opfyldelsen af 1. pkt.« 6. I § 8, stk. 1, 2. pkt., indsættes efter »Dobbelthuse«:  

 », rækkehuse, kædehuse, gruppehuse og lign.«.
 7. Kapitel 3 ophæves, og i stedet indsættes:
»Kapitel 3 Brandværnsforanstaltninger for skorstene og ildsteder § 15. Boligministeren kan fastsatte nærmere regler om rensning af  

 skorstene og røgkanaler samt om eftersyn i bygninger, hvori der er indrettet  

 ildsteder.
Der kan tillige fastsættes regler for, hvem der kan forestå  

 arbejdet, og de pågældendes ansættelsesforhold, arbejdets tilrettelæggelse,  

 samt hvorledes der skal reageres ved konstaterede mangler ved en  

 ejendom.« 8. I § 18, stk. 1, 3. pkt., indsættes efter  

 »kommunalbestyrelsen«: »på ejerens bekostning«.
 9. I § 18 indsættes efter stk. 4 som nyt stykke:
» Stk. 5. Boligministeren kan, når det findes nødvendigt for  

 at sikre, at byggematerialer, konstruktioner og lign. ikke indebærer fare for  

 sundheden, fastsætte regler for anvendelsen heraf, herunder forbud mod  

 anvendelsen.« Stk. 5 bliver herefter stk. 6.
 10. § 22, stk. 2, 1. pkt., affattes således:
»Dispensationer fra bestemmelserne til varetagelse af naboers  

 interesser i §§ 6 A, 6 B, 6 C og 8 og de i medfør af §§ 6 B, 6 C, 8 og 9  

 fastsatte regler kan først meddeles, når der er forløbet 2 uger efter, at  

 kommunalbestyrelsen har oplyst naboer til den omhandlede ejendom om, hvortil  

 der søges dispensation, og om, at eventuelle bemærkninger kan fremsendes  

 inden 2 uger.« 11. § 22, stk. 4, 2. pkt., affattes således:
»Boligministeren kan fastsætte bestemmelser om kommunalbestyrelsens  

 udøvelse af dispensationsmyndigheden.« 12. § 23 affattes således:
 » § 23. Kommunalbestyrelsens afgørelser vedrørende forhold,  

 der er omfattet af denne lov, jf. dog § 12, stk. 7, § 16 A, stk. 4, og § 18  

 A, stk. 4, kan for så vidt angår retlige spørgsmål påklages til statsamtet, i  

 Københavns og Frederiksberg Kommuner til boligministeren.
Stk. 2. Kommunalbestyrelsens afgørelser kan i øvrigt ikke påklages til  

 anden administrativ myndighed.
Statsamtets afgørelser efter stk. 1 kan ikke  

 påklages til anden administrativ myndighed.
Stk. 3. Boligministeren kan fastsætte bestemmelser om, at påklage ikke kan  

 ske i sager vedrørende bestemmelser af underordnet eller mindre indgribende  

 betydning.« 13. § 25, stk. 2, 1. pkt., affattes således:
»Overtrædelse af §§ 6 B, 6 C, 6 D, stk. 2, og § 8 og de i medfør af  

 §§ 6 B, 6 C, 8 og 9 fastsatte regler kan gøres gældende i et civilt søgsmål  

 mod den, der har begået overtrædelsen eller har ansvaret for den ulovlige  

 tilstands opretholdelse.« 14. I § 28 indsættes som stk. 3:
»Stk. 3. Boligministeren kan fastsætte nærmere regler om gebyrer for  

 de foranstaltninger, der iværksættes i medfør af § 6, stk. 3, og § 15.« 15. I § 29 indsættes efter »§ 28, stk. 1«: »og  

 3«.
 16. I § 29 indsættes som stk. 2:
»Stk. 2. Gebyrer, der er fastsat i medfør af § 28, stk. 3, jf. § 15,  

 kan efter kommunalbestyrelsens beslutning opkræves sammen med de kommunale  

 ejendomsskatter.« 17. § 30, stk. 1, litra e, affattes således:
»e. overtræder §§ 6 B, 6 C og § 7, stk. 2, 1. pkt.« 18. § 31 affattes således:
» § 31. Boligministeren kan fastsætte regler med henblik på  

 opfyldelse af De Europæiske Fællesskabers direktiver om indbyrdes tilnærmelse  

 af medlemsstaternes love og administrative bestemmelser om byggevarer.« § 2 I brandloven, jf. lovbekendtgørelse nr. 365 af 28. juli 1983, foretages  

 følgende ændringer:
 1. Kapitel 5 ophæves.
 2. § 33, stk. 1-2 og 4-8, ophæves.
 Stk. 3 bliver herefter stk. 1.
 3. § 34 og § 35 ophæves.
§ 3 I lov om kommuneplanlægning, jf. lovbekendtgørelse nr. 391 af 22. juli  

 1985, som ændret ved lov nr. 287 af 13. maj 1987 og § 16 i lov nr. 192 af 29.  

 marts 1989, foretages følgende ændringer:
 1. I § 22, stk. 2, ændres to steder »§ 40, stk. 1, § 42 og §  

 43« til: »byggelovens § 6 A, § 6 B og § 6 C«.
 2. Kapitel 6 ophæves.
 3. § 47, stk. 1, affattes således:
»Dispensationer fra bestemmelserne i lokalplaner og de efter § 59  

 opretholdte vedtægter og planer m.v. kan uanset § 13 meddeles efter reglerne  

 i stk. 2-8.« 4. I § 47, stk. 2, 1. pkt., udgår »§§ 40, 42 og 43 og  

 fra«.
 5. I § 48, stk. 1, 2. pkt., udgår »og § 44, stk. 6«.
 6. I § 49, stk. 4, 1. pkt., udgår »§ 42, § 43 og § 44, stk. 2,  

 eller i«.
 7. § 55, stk. 1, nr. 1, ophæves.
 Nr. 2-5 bliver herefter nr. 1-4.
§ 4 Stk. 1. Loven træder i kraft den 1. juli 1990, jf. dog stk. 2.
 Stk. 2. Tidspunktet for ikrafttrædelsen af § 1, nr. 7, og § 2 fastsættes  

 af boligministeren.
 Stk. 3. Bestemmelser fastsat i henhold til § 42, stk. 3 og 4, § 43, stk. 1  

 og 3, samt § 47, stk. 2, i lov om kommuneplanlægning, jf. lovbekendtgørelse  

 nr. 391 af 22. juli 1985, som ændret ved lov nr. 287 af 13. maj 1987,  

 opretholdes, indtil de bliver afløst af bestemmelser fastsat i henhold til  

 denne lov.
Stk. 4. § 1, nr. 12, har virkning for afgørelser, der ikke er påklaget  

 inden 1. juli 1990. Afgørelser, der er påklaget før 1. juli 1990,  

 færdigbehandles af den klageinstans, som har modtaget klagen.
Klageinstansens  

 afgørelse kan ikke påklages til anden administrativ myndighed.
