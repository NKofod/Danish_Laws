 Skrivelse om, hvorvidt et  

 amtsrådsmedlem, der har vedtaget bødeforlæg for  

 overtrædelse af straffeloven, er valgbar.
 (Fra Valgbarhedsnævnet til en Amtskommune, j.nr.  

 544/1997).
 X-Amtskommune har ved brev af 12. januar 1998 i henhold  

 til § 101, stk. 4, i den kommunale valglov indberettet til  

 Valgbarhedsnævnet, at amtsrådsmedlem NN har vedtaget et  

 bødeforelæg den 3. januar 1998 på 800 kr. for  

 overtrædelse af straffelovens § 232, 2. led.
 Det fremgår af sagen, at NN i tiden fra den 27.  

 november 1997 til den 11. december 1997 om aftenen i X Svømmeland i  

 flere tilfælde ved uterligt forhold krænkede andres  

 blufærdighed, idet han   fra et skunkrum uden for publikums  

 adgangsområde, gennem borede huller til svømmelandets solkabiner  

   iagttog afklædte personer.
 I den anledning skal man meddele, at  

 Valgbarhedsnævnet har fundet, at den begåede handling   uanset de  

 krav, der må stilles til personer, der beklæder hverv som medlem  

 af kommunale råd   ikke i almindeligt omdømme gør den  

 pågældende uværdig til at være medlem af kommunale  

 råd, jf. den kommunale valglovs § 4.
 Den pågældende må derfor anses for  

 valgbar.
