Betænkning afgivet af Færøudvalget den 20. maj 2022 Betænkning over Forslag til lov om ændring af lov for Færøerne om kapitalkrav og tilsynsmæssige krav for kreditinstitutter og investeringsselskaber [af erhvervsministeren (Simon Kollerup)]:
1. Ændringsforslag Erhvervsministeren har stillet 2 ændringsforslag til lovforslaget.
2. Indstillinger Udvalget indstiller lovforslaget til vedtagelse med de stillede ændringsforslag Frie Grønne, Alternativet, Kristendemokraterne, Moderaterne, Inuit Ataqatigiit og Siumut havde ved betænkningsafgivelsen ikke medlemmer i udvalget og dermed ikke adgang til at komme med indstillinger eller politiske bemærkninger i betænkningen.
 En oversigt over Folketingets sammensætning er optrykt i betænkningen.
3. Udtalelse fra udvalget Ministeren oplyste med brev af 19. maj 2022 udvalget om, at fremsættelsestalen til lovforslaget ikke nævner den sidste af de 3 forordninger, som med lovforslaget sættes i kraft for Færøerne, jf.
L 71  bilag 3. Udvalget har noteret sig, at lovforslaget som fremsat omfatter Europa Parlamentets og Rådets forordning vedr. krav til minimumsdækning af tab for misligholdte eksponeringer (NPE), selvom denne ikke fremgår af fremsættelsestalen.
4. Ændringsforslag med bemærkninger Ændringsforslag Til titlen Af erhvervsministeren, tiltrådt af udvalget:
 1) Som undertitel indsættes:
 »(Gennemførelse for Færøerne af visse ændringsforordninger til forordning (EU) nr. 575/2013)«.
[Tilføjelse af undertitel] Nye bilag 2) Som bilag 1-3 indsættes bilag 1-3 til lovforslagets bemærkninger.
[Korrektion] Bemærkninger Til nr. 1 Til lovforslaget er ikke anført en undertitel.
Det foreslås, at lovforslaget tilføjes undertitlen »(Gennemførelse for Færøerne af visse ændringsforordninger til forordning (EU) nr. 575/2013)«.
Forslaget indebærer ikke materielle ændringer.
Til nr. 2 Bilagene til den foreslåede ændringslov er placeret som bilag til bemærkningerne.
Disse bilag skulle rettelig have være placeret som bilag til lovteksten.
Det forslås derfor, at bilag 1-3 til lovforslagets bemærkninger indsættes som bilag 1-3 til lovforslaget.
Bilag 1-3 bliver efter vedtagelse bilag 2-4 til loven, jf. lovforslagets § 1, nr. 3. Forslaget indebærer ikke materielle ændringer.
5. Udvalgsarbejdet Lovforslaget blev fremsat den 10. november 2021 og var til 1. behandling den 21. april 2022. Lovforslaget blev efter 1. behandling henvist til behandling i Færøudvalget.
Oversigt over lovforslagets sagsforløb og dokumenter Lovforslaget og dokumenterne i forbindelse med udvalgsbehandlingen kan læses under lovforslaget på Folketingets hjemmeside www.ft.dk.
Møder Udvalget har behandlet lovforslaget i 1 møde.
Lovforslagets behandling i Lagtinget Lovforslaget er forud for afgivelsen af betænkning behandlet i Lagtinget.
Erhvervsministeren sendte den 11. maj 2022 lagmandens meddelelse om rigslovsindstilling fra Færøernes Lagting, hvori Lagtinget indstiller til rigsmyndighederne, at forslag til ændring af lov for Færøerne om kapitalkrav og tilsynsmæssige krav for kreditinstitutter og investeringsselskaber sættes i kraft for Færøerne.
Høringssvar Et udkast til lovforslaget har inden fremsættelsen været sendt i høring.
Den 10. november 2021 sendte erhvervsministeren høringssvarene og et høringsnotat til udvalget.
Bilag Under udvalgsarbejdet er der omdelt 5 bilag på lovforslaget.
Annette Lind (S) Bjarne Laustsen (S) Camilla Fabricius (S) Mogens Jensen (S) Henrik Møller (S) Julie Skovsby (S) Kasper Roug (S) Tanja Larsson (S) Thomas Jensen (S) Karsten Hønge (SF) Rasmus Nordqvist (SF) Martin Lidegaard (RV) Katrine Robsøe (RV) Christian Juhl (EL) Søren Søndergaard (EL) Sjúrður Skaale (JF) nfmd.
Christoffer Aagaard Melson (V) Bertel Haarder (V) Anni Matthiesen (V) Louise Schack Elholm (V) Sophie Løhde (V) Søren Espersen (DF) Alex Ahrendtsen (DF) Peter Skaarup (DF) Rasmus Jarlov (KF) Brigitte Klintskov Jerkel (KF) Peter Seier Christensen (NB) Henrik Dahl (LA) Edmund Joensen (SP) fmd.
 Frie Grønne, Alternativet, Kristendemokraterne, Moderaterne, Inuit Ataqatigiit og Siumut havde ikke medlemmer i udvalget.
