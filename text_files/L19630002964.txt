 Danmarks faste repræsentant ved Europarådet har den 13. september 1962 i  

 henhold til kgl. resolution af 27. august 1962 uden ratifikationsforbehold  

 undertegnet den under Europarådets auspicier udarbejdede europæiske  

 overenskomst om udveksling af reagenser til blodtypebestemmelse.
 Overenskomstens ordlyd er som følger:
EUROPÆISK OVERENSKOMST om udveksling af reagenser til blodtypebestemmelse.
Undertegnede regeringer der er medlemmer af Europarådet er, i betragtning  

 af, at reagenser til blodtypebestemmelse kun er til stede i begrænset omfang; i betragtning af at det er højest ønskeligt, at medlemslandene i en  

 europæisk solidaritetsånd yder hinanden gensidig bistand med hensyn til  

 levering af disse reagenser til blodtypebestemmelse såfremt der skulle opstå  

 et behov herfor; i betragtning af at gensidig bistand kun er mulig, dersom disse reagensers  

 egenskaber og anvendelse er underkastet de af medlemslandene i fællesskab  

 fastsatte regler, og hvis deres indførsel nyder de nødvendige lettelser og  

 fritagelser, blevet enige om følgende:
 Artikel 1.
 Med henblik på anvendelsen af nærværende overenskomst betegner udtrykkene  

 »reagenser til blodtypebestemmelse« reagenser af menneskelig,  

 animalsk, vegetabilsk eller anden oprindelse til blodtypebestemmelse og  

 opdagelse af bloduforligelighed.
Hver kontraherende part kan ved undertegnelsen eller deponeringen af sit  

 ratifikations-, godkendelses- eller tiltrædelsesinstrument til nærværende  

 overenskomst gennem erklæring ti Europarådets generalsekretær begrænse  

 nærværende overenskomsts anvendelse til reagenser til bestemmelse af  

 blodtyper af menneskelig oprindelse.
Denne erklæring kan til enhver tid  

 trækkes tilbage ved notifikation til Europarådets generalsekretær.
 Artikel 2.
 Såfremt de kontraherende parter parter har de for deres eget behov  

 nødvendige lagre, forpligter de sig til at sætte reagenser til  

 blodtypebestemmelse til disposition for andre kontraherende parter, der måtte  

 have omgående behov herfor, uden andet vederlag end, hvad der er nødvendigt  

 til dækning af udgifter ved indsamling, fremstilling og transport af disse  

 stoffer, og betaling af eventuelle udgifter ved deres indkøb.
 Artikel 3.
 Reagenser til blodtypebestemmelse stilles til de andre kontraherende  

 parters disposition på betingelse af, at de ikke giver anledning til nogen  

 fortjeneste, at de udelukkende anvendes i medicinsk øjemed og at de kun  

 udleveres til de af de interesserede regeringer udpegede institutioner.
 Artikel 4.
 De kontraherende parter indestår for overholdelsen af bestemmelserne,  

 således som de er defineret i protokollen til nærværende overenskomst.
 De skal endvidere henholde sig til de af dem tiltrådte regler med hensyn  

 til international standardisering på dette område.
Enhver forsendelse af reagenser til blodtypebestemmelse skal være ledsaget  

 af en erklæring, der bekræfter, at de er fremstillet i overensstemmelse med  

 protokollens specifikationer.
Erklæringen skal udfærdiges på grundlag af den  

 i bilag til protokollen anførte model.
 Protokollen og dens bilag udgør et administrativt arrangement og kan  

 ændres eller udvides af regeringerne i de lande, der er parter i nærværende  

 overenskomst.
 Artikel 5.
 De kontraherende parter skal træffe alle nødvendige forholdsregler for at  

 reagenser til blodtypebestemmelse, der er stillet til deres disposition af de  

 andre parter, fritages for indførelsesafgifter.
 De skal endvidere træffe de nødvendige forholdsregler for at sikre disse  

 stoffer omgående levering ad den mest direkte vej til de i nærværende  

 overenskomsts artikel 3 omtalte modtagere.
 Artikel 6.
 De kontraherende parter skal gennem Europarådets generalsekretær sende  

 hverandre en liste over de institutioner, der har beføjelse til at udstede  

 den i nærværende overenskomsts artikel 4 omtalte erklæring.
De skal ligeledes fremsende en liste over de institutioner, der har  

 beføjelse til at fordele indførte reagenser til blodtypebestemmelse.
Disse  

 institutioner skal så vidt muligt være dem der er nævnt i artikel 6 i den  

 europæiske overenskomst om udveksling af terapeutiske stoffer af menneskelig  

 oprindelse.
 Artikel 7.
 Nærværende overenskomst er åben for undertegnelse af Europarådets  

 medlemmer der kan blive deltagere ved:
 Ratifikations- eller godkendelsesinstrumenterne skal deponeres hos  

 Europarådets generalsekretær.
 Artikel 8.
 Nærværende overenskomst træder i kraft en måned efter den dato, på hvilken  

 tre medlemmer af Rådet i overensstemmelse med bestemmelserne i artikel 7 har  

 undertegnet overenskomsten uden forbehold af ratifikation eller godkendelse  

 eller har ratificeret eller godkendt den.
 For ethvert medlem, der senere undertegner den uden forbehold af  

 ratifikation eller godkendelse eller ratificerer eller godkender den, træder  

 overenskomsten i kraft en måned efter datoen for undertegnelsen eller  

 deponeringen af ratifikations- eller godkendelsesinstrumentet.
 Artikel 9.
Efter at nærværende overenskomst er trådt i kraft, kan Europarådets  

 ministerudvalg opfordre enhver stat, der ikke er medlem af Rådet, til at  

 tiltræde overenskomsten.
Tiltrædelsen får gyldighed en måned efter datoen for  

 tiltrædelsesinstrumentets deponering hos Europarådets generalsekretær.
 Artikel 10.
 Europarådets generalsekretær meddeler medlemslandene og de stater der  

 tiltræder overenskomsten:
 Artikel 11.
 Nærværende overenskomst forbliver i kraft på ubestemt tid.
 Enhver kontraherende part kan med et års varsel bringe anvendelsen af  

 nærværende overenskomst til ophør for sit vedkommende ved meddelelse til  

 Europarådets generalsekretær.
 Til bekræftelse heraf har de undertegnede, der er behørigt befuldmægtigede  

 hertil af deres respektive regeringer undertegnet nærværende overenskomst.
Udfærdiget i Strasbourg den 14. maj 1962 på fransk og engelsk, begge  

 tekster af samme gyldighed, i et eksemplar, som skal deponeres i Europarådets  

 arkiver.
Generalsekretæren skal fremsende bekræftede kopier til hver af de  

 regeringer der undertegner eller tiltræder overenskomsten.
 For Kongeriget Belgiens regering:
under forbehold af ratifikation eller godkendelse: P.H.
Spaak.
 For Den cyrpiotiske Republiks regering:
 For Kongeriget Danmarks regering:
 For Den franske Republiks regering:
 Ved undertegnelsen erklærer Den franske Republiks regering, at den i  

 henhold til artikel 1 begrænser overenskomstens anvendelse til reagenser til  

 bestemmelse af blodtyper af menneskelig oprindelse:
under forbehold af ratifikation eller godkendelse: G.
Gorse.
 For Kongeriget Grækenlands regering:
under forbehold af ratifikation eller godkendelse: N.
Cambalouris.
 For Irlands regering:
 For Den islandske Republiks regering:
 For Den italienske Republiks regering:
under forbehold af ratifikation eller godkendelse: Attlio Piccioni.
 For Storhertugdømmet Luxembourgs regering:
under forbehold af ratifikation eller godkendelse: Pierre Wurth.
 For Kongeriget Nederlandenes regering:
 For Kongeriget Norges regering:
 Einar Lochen.
 For Kongeriget Sveriges regering:
 Gunnar Lange.
 For Den tyrkiske Republiks regering:
under forbehold af ratifikation eller godkendelse: Zeki Kuneralp.
 For Forbundsrepublikken Tysklands regering:
under forbehold af ratifikation eller godkendelse:
 For Det forenede Kongerige Storbritannien og Nordirlands regering:
 For Den østrigske Republiks regering:
 I henhold til konventionens artikel 8 er denne trådt i kraft den 14.  

 oktober 1962, en måned efter at Danmark som det tredje land havde undertegnet  

 den uden ratifikationsforbehold.
 Konventionen er herefter i kraft i forholdet mellem Danmark, Norge og  

 Sverige.
 Udenrigsministeriet, den 12. august  

 1963.
 Per Hækkerup.
