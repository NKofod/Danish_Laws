Nr LSF 187 Forslag til Lov om ændring af lov om en realrenteafgift af visse  

 pensionskapitaler m.v. og lov om skattemæssig behandling af gevinst og tab på  

 fordringer og gæld (Skibskreditfondens indeksobligationer) Fremsat af ministeren for skatter afgifter § 1 I lov nr. 222 af 3. juni 1983 om en realrenteafgift af visse pensionskapitaler m.v., som ændret ved lov nr. 566 af 19. december 1985, lov nr. 136 af 19. marts 1986 og lov nr. 148 af 19. marts 1986, indsættes i § 3, stk. 3, nr. 2, efter »Kreditforeningen af Kommuner i Danmark«: »samt renteindtægt og indekstillæg  

 vedrørende obligationer udstedt af Danmarks Skibskreditfond med fuld indeksregulering eller med begrænset indeksregulering svarende til den del af den årlige prisstigning, som ikke overstiger en grænse, der mindst udgør 6 pct.« § 2 I lov nr. 532 af 13. december 1985 om skattemæssig behandling af gevinst og tab på fordringer og gæld indsættes i § 7, stk. 5, efter »Kreditforeningen af Kommuner i Danmark«: »samt for obligationer med fuld indeksregulering eller med begrænset indeksregulering svarende til den del af den årlige prisstigning, som ikke overstiger en grænse, der mindst udgør 6 pct.« § 3 Stk. 1. Loven træder i kraft dagen efter bekendtgørelsen i Lovtidende.
Stk. 2. Loven har virkning for obligationer, der udstedes til finansiering af skibe, hvor skibsbygningskontrakt er indgået i 1986 eller 1987 med aftalt levering senest den 31. december 1989.
Oprindeligt fremsat lovforslag Blad nr 556 § 1 I lov nr. 222 af 3. juni 1983 om en realrenteafgift af visse pensionskapitaler m.v., som ændret ved lov nr. 566 af 19. december 1985, indsættes i § 3, stk. 3, nr. 2, efter »Dansk Landbrugs Realkreditfond«: », Danmarks Skibskreditfond«.
§ 2 I lov nr. 532 af 13. december 1985 om skattemæssig behandling af gevinst og tab på fordringer og gæld indsættes i § 7, stk. 5, efter »Dansk Landbrugs Realkreditfond«: », Danmarks Skibskreditfond«.
§ 3 Loven træder i kraft dagen efter bekendtgørelsen i Lovtidende.
BEMÆRKNINGER TIL LOVFORSLAGET Lovforslaget har til formål at forbedre finansieringsvilkårene for skibsværftsindustrien.
Baggrunden for dette er den aktuelle afmatning inden for skibsværftsindustrien, som bl.a. skyldes en international overkapacitet såvel inden for værftsindustrien som på fragtmarkedet.
Lovforslaget går ud på at tilskynde de realrenteafgiftspligtige institutioner og skattepligtige personer og selskaber m.v. til at investere i indeksobligationer fra Danmarks Skibskreditfond.
Indeksobligationerne skal udformes på samme måde som de indeksobligationer, der allerede udstedes af realkreditinstitutterne m.fl. til finansiering af boligbyggeriet.
 Lovforslaget har ingen administrative konsekvenser.
Der foreligger ikke skøn over i hvilket omfang, skibskreditfonden vil udstede indeksobligationer.
De følgende skøn angiver derfor provenuvirkningen pr. 1 mia kr. udstedte indeksobligationer.
Hvis det antages, at indeksobligationerne væsentligst vil blive købt af realrenteafgiftspligtige som alternativ til traditionelle obligationer med en effektiv rente på 10 pct. p.a., skønnes provenutabet at udgøre 20-30 mill. kr. pr. år for hver 1 mia kr., der udstedes af indeksobligationer.
Det er herved forudsat, at realrenteafgiftssatsen vil være ca. 40 pct.
Der er skønsmæssigt taget hensyn til, at indeksobligationer er særlig attraktive for realrenteafgiftspligtige uden overgangsordningsfradrag, og at den kortere løbetid på disse indeksobligationer kan medføre, at de i højere grad end andre indeksobligationer aftages af personer.
Provenutabet pr. 1 mia kr. udstedte indeksobligationer skønnes at udgøre 20-30 mill. kr. hvert af de første år i lånets løbetid og vil derefter gradvis falde mod 0 kr.
Det samlede provenutab i lånets løbetid bliver under disse forudsætninger 225-325 mill. kr.
 Nutidsværdien heraf udgør ved en diskonteringsrentefod på 5 pct. p.a.
 175-250 mill. kr.
Til § 1 Bestemmelsen går ud på, at indeksobligationer, der udstedes af Danmarks Skibskreditfond, fritages for realrenteafgift.
Denne fritagelse gælder allerede for indeksobligationer, der udstedes af danske realkreditinstitutter, Dansk Landbrugs Realkreditfond og Kreditforeningen af Kommuner i Danmark.
Afgiftsfritagelsen vedrører såvel renteindtægt som indekstillæg vedrørende obligationerne.
Det er en forudsætning for afgiftsfritagelsen, at der er tale om fuldt indekserede obligationer.
Til § 2 Bestemmelsen går ud på, at indeksobligationer, der udstedes af Danmarks Skibskreditfond, fritages for beskatning efter kursgevinstlovens mindsterenteregel, hvis den pålydende rente er på mindst 21/2 pct.
Denne skattefritagelse gælder allerede for indeksobligationer, der udstedes af danske realkreditinstitutter, Dansk Landbrugs Realkreditfond og Kreditforeningen af Kommuner i Danmark.
Til § 3 De nye bestemmelser træder i kraft dagen efter bekendtgørelsen i Lovtidende.
BILAG I dette bilag er (markeret med --/ og /-- ) indsat gældende formulering af de bestemmelser, der berøres af lovforslaget § 1 I lov nr. 222 af 3. juni 1983 om en realrenteafgift af visse pensionskapitaler m.v., som ændret ved lov nr. 566 af 19. december 1985, indsættes i § 3, stk. 3, nr. 2, efter »Dansk Landbrugs Realkreditfond«: », Danmarks Skibskreditfond«.
--/ § 3. - - Stk. 3. - - 2) renteindtægt og indekstillæg vedrørende indeksobligationer udstedt af  

 danske realkreditinstitutter, Dansk Landbrugs Realkreditfond og  

 Kreditforeningen af Kommuner i Danmark. - - /-- § 2 I lov nr. 532 af 13. december 1985 om skattemæssig behandling af gevinst og tab på fordringer og gæld indsættes i § 7, stk. 5, efter »Dansk Landbrugs Realkreditfond«: », Danmarks Skibskreditfond«.
