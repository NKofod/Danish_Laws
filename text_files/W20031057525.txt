Klage  

 over fødselsforløb samt manglende information  

  

 om hindesprængning Patientklagenævnet fandt grundlag for at kritisere  

 jordemoderens journalføring af behandlingen af patienten.
Nævnet fandt det  

 tilstrækkeligt godtgjort, at jordemoderen havde informeret patienten om, at  

 hun  

 ville prikke hul på fosterhinderne.
Det fremgik dog ikke af journalen, at  

 jordemoderen havde informeret patienten, hvilket nævnet fandt, hun burde have  

 journalføret Patientklagenævnet fandt ikke grundlag for at kritisere  

 jordemodererens behandling af patienten.
Nævnet fandt herved, at der var i  

 overensstemmelse med normen for almindelig anerkendt faglig standard, at  

 jordemoderen stimulerede veaktiviteten ved at prikke hul på fosterhinderne,  

 og  

 at jordemoderen opsatte et vestimulerende drop efter, at kvinden havde  

 presset  

 i ½ time.
Det var endvidere nævnets vurdering, at uregelmæssig hovedstilling  

 ikke i sig selv indikerer, at der skal anlægges et klip i mellemkødet  

 (episiotomi), foretages forløsning med sugekop eller foretages et kejsersnit.
 Nævnet kunne endvidere oplyse, at det ikke er  

 ualmindeligt, at der fremkommer bristning i skeden, når barnet fødes i en  

 uregelmæssig stilling, da hovedet fylder på en anden måde end normalt.
 Der blev afgivet dissens i sagen.
