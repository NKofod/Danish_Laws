Betænkning afgivet af Skatteudvalget den 28. maj 2003 Betænkning over Forslag til  

 folketingsbeslutning om Folketingets adgang til indsigt i visse dokumenter af  

 hensyn til retssikkerheden [af  

 Kristian Thulesen Dahl (DF) m.fl.] 1. Udvalgsarbejdet Beslutningsforslaget blev fremsat den 7. februar 2003 og var til  

 1. behandling den 1. april 2003. Beslutningsforslaget blev efter 1.  

 behandling  

 henvist til behandling i Skatteudvalget.
Møder Udvalget har behandlet beslutningsforslaget i 7 møder.
Spørgsmål Udvalget har stillet 10 spørgsmål til skatteministeren til  

 skriftlig besvarelse, som denne har besvaret.
2. Indstillinger og politiske bemærkninger Et  

  

 flertal  

  

 i udvalget  

 (udvalget med undtagelse af DF og SF) indstiller beslutningsforslaget til  

  

 forkastelse.
 Venstres og Det Konservative Folkepartis medlemmer af udvalget  

 bemærker, at det er Venstres og Det Konservative Folkepartis opfattelse, at  

 en  

 vidtgående offentlighed er grundlæggende for den demokratiske kontrol.
 Venstre og Det Konservative Folkeparti er på den anden side af  

 den opfattelse, at der må udvises tilbageholdenhed med at udlevere  

 dokumenter,  

 der hidrører fra en regerings beslutningsproces.
 Venstre og Det Konservative Folkeparti har noteret sig  

 Justitsministeriets udtalelse, jf. skatteministerens svar på spørgsmål nr. 4,  

 hvorefter offentlighedslovens § 10, nr. 4, der undtager myndigheders  

 brevveksling med sagkyndige til brug i retssager m.v., har til formål at  

 sikre,  

 at det offentlige  på samme måde som en modpart har ret til  som  

 grundlag for  

 sine overvejelser kan søge fornøden sagkyndig vejledning, uden at andre skal  

 have adgang til at gøre sig bekendt med sådanne responsa m.v.
 Ud fra de nævnte hensyn og under hensyntagen til usikkerheden om  

 beslutningsforslagets konsekvenser, nærer Venstre og Det Konservative  

 Folkeparti betænkelighed ved at medvirke til beslutningsforslaget.
Enhedslistens medlem af udvalget bemærker, at Enhedslisten  

 støtter så stor åbenhed i den offentlige forvaltning som muligt.
Derfor er  

 Enhedslisten positiv over for forslag om en generel udvidelse af borgernes  

 mulighed for at få indsigt i den offentlige indsats.
Enhedslisten har også  

 støttet, at der i arkivloven gives hurtigere adgang til materiale, end der  

 gøres i dag.
Enhedslisten mener derimod ikke, at en sådan udvidelse skal ske  

 gennem  

 vedtagelse af enkeltforslag i Folketinget.
Enhedslisten vil derfor stemme  

 imod  

 beslutningsforslaget.
 Et  

  

 mindretal  

  

 i  

 udvalget (DF og SF) indstiller beslutningsforslaget til  

  

 vedtagelse.
Dansk Folkepartis og Socialistisk Folkepartis medlemmer af  

 udvalget har noteret sig, at skatteministeren i sine besvarelser til udvalget  

 har bekræftet, at offentlighedsloven ikke pålægger ministeren at nægte at  

 udlevere de ønskede dokumenter.
Der er således ikke juridiske hindringer for,  

 at ministeren kan beslutte at udlevere de pågældende dokumenter til  

 Folketinget.
Ministerens beslutning om ikke at udlevere de ønskede dokumenter  

 til Folketinget  eventuelt i fortrolig form  er dermed udtryk for  

 en rent  

 politisk afgørelse.
Som begrundelse for sin afgørelse om ikke at udlevere  

 dokumenterne har skatteministeren henvist til, at en udlevering af  

 dokumenterne  

 i den konkrete sag vil skabe præcedens og betyde, at bestemmelserne i  

 offentlighedslovens § 10 i realiteten vil blive sat ud af kraft.
Dansk Folkeparti og SF er ikke enig i skatteministerens  

 betragtninger om, at en udlevering af de ønskede dokumenter vil få  

 præcedensvirkning eller udhule offentlighedslovens bestemmelser.
Dansk  

 Folkeparti og SF skal henvise til Justitsministeriets udtalelse bilagt  

 skatteministerens svar på spørgsmål 4 og 5. Heraf fremgår bl.a.:  

 »Sammenfattende er en minister således i almindelighed berettiget  men  

 ikke  

 forpligtet  til at videregive fortrolige oplysninger til Folketinget  

 eller  

 dets udvalg, hvis der er et sagligt behov for det.
I hvilket omfang sådanne  

 oplysninger bør videregives, må afgøres på grundlag af en konkret afvejning«.
At en beslutning om udlevering af dokumenter indeholdende  

 fortrolige oplysninger således efter Justitsministeriets udtalelse netop bør  

 ske på grundlag af en konkret afvejning, understøtter Dansk Folkepartis og  

 SFs  

 opfattelse af, at ministerens beslutning om i det konkrete tilfælde, som  

 beslutningsforslaget vedrører, at gøre Folketinget bekendt med de ønskede  

 dokumenter (eventuelt i fortrolig form) ikke vil få præcedensvirkning.  

 Følgelig  

 er der heller ikke risiko for, at en udlevering af dokumenterne i det  

 konkrete  

 tilfælde vil føre til en udhuling af offentlighedslovens bestemmelser eller  

 hindre en hensigtsmæssig administrativ tilrettelæggelse og generel fortrolig  

 dialog i udvalgs- og retssager under Skatteministeriet.
Den største garanti  

 herfor er efter Dansk Folkepartis og SFs opfattelse også, at det jo  

 netop er  

 ministeren selv, der i de konkrete tilfælde er berettiget til at træffe  

 beslutning om, hvorvidt fortrolige dokumenter efter en konkret afvejning skal  

 udleveres til Folketinget eller ej.
Dansk Folkeparti og SF er endvidere  

 indstillet på i forbindelse med beslutningsforslagets behandling at  

 tilkendegive, at man i givet fald er enig med ministeren i, at en udlevering  

 af  

 de konkrete dokumenter skal ses i lyset af en konkret afvejning, hvorfor  

 udlevering af de ønskede dokumenter ikke har præcedensvirkning.
Endelig skal  

 Dansk Folkeparti og SF bemærke, at offentlighedslovens bestemmelser netop  

 ikke  

 indeholder forbud mod, at ministeren kan beslutte at udlevere de pågældende  

 dokumenter, hvorfor intentionen med de relevante bestemmelser i  

 offentlighedsloven må være, at en sådan mulighed skal stå åben, uden at  

 bestemmelserne dermed mister deres indhold.
Socialistisk Folkepartis medlem af udvalget bemærker endvidere,  

 at SF ingen sympati har for de spekulanter, der har benyttet sig af  

 10-mands-selskaberne til at undgå skattebetaling.
Men hvis de skal dømmes,  

 skal  

 det ske ved en fair og åben sag, hvor alt materiale er tilgængeligt.
For SF vægter retssikkerheden tungt  ikke mindst, når der er  

 tale om en konflikt mellem en borger og offentlige myndigheder.
SF arbejder  

 for  

 maksimal åbenhed i offentlige myndigheders arbejde, og derfor kan SF støtte  

 beslutningsforslaget.
 Tjóðveldisflokkurin, Inuit Ataqatigiit og Siumut var på  

 tidspunktet for betænkningens afgivelse ikke repræsenteret med medlemmer i  

 udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
Lars Christian Lilleholt (V)  

    

 Peter Christensen (V)  

    

 Freddy Dam (V)  

    

 Kristian Jensen (V)  

  

  nfmd.  

  

    

 Mikkel Dencker (DF)  

    

 Kristian Thulesen Dahl (DF)  

    

 Charlotte Dyremose (KF)  

    

 Else Theill Sørensen (KF)  

    

 Mogens Nørgård Pedersen (KRF)  

    

 Erik Mortensen (S)  

    

 Henrik Sass Larsen (S)  

    

 Jacob Buksti (S)  

    

 Jens Peter Vernersen (S)  

  

  fmd.  

  

    

 Sophie Hæstorp Andersen (S)  

    

 Morten Homann (SF)  

    

 Anders Samuelsen (RV)  

    

 Pernille Rosenkrantz‑Theil (EL) Tjóðveldisflokkurin, Inuit Ataqatigiit og Siumut havde  

 ikke medlemmer i udvalget.
Folketingets sammensætning Venstre, Danmarks Liberale Parti (V) 56 * Enhedslisten (EL) 4 Socialdemokratiet (S) 52 Kristeligt Folkeparti (KRF) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 Uden for folketingsgrupperne (UFG) 1 * Heraf  

 1 medlem valgt på Færøerne Bilag 1 Oversigt over bilag vedrørende B 87 Bilagsnr.
