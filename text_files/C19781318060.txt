I overensstemmelse med Det europæiske økonomiske Fællesskabs forordninger nr. 2727/75 af 29. oktober 1975 om den fælles markedsordning for korn,  

 senest ændret ved forordning nr. 1254/78 af 12. juni 1978, nr. 2742/75 af 29. oktober 1975 om produktionsrestitutioner inden for  

 korn- og rissektoren, senest ændret ved forordning nr. 1127/78 af 22. maj  

 1978, og nr. 1570/78 af 4. juli 1978 om gennemførelsesbestemmelser til forordning  

 nr. 2742/75 om produktionsrestitutioner for stivelsesholdige varer, som  

 ændret ved forordning nr. 1802/78 af 28. juli 1978, samt bekendtgørelse nr. 385 af 3. august 1978 om ydelse af  

 produktionsrestitution til blød hvede, majs og brudris, der anvendes til  

 særlige produktioner, gælder følgende:
§ 1 Stk. 1. Der ydes produktionsrestitution i Danmark til:
 under forudsætning af, at kornet hhv. den bløde hvede, hvoraf melet er  

 fremstillet, er i fri omsætning inden for Det europæiske økonomiske  

 Fællesskab.
 Stk. 2. Ved kvældemel forstås hvede- og majsmel, i hvilket stivelsen har  

 været hydrotermisk behandlet med forklistring af stivelsen til følge, hvorved  

 dets hæveevne er blevet øget med mindst 50%.
 Stk. 3. Der må kun begæres produktionsrestitution for korn og  

 kornprodukter, der opfylder betingelserne i stk. 1, jvf. stk. 2.
§ 2 Stk. 1. De virksomheder, som fremstiller stivelse eller kvældemel, og som  

 ønsker at opnå produktionsrestitution til de anvendte kornmængder, skal forud  

 registreres hos Direktoratet for Markedsordningerne, Frederiksborggade 18,  

 1360 København K.
Anmodning om registrering skal affattes som bilag 1.
 Stk. 2. Forinden fremstillingen påbegyndes, skal producenten af  

 toldvæsenet have meddelt bevilling til fremstilling under toldkontrol, jvf.  

 §§ 7 og 34 - 36 i bekendtgørelse nr. 520 af 9. oktober 1974 om administration  

 af Det europæiske økonomiske Fællesskabs markedsordninger for landbrugsvarer,  

 frugt og gartneriprodukter m.v., som ændret ved bekendtgørelse nr. 389 af 9.  

 juli 1977. Ansøgning herom indsendes til det lokale distriktstoldkammer.
Stk. 3 . Det er en forudsætning for ydelse af produktionsrestitution til  

 hvede og majs, der forarbejdes til kvældemel, at virksomheder, der driver  

 mellemhandel med kvældemel, og industrivirksomheder, som årligt anvender over  

 50 tons kvældemel, af toldvæsenet er meddelt tilladelse til at drive  

 mellemhandel med kvældemel, respektive at anvende kvældemel til  

 brødfremstilling.
Ansøgning herom indsendes til det lokale  

 distriktstoldkammer.
§ 3 Stk. 1. Udbetaling af produktionsrestitution finder sted, når  

 Direktoratet for Markedsordningerne har modtaget kopi I af et  

 kontroleksemplar T nr. 5, hvoraf fremgår, at basisproduktet er undergivet  

 toldkontrol med henblik på forarbejdning til stivelse eller forarbejdning til  

 kvældemel til brug ved brødfremstilling.
Stk. 2. Ved beregning af restitutionen anvendes der for så vidt angår  

 blød hvede en forædlingskoefficient på højst 140 kg blød hvede til 100 kg  

 mel.
For så vidt angår majs anvendes en forædlingskoefficient på højst 180 kg  

 majs til 100 kg majsmel eller majsgrits.
Stk. 3. Det er en forudsætning for udbetaling af  

 produktionsrestitutionen, at producenten har stillet en sikkerhed i rede  

 penge, i form af en bankgaranti eller anden garanti efter nærmere af  

 direktoratet fastsatte regler.
Sikkerhedsstillelsens størrelse skal mindst  

 svare til produktionsrestitutionsbeløbet med et tillæg af 5%. En garanti skal  

 affattes som bilag 2.
§ 4 Stk. 1.  Når kopi I af det i § 3, stk. 1, omhandlede  

 kontroleksemplar og den i § 3, stk. 3, nævnte sikkerhedsstillelse foreligger  

 for Direktoratet for Markedsordningerne, er den registrerede producent  

 berettiget til at få udbetalt produktionsrestitutionen senest 30 dage efter,  

 at basisproduktet er taget under toldkontrol, jfr. § 3, stk. 1.
 Stk. 2. Produktionsrestitutionen er fastsat til 17, 00 RE (for tiden  

 kr.145,63) pr. 1. 000 kg majs, som anvendes til fremstilling af stivelse og  

 af kvældemel til brødfremstilling, medens produktionsrestitutionen er fastsat  

 til 24,29 RE (for tiden kr.208, 08) pr. 1.000 kg blød hvede, som anvendes til  

 fremstilling af stivelse og af kvældemel til brødfremstilling.
§ 5 Stk. 1. Såfremt de i § 4, stk. 2, nævnte produktionsrestitutionsbeløb  

 ændres i tidsrummet mellem den dag, hvor ansøgningen om anbringelse af  

 basisproduktet under toldkontrol godkendes, og produktionens påbegyndelse,  

 beregnes produktionsrestitutionen efter den ændrede sats.
Såfremt  

 produktionsrestitutionen er blevet udbetalt på tidspunktet for produktionens  

 påbegyndelse, skal det udbetalte beløb justeres.
Såfremt restitutionsbeløbet  

 er blevet nedsat, skal forskellen tilbagebetales til direktoratet inden 30  

 dage efter produktionens påbegyndelse, og såfremt restitutionsbeløbet er  

 blevet forøget, udbetales forskellen af direktoratet senest 30 dage efter  

 nævnte tidspunkt.
 Stk. 2. Justering efter stk. 1 finder sted på grundlag af  

 originaleksemplaret af det i § 3, stk. 1, omhandlede kontroleksemplar, som  

 toldvæsenet efter basisproduktets forarbejdning til stivelse eller kvældemel  

 indsender til Direktoratet for Markedsordningerne.
§ 6 Stk. 1. Sikkerheden frigives fuldtud, såfremt mindst 96% af  

 basisproduktet er forarbejdet til stivelse eller kvældemel senest 90 dage  

 efter, at basisproduktet er undergivet toldkontrol.
Såfremt mindre end 96% af  

 basisproduktet er blevet forarbejdet til stivelse eller kvældemel inden for  

 nævnte tidsfrist, frigives sikkerheden kun med et beløb, der svarer til den  

 produktionsrestitution, som tilkommer producenten for den forarbejdede del af  

 basisproduktet, medens resten af den stillede sikkerhed fortabes.
Mængden af  

 basisproduktet, der er forarbejdet inden for tidsfristen, dokumenteres ved  

 det i § 5, stk. 2, omhandlede kontroleksemplar.
De i stk. 2 - 4 angivne  

 betingelser skal endvidere være opfyldt.
Stk. 2 . Såfremt hvede eller majs, der forarbejdes til kvældemel til brug  

 ved brødfremstilling, er bestemt til anvendelse her i landet, er det  

 endvidere en betingelse for frigivelse af sikkerhedsstillelsen, at  

 producenten af kvældemelet til direktoratet fremsender en ansøgning herom  

 vedlagt kopi af salgsfaktura.
Er kvældemelet solgt til en mellemhandler, er  

 det herudover en betingelse for frigivelse af sikkerhedsstillelsen, at en  

 kopi af mellemhandlerens salgsfaktura er modtaget i direktoratet fra  

 sidstnævnte.
Kopierne af salgsfakturaerne skal være forsynet med den  

 erklæring, der er foreskrevet i de af toldvæsenet udstedte  

 bevillinger/tilladelser.
Stk. 3 . Såfremt kvældemelet er bestemt til anvendelse i en  

 industrivirksomhed i et andet land inden for Fællesskabet, skal varerne ved  

 forsendelsen her fra landet ledsages af kontroleksemplar T nr. 5, der  

 udfyldes i overensstemmelse med rubriceringen, og som herudover i rubrik 104  

 forsynes med følgende oplysning: »Bestemt til anvendelse til  

 brødfremstilling i henhold til bestemmelserne i forordning (EØF) nr.  

 1570/78«.
Når originaleksemplaret af kontroleksemplaret er modtaget  

 retur fra de udenlandske myndigheder med attest om kvældemelets anvendelse,  

 vil frigivelse af sikkerhedsstillelse finde sted.
 Stk. 4 . Såfremt bestemmelsen i § 5, stk. 1, medfører, at producenten af  

 kvældemel skal tilbagebetale et justeringsbeløb, er frigivelse af den  

 stillede garanti betinget af, at producenten har tilbagebetalt  

 justeringsbeløbet.
 Stk. 5. Såfremt den i stk. 1 anførte frist på 90 dage ikke har kunnet  

 overholdes på grund af force majeure, kan producenten begære en  

 fristforlængelse, hvis omfang afgøres af direktoratet på grundlag af de  

 forelagte omstændigheder.
§ 7 Kvældemel, hvortil der er ydet produktionsrestitution, skal her i landet  

 være anvendt til brødfremstilling senest 180 dage efter datoen for fakturaens  

 udstedelse.
Producenten af brød er ansvarlig for, at dette opfyldes.
§ 8 For kvældemel, der er produceret i perioden fra den 19. oktober 1977 til  

 den 21. juli 1978, ydes der efter ansøgning produktionsrestitution, jvf. § 4,  

 stk. 2, såfremt producenten af kvældemel fremlægger bevis for, at kvældemelet  

 er fremstillet i nævnte periode, og at det er solgt til anvendelse til  

 brødfremstilling.
Producenten af kvældemelet skal ved ansøgning om udbetaling  

 vedlægge kopi af salgsfaktura, der indeholder oplysning om kvældemelets  

 nettovægt og brødproducentens nøjagtige firmabetegnelse.
§ 9 Såfremt kvældemel indføres fra andre EF-lande til brug ved  

 brødfremstilling her i landet, er det en forudsætning for toldvæsenets  

 attestation om kvældemelets anvendelse til brødfremstilling på den pågældende  

 virksomhed, at virksomheden forinden har fået tilladelse fra toldvæsenet til  

 fremstilling under toldkontrol.
Ansøgning herom indsendes til det lokale  

 distriktstoldkammer.
§ 10 Vejledningen har gyldighed til 31. juli 1979.
Bilag. 1 ANMODNING OM REGISTRERING med henblik på ydelse af produktionsrestitution til majs og blød hvede  

 eller mel af blød hvede.
 Undertegnede firma/virksomhed, som fremstiller eller agter at fremstille  

 stivelse af majs, blød hvede eller mel af blød hvede, hhv. kvældemel af majs  

 eller blød hvede til brug ved brødfremstilling, hvortil der kan opnås  

 produktionsrestitution efter EF' s markedsordning for korn, anmoder om  

 registrering i forbindelse med EF-direktoratets administration af  

 restitutionsordningen.
 Virksomhedens navn ..................................
 Forretningsadresse ..................................
 Virk.nr. (moms nr.) ..................
 Tlf. nr. ..........
Virksomheden foretager fremstillingen på følgende adresse ....................., den......................
Bilag. 2 GARANTIBEVIS NR.
 Firma: ......................................................
 Adresse.....................................................
producerer stivelse af majs, blød hvede eller mel af blød hvede eller  

 kvældemel, hvortil der i henhold til Det europæiske økonomiske Fællesskabs  

 forordning nr. 1570/78 af 4. juli 1978 om gennemførelsesbestemmelser til  

 forordning (EØF) nr. 2742/75 om produktionsrestitutioner for stivelsesholdige  

 varer kan ydes en produktionsrestitution.
For overholdelse af de  

 forpligtelser, der følger af produktionsrestitutionens udbetaling, skal over  

 for Direktoratet for Markedsordningerne Frederiksborggade 18 - 1360 København K stilles en sikkerhed, svarende til produktionsrestitutionsbeløbet med et  

 tillæg af 5%.
......................................... indestår herved Direktoratet for Markedsordningerne som selvskyldnerkautionist for skadesløs betaling af indtil kr. ......................
 skriver kroner.............................................
 hvilket beløb eller den af direktoratet krævede del deraf kommer til  

 udbetaling på direktoratets skriftlige anfordring herom og med direktoratets  

 samtidige erklæring om, at ovennævnte firma ikke eller kun delvis har  

 overholdt bestemmelserne i ovennævnte forordning.
 Garantien frigives først i sin helhed, når det er konstateret, at der ikke  

 længere påhviler firmaet forpligtelser i forbindelse med udbetalte  

 restitutionsbeløb for råvarer, der er omfattet af garantien, samt når  

 vedkommende kontrolmyndighed over for Direktoratet for Markedsordningerne har  

 attesteret, at forarbejdningen af samtlige kvanta råvarer, der er omfattet af  

 garantien, er gennemført i overensstemmelse med de herom fastsatte  

 bestemmelser.
 ..........................., den.....................
