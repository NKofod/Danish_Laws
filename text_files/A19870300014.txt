 Denne datasammenskrivning omfatter lov om  

 arbejdsformidling og arbejdsløshedsforsikring m.v., jfr. lovbekendtgørelse  

 nr.615 af 12. september 1986 med de ændringer, der følger af lov nr. 832 af  

 9. december 1986 og lov nr. 948 af 23. december 1986.
AFSNIT I.
ARBEJDSFORMIDLING KAPITEL 1. OPGAVER § 1.  Arbejdsformidlingen har til opgave som et  

 neutralt landsomfattende system at foretage vederlagsfri formidling af  

 kontakt mellem arbejdssøgende og arbejdsgivere og i forbindelse hermed at yde  

 bistand ved valg af erhverv og uddannelse.
Arbejdsformidlingen skal betjene  

 arbejdssøgende og arbejdsgivere fra alle erhverv og stillingsgrupper.
 Stk. 2.  Arbejdsformidlingen har endvidere til opgave  

 som led i en aktiv arbejdsmarkedspolitik at følge udviklingen på  

 arbejdsmarkedet, at tage initiativ til foranstaltninger af  

 arbejdsmarkedsmæssig betydning og at yde statslige og kommunale myndigheder  

 bistand ved indsamling og vurdering af oplysninger vedrørende  

 arbejdsmarkedsforhold.
KAPITEL 2. OPBYGNING § 2.  Arbejdsformidlingen ledes af arbejdsdirektøren  

 under medvirken af landsarbejdsnævnet, jfr. §§ 3 og 11, stk. 1.
§ 3.  Landsarbejdsnævnet skal medvirke i den  

 almindelige ledelse, planlægning og koordination af arbejdsformidlingen,  

 herunder i spørgsmål, der berører struktur og virkemidler for  

 arbejdsformidlingens virksomhed.
Arbejdsdirektøren skal forud for  

 udfærdigelsen af almindelige bestemmelser for arbejdsformidlingens virksomhed  

 forhandle disse med landsarbejdsnævnet.
 Stk. 2.  Arbejdsministeren kan udfærdige nærmere  

 bestemmelser for nævnets virksomhed.
 § 4.  Landsarbejdsnævnet består af en formand og 14  

 andre medlemmer.
 Stk. 2.  Dansk Arbejdsgiverforening og  

 Landsorganisationen i Danmark udpeger hver 4 medlemmer, Sammenslutningen af  

 Landbrugets Arbejdsgiverforeninger udpeger 1 medlem, de i § 96 nævnte  

 tillidsmænd for arbejdsløshedskasserne udpeger 2 medlemmer, Funktionærernes  

 og Tjenestemændenes Fællesråd og Akademikernes Centralorganisation udpeger  

 hver 1 medlem, medens FR (Fællesrepræsentationen) Hovedorganisation for  

 Arbejdsleder- og tekniske Funktionærforeninger i Danmark, Foreningen af  

 Arbejdsledere i Danmark og Teknisk Landsforbund i fællesskab udpeger 1  

 medlem.
Stk. 3.  Der tilforordnes landsarbejdsnævnet 1  

 repræsentant for amtsrådsforeningen i Danmark, 1 repræsentant for Kommunernes  

 Landsforening, 1 repræsentant for Københavns kommune og Frederiksberg kommune  

 i fællesskab, 1 repræsentant for finansministeriet, 1 repræsentant for  

 arbejdsministeriet, 1 repræsentant for arbejdsdirektoratet, 1 repræsentant  

 for direktoratet for arbejdsløshedsforsikringen og 1 repræsentant for  

 direktoratet for arbejdsmarkedsuddannelserne.
Landsarbejdsnævnet kan til  

 deltagelse i drøftelserne tilkalde særlige sagkyndige, såfremt disses  

 tilstedeværelse skønnes af betydning for nævnets forhandlinger.
 Stk. 4.  Arbejdsministeren beskikker efter indstilling  

 fra de i henhold til stk. 2 udpegede medlemmer nævnets formand og en  

 suppleant for denne.
Stk. 5.  Medlemmerne, herunder formanden og dennes  

 suppleant, henholdsvis udpeges eller beskikkes for en periode af 4 år,  

 ligesom de tilforordnede repræsentanter udpeges for en periode af 4 år.  

 Finder udpegningen eller beskikkelsen sted i løbet af en periode, gælder den  

 kun til periodens udløb. (* 1) § 5.  Arbejdsformidlingen består af et  

 arbejdsformidlingskontor i hver amtskommune, bortset fra Københavns  

 amtskommune.
For Københavns amtskommune og Københavns og Frederiksberg  

 kommuner (Københavns-området) oprettes et fælles arbejdsformidlingskontor.
 Stk. 2.  Arbejdsministeren kan efter indstilling fra  

 arbejdsdirektøren træffe bestemmelse om oprettelse af andre  

 arbejdsformidlingskontorer end de i stk. 1 nævnte.
 Stk. 3.  Arbejdsministeren bestemmer efter indstilling  

 fra arbejdsdirektøren, i hvilke kommuner arbejdsformidlingskontorerne skal  

 ligge.
 Stk. 4.  Arbejdsdirektøren kan oprette og nedlægge  

 afdelingskontorer under arbejdsformidlingskontorerne.
 § 6.  Arbejdsformidlingskontorerne ledes af  

 arbejdsformidlingschefer under medvirken af arbejdsmarkedsnævnene, jfr. §§ 8  

 og 11, stk. 1.
Stk. 2.  Arbejdsformidlingscheferne ansættes af  

 arbejdsministeren efter indstilling fra arbejdsdirektøren, hvis indstilling  

 afgives efter forhandling med vedkommende arbejdsmarkedsnævn samt  

 landsarbejdsnævnet.
På samme grundlag træffer arbejdsministeren afgørelse om,  

 ved hvilket kontor en arbejdsformidlingschef til enhver tid skal gøre  

 tjeneste.
 Stk. 3.  Arbejdsformidlingschefen skal være uafhængig af  

 arbejdsgiver- og lønmodtagerinteresser.
§ 7.  Arbejdsformidlingens øvrige personale ansættes  

 af arbejdsdirektøren efter indstilling fra de respektive  

 arbejdsformidlingschefer.
På samme grundlag træffer arbejdsdirektøren  

 bestemmelse om, ved hvilke kontorer de enkelte ansatte til enhver tid skal  

 gøre tjeneste.
 Stk. 2.  Arbejdsministeren fastsætter bestemmelser om  

 løn-, pensions- og tjenesteforhold for arbejdsformidlingens personale,  

 derunder om landsarbejdsnævnets medvirken ved personalets fordeling på de  

 enkelte arbejdsformidlingskontorer.
 § 8.  Der nedsættes ved arbejdsministerens  

 foranstaltning for hver amtskommune og for Københavnsområdet et  

 arbejdsmarkedsnævn.
 Stk. 2.  Nævnet skal følge udviklingen på  

 arbejdsmarkedet inden for området og på grundlag heraf medvirke i kontorernes  

 almindelige ledelse og planlægning samt virke koordinerende og  

 initiativtagende mellem kontorerne og de lokale og regionale myndigheder,  

 udvalg og lignende af betydning for arbejdsmarkedet.  

 Arbejdsformidlingscheferne skal forud for afgørelser og indstillinger af  

 væsentlig betydning for kontorernes arbejde forhandle disse med nævnet.
 Stk. 3.  Arbejdsministeren kan udfærdige nærmere  

 bestemmelser for arbejdsmarkedsnævnenes virksomhed.
§ 9.  Arbejdsmarkedsnævnet består af en formand og 18  

 andre medlemmer.
Chefen for det i henhold til § 5, stk. 1, nævnte  

 arbejdsformidlingskontor er tilforordnet nævnet og virker som dets sekretær.
Stk. 2.  Som repræsentanter for områdets  

 lønmodtagerorganisationer udpeger Landsorganisationen i Danmark 5 medlemmer  

 og Funktionærernes og Tjenestemændenes Fællesråd 1 medlem.
Som repræsentanter  

 for områdets arbejdsgiver- og erhvervsorganisationer udpeger Dansk  

 Arbejdsgiverforening efter forhandling med andre interesserede organisationer  

 6 medlemmer.
Uden for Københavnsområdet udpeger amtsrådet 3 medlemmer, og  

 kommunalbestyrelserne inden for amtet udpeger i fællesskab 3 medlemmer.
I  

 Københavnsområdet udpeger Københavns borgerrepræsentation og Københavns  

 amtsråd hver 2 medlemmer, medens Frederiksberg kommunalbestyrelse og  

 Foreningen af Kommuner i Københavns Amt hver udpeger 1 medlem.
Samtidig  

 udpeges på tilsvarende måde suppleanter for hvert enkelt medlem.
 Stk. 3.  De i henhold til stk. 2 udpegede medlemmer  

 udpeger for en 2-årig periode formanden og suppleanten for denne.
Stk. 4.  Bortset fra formanden udpeges nævnets medlemmer  

 og disses suppleanter for en 4-årig periode, begyndende 1. februar  

 umiddelbart efter de kommunale valg.
Den, der er valgbar til  

 kommunalbestyrelsen, kan ikke modsætte sig medlemskab af nævnet for en  

 periode, men kan herefter nægte at lade sig beskikke eller udpege i den  

 kommende periode.
 Stk. 5.  Cheferne for arbejdsformidlingskontorer, der er  

 oprettet i henhold til § 5, stk. 2, deltager i nævnets drøftelser.
§ 10.  Arbejdsministeren fastsætter nærmere regler for  

 samarbejde mellem arbejdsformidlingskontorerne og de anerkendte  

 arbejdsløshedskasser, herunder om arbejdsløshedskassernes forpligtelse til at  

 yde kontorerne bistand ved arbejdsformidling.
KAPITEL 3. FINANSIERING § 11.  Arbejdsmarkedsnævnet udarbejder forud for hvert  

 finansår forslag til budget for arbejdsformidlingen inden for området.
Dette  

 indsendes - ledsaget af arbejdsmarkedsnævnssekretærens eventuelle  

 bemærkninger - til landsarbejdsnævnet, der forelægger et samlet budgetforslag  

 for arbejdsministeren, ledsaget af arbejdsdirektørens eventuelle  

 bemærkninger.
Efter ministerens godkendelse heraf meddeler  

 landsarbejdsnævnet, efter nærmere derom af arbejdsministeren fastsatte  

 retningslinier, godkendelse af de enkelte kontorers budgetter.
Den endelige  

 fordeling af bevillingerne på de enkelte arbejdsformidlingskontorer sker i  

 overensstemmelse med de på den vedtagne finanslov optagne bevillinger.
 Stk. 2.  Udgifterne til oprettelse og drift af  

 arbejdsformidlingskontorerne fordeles med 3/4 til staten og uden for  

 Københavnsområdet med 1/4 til den amtskommune, hvori kontoret er beliggende.  

 I Københavnsområdet fordeles den kommunale andel på 1/4 mellem Københavns  

 amtskommune, Københavns og Frederiksberg kommuner efter de folketal, der  

 foreligger oplyst ved begyndelsen af det finansår, hvor udgifterne afholdes.
Stk. 3.  De løbende udgifter til  

 arbejdsformidlingskontorernes oprettelse og drift afholdes af staten.
Den i  

 stk. 2 nævnte kommunale andel opkræves månedsvis på grundlag af det senest  

 udarbejdede månedsregnskab.
Endelig afregning finder sted i forbindelse med  

 den regnskabsmæssige årsafslutning.
KAPITEL 4. MOBILITETSFREMMENDE YDELSER § 12.  I tilfælde, hvor arbejdsformidlingen påtænker  

 at anvise arbejdssøgende arbejde uden for hjemstedet, påhviler det  

 arbejdsformidlingen, inden anvisning sker, at tilvejebringe nærmere  

 oplysninger om løn og arbejdsvilkår for det pågældende arbejde og om,  

 hvorledes og på hvilke vilkår der kan skaffes de anviste arbejdere kost og  

 logi.
 Stk. 2.  I tilfælde, hvor arbejdsformidlingen anviser  

 arbejde over så store afstande og under sådanne forhold, at overtagelsen af  

 arbejdet normalt vil forudsætte skift af bopæl, og hvor overflytningen anses  

 for ønskelig ud fra en vurdering af stedlige og faglige behov på  

 arbejdsmarkedet, påhviler det arbejdsformidlingen at udfolde bestræbelser for  

 at skaffe den tilflyttede bolig.
 Stk. 3.  I de i stk. 1 og 2 nævnte tilfælde samt i  

 øvrigt på forespørgsel fra en arbejdssøgende påhviler det arbejdsformidlingen  

 at give oplysning om de i henhold til §§ 13-19 gældende bestemmelser om  

 økonomisk støtte, herunder om ansøgningsfrister og klageregler.
 § 13.  Til fremme af beskæftigelsesudviklingen kan  

 arbejdsformidlingen yde følgende former for økonomisk støtte til  

 arbejdssøgende:
 1. Rejsehjælp, jfr. § 14.
 2. Flyttehjælp, jfr. § 15.
 3. Tilskud til merudgifter ved dobbelt husførelse,  

 jfr. § 16.
 4. Bolighjælp, jfr. § 17.
 5. Starthjælp, jfr. § 18.
 6. Etableringshjælp, jfr. § 19.
Stk. 2.  Støtte kan ydes til arbejdssøgende, såfremt 1. de er arbejdsløse eller må vente at blive det i den  

 nærmeste fremtid, 2. passende arbejde ikke kan anvises på hjemstedet og 3. arbejde overtages andetsteds, hvor der er behov for  

 arbejdskraft af den omhandlede art, eller hvor ledigheden blandt arbejdskraft  

 af den omhandlede art skønnes at være af midlertidig karakter, jfr. dog § 14,  

 stk. 2, nr. 1.
 Stk. 3.  Til arbejdssøgende, som i forbindelse med  

 afslutning af en uddannelse overtager arbejde uden for uddannelsesstedet, kan  

 støtte kun ydes, når ganske særlige omstændigheder taler derfor.
 Stk. 4.  Støtte kan ikke ydes i det omfang, den  

 pågældende på anden måde kan modtage dækning for udgifter til de i §§ 14 -19  

 omhandlede formål.
 Stk. 5.  Støtte kan ikke ydes, hvis der er grund til at  

 antage, at hjælpen ikke vil medføre det tilsigtede formål.
 Stk. 6.  Arbejdsdirektøren fastsætter efter forhandling  

 med landsarbejdsnævnet nærmere regler for ydelse af støtte.
§ 14.  Rejsehjælp ydes som en godtgørelse svarende til  

 udgiften ved befordring med offentligt befordringsmiddel.
Herudover ydes  

 under længere rejser et tillæg, der fastsættes af arbejdsdirektøren efter  

 forhandling med landsarbejdsnævnet.
Dette tillæg kan dog ikke ydes ved de i  

 stk. 2, nr. 4 og 5, nævnte rejser.
Stk. 2.  Hjælpen kan ydes til personer som 1. rejser for at søge arbejde uden for hjemstedet,  

 såfremt arbejdsformidlingen finder rejsen nødvendig for ansættelsesforholdets  

 etablering eller i øvrigt af afgørende betydning for den arbejdssøgende, 2. rejser for at overtage arbejde uden for hjemstedet,  

 idet der dog ved rejse til udlandet kun kan ydes rejsehjælp i  

 overensstemmelse med regler, der fastsættes af arbejdsdirektøren efter  

 forhandling med landsarbejdsnævnet, 3. rejser tilbage til hjemstedet efter at have  

 arbejdet uden for dette, når arbejdsforholdet er ophørt efter så kort tid, at  

 den arbejdssøgende ikke med rimelighed bør bekoste hjemrejsen, såfremt  

 årsagen til arbejdets ophør ikke kan tilregnes ham og andet passende arbejde  

 på tilflytningsstedet ikke kan anvises ham, 4. rejser tilbage til hjemstedet i tilfælde som nævnt  

 i § 20 a, stk. 2, eller 5. dagligt rejser mellem hjem og arbejdssted, såfremt  

 arbejdet er anvist af arbejdsformidlingen og er af midlertidig art, og  

 såfremt afstanden normalt vil forudsætte, at den pågældende tager ophold uden  

 for hjemstedet.
 Stk. 3.  Hjælpen efter stk. 2, nr. 1, kan tillige ydes  

 til den arbejdssøgendes ægtefælle.
 § 15.  Flyttehjælp ydes som en godtgørelse for  

 dokumenterede rimelige udgifter ved transport af bohave samt som en  

 godtgørelse svarende til udgiften ved familiemedlemmers befordring med  

 offentligt befordringsmiddel.
 Stk. 2.  Hjælpen kan ydes til personer, der har  

 overtaget arbejde af mere end midlertidig karakter i en sådan afstand fra det  

 hidtidige hjemsted, at de er henvist til at tage ophold uden for dette, og  

 som ønsker at flytte deres hjem til det nye arbejdssted.
 § 16.  Tilskud til merudgifter ved dobbelt husførelse  

 ydes til forsørgere, som har overtaget arbejde i en sådan afstand fra  

 hjemstedet, at de er henvist til at tage ophold uden for dette, medens  

 familien forbliver boende på hjemstedet.
Stk. 2.  Tilskuddet fastsættes af arbejdsdirektøren for  

 1 år ad gangen regnet fra 1. juli.
Tilskuddet udgør pr. dag i de første 6  

 måneder af en tilskudsperiode, jf. stk. 3, 117 kr., hvorefter beløbet  

 nedsættes til 2/3. Tilskuddet reguleres een gang årligt med en procent, der  

 fastsættes på finansloven for det pågældende år.
Stk. 3.  Tilskuddet, der ydes ugevis bagud for hver af  

 ugens 7 dage, kan ikke ydes for kortere tid end en uge og normalt ikke for  

 længere tid end 6 måneder fra arbejdets overtagelse.
Når omstændighederne  

 taler derfor, kan arbejdsformidlingen forlænge tilskudsperioden med indtil 6  

 måneder.
Arbejdsdirektøren kan under særlige omstændigheder forlænge  

 tilskudsperioden med mere end 6 måneder.
Tilskud anses for ydet i samme  

 tilskudsperiode, så længe ydelsen ikke har været afbrudt i mindst 6 måneder.
Stk. 4.  Når særlige omstændigheder taler derfor, kan  

 tilskud til merudgifter ved dobbelt husførelse ydes til ikke-forsøgere i  

 tilfælde, hvor bevarelse af bolig på hjemstedet skønnes at være rimelig i en  

 overgangsperiode.
Hjælpen ydes som en godtgørelse for boligudgiften på  

 hjemstedet, dog højst med det i stk. 2 nævnte beløb.
Hjælpen kan ikke ydes  

 for længere tid end 6 måneder fra arbejdets overtagelse.
 Stk. 5.  Til forsørgere, der modtager tilskud til  

 merudgifter ved dobbelt husførelse, ydes tillige rejsehjælp efter reglerne i  

 § 14 til en ugentlig rejse til hjemstedet og tilbage eller til et  

 familiemedlems rejse til arbejdstagerens midlertidige opholdssted og tilbage.
§ 17.  Bolighjælp ydes som garanti for lån eller som  

 lån til betaling af boligandel eller boligindskud eller til forudbetaling af  

 leje ved overtagelse af lejlighed eller værelse.
Hjælpen ydes endvidere til  

 erhvervelse af eget hus eller ejerlejlighed.
 Stk. 2.  Hjælpen kan ydes til personer, der har  

 overtaget arbejde af mere end midlertidig karakter i en sådan afstand fra det  

 hidtidige hjemsted, at overtagelsen af arbejdet normalt vil forudsætte skift  

 af bopæl.
§ 18.  Starthjælp ydes til arbejdssøgende som hjælp  

 til dækning af udgifter i forbindelse med overtagelse af arbejde af mindst 1  

 måneds forventet varighed i en sådan afstand fra hjemstedet, at de pågældende  

 er henvist til at tage ophold uden for dette.
De nærmere regler herom  

 fastsættes af arbejdsdirektøren efter forhandling med landsarbejdsnævnet.
§ 19.  Etableringshjælp ydes som hjælp til dækning af  

 udgifter i forbindelse med flytning til forsørgere, som har overtaget arbejde  

 af mere end midlertidig karakter i en sådan afstand fra hjemstedet, at de er  

 henvist til at skifte bopæl, og som med deres familie indflytter i  

 selvstændig bolig på arbejdsstedet.
De nærmere regler herom fastsættes af  

 arbejdsdirektøren efter forhandling med landsarbejdsnævnet.
KAPITEL 5. FORSKELLIGE BESTEMMELSER § 19 a.  Det påhviler arbejdsformidlingen under  

 medvirken af vedkommende arbejdsmarkedsnævn regelmæssigt at søge oplysninger  

 fra arbejdsgivere om det forventede forbrug af arbejdskraft.
Nærmere regler  

 herom fastsættes af arbejdsdirektøren efter forhandling med  

 landsarbejdsnævnet.
 § 20.  Formidling af kontakt mellem arbejdssøgende og  

 arbejdsgivere sker ved anvisning, jfr. dog stk. 2.
Stk. 2.  Arbejdsformidlingen kan til stillinger, som kan  

 indebære varig ansættelse, eller hvortil der kræves særlige kvalifikationer,  

 formidle kontakt mellem arbejdsgiveren og en eller flere arbejdssøgende ved  

 henvisning til samtale efter nærmere aftale med arbejdsgiveren.
Nærmere  

 regler herom fastsættes af arbejdsdirektøren efter forhandling med  

 landsarbejdsnævnet.
§ 20 a.  Når anvisning eller henvisning af  

 arbejdssøgende har fundet sted, giver arbejdsformidlingskontoret straks  

 meddelelse herom til arbejdsgiveren.
Kommer arbejdsforholdet ikke i stand,  

 eller afbrydes det umiddelbart efter overtagelsen, påhviler det  

 arbejdsgiveren straks at give meddelelse herom til  

 arbejdsformidlingskontoret.
 Stk. 2.  En arbejdsgiver, der afviser arbejdssøgende,  

 der af arbejdsformidlingen er anvist eller henvist til ham, er pligtig at  

 godtgøre rejseudgifter, der måtte være afholdt af arbejdsformidlingskontoret,  

 såfremt afvisningen skyldes antagelse af anden arbejdskraft, og  

 arbejdsgiveren ikke har underrettet kontoret derom på et sådant tidspunkt, at  

 rejse til arbejdsstedet kunne være undgået.
 Stk. 3.  Ved en anerkendt arbejdsløshedskasses anvisning  

 eller henvisning til samtale, jfr. § 24, finder reglerne i stk. 1 og 2  

 tilsvarende anvendelse.
 § 21.  Når en til arbejdsformidlingskontoret tilmeldt  

 arbejdssøgende selv har skaffet sig arbejde eller af andre grunde ikke  

 længere ønsker kontorets medvirken til anvisning af arbejde, påhviler det ham  

 at give meddelelse herom til kontoret efter nærmere af arbejdsdirektøren  

 efter forhandling med landsarbejdsnævnet fastsatte regler.
 § 22.  Arbejdsformidlingskontoret må ikke give  

 oplysninger om arbejdssøgende og arbejdsgivere til uvedkommende.
Stk. 2.  Arbejdsformidlingskontoret skal efter anmodning  

 give en arbejdsgiver oplysning om, hvorvidt bestemte personer, som  

 arbejdsgiveren ønsker anvist til arbejde, er tilmeldt som arbejdssøgende.  

 Finder kontoret, at der er anledning til at afslå anmodningen, kan  

 arbejdsgiveren indbringe sagen for arbejdsdirektøren.
Direktørens afgørelse  

 kan ikke indbringes for anden administrativ myndighed.
 § 23.  Når en faglig organisation skriftligt har sendt  

 et arbejdsformidlingskontor fyldestgørende oplysning om, at en virksomhed er  

 omfattet af strejke eller lockout, må kontoret ikke anvise arbejdskraft til  

 virksomheden, førend konflikten er hævet eller kendt overenskomststridig  

 eller på anden måde retsstridig.
KAPITEL 5 A.
VARSLING M.
V.
I FORBINDELSE MED AFSKEDIGELSER AF STØRRE  

 OMFANG § 23 a.  Dette kapitel finder anvendelse i forbindelse  

 med afskedigelser, som foretages af en arbejdsgiver af en eller flere grunde,  

 som ikke kan tilregnes lønmodtageren selv, når antallet af påtænkte  

 afskedigelser inden for et tidsrum af 30 dage vil udgøre:
 1. Mindst 10 i virksomheder, som normalt beskæftiger  

 over 20 og færre end 100 lønmodtagere.
 2. Mindst 10 pct. af antallet af lønmodtagere i  

 virksomheder, som normalt beskæftiger mindst 100 og under 300 lønmodtagere.
 3. Mindst 30 i virksomheder, som normalt beskæftiger  

 mindst 300 lønmodtagere.
 Stk. 2.  Dette kapitel finder ikke anvendelse på:
 1. Afskedigelser foretaget inden for rammerne af  

 arbejdsaftaler, der er indgået for et bestemt tidsrum eller med henblik på en  

 bestemt arbejdsopgave, medmindre disse afskedigelser foretages, før disse  

 aftaler er udløbet eller opfyldt.
 2. Afskedigelser af besætninger på søgående skibe.
 3. Afskedigelser af lønmodtagere, som berøres af  

 standsning af en virksomheds aktiviteter som følge af en retsafgørelse.
 Stk. 3.  Arbejdsministeren kan efter forhandling med  

 landsarbejdsnævnet fastsætte nærmere regler for opgørelse af antallet af  

 lønmodtagere i henhold til § 23 a, stk. 1, samt for, hvilke kriterier der  

 skal lægges til grund ved afgørelsen af, om der foreligger en virksomhed i  

 henhold til dette kapitel.
 Stk. 4.  Reglerne i dette kapitel ændrer ikke bestående  

 individuelle opsigelsesvarsler, der er fastsat i henhold til lov, kollektive  

 overenskomster eller individuel aftale.
 Stk. 5.  Reglerne i dette kapitel vedrører ikke de  

 arbejdsretlige regler om de lovlige følger af kollektive arbejdskonflikter.
 § 23 b.  Agter en arbejdsgiver at foretage  

 afskedigelser, der er omfattet af § 23 a, skal han så tidligt som muligt  

 indlede forhandlinger med lønmodtagerne på virksomheden eller disses  

 repræsentanter, såfremt sådanne er valgt eller udpeget.
 Stk. 2.  Forhandlingerne skal have til formål at nå frem  

 til en aftale enten om at undgå afskedigelserne eller om at begrænse disse  

 samt afbøde følgerne heraf.
 Stk. 3.  Arbejdsgiveren skal til brug ved  

 forhandlingerne give lønmodtagerne på virksomheden eller disses  

 repræsentanter, såfremt sådanne er valgt eller udpeget, alle oplysninger af  

 betydning for sagen og give skriftlig meddelelse i det mindste om årsagerne  

 til afskedigelserne, om antallet af lønmodtagere, der påtænkes afskediget,  

 antallet af lønmodtagere, der normalt beskæftiges på virksomheden, samt over  

 hvilken periode det forudses, at afskedigelserne skal finde sted.
 Stk. 4.  Arbejdsgiveren skal samtidig med den i stk. 3  

 nævnte skriftlige meddelelse fremsende en genpart heraf til vedkommende  

 arbejdsmarkedsnævn.
 § 23 c.  Agter en arbejdsgiver efter at have  

 forhandlet i overensstemmelse med reglerne i § 23 b fortsat at foretage  

 afskedigelser omfattet af § 23 a, skal han sende arbejdsmarkedsnævnet  

 skriftlig meddelelse herom.
 Stk. 2.  Meddelelsen i henhold til stk. 1 skal indeholde  

 alle oplysninger af betydning for behandlingen af sagen om de planlagte  

 afskedigelser og om de i § 23 b nævnte forhandlinger, navnlig om årsagerne  

 til afskedigelserne, antallet af lønmodtagere, der normalt beskæftiges på  

 virksomheden, samt over hvilken periode det forudses, at afskedigelserne skal  

 finde sted.
Stk. 3.  Arbejdsgiveren skal snarest muligt og senest 10  

 dage efter, at meddelelsen i henhold til stk. 1 er afsendt, give vedkommende  

 arbejdsmarkedsnævn underretning om, hvilke personer der vil være omfattet af  

 afskedigelserne.
Disse personer skal senest samtidig underrettes.
 Stk. 4.  Arbejdsgiveren skal snarest muligt give  

 arbejdsmarkedsnævnet underretning om det endelige resultat af de i § 23 b  

 nævnte forhandlinger.
Stk. 5.  Arbejdsgiveren skal samtidig med meddelelserne  

 i henhold til stk. 1 og stk. 4 fremsende en genpart heraf til lønmodtagerne  

 på virksomheden eller disses repræsentanter, såfremt sådanne er valgt eller  

 udpeget.
Disse kan fremsende deres eventuelle bemærkninger til vedkommende  

 arbejdsmarkedsnævn.
Genpart heraf fremsendes til arbejdsgiveren.
 § 23 d.  Afskedigelser, hvorom der er givet meddelelse  

 efter § 23 c, stk. 1, får tidligst virkning 30 dage efter, at meddelelsen er  

 afsendt til arbejdsmarkedsnævnet.
 § 23 e.  Arbejdsministeren kan efter forhandling med  

 landsarbejdsnævnet fastsætte nærmere regler for arbejdsmarkedsnævnenes og  

 landsarbejdsnævnets virksomhed i henhold til dette kapitel.
 § 23 f.  Lønmodtagere på virksomheden eller disses  

 repræsentanter samt arbejdsgiveren og dennes repræsentant må ikke videregive  

 oplysninger, der udtrykkeligt er givet som fortrolige i henhold til dette  

 kapitel.
 § 23 g.  Borgerlige sager, for hvis udfald anvendelsen  

 af reglerne i dette kapitel er af væsentlig betydning, og straffesager  

 vedrørende overtrædelse af §§ 23 b og c behandles under medvirken af  

 sagkyndige retsmedlemmer efter reglerne i retsplejelovens §§ 6 a og 18 c.
AFSNIT II.
ANDEN ARBEJDSANVISNING M.
V.
 § 24.  Arbejdsdirektøren kan efter forhandling med  

 direktøren for arbejdsløshedsforsikringen og landsarbejdsnævnet tillade  

 anerkendte arbejdsløshedskasser, at disse som led i den offentlige  

 arbejdsformidling for hele deres område eller for enkelte af deres afdelinger  

 eller for enkelte medlemsgrupper anviser arbejde til ledige medlemmer og  

 henviser sådanne til samtale, jfr. § 20.
 Stk. 2.  Arbejdsministeren fastsætter de nærmere regler  

 om gennemførelsen af stk. 1, herunder om samarbejdet mellem arbejdsgiverne,  

 arbejdsformidlingskontorerne og de anerkendte arbejdsløshedskasser, der har  

 fået tilladelse i henhold til stk. 1.
 § 24 a.  Arbejdsdirektøren kan efter forhandling med  

 landsarbejdsnævnet tillade personer og foreninger at foretage privat  

 arbejdsanvisning inden for enkelte faglige eller stedlige områder, hvor der  

 skønnes at være ganske særligt behov herfor.
 Stk. 2.  Arbejdsdirektøren kan efter forhandling med  

 landsarbejdsnævnet, hvor der inden for faglige eller stedlige områder skønnes  

 at være behov herfor, tillade udøvelse af virksomhed, der består i udlejning  

 af arbejdskraft, hvis ansættelse hos udlejeren kun omfatter det enkelte  

 udlejningsforhold.
 Stk. 3.  Arbejdsdirektøren kan efter forhandling med  

 landsarbejdsnævnet fastsætte regler om den virksomhed, der er nævnt i stk. 1  

 og 2.
 Stk. 4.  Inden for handels- og kontorområdet er den i  

 stk. 2 beskrevne virksomhed indtil videre tilladt på de hidtil gældende  

 vilkår.
 § 25.  Tilladelse efter §§ 24 og 24 a kan  

 tilbagekaldes, hvis et vilkår for tilladelsen eller regler for virksomheden  

 overtrædes.
 Stk. 2.  Med mindst 3 måneders varsel kan tilladelse  

 efter § 24 a endvidere tilbagekaldes, når der ikke længere skønnes at være  

 behov for virksomhed af den pågældende art.
 § 26.  Arbejdsdirektøren fører tilsyn med privat  

 arbejdsanvisning og udlejning af arbejdskraft, der udøves i henhold til § 24  

 a.
 Stk. 2.  Arbejdsdirektøren eller den, arbejdsdirektøren  

 bemyndiger dertil, har uden retskendelse adgang til de virksomheder, der er  

 nævnt i stk. 1, for at undersøge, om reglerne for virksomheden overholdes, og  

 kan fordre oplysninger om virksomheden, herunder virksomhedens regnskaber.
 Stk. 3.  Legitimation skal forevises på forlangende.
 § 27.  (Ophævet ved lov nr. 104 af 25. marts 1971).
 § 28.  Det påhviler arbejdsformidlingskontorerne at  

 have opmærksomheden henvendt på avertering i dagbladene m. v. om tilbud om  

 arbejde og foretage indberetning til arbejdsdirektøren om annoncer, der må  

 formodes at tilsigte en omgåelse af reglerne i dette afsnit.
 § 29.  For anvisning af sygeplejersker gælder fortsat  

 reglerne i § 8 i lov nr. 127 af 25. maj 1956 om sygeplejersker.
AFSNIT III.
ARBEJDSLØSHEDSFORSIKRING KAPITEL 7. ANERKENDTE ARBEJDSLØSHEDSKASSER ANERKENDELSE § 30.  Ved en arbejdsløshedskasse forstås i denne lov  

 en forening enten af lønmodtagere eller af selvstændige erhvervsdrivende, der  

 har sluttet sig sammen alene med det formål at sikre sig økonomisk bistand i  

 tilfælde af ledighed.
 § 31.  Arbejdsministeren meddeler efter begæring  

 anerkendelse til arbejdsløshedskasser, der opfylder betingelserne i § 32.
 Stk. 2.  Findes der en anerkendt arbejdsløshedskasse for  

 et fag, jfr. § 32, kan arbejdsministeren dog nægte at anerkende en ny  

 arbejdsløshedskasse for faget.
 § 32.  En arbejdsløshedskasse kan kun anerkendes,  

 hvis:
1. den optager medlemmer fra et eller flere bestemte  

 fag inden for handel, kontorvirksomhed, industri, håndværk, landbrug m. v.,  

 fiskeri, beværternæring, transportvirksomhed og anlægsvirksomhed eller fra  

 sådanne andre erhvervsområder, som arbejdsministeren sidestiller med de  

 nævnte fag, 2. den har mindst 5.000 medlemmer, og 3. dens vedtægt er i overensstemmelse med § 34.
 § 33.  Begæring om anerkendelse indsendes til  

 direktoratet for arbejdsløshedsforsikringen ledsaget af:
1. et eksemplar af kassens vedtægt, 2. fortegnelser over medlemmer med angivelse af alder  

 og stilling, 3. udskrift af den beslutning, i henhold til hvilken  

 anerkendelsen søges, samt 4. for så vidt kassen ikke er nyoprettet, det sidste  

 års regnskab.
VEDTÆGTER § 34.  En anerkendt arbejdsløshedskasses vedtægt skal  

 være i overensstemmelse med en standardvedtægt, som udarbejdes af direktøren  

 for arbejdsløshedsforsikringen efter forhandling med landsarbejdsnævnet og  

 godkendes af arbejdsministeren.
 Stk. 2.  Vedtægten skal indeholde oplysninger om:
 1. Kassens navn, hjemsted, formål og faglige område.
 2. Kassens ledelse og de enkelte organers myndighed  

 samt om urafstemning.
 3. Medlemmernes optagelse, rettigheder og pligter.
4. Regnskabsvæsen, kasseeftersyn og revision samt  

 anbringelse af kassens midler.
Af kassens revisorer skal mindst en være  

 statsautoriseret revisor.
 5. Regler om vedtægtsændringer og om formuens  

 anvendelse ved anerkendelsens bortfald.
 6. Regler om den dokumentation, der skal foreligge,  

 før dagpenge eller efterløn kan udbetales.
 § 35.  Ændring af en anerkendt arbejdsløshedskasses  

 vedtægt er først gyldig, når ændringen godkendes af direktøren for  

 arbejdsløshedsforsikringen.
 Stk. 2.  Vedtægtsændring, hvorved det bestemmes, at  

 deltidsarbejdende kan optages som medlemmer af kassen, jfr. kapitel 11, er  

 dog kun gyldig, når ændringen godkendes af arbejdsministeren.
 BORTFALD AF ANERKENDELSE M.V.
 § 36.  Anerkendelse af en kasse bortfalder, når  

 beslutning herom træffes af kassens øverste myndighed med mindst 3/4 af de  

 afgivne stemmer, og beslutningen derefter ligeledes med mindst 3/4 flertal af  

 de afgivne stemmer, godkendes ved almindelig afstemning (urafstemning) blandt  

 alle kassens medlemmer. § 37. Hvis en kasse ikke mere opfylder betingelserne  

 for at blive anerkendt, jfr. § 32, bortfalder anerkendelsen med udgangen af  

 vedkommende regnskabsår, medmindre arbejdsministeren bestemmer, at der skal  

 gives kassen en yderligere frist for bortfaldet.
§ 38.  Arbejdsministeren kan bestemme, at  

 anerkendelsen af en kasse bortfalder, eller at statens refusion, jfr. § 79,  

 stk. 1, helt eller delvis bortfalder for et regnskabsår, 1. hvis kassens ledelse tilsidesætter reglerne i denne  

 lov eller bestemmelser, der er givet i henhold til loven, eller hvis kassens  

 virksomhed ikke foregår under iagttagelse af fornøden påpasselighed og orden,  

 eller 2. hvis direktøren for arbejdsløshedsforsikringen og  

 landsarbejdsnævnet skønner, at kassen uden direkte at overtræde gældende  

 regler dog i forholdet til medlemmerne eller til andre anerkendte  

 arbejdsløshedskasser virker på en for arbejdsløshedsforsikringen i dens  

 helhed uheldig måde.
 Stk. 2.  Arbejdsministeren kan bestemme, at statens  

 refusion og forskud, jfr. § 79, stk. 1 og 2, til en kasse helt eller delvis  

 tilbageholdes, indtil kassen har fulgt et pålæg, som direktøren for  

 arbejdsløshedsforsikringen har udstedt efter loven eller bestemmelser, der er  

 fastsat efter denne.
§ 39.  Bortfalder en kasses anerkendelse efter §§ 37  

 eller 38, kan arbejdsministeren bestemme, at kassens medlemmer skal have ret  

 til overflytning til anden anerkendt arbejdsløshedskasse.
Bortfalder  

 anerkendelsen efter § 36, kan tilsvarende bestemmelse træffes, når ganske  

 særlige omstændigheder taler derfor.
§ 40.  (Ophævet ved lov nr 832 af 9. december 1986) KAPITEL 8. MEDLEMSKAB AF ANERKENDTE ARBEJDSLØSHEDSKASSER § 41.  Ret til optagelse som medlem har personer, 1. som har bopæl her i riget, bortset fra Færøerne og  

 Grønland, jfr. dog stk. 5 og stk. 6, 2. som er mellem 16 og 65 år, og 3. som enten Stk. 2.  Overflytning af et medlem fra anden kasse kan  

 ske efter medlemmets fyldte 65. år.
 Stk. 3.  Ingen må være medlem af mere end en kasse.
 Stk. 4.  Lærlinge, som er omfattet af § 1 i lov om  

 lærlingeforhold, har ikke ret til optagelse.
 Stk. 5.  Når forholdene taler derfor, kan direktøren for  

 arbejdsløshedsforsikringen uanset bestemmelsen i stk. 1, nr. 1, tillade, at  

 personer, der har bopæl på Færøerne og i Grønland, optages som medlem.
 Stk. 6.  Direktøren for arbejdsløshedsforsikringen afgør  

 efter forhandling med landsarbejdsnævnet tvivlsspørgsmål om, i hvilken  

 arbejdsløshedskasse optagelse kan ske.
 Stk. 7.  Direktøren for arbejdsløshedsforsikringen kan  

 efter forhandling med landsarbejdsnævnet fastsætte nærmere regler for  

 anvendelsen af stk. 1 og 2.
§ 42.  Medlemmer, som tager erhvervsarbejde uden for  

 kassens faglige område, skal lade sig overflytte til anden kasse, jfr. § 94,  

 eller udtræde af kassen. § 43. Medlemmer, som ikke har deres væsentligste  

 livsophold ved erhvervsarbejde, eller som ikke kan anses for arbejdssøgende  

 til regelmæssigt erhvervsarbejde, skal udtræde af kassen.
Medlemmer, der er  

 holdt op med arbejde for at gennemgå en uddannelse, eller som af anden grund  

 midlertidigt ikke er arbejdssøgende, kan dog bevare medlemskab af kassen.
 Stk. 2.  Medlemmer, som må anses for uegnet til  

 regelmæssigt arbejde eller til samarbejde med arbejdsledere eller  

 arbejdskammerater, skal udtræde af kassen.
 Stk. 3.  Om tab af medlemsret på grund af restance med  

 medlemsbidrag eller som følge af forseelser mod kassen gælder reglerne i §§  

 78, 86 og 87.
 Stk. 4.  Efterlønsmodtagere bevarer medlemskab af kassen  

 uanset bestemmelserne i stk. 1 og stk. 2.
 Stk. 5.  Medlemmer, der modtager delpension efter lov om  

 delpension, bevarer medlemskab af kassen, selv om de ikke har deres  

 væsentligste livsophold ved erhvervsarbejde.
 § 44.  Uanset bestemmelsen i § 42 kan direktøren for  

 arbejdsløshedsforsikringen tillade, at et medlem, som tager lønarbejde uden  

 for kassens faglige område, bevarer medlemskab i denne, såfremt der ikke  

 findes en anden kasse, hvortil medlemmet kan overflyttes, jfr. § 94.
 Stk. 2.  Direktøren for arbejdsløshedsforsikringen kan  

 bestemme, at et medlem, om hvis ret til fortsat medlemskab der hersker tvivl,  

 i indtil 1 år kan bevare medlemskab af kassen uden ret til dagpenge.
 § 45.  (Ophævet ved lov nr. 254 af 8. juni 1977).
KAPITEL 9. BEREGNING AF DAGPENGE M.
V.
 § 46.  Dagpenge ydes for indtil 6 dage om ugen efter  

 reglerne i kapitel 10. Beregning af dagpengene sker for en uge ad gangen.  

 Udbetalingen sker bagud for 14 dage eller en måned ad gangen efter de af  

 kassen fastlagte betalingsterminer.
Stk. 2.  Dagpengenes størrelse fastsættes af kassen for  

 1 år ad gangen med virkning fra 1. juli, hvis dette er en mandag, og ellers  

 fra den mandag, der ligger nærmest den 1. juli.
Omfatter kassen grupper af  

 medlemmer med forskellige indtægtsforhold, kan der dog fastsættes et beløb  

 for hver gruppe.
Dagpenge skal fastsættes til hele kronebeløb.
§ 47.  Dagpengenes højeste beløb udgør 2.052 kr. for  

 en uge.
Beløbet reguleres een gang årligt den 1. juli, hvis dette er en  

 mandag, og ellers fra den mandag, der ligger nærmest den 1. juli, med en  

 procent, der fastsættes på finansloven for det pågældende år.
§ 48.  Har en kasse fastsat dagpengene mere end 10  

 pct. under maksimumsbeløbet, uden at dette, jfr. herved § 51, er begrundet i  

 lønniveauet inden for kassens område eller inden for de grupper, der hører  

 under dette område, kan en vedtagelse om at forhøje dagpengene først få  

 virkning fra den 1. januar, der ligger mindst 1 år efter, at kassen  

 skriftligt har underrettet direktoratet for arbejdsløshedsforsikringen om  

 vedtagelsen.
I dette år indbetaler kassen beløb til staten efter det  

 forhøjede dagpengebeløb, jfr. § 76, stk. 1.
 § 49.  Direktøren for arbejdsløshedsforsikringen kan  

 pålægge en kasse at forhøje dagpengene, hvis disse, uden at dette, jfr.  

 herved § 51, er begrundet i indtægtsniveauet inden for kassens område eller  

 de under dette hørende grupper, er fastsat lavere end maksimumsbeløbet og  

 tillige lavere end fastsat i internationale konventioner, som er tiltrådt af  

 Danmark.
§ 50.  Har en kasse fastsat dagpenge af forskellig  

 størrelse for de grupper, der hører under kassens område, udbetales  

 dagpengene til et medlem, der har skiftet arbejde fra en gruppe til en anden,  

 først efter den nye sats, når arbejdet i den nye gruppe har varet uafbrudt i  

 over 5 uger.
Derimod ændres det beløb, som kassen skal indbetale til staten,  

 jfr. § 76, stk. 1, straks ved overgangen til den nye gruppe.
§ 51.  Dagpenge kan til det enkelte medlem højst  

 udbetales med et beløb, der udgør 90 pct. af medlemmets hidtidige  

 arbejdsfortjeneste.
Arbejdsfortjenesten har dog ingen betydning for  

 dagpengenes størrelse, hvis arbejdet, hvorfra fortjenesten hidrører,  

 afsluttes mindre end 1 år efter afslutningen af et tidligere arbejde, der har  

 ligget til grund for en dagpengeberegning.
Ved ændring i dagpengenes højeste  

 beløb, jf. § 47, reguleres den hidtidige arbejdsfortjeneste for det enkelte  

 medlem med en procentsats svarende til ændringen.
Der sker dog ingen  

 regulering af arbejdsfortjenesten, hvis den hidrører fra et arbejde, der er  

 afsluttet mindre end 1 år før en regulering.
De regulerede dagpenge kan ikke  

 overstige det højeste dagpengebeløb.
Direktøren for  

 arbejdsløshedsforsikringen fastsætter regler for fremgangsmåden ved  

 beregningen af arbejdsfortjenesten.
 Stk. 2.  Til et medlem, der opnår dagpengeret efter §  

 54, eller hvis dagpengeret efter § 55, stk. 1. jf. § 56, stk. 1, beror på  

 gennemførelsen af en erhvervsmæssig uddannelse af den i § 41, stk 1, nr.3,  

 litra c, nævnte art, og som ikke efter uddannelsens afslutning og forud for  

 ledighedens indtræden har haft uafbrudt beskæftigelse i mindst 13 uger,  

 udbetales dagpenge med et beløb, der udgør 80 pct. af højeste dagpenge efter  

 § 47.
 Stk. 3.  Til en person, der er optaget som medlem under  

 aftjening af værnepligt, udbetales dagpenge efter stk. 2. Til en person, der  

 er optaget som medlem forinden aftjening af værnepligt, udbetales dagpenge  

 efter stk. 1, dog således at dagpengene mindst udgør det beløb, som følger af  

 stk. 2.
Stk. 4.  Til et medlem, der arbejder på mindre end fuld,  

 sædvanlig arbejdstid, udbetales dagpenge på grundlag af det i stk. 2 nævnte  

 beløb.
Direktøren for arbejdsløshedsforsikringen fastsætter nærmere regler  

 efter forhandling med landsarbejdsnævnet.
Direktøren for  

 arbejdsløshedsforsikringen kan endvidere efter forhandling med  

 landsarbejdsnævnet fastsætte særlige regler for fagområder, der har mange  

 kortvarige arbejdsforhold.
 Stk. 5.  Modtager et medlem i anledning af ledighed  

 ydelser, som ikke er omfattet af denne lov, skal dagpengene nedsættes,  

 således at den samlede daglige pengehjælp, medlemmet modtager, ikke  

 overstiger det beløb, der kan udbetales efter stk. 1, 2, 3 eller 4.
 Stk. 6.  Et medlem, der ved optagelsen har eller senere  

 erhverver ret til ydelser af den art, som er nævnt i stk. 5, skal straks  

 underrette kassens ledelse herom.
 Stk. 7.  Dagpenge efter stk. 1-5 afrundes til nærmeste  

 hele kronebeløb.
§ 51 a.  Når retten til dagpenge efter § 51, jfr. §  

 46, stk. 2, eller § 70 ophører i henhold til § 55, stk. 1, eller § 72, stk.  

 1, udbetales dagpenge efter stk. 2, såfremt medlemmets ret til dagpenge  

 umiddelbart før ophøret helt eller delvis var en følge af et arbejde efter  

 lov om arbejdstilbud til ledige.
Det er dog en betingelse, at medlemmet er  

 fyldt 25 år, jfr. kapitel 3 i den nævnte lov.
Stk. 2.  Dagpengene udgør i en ledighedsperiode på 12  

 måneder 70 pct. af det højeste dagpengebeløb efter § 47, stk. 1, og derefter  

 55 pct. heraf.
For deltidsforsikrede medlemmer udgør beløbet 2/3 af de  

 ovennævnte beløb.
 Stk. 3.  Dagpenge efter stk. 2 må ikke udbetales til et  

 medlem, som uden fyldestgørende grund er ophørt med et arbejde efter lov om  

 arbejdstilbud til ledige.
 § 52.  Et medlem, som:
1. efter en arbejdstilladelse, der er udstedt i  

 henhold til fremmedlovgivningen, er forpligtet til at være medlem af en  

 arbejdsløshedskasse, 2. er ledig og berettiget til dagpenge fra kassen og 3. efter et skøn over beskæftigelsesforholdene ikke  

 vil kunne få anvist arbejde inden for en rimelig tid, har ret til af kassen at få betalt udgiften ved rejse til sit hjemland.
 Stk. 2.  Nærmere regler, herunder om  

 hjemrejseudgifternes beregning, fastsættes af direktøren for  

 arbejdsløshedsforsikringen.
KAPITEL 10. BETINGELSER FOR RET TIL DAGPENGE § 53.  Ret til dagpenge opnås efter 1 års medlemskab  

 af en anerkendt arbejdsløshedskasse.
 Stk. 2.  Ret til dagpenge ophører ved udgangen af den  

 måned, hvori medlemmet fylder 67 år.
 § 54.  Den, der som lærling har været afskåret fra  

 medlemskab i henhold til § 41, stk. 4, eller den, som har gennemført en  

 erhvervsmæssig uddannelse af den i § 41, stk. 1, nr. 3 c), nævnte art, opnår  

 ret til dagpenge 1 måned efter optagelse som medlem, såfremt begæring om  

 optagelse som medlem af kassen fremsættes inden 2 uger efter læretidens eller  

 den erhvervsmæssige uddannelses afslutning.
§ 55.  Ret til dagpenge efter § 51, jfr. § 46, stk. 2,  

 er betinget af, at medlemmet forud for hver udbetaling af dagpenge har haft  

 arbejde som lønmodtager i en tid, som sammenlagt svarer til arbejde i fagets  

 fulde, sædvanlige arbejdstid i mindst 26 uger inden for de sidste 3 år eller  

 i tilsvarende omfang har udøvet selvstændig erhvervsvirksomhed uden samtidig  

 at modtage iværksætterydelse efter lov om arbejdstilbud til ledige.
Kun  

 arbejde i medlemsperioder medregnes.
 Stk. 2.  For et medlem, hvis ret til dagpenge efter §  

 51, jfr. § 46, stk. 2, er bortfaldet som følge af, at betingelsen i stk. 1  

 ikke længere er opfyldt, er generhvervelse af retten betinget af, at  

 medlemmet har været beskæftiget som lønmodtager eller selvstændig  

 erhvervsdrivende uden iværksætterydelse efter lov om arbejdstilbud til ledige  

 i det omfang, som er nævnt i stk. 1, inden for de sidste 18 måneder.
§ 55 a.  (Bestemmelsen ophørt pr. 1. januar 1980.) § 56.  I arbejdsperioderne efter § 55 medregnes  

 tidsrum, hvori medlemmet har været indkaldt til aftjening af værnepligt,  

 tidsrum, hvori han har forrettet frivillig tjeneste ifølge kontrakt med  

 forsvaret, samt tidsrum, hvori han har gennemført en erhvervsmæssig  

 uddannelse af den i § 41, stk. 1, nr. 3 c), nævnte art.
 Stk. 2.  Direktøren for arbejdsløshedsforsikringen  

 fastsætter efter forhandling med landsarbejdsnævnet regler om  

 arbejdsperiodernes beregning for medlemmer, der som følge af sygdom,  

 uarbejdsdygtighed, deltagelse i kursus eller af tilsvarende årsager har været  

 uden arbejde.
 § 57.  Dagpenge kan kun udbetales til et medlem, som  

 er ledigt, jfr. dog kapitel 11 b.
 Stk. 2.  Et medlem, der anmelder krav for tab af løn m.  

 v. over for Lønmodtagernes Garantifond, har ret til dagpenge som lån imod  

 overdragelse af kravet til arbejdsløshedskassen til sikkerhed.  

 Arbejdsministeren kan fastsætte nærmere regler herom.
Stk. 3.  En selvstændig erhvervsdrivende anses for  

 ledig, når hans personlige arbejde i virksomheden er ophørt mere end  

 midlertidigt.
Nærmere regler om, hvornår en selvstændig erhvervsdrivendes  

 personlige arbejde i virksomheden anses for ophørt mere end midlertidigt,  

 fastsættes af direktøren for arbejdsløshedsforsikringen efter forhandling med  

 landsarbejdsnævnet.
Stk. 4.  Et medlem, som vil begære dagpenge udbetalt,  

 skal ved ledighedens indtræden henvende sig til arbejdsformidlingen for at  

 søge arbejde.
I ledighedsperioden skal medlemmet opretholde kontakt med  

 arbejdsformidlingen.
Stk. 5.  Nærmere regler om medlemmets kontakt med  

 arbejdsformidlingen, herunder regler om personligt fremmøde, fastsættes af  

 arbejdsdirektøren efter forhandling med landsarbejdsnævnet.
For et fag eller  

 en del af et fag kan der i ganske særlige tilfælde fastsættes regler,  

 hvorefter kontakten foregår andetsteds end hos arbejdsformidlingen.
Nærmere  

 regler om de dagpengemæssige konsekvenser af manglende fremmøde fastsættes af  

 direktøren for arbejdsløshedsforsikringen efter forhandling med  

 landsarbejdsnævnet.
 Stk. 6.  Arbejdsministeren kan fastsætte regler om, at  

 dagpenge kun kan udbetales, hvis tidspunktet for og årsagen til medlemmets  

 sidste arbejdsophør samt varigheden af medlemmets sidste arbejdsforhold og  

 lønnens størrelse dokumenteres.
§ 58.  Efter forhandling med landsarbejdsnævnet kan  

 direktøren for arbejdsløshedsforsikringen fastsætte regler om 1. udbetaling af dagpenge for søgnehelligdage, 2. retten til dagpenge for et medlem, a) som ikke får  

 løn for tidsrum, hvori arbejdet indstilles på grund af vejrliget, eller b)  

 som under ledighed har bibeskæftigelse ved selvstændig virksomhed, eller c)  

 som er beskæftiget i en virksomhed, hvor arbejdstiden er nedsat efter aftale  

 mellem arbejdsgiver og lønmodtagere, og 3. hvilken betydning arbejde og indtægt i  

 ledighedsperioden skal have for størrelsen af dagpengene.
 Stk. 2.  Direktøren for arbejdsløshedsforsikringen kan  

 fastsætte regler om udbetaling af dagpenge til et medlem, som bliver ledig på  

 Færøerne, i Grønland eller i udlandet.
§ 59.  Når et ledigt medlem, som er arbejdssøgende til  

 arbejde i fuld, sædvanlig arbejdstid, opnår arbejde af kortere varighed,  

 nedsættes dagpengene.
Nedsættelsen sker efter forholdet mellem medlemmets  

 arbejdstid i vedkommende uge og fuld, sædvanlig arbejdstid.
Inden for  

 områder, hvor nedsættelse ikke kan foretages på grundlag af arbejdstiden,  

 sker nedsættelsen under hensyn til arbejdslønnen.
Stk. 2.  Har et medlem i en uge haft beskæftigelse af  

 større omfang end svarende til fagets normale arbejdstid, overføres  

 overskydende timer til den følgende uge.
I særlige tilfælde kan overskydende  

 timer overføres over en længere periode.
 Stk. 3.  Særregler om nedsættelse af dagpengene kan  

 fastsættes for arbejdsområder, hvor forholdene muliggør, at et ledigt medlem  

 opnår særlig høj arbejdsløn i en begrænset arbejdstid.
 Stk. 4.  Direktøren for arbejdsløshedsforsikringen  

 fastsætter nærmere regler efter forhandling med landsarbejdsnævnet.
 § 60.  (Ophævet ved lov nr. 317 af 19. juni 1974).
 § 61.  Dagpenge må ikke udbetales til et medlem, hvis  

 ledighed skyldes, at han er omfattet af strejke eller lockout (konflikt).
 Stk. 2.  Som omfattet af konflikt anses:
1. et medlem af en kasse eller afdeling, inden for  

 hvis faglige område konflikt er iværksat, når medlemmet ved konfliktens  

 iværksættelse er beskæftiget på den konfliktberørte virksomhed, 2. et medlem, der ved konfliktens iværksættelse er  

 beskæftiget på den konfliktberørte virksomhed, og hvis lønvilkår må antages  

 at ville blive direkte påvirket af konfliktens udfald.
Stk. 3.  Såfremt mindst 65 pct. af de medlemmer af en  

 kasse eller en afdeling deraf, som er i arbejde ved en  

 ikke-overenskomststridig konflikts iværksættelse, efter stk. 2 anses for  

 omfattet af konflikten, skal der normalt lukkes for udbetaling af dagpenge  

 til kassens (afdelingens) øvrige medlemmer.
Nærmere regler herom fastsættes  

 af arbejdsministeren efter forhandling med Dansk Arbejdsgiverforening og  

 Landsorganisationen i Danmark.
§ 62.  Dagpenge må ikke udbetales til et medlem, ¬ 1.  

 som er syg eller i øvrigt ude af stand til at påtage sig arbejde af normalt  

 omfang, 2. som aftjener værnepligt eller unddrager sig denne, 3. som ved domstols- eller administrativ afgørelse er  

 berøvet sin frihed, 4. som forsørges på institution, eller 5. som af anden grund ikke står til rådighed for  

 arbejdsmarkedet.
Stk. 2. Direktøren for arbejdsløshedsforsikringen fastsætter  

 efter forhandling med landsarbejdsnævnet de nærmere regler for anvendelsen af  

 bestemmelserne i stk. 1.
 § 62 a.  Dagpenge må ikke udbetales til et medlem, som  

 deltager i undervisning.
Stk. 2.  Et medlem kan dog bevare dagpengeretten ved  

 deltagelse i undervisning om dagen før kl. 16, hvis undervisningen ikke er  

 godkendt som støtteberettiget efter lov om Statens Uddannelsesstøtte.  

 Dagpengeretten kan ligeledes bevares ved deltagelse i  

 HF-enkeltfagsundervisning under 20 timer om ugen og i undervisning svarende  

 til folkeskolens 8.-10. klassetrin samt i undervisning på danske  

 folkehøjskoler i Sydslesvig.
Dagpengeretten kan dog ikke bevares, hvis  

 uddannelsen berettiger til godtgørelse efter lov om  

 arbejdsmarkedsuddannelser.
 Stk. 3.  Et medlem bevarer endvidere dagpengeretten  

 uanset reglerne i stk. 2, hvis undervisningen foregår efter kl. 16 eller på  

 lørdage og søn- og helligdage.
 Stk. 4.  Dagpenge må dog ikke udbetales, hvis et medlem  

 afbryder et arbejdsforhold for at deltage i undervisning eller undlader at  

 afbryde undervisningen for at påtage sig arbejde.
 Stk. 5.  Direktøren for arbejdsløshedsforsikringen  

 fastsætter efter forhandling med landsarbejdsnævnet nærmere regler om de  

 spørgsmål, der er nævnt i stk. 3 og stk. 4, herunder om medlemmets pligt til  

 over for arbejdsløshedskassen at dokumentere deltagelse i undervisningen og  

 til at underrette arbejdsformidlingen.
§ 63.  Dagpenge må ikke udbetales til et medlem, 1. som uden fyldestgørende grund vægrer sig ved at  

 overtage et passende arbejde, der anvises ham af arbejdsformidlingen, jfr. §  

 20, stk. 1, og for hvilket lønnen ikke er lavere end den, som efter  

 overenskomst mellem arbejdsgivere og lønmodtagere gælder for tilsvarende  

 arbejde, eller 2. som uden fyldestgørende grund forlader sit arbejde,  

 eller hvis ledighed skyldes utilbørlig adfærd på arbejdspladsen.
 Stk. 2.  Uanset bestemmelsen i stk. 1, nr. 1, kan et  

 medlem, som inden for de sidste 2 år har haft beskæftigelse i mindst 1 1/2  

 år, og som forud for ledigheden har haft beskæftigelse i samme  

 ansættelsesforhold i mindst 1/2 år, inden for den første måned efter  

 ledighedens indtræden vægre sig ved at overtage arbejde, der anvises ham af  

 arbejdsformidlingen, når det anviste arbejde i henseende til løn- og  

 arbejdsvilkår ikke svarer til medlemmets hidtidige beskæftigelse.
Stk. 3.  Et medlem kan ikke med rette, jfr. stk. 1, nr.  

 1, vægre sig ved at overtage arbejde, som ligger uden for hidtidigt  

 fagområde, når medlemmet har evner og kræfter til at udføre arbejdet, og når  

 muligheden for at vende tilbage til det hidtidige fagområde ikke forringes  

 væsentligt.
Dette sidste gælder dog kun i tilfælde, hvor medlemmets  

 tilknytning til det hidtidige fagområde påviseligt er således bevaret, at det  

 er rimeligt at tage hensyn hertil.
 Stk. 4.  Dagpenge efter § 51 a, stk. 2, må ikke  

 udbetales, hvis medlemmet uden fyldestgørende grund vægrer sig ved at  

 overtage et rimeligt arbejde, der anvises af arbejdsformidlingen.
 Stk. 5.  For et medlem af en kasse, som i henhold til  

 kapitel 6 har tilladelse til at foretage arbejdsanvisning, finder reglerne i  

 stk. 1-4 og 6 tilsvarende anvendelse, når kassen anviser medlemmet arbejde.  

 Stk. 6. Direktøren for arbejdsløshedsforsikringen fastsætter efter  

 forhandling med landsarbejdsnævnet de nærmere regler for anvendelsen af  

 bestemmelserne i stk. 1-4 samt om de sanktioner over for medlemmerne, som  

 følger af stk. 1, 3 og 4.
§ 64.  Til et medlem, som modtager pension efter lov  

 om social pension eller tilsvarende udenlandsk lovgivning, kan dagpenge i  

 løbet af 12 måneder i træk ikke udbetales med beløb, som sammenlagt svarer  

 til dagpenge for mere end 78 dage.
Dagpenge i de sidste 3 måneder, før  

 pensionen begynder at løbe, medtages ved beregningen af, om retten til  

 dagpenge er opbrugt.
 Stk. 2.  Når retten til dagpenge er opbrugt efter stk. 1  

 inden for en periode, hvori medlemmet ikke har haft uafbrudt arbejde i mindst  

 5 uger, kan dagpenge kun udbetales for en følgende 12 måneders periode, hvis  

 medlemmet efter ophøret af ret til dagpenge har haft arbejde i en tid, som  

 sammenlagt svarer til arbejde i fagets fulde, sædvanlige arbejdstid i mindst  

 13 uger.
 Stk. 3.  Når et medlem, som er omfattet af stk. 1, har  

 haft arbejde i en tid, som sammenlagt svarer til arbejde i fagets fulde,  

 sædvanlige arbejdstid i mindst 13 uger inden for en periode af højst 26 uger,  

 har medlemmet ret til dagpenge uden hensyn til dagpengeudbetalinger forud for  

 denne periode.
 Stk. 4.  For et medlem, som ansøger om pension, men som  

 fortsat opfylder betingelserne for at være medlem af kassen, gælder reglerne  

 i stk. 1-3. Afslås pensionsansøgningen, efterbetales der medlemmet de  

 dagpenge, der er bortfaldet i henhold til 1. pkt.
 § 65.  Hvis et medlems ledighed skønnes at blive af  

 længere varighed, påhviler det arbejdsløshedskassen i samarbejde med  

 arbejdsformidlingen at bistå medlemmet med at søge dets arbejdsevne og  

 tilknytning til arbejdsmarkedet bevaret gennem udnyttelse af foreliggende  

 muligheder af uddannelsesmæssig, genoptræningsmæssig og omskolingsmæssig art,  

 jfr. § 43.
 Stk. 2.  Det påhviler kassen over for tilsynet, jfr. §  

 88, at dokumentere, hvilke foreliggende foranstaltninger af optræningsmæssig  

 art der er anvendt af medlemmer, som har haft 1 års ledighed.
 Stk. 3.  Det påhviler endvidere kassen over for  

 vedkommende arbejdsmarkedsnævn at redegøre for årsagerne til ledigheden for  

 medlemmer, der ikke inden for de sidste 2 år har haft en sammenlagt  

 beskæftigelse af over 13 ugers varighed, med henblik på en belysning af  

 behovet for yderligere uddannelsesmuligheder m. v. inden for det pågældende  

 faglige og geografiske område, jfr. § 8.
 Stk. 4.  Det påhviler medlemmerne at medvirke ved  

 tilvejebringelsen af de oplysninger, der er nødvendige for gennemførelsen af  

 bestemmelserne i stk. 1-3.
 Stk. 5.  Nærmere regler fastsættes af arbejdsdirektøren  

 efter forhandling med landsarbejdsnævnet.
KAPITEL 11. SÆRREGLER FOR DELTIDSARBEJDENDE § 66.  Reglerne i dette kapitel finder anvendelse i  

 anerkendte arbejdsløshedskasser, som i vedtægten fastsætter, at  

 deltidsarbejdende, som ikke ønsker eller evner at have arbejde i fagets  

 fulde, sædvanlige arbejdstid, kan optages som medlemmer af kassen.
 Stk. 2.  Hvor der ikke i dette kapitel er fastsat  

 særregler, finder lovens øvrige bestemmelser anvendelse.
 § 67.  Som deltidsarbejde betragtes arbejde, hvis  

 varighed, er mindst 15 timer og højst 30 timer om ugen, eller som har en  

 sådan varighed, beregnet i gennemsnit for en måned.
Stk. 2.  Optagelse som deltidsforsikret medlem er  

 betinget af, at personen enten 1. er beskæftiget som lønmodtager inden for kassens  

 faglige område og har haft sådan beskæftigelse mindst 150 og højst 300 timer  

 inden for de sidste 10 uger umiddelbart før begæring om optagelse eller 2. dokumenterer at kunne få og faktisk får sådan  

 beskæftigelse som nævnt i nr. 1 umiddelbart efter optagelsen.
 Stk. 3.  Direktøren for arbejdsløshedsforsikringen kan  

 efter forhandling med landsarbejdsnævnet fastsætte nærmere regler for  

 anvendelsen af stk. 2.
§ 68.  Et medlem, som til kassen anmelder at have  

 deltidsarbejde, eller som overgår til delpension efter lov om delpension,  

 betragtes som deltidsforsikret.
Et medlem af en kasse for selvstændige  

 erhvervsdrivende kan dog ikke betragtes som deltidsforsikret.
Stk. 2.  Et medlem, som straks ved anmeldelse om  

 ledighed, jfr. § 57, stk. 4, 1. pkt., fremsætter begæring herom, betragtes  

 som deltidsforsikret, såfremt medlemmet nu har særlige, vægtige grunde til at  

 påtage sig deltidsarbejde.
Såfremt der under ledighed sker ændringer, således  

 at et fuldtidsforsikret medlem nu har særlige, vægtige grunde til alene at  

 påtage sig deltidsarbejde, kan overgang til deltidsforsikring finde sted.
Stk. 3.  Et deltidsforsikret medlem, som i en  

 sammenhængende periode på 13 uger har haft arbejde i større omfang end  

 deltidsarbejde, overgår til fuldtidsforsikret medlem med virkning fra  

 tidspunktet for arbejdets begyndelse.
Medlemmet skal anmelde ændringen i  

 arbejdstiden til kassen.
 Stk. 4.  Efter forhandling med landsarbejdsnævnet  

 fastsætter direktøren for arbejdsløshedsforsikringen regler om formen for den  

 anmeldelse, som er omtalt i stk. 1 og 3, og om den dokumentation, der skal  

 ledsage anmeldelsen.
 Stk. 5.  Et deltidsforsikret medlem, som undlader at  

 foretage den anmeldelse, som er foreskrevet i stk. 3, udelukkes fra ret til  

 dagpenge efter regler, som fastsættes af direktøren for  

 arbejdsløshedsforsikringen.
 § 69.  (Ophævet ved lov nr. 296 af 4. juni 1986).
 § 70.  Dagpengenes størrelse for deltidsforsikrede  

 medlemmer fastsættes særskilt af kassen efter reglerne i § 46, stk. 2. Disse  

 dagpenge kan ikke fastsættes til et højere beløb end 2/3 af det beløb,  

 hvortil dagpengene er fastsat for kassens øvrige medlemmer (de øvrige  

 medlemmer af gruppen).
 § 71.  Vægring ved at overtage anvist arbejde, jfr. §  

 63, stk. 1, nr. 1, anses som fyldestgørende begrundet, hvis der anvises et  

 deltidsforsikret medlem arbejde af større omfang end deltidsarbejde.
§ 72.  For et medlem, der i henhold til § 67, stk. 2,  

 eller § 68, stk. 1 betragtes som deltidsforsikret, er ret til dagpenge efter  

 § 51, jfr. § 70, betinget af, at medlemmet før hver udbetaling af dagpenge  

 har haft arbejde som lønmodtager i en tid, som sammenlagt svarer til arbejde  

 i fagets fulde, sædvanlige arbejdstid i mindst 17 uger inden for de sidste 3  

 år.
Kun arbejde i medlemsperioder medregnes.
 Stk. 2.  For et medlem, hvis ret til dagpenge efter §  

 51, jfr. § 70 er bortfaldet som følge af, at betingelsen i stk. 1 ikke  

 længere er opfyldt, er generhvervelse af retten betinget af, at medlemmet har  

 haft arbejde som lønmodtager i det omfang, som er nævnt i stk. 1, inden for  

 de sidste 18 måneder.
§ 73.  Når et ledigt deltidsforsikret medlem opnår  

 arbejde i et omfang, som svarer til den gennemsnitlige ugentlige arbejdstid  

 før ledighedens indtræden, kan der ikke udbetales dagpenge.
Opnår medlemmet  

 arbejde af mindre omfang, nedsættes dagpengene.
Nedsættelsen sker efter  

 forholdet mellem medlemmets arbejdstid i vedkommende uge og medlemmets  

 gennemsnitlige arbejdstid før ledighedens indtræden.
Inden for områder, hvor  

 nedsættelse ikke kan foretages på grundlag af arbejdstiden, sker nedsættelsen  

 under hensyn til arbejdslønnen.
Ved beregningen vil der højst kunne tages en  

 ugentlig arbejdstid på 30 timer i betragtning.
 Stk. 2.  Når et medlem inden for 12 måneder har fået  

 udbetalt nedsatte dagpenge for 13 uger, i hvilke der efter aftale er arbejdet  

 mindre end den gennemsnitlige ugentlige arbejdstid, jfr. stk. 1, men dog  

 mindst 15 timer, bortfalder retten til nedsatte dagpenge for uger, hvori der  

 er arbejdet 15 timer og derover, indtil medlemmet har haft 13 ugers arbejde  

 med samme gennemsnitlige ugentlige arbejdstid som før ledighedens indtræden.  

 For arbejdsforhold, hvori der arbejdes periodevis, kan der fastsættes  

 tilsvarende regler.
Stk. 3.  Har et medlem i en uge haft beskæftigelse i et  

 større omfang end svarende til den gennemsnitlige ugentlige arbejdstid, jfr.  

 stk. 1, overføres overskydende timer til den følgende uge.
I særlige tilfælde  

 kan overskydende timer overføres over en længere periode.
 Stk. 4.  Direktøren for arbejdsløshedsforsikringen  

 fastsætter regler herom efter forhandling med landsarbejdsnævnet.
 § 74.  Når et deltidsforsikret medlem har opbrugt  

 retten til dagpenge efter § 64, stk. 1, inden for en periode, hvori medlemmet  

 ikke har haft uafbrudt arbejde i mindst 5 uger, kan dagpenge kun udbetales  

 for en følgende 12 måneders periode, hvis medlemmet efter ophøret af ret til  

 dagpenge har haft arbejde i en tid, som sammenlagt svarer til arbejde i  

 fagets fulde, sædvanlige arbejdstid i mindst 9 uger.
 Stk. 2.  Når et deltidsforsikret medlem, som er omfattet  

 af § 64, stk. 1, har haft arbejde i en tid, som sammenlagt svarer til arbejde  

 i fagets fulde, sædvanlige arbejdstid i mindst 9 uger inden for en periode af  

 højst 26 uger, har medlemmet ret til dagpenge uden hensyn til  

 dagpengeudbetalinger forud for denne periode.
 Stk. 3.  For et deltidsforsikret medlem, som ansøger om  

 pension, men som fortsat opfylder betingelserne for at være medlem af kassen,  

 gælder reglerne i § 64, stk. 1, og nærværende paragrafs stk. 1-2. Afslås  

 pensionsansøgningen, efterbetales der medlemmet de dagpenge, der er  

 bortfaldet i henhold til 1. pkt.
 § 75.  (Ophævet ved lov nr. 236 af 12. juni 1975).
KAPITEL 11 A.
EFTERLØN § 75 a.  Efterløn ydes efter begæring til ældre  

 medlemmer, der forlader arbejdslivet før det 67. år, hvad enten  

 tilbagetrædelsen sker fra beskæftigelse eller ledighed.
§ 75 b.  Ret til efterløn har medlemmer af anerkendte  

 arbejdsløshedskasser, 1. som er fyldt 60 år, 2. som inden for de sidste 15 år sammenlagt har været  

 medlem i mindst 10 år, jfr. dog stk. 2, 3. som ved overgang til efterløn opfylder  

 betingelserne for ret til dagpenge, og 4. som har bopæl her i riget, bortset fra Færøerne og  

 Grønland.
Stk. 2.  Medlemmer, der inden den 6. maj 1980 er fyldt  

 50 år, kan tillige opfylde kravet om medlemskab, jfr. stk. 1, nr. 2, ved  

 medlemskab fra den 6. maj 1980 til overgangen til efterløn.
Medlemsperioden  

 skal dog mindst udgøre 5 år inden for de sidste 10 år.
 Stk. 3.  Direktøren for arbejdsløshedsforsikringen kan  

 undtagelsesvis bestemme, at der ved afgørelsen af, om kravet om medlemskab  

 efter stk. 2, 1. pkt., er opfyldt, ses bort fra afbrydelser i medlemskabet.
Stk. 4.  Medlemmer, der ønsker at overgå til efterløn  

 som fuldtidsforsikrede, jfr. § 75 d, stk. 2, fra delpension efter lov om  

 delpension, skal anmode herom inden delpensionens bortfald.
Nærmere regler om  

 overgangen fastsættes af direktøren for arbejdsløshedsforsikringen.
 Stk. 5.  Retten til efterløn ophører ved udgangen af den  

 måned, hvori medlemmet fylder 67 år.
Stk. 6.  Medlemmer, der modtager ydelser efter lov om  

 social pension eller tilsvarende udenlandsk lovgivning, kan ikke samtidig  

 modtage efterløn.
Dog kan efterløn ydes til personer, der frasiger sig retten  

 til invaliditetsydelse.
 Stk. 7.  Medlemmer, der er udtrådt af  

 efterlønsordningen, kan ikke på ny overgå til efterløn.
§ 75 c.  Det er en betingelse for at bevare ret til  

 efterløn, at medlemmet ikke har haft erhvervsarbejde de første 5 uger efter  

 overgangen til efterløn, og at medlemmet i efterlønsperioden i øvrigt ikke  

 har haft erhvervsarbejde, herunder ikke-indtægtsgivende arbejde, af større  

 omfang end sammenlagt 200 timer inden for et kalenderår.
Direktøren for  

 arbejdsløshedsforsikringen fastsætter nærmere regler herom efter forhandling  

 med landsarbejdsnævnet.
Stk. 2.  Perioder, i hvilke medlemmet modtager  

 sygedagpenge efter dagpengeloven, medregnes som arbejdsperioder efter  

 forholdet mellem det gennemsnitlige ugentlige timetal i den periode, der  

 danner grundlag for fastsættelsen af sygedagpengene efter dagpengeloven, og  

 en 39 timers arbejdsuge.
Perioder med løn under sygdom medregnes tilsvarende.
 Stk. 3.  Arbejde i efterlønsperioden medregnes ikke i  

 arbejdsperioderne efter § 55 og § 72.
Stk. 4.  Direktøren for arbejdsløshedsforsikringen kan  

 give tilladelse til, at et medlem, der har overtrådt reglerne i stk. 1 eller  

 regler udfærdiget i medfør heraf, kan forblive i efterlønsordningen, såfremt  

 ganske særlige omstændigheder taler derfor.
Til tilladelsen kan knyttes  

 økonomiske vilkår.
 § 75 d.  Til medlemmer, der inden for de sidste 10 år  

 sammenlagt har været fuldtidsforsikret i mindst 5 år, deraf mindst 26 uger  

 umiddelbart før overgangen til efterløn, ydes efterløn bortset fra det  

 tilfælde, der er nævnt i stk. 5, med et beløb, der svarer til medlemmets  

 dagpenge beregnet efter § 51, stk. 1, jfr. § 47. Direktøren for  

 arbejdsløshedsforsikringen fastsætter regler om fremgangsmåden ved beregning  

 af arbejdsfortjenesten.
 Stk. 2.  Medlemmer, der overgår til efterløn fra  

 delpension efter lov om delpension, har ret til efterløn som  

 fuldtidsforsikrede, hvis de ved overgang til delpension opfylder  

 betingelserne i stk. 1.
Stk. 3.  Fra det tidspunkt, da medlemmets dagpengeret  

 ville være ophørt efter § 55, stk. 1, kan efterlønnen dog højst udgøre 80  

 pct. af højeste dagpenge efter § 47. Perioder med delpension efter lov om  

 delpension ligestilles med perioder med efterløn.
Arbejde i perioder med  

 delpension forlænger ikke de i 1. pkt. nævnte perioder.
 Stk. 4.  Efterløn, der fra overgangen til de i stk. 3  

 nævnte perioder ydes med 80 pct. af højeste dagpenge, reguleres efter § 47.
 Stk. 5.  Modtager medlemmet dagpenge efter § 51 a, stk.  

 2, umiddelbart før overgangen til efterløn, ydes efterløn med et beløb, der  

 svarer til dagpengene på det tidspunkt, overgangen til efterløn fandt sted.  

 Beløbet reguleres efter § 47.
 Stk. 5.  Modtager medlemmet dagpenge efte5r § 51 a, stk.  

 2, umiddelbart før pvergangen til efterløn, ydes efterløn med et beløb, der  

 svarer til dagpengene på det tidspunkt, overgangen til efterløn fandt sted.  

 Beløbet reguleres efter § 47.
 § 75 e.  Til deltidsforsikrede medlemmer og til  

 fuldtidsforsikrede medlemmer, der ikke opfylder betingelserne i § 75 d, stk.  

 1, ydes efterløn bortset fra det tilfælde, der er nævnt i stk. 4 med et  

 beløb, der svarer til medlemmets dagpenge beregnet efter § 51, stk. 1, jfr. §  

 70. Direktøren for arbejdsløshedsforsikringen fastsætter regler om  

 fremgangsmåden ved beregning af arbejdsfortjenesten.
Stk. 2.  Fra det tidspunkt, da medlemmets dagpengeret  

 ville være ophørt efter § 72, stk. 1, kan efterlønnen dog højst udgøre 80  

 pct. af højeste dagpenge efter § 70. Perioder med delpension efter lov om  

 delpension ligestilles med perioder med efterløn.
Arbejde i perioder med  

 delpension forlænger ikke den i 1. pkt. nævnte periode.
 Stk. 3.  Efterløn, der fra overgangen til den i stk. 2  

 nævnte periode ydes med 80 pct. af højeste dagpenge, reguleres efter § 70.
 Stk. 4.  Modtager medlemmet dagpenge efter § 51 a, stk.  

 2, umiddelbart før overgangen til efterløn, ydes efterløn med et beløb, der  

 svarer til dagpengene på det tidspunkt, overgangen til efterløn fandt sted.  

 Beløbet reguleres efter § 47.
§ 75 f.  Efterløn udbetales bagud for 4 henholdsvis 5  

 uger, således at hver udbetalingsperiode slutter næstsidste søndag i en  

 måned.
Andre regler kan fastsættes i vedtægten.
Direktøren for  

 arbejdsløshedsforsikringen kan efter forhandling med landsarbejdsnævnet ændre  

 en udbetalingsperiode, når særlige forhold taler herfor.
Stk. 2.  Efterløn kan ikke udbetales til medlemmer, der  

 i længere tid opholder sig i udlandet.
Nærmere regler fastsættes af  

 direktøren for arbejdsløshedsforsikringen.
 Stk. 3.  Efterløn kan ikke udbetales til et medlem, som  

 ved domstols- eller administrativ afgørelse er berøvet sin frihed.
 § 75 g.  Arbejdsministeren fastsætter efter  

 indstilling fra direktøren for arbejdsløshedsforsikringen, der har forhandlet  

 med landsarbejdsnævnet, regler om, hvilken betydning arbejde og indtægt i  

 efterlønsperioden skal have for størrelsen af efterlønnen.
 Stk. 2.  Direktøren for arbejdsløshedsforsikringen kan  

 fastsætte nærmere regler om retten til efterløn efter bortfald af delpension  

 efter lov om delpension.
KAPITEL 11 B.
FERIEDAGPENGE § 75 h.  Et medlem, der ikke har optjent fuld ret til  

 ferie med feriegodtgørelse eller løn, kan ved afholdelse af ferie få udbetalt  

 feriedagpenge i det resterende antal feriedage, hvis medlemmet enten er i et  

 arbejdsforhold som lønmodtager eller er ledigt.
Det er en betingelse for  

 udbetaling af feriedagpenge, at medlemmet ville have dagpengeret i tilfælde  

 af ledighed i de pågældende dage.
 Stk. 2.  Et medlem, hvis dagpengeret først indtræder  

 efter ferieperiodens udløb den 30. september, kan dog højst få 12 dages ferie  

 med feriedagpenge i det pågældende ferieår.
 Stk. 3.  Et medlem, der får ret til dagpenge efter § 54  

 i perioden fra 1. januar til ferieårets begyndelse, har ikke ret til  

 feriedagpenge i det ferieår, hvor dagpengeretten opnås.
 Stk. 4.  Nærmere regler om feriedagpenge, herunder om  

 beregningen af feriedagpengene og lediges underretning til  

 arbejdsformidlingen om tidspunktet for feriens afholdelse, fastsættes af  

 direktøren for arbejdsløshedsforsikringen efter forhandling med  

 landsarbejdsnævnet.
KAPITEL 12. ØKONOMI INDBETALING AF MEDLEMSBIDRAG M.V.
 § 76.  Kassen indbetaler for hvert medlem, bortset fra  

 medlemmer, der ikke kan pålægges bidrag efter stk. 5 og 6, et beløb til  

 staten, der på årsbasis svarer til 8 gange dagpengenes størrelse pr. 1. juli  

 det foregående år, jfr. § 46, stk. 2. For efterlønsmodtagere indbetales dog  

 kun halvdelen af det beløb, som er fastsat i medfør af 1. pkt.
 Stk. 2.  Beløb efter stk. 1 indbetales kvartalsvis bagud  

 og udgør for hvert kvartal 1/4 af det årlige beløb afrundet til nærmeste hele  

 kronebeløb.
 Stk. 3.  Beløb, som skal indbetales til staten efter  

 stk. 1 og 2, tilvejebringer kassen ved opkrævning af bidrag fra medlemmerne  

 eller ved forbrug af andre indtægter eller formue, jfr. § 77.
 Stk. 4.  Til dækning af administrationsudgifter kan  

 kassen fastsætte et særligt medlemsbidrag.
Stk. 5.  Medlemsbidrag efter stk. 3 kan ikke pålægges et  

 medlem, som deltager i et fagligt dagkursus eller i et godkendt kursus på en  

 folkehøjskole, landbrugsskole eller husholdningsskole, eller som med tilskud  

 fra det offentlige er elev på en folkehøjskole eller landbrugsskole i et  

 andet nordisk land.
Medlemsbidrag kan dog pålægges, hvis medlemmet under  

 deltagelsen får udbetalt dagpenge, uddannelsesydelse efter lov om  

 arbejdstilbud til ledige, eller efterløn fra kassen, eller hvis han under  

 deltagelsen har ret til en godtgørelse, som mindst svarer til dagpengene  

 eller efterlønnen.
 Stk. 6.  Direktøren for arbejdsløshedsforsikringen kan  

 efter forhandling med landsarbejdsnævnet fastsætte regler, hvorefter andre  

 end de i stk. 5 nævnte medlemmer ikke kan pålægges medlemsbidrag efter stk.  

 3, når særlige omstændigheder taler derfor.
 § 77.  En kasse, som har indtægter ud over  

 medlemsbidrag, eller som ejer formue, kan anvende indtægterne og tillige  

 årligt indtil 15 pct. af formuen, således som denne er opgjort pr. 1. april  

 1967, til dækning af de i § 76, stk. 1 og 4, nævnte udgifter.
§ 78.  Et medlem skal betale medlemsbidrag efter § 76  

 til de af kassen fastsatte tidspunkter.
Medlemsbidraget skal vedrøre en  

 nærmere angiven periode.
Stk. 2.  Et medlem, der undlader at betale medlemsbidrag  

 rettidigt, slettes som medlem af kassen med virkning fra det tidspunkt,  

 indtil hvilket medlemmet har betalt bidrag.
Slettelse kan dog kun finde sted,  

 hvis medlemmet ikke har betalt det skyldige medlemsbidrag senest 3 uger  

 efter, at medlemmet skriftligt er blevet underrettet om kontingentrestancen.
Stk. 3.  Skrivelsen efter stk. 2, 2. pkt., skal afsendes  

 senest den 10. i hver måned til de medlemmer, der ved den forudgående måneds  

 slutning ikke har betalt medlemsbidrag for de seneste 4 uger.
Skrivelsen skal  

 udtrykkeligt angive, at medlemmet vil blive slettet, hvis det skyldige  

 medlemsbidrag ikke bliver betalt.
 Stk. 4.  Direktøren for arbejdsløshedsforsikringen kan  

 bestemme, at fristen efter stk. 2, 2. pkt., forlænges for en kasse eller en  

 gruppe af medlemmer af kassen, når særlige forhold medfører væsentlige  

 vanskeligheder for kassens medlemmer (gruppen af medlemmer) ved at overholde  

 fristen.
 Stk. 5.  Kassen kan forlænge fristen efter stk. 2 og  

 ophæve en slettelse for et medlem, som under ledighed eller under sygdom  

 eller uarbejdsdygtighed ikke har ret til dagpenge eller løn, samt for et  

 medlem, som er frihedsberøvet.
 Stk. 6.  Direktøren for arbejdsløshedsforsikringen  

 fastsætter efter forhandling med landsarbejdsnævnet de nærmere regler for  

 anvendelsen af bestemmelserne i stk. 1-5.
REFUSION § 79.  Staten yder hver kasse refusion af de udgifter,  

 som kassen i det foregående regnskabsår har afholdt efter kapitel 9, kapitel  

 11 a og kapitel 11 b, jfr. dog §§ 38, 79, stk. 3, 80, stk. 1, og 86, stk. 2.
Stk. 2.  Til en kasse, som ikke råder over  

 tilstrækkelige midler til løbende at afholde udgifterne til dagpenge m.v.,  

 kan der ydes forskudsbetaling eller a conto-refusion.
Direktøren for  

 arbejdsløshedsforsikringen fastsætter nærmere regler herom.
 Stk. 3.  Krav på refusion bortfalder, og udbetalte beløb  

 skal tilbagebetales i det omfang, kassen ikke efter anmodning forelægger  

 dokumentation i overensstemmelse med regler, der fastsættes af direktøren for  

 arbejdsløshedsforsikringen.
 Stk. 4.  Arbejdsministeren kan tillade, at stk. 3  

 fraviges, når ganske særlige omstændigheder taler herfor.
 Stk. 5.  Direktøren for arbejdsløshedsforsikringen kan  

 fastsætte regler om, hvilket dokumentationsmateriale der kan kræves forelagt,  

 og om, hvor længe materialet skal opbevares.
 § 80.  En kasse, hvis offentlige anerkendelse er  

 bortfaldet efter den 1. april 1966, har først ret til refusion efter § 79,  

 stk. 1, når der er forløbet fulde 4 regnskabsår efter meddelelse af ny  

 anerkendelse, og der for denne tid er indbetalt beløb til staten efter § 76,  

 stk. 1.
 Stk. 2.  Reglen i stk. 1 finder ikke anvendelse på en  

 kasse, hvis tidligere anerkendelse bortfaldt i henhold til § 37 som følge af,  

 at antallet af medlemmer af kassen var lavere end fastsat i § 32, nr. 2.
 Stk. 3.  Arbejdsministeren kan bestemme, at reglen i  

 stk. 1 ikke finder anvendelse på en kasse, hvis tidligere anerkendelse  

 bortfaldt i henhold til § 36 eller § 38.
 § 81.  Hver kasse skal inden 15. marts tilsende  

 direktøren for arbejdsløshedsforsikringen:
1. revideret regnskab for det sidst forløbne  

 regnskabsår, 2. beretning om kassens virksomhed i samme tidsrum  

 samt 3. andre oplysninger, herunder eventuelt en  

 fortegnelse over kassens medlemmer, som direktøren anser for nødvendige for  

 beregningen af de udgifter, som kassen har afholdt efter kapitel 9, kapitel  

 11 a og kapitel 11 b, og af de indbetalingspligtige beløb efter § 76, stk. 1  

 og 2.
 Stk. 2.  Kassens regnskabsår er kalenderåret, medmindre  

 arbejdsministeren tillader afvigelse herfra.
 § 82.  Kassens indtægt og formue skal holdes afsondret  

 fra andre foreningers midler og må hverken som lån eller gave tilflyde andre  

 foreninger eller anvendes i andet uvedkommende øjemed.
BIDRAG FRA ARBEJDSGIVERE § 83.  Til nedbringelse af statskassens udgifter til  

 arbejdsløshedsforsikringen betales et bidrag fra samtlige arbejdsgivere, der  

 skal betale bidrag til Arbejdsgivernes Elevrefusion.
Arbejdsmarkedets  

 Tillægspension opkræver bidraget ved hvert kvartals udløb sammen med  

 ATP-bidraget.
 § 84.  Arbejdsgiverbidraget beregnes af  

 Arbejdsmarkedets Tillægspension på grundlag af indbetalte ATP-bidrag.  

 Bidraget fastsættes således, at det for hver lønmodtager, for hvem  

 arbejdsgiveren skal betale fuldt ATP-bidrag, årligt udgør et beløb, der  

 svarer til 12 gange højeste dagpenge pr. 1. juli det foregående år, jfr. §  

 47. Udgør ATP-bidraget mindre end fuldt bidrag, nedsættes  

 arbejdsgiverbidraget forholdsmæssigt.
Stk. 2.  I det for et kvartal beregnede  

 arbejdsgiverbidrag fratrækkes for hver arbejdsgiver et beløb, der svarer til  

 1/4 af det årlige bidrag for en lønmodtager.
Dette gælder, uanset hvor mange  

 kvartaler det ATP-bidrag, der danner grundlag for beregningen, vedrører.
§ 85.  Arbejdsministeren fastsætter de nærmere regler  

 om beregning og betaling af bidrag, herunder om frist for betalingen.
Det kan  

 ved disse regler bestemmes, at Arbejdsmarkedes Tillægspension kan give  

 henstand med indbetaling samt eftergive bidrag og renter.
 Stk. 2.  Sker indbetaling af bidrag ikke rettidigt, skal  

 arbejdsgiveren betale renter af bidraget med 1 1/2 pct. for hver påbegyndt  

 måned fra kvartalets udløb, jfr. § 83.
 Stk. 3.  Arbejdsmarkedets Tillægspension har  

 udpantningsret for bidrag og renter.
 Stk. 4.  Indbetalte bidrag overføres kvartalsvis af  

 Arbejdsmarkedets Tillægspension til direktoratet for  

 arbejdsløshedsforsikringen, som udreder vederlag til Arbejdsmarkedets  

 Tillægspension for opkrævning af bidraget.
 Stk. 5.  Afgørelser om bidragspligt og bidrag, herunder  

 beregning og opkrævning, kan inden for en frist af 4 uger fra den dag, hvor  

 afgørelsen er meddelt, indbringes for Ankenævnet for Arbejdsmarkedets  

 Tillægspension, jfr. § 28 i lov om Arbejdsmarkedets Tillægspension.
 § 85 a.  (Ophævet ved lov nr. 509 af 3. december  

 1980).
KAPITEL 13. FORSEELSER MOD KASSEN § 86.  Har et medlem givet kassen urigtige oplysninger  

 eller fortiet omstændigheder, der er af betydning for retten til dagpenge  

 eller efterløn, eller i øvrigt mod bedre vidende uberettiget modtaget  

 dagpenge eller efterløn, skal dagpenge- eller efterlønsbeløbet, som er  

 modtaget med urette, tilbagebetales af medlemmet.
Stk. 2.  Tilbagebetaling af beløb efter stk. 1 kan ske  

 ved hel eller delvis modregning i den løbende udbetaling af dagpenge eller  

 efterløn samt i andre krav, medlemmet har mod kassen.
Modregning kan ske,  

 efter at medlemmet har skiftet arbejdsløshedskasse.
 Stk. 3.  Er dagpenge- eller efterlønsbeløb, som skal  

 tilbagebetales efter stk. 1 og 2, ikke tilbagebetalt inden en frist, som  

 kassen har fastsat, kan direktøren for arbejdsløshedsforsikringen bestemme,  

 at pågældende slettes som medlem af kassen.
Stk. 4.  I tilfælde, hvor der er udbetalt dagpenge eller  

 efterløn med urette, har kassen ikke krav på refusion fra statskassen, og  

 udbetalte refusionsbeløb skal tilbagebetales, medmindre den fejlagtige  

 udbetaling skyldes medlemmets svigagtige forhold.
Kassen kan bestemme, at  

 dagpenge- eller efterlønsbeløb, som kassen herefter ikke får refunderet,  

 endeligt skal afholdes af vedkommende tillidsmand eller afdeling af kassen,  

 såfremt den fejlagtige udbetaling kan tilregnes tillidsmanden eller  

 afdelingen.
Stk. 5.  Direktøren for arbejdsløshedsforsikringen kan  

 fastsætte regler om administration af stk. 4, 1. pkt.
Direktøren for  

 arbejdsløshedsforsikringen kan herunder bestemme, at kassen skal have krav på  

 refusion i ganske særlige situationer, selv om fejludbetalingen ikke skyldes  

 medlemmets svigagtige forhold.
 Stk. 6.  Direktøren for arbejdsløshedsforsikringen kan  

 fastsætte nærmere regler om kassernes inddrivelse af dagpenge- eller  

 efterlønsbeløb, som skal tilbagebetales efter stk. 1, herunder om at kassen  

 ikke har krav på refusion fra statskassen, og at udbetalte refusionsbeløb  

 skal tilbagebetales, hvis disse regler ikke overholdes.
 § 87.  Gør et medlem sig skyldig i svigagtigt forhold  

 over for kassen, kan direktøren for arbejdsløshedsforsikringen bestemme, at  

 pågældende slettes som medlem af kassen, eller at han helt eller delvis  

 udelukkes fra ret til dagpenge eller efterløn i et bestemt tidsrum.
 Stk. 2.  Finder kassen, at et medlem har gjort sig  

 skyldig i svigagtigt forhold, skal kassen forelægge sagen for direktøren for  

 arbejdsløshedsforsikringen med indstilling om, hvilken afgørelse der skal  

 træffes efter stk. 1. Kassen skal stille udbetalingen af dagpenge eller  

 efterløn til medlemmet i bero i overensstemmelse med indstillingen.
 Stk. 3.  Gør et medlem sig skyldig i anden forseelse  

 over for kassen, kan dennes ledelse bestemme, at medlemmet udelukkes fra ret  

 til dagpenge eller efterløn i et bestemt tidsrum, som ikke kan overstige 1  

 år.
Stk. 4.  Slettes et medlem af kassen i henhold til stk.  

 1 eller i henhold til § 86, stk. 3, kan han kun med tilladelse fra direktøren  

 for arbejdsløshedsforsikringen påny optages som medlem af en anerkendt  

 arbejdsløshedskasse.
Tilladelsen kan gives på vilkår, at vedkommende for en  

 tid eller for bestandig ikke må have hverv som tillidsmand i en kasse.
 Stk. 5.  Medmindre der foreligger særlige  

 omstændigheder, medfører tilsidesættelse af oplysningspligten i henhold til §  

 21, at kassens ledelse efter regler fastsat af direktøren for  

 arbejdsløshedsforsikringen efter forhandling med landsarbejdsnævnet kan  

 træffe bestemmelse om medlemmets udelukkelse fra ret til dagpenge ud over det  

 antal dage, i hvilke medlemmet ikke er berettiget til dagpenge.
KAPITEL 14. STATENS TILSYN MED DE ANERKENDTE ARBEJDSLØSHEDSKASSER § 88.  Direktøren for arbejdsløshedsforsikringen fører  

 tilsyn med de anerkendte arbejdsløshedskasser, er kasserne behjælpelig med  

 oplysning og vejledning og yder bistand ved oprettelse af nye kasser.
 Stk. 2.  Arbejdsministeren fastsætter nærmere regler om  

 tilsynet efter stk. 1 herunder regler om, i hvilket omfang  

 arbejdsformidlingskontorerne bistår med tilsynet.
 Stk. 3.  Til gennemførelsen af tilsynet, herunder til  

 fremskaffelse af oplysninger med statistisk formål, kan direktøren for  

 arbejdsløshedsforsikringen fastsætte, på hvilken måde og inden for hvilke  

 frister de til tilsynet nødvendige oplysninger skal gives.
 Stk. 4.  Direktøren for arbejdsløshedsforsikringen,  

 arbejdsdirektøren og personalet i direktoratet for  

 arbejdsløshedsforsikringen, i arbejdsdirektoratet samt ved  

 arbejdsformidlingskontorerne må ikke være ansat i eller have ledende eller  

 lønnet hverv i en anerkendt arbejdsløshedskasse.
Stk. 5.  Direktøren for arbejdsløshedsforsikringen  

 afgiver hvert år beretning til arbejdsministeren om arbejdsløshedskassernes  

 virksomhed.
Beretningen offentliggøres på den måde, som ministeren  

 foreskriver.
 § 89.  Direktøren for arbejdsløshedsforsikringen har  

 adgang til at gøre sig bekendt med kassernes bøger, regnskabsbøger,  

 beholdninger og hele virksomhed.
 Stk. 2.  Direktøren for arbejdsløshedsforsikringen kan  

 foretage regnskabs- og kasseeftersyn i kasserne.
 § 90.  Når forholdene inden for en kasses område gør  

 det påkrævet, kan direktøren for arbejdsløshedsforsikringen efter forhandling  

 med landsarbejdsnævnet fastsætte særlige regler, som kassen skal iagttage,  

 med henblik på at forhindre misbrug af dagpenge- og efterlønsbestemmelserne.
§ 91.  En arbejdsgiver skal på begæring afgive  

 oplysninger til brug for administrationen af forsikringssystemet, herunder  

 om, 1. hvilke lønmodtagere han har beskæftiget i et  

 nærmere angivet tidsrum og disses beskæftigelsesperioder inden for dette  

 tidsrum, 2. hvorvidt han har beskæftiget bestemte medlemmer af  

 en kasse inden for et nærmere angivet tidsrum, 3. hvilken løn der er udbetalt til bestemte medlemmer  

 af en kasse inden for et nærmere angivet tidsrum, og 4. årsagen til et medlems arbejdsophør.
 Stk. 2.  De oplysninger, der er nævnt i stk. 1, kan  

 indhentes af direktøren for arbejdsløshedsforsikringen, et  

 arbejdsformidlingskontor og for så vidt angår egne medlemmer vedkommende  

 arbejdsløshedskasse.
 Stk. 3.  Direktøren for arbejdsløshedsforsikringen  

 fastsætter efter forhandling med landsarbejdsnævnet regler om  

 administrationen af reglerne i stk. 1 og 2.
 Stk. 4.  Efter forhandling med vedkommende  

 arbejdsgiverorganisation kan direktøren for arbejdsløshedsforsikringen  

 pålægge arbejdsgiverne inden for bestemte arbejdsområder hver uge at give  

 arbejdsformidlingskontoret oplysning om den løn, som arbejdsgiveren har  

 udbetalt til kassens medlemmer i ugens løb, samt om medlemmernes  

 arbejdsperioder inden for ugen.
 Stk. 5.  Pensionskasser og livsforsikringsselskaber skal  

 på begæring af direktøren for arbejdsløshedsforsikringen eller et  

 arbejdsformidlingskontor give oplysninger om bestemte efterlønsmodtageres  

 pensionsforhold m.v. i det omfang, pensionskassen eller  

 livsforsikringsselskabet er i besiddelse af de ønskede oplysninger.
 § 92.  Landsarbejdsnævnet er rådgivende for direktøren  

 for arbejdsløshedsforsikringen i almindelige spørgsmål om  

 arbejdsløshedsforsikringen og om efterløn.
KAPITEL 15. ANDRE BESTEMMELSER § 93.  Dokumenter, som oprettes mellem anerkendte  

 arbejdsløshedskasser og deres medlemmer, er stempelfri, for så vidt de  

 vedrører forsikringen.
Det samme gælder arbejdsløshedskassernes vedtægter.
 § 94.  Efter forhandling med landsarbejdsnævnet  

 fastsætter direktøren for arbejdsløshedsforsikringen regler for overflytning  

 af medlemmer fra en kasse til en anden.
§ 95.  En kasse er berettiget til at indgå  

 overenskomst med andre danske eller udenlandske foreninger om gensidig ydelse  

 af hjælp til medlemmerne.
Sådanne overenskomster skal godkendes af direktøren  

 for arbejdsløshedsforsikringen, der også kan kræve overenskomsterne opsagt.
Stk. 2.  Direktøren for arbejdsløshedsforsikringen kan,  

 når der opnås gensidig overenskomst med andre stater, fastsætte særlige  

 regler om medlemskab af anerkendte arbejdsløshedskasser og om udbetaling af  

 dagpenge til personer, der flytter til Danmark fra udlandet.
Reglerne  

 fastsættes efter forhandling med landsarbejdsnævnet.
§ 96.  Af tillidsmænd for arbejdsløshedskasserne  

 afholdes under forsæde af direktøren for arbejdsløshedsforsikringen et årligt  

 møde.
På årsmødet forhandles der om kassernes virksomhed og samarbejde.
Stk. 2.  Hver kasse kan lade sig repræsentere ved 2  

 tillidsmænd på årsmødet.
For hver fulde 15.000 medlemmer kan kassen  

 repræsenteres af yderligere 1 tillidsmand.
Tillidsmændene vælges på den måde,  

 som fastsættes i kassens vedtægt.
Stk. 3.  Af og blandt tillidsmændene udpeges 2 til at  

 være medlemmer af landsarbejdsnævnet.
Samtidig udpeges der på samme måde 2  

 suppleanter.
 Stk. 4.  En tillidsmand, der efter stk. 3 er udpeget til  

 at være medlem af landsarbejdsnævnet, skal udtræde af nævnet, når han ophører  

 med at have hverv som tillidsmand.
 § 97.  Uanset bestemmelsen i § 32, nr. 1, har  

 Kristelig Arbejdsløshedskasse ret til anerkendelse, hvis den i øvrigt  

 opfylder betingelserne i kapitel 7.
AFSNIT III.
A.
SÆRLIGE FORANSTALTNINGER TIL BESKÆFTIGELSE AF ARBEJDSLØSE KAPITEL 15 A § 97 a.  (* 2) For at imødegå ledighed, som ikke kan  

 afhjælpes ved arbejdsformidling eller ved omskoling, uddannelse eller  

 revalidering efter den herom gældende lovgivning, kan der ydes statstilskud  

 til beskæftigelse ved arbejde, som udføres af eller for statsinstitutioner,  

 amtskommuner eller kommuner eller, hvor særlige forhold taler derfor, private  

 institutioner eller private.
 Stk. 2.  Det påhviler arbejdsmarkedsnævnene at tage  

 initiativet til, at der i særlig ledighedsramte kommuner i samarbejde med  

 arbejdsformidlingen udarbejdes planer for arbejde, som er egnet til  

 iværksættelse med kort varsel i perioder med tyngende ledighed.
 Stk. 3.  Løn- og arbejdsvilkårene ved beskæftigelse som  

 nævnt i stk. 1 skal være de sædvanlige vilkår ved tilsvarende arbejde.  

 Arbejdsdirektøren kan dog for særlige grupper af deltagere i sådan  

 beskæftigelse fastsætte andre vilkår efter forhandling med  

 landsarbejdsnævnet.
Stk. 4.  Administrationen af bestemmelsen i stk. 1  

 varetages af arbejdsformidlingskontorerne med bistand af vedkommende  

 arbejdsmarkedsnævn og under tilsyn af arbejdsdirektoratet med bistand af  

 landsarbejdsnævnet.
Afgørelse i sager om ydelse af statstilskud kan først  

 træffes efter indhentet udtalelse fra arbejdsmarkedsnævnet. 6 medlemmer af  

 arbejdsmarkedsnævnet kan fordre enhver sag forelagt for arbejdsdirektøren,  

 som træffer afgørelse efter forhandling med landsarbejdsnævnet.
 Stk. 5.  Arbejdsministeren fastsætter efter indstilling  

 fra arbejdsdirektøren, som herom forhandler med landsarbejdsnævnet, de  

 nærmere regler for gennemførelse af bestemmelserne i denne paragraf, samt  

 hvilke midler der skal stilles til rådighed for de enkelte  

 arbejdsformidlingskontorer til varetagelse af de i stk. 1 omhandlede opgaver.
 Stk. 6.  Arbejdsministeren kan bemyndige  

 arbejdsdirektøren til at træffe særlige foranstaltninger til fremme af  

 vinterbeskæftigelse.
KAPITEL 15 B § 97 b.  (Ophævet ved § 10, stk. 2, i lov nr. 277 af  

 10. juni 1981 om arbejdstilbud til ledige).
AFSNIT IV.
FÆLLES BESTEMMELSER KAPITEL 16. KLAGEADGANG § 98.  Klage over et arbejdsformidlingskontors  

 afgørelse efter §§ 13-19 kan af den, afgørelsen vedrører, indbringes for  

 arbejdsdirektøren inden 4 uger, efter at klageren har fået meddelelse om  

 afgørelsen.
Stk. 2.  Klage over en kasses afgørelse om medlemsret,  

 overflytning, medlemsbidrag, dagpengeret, ret til efterløn og tilbagebetaling  

 af dagpenge eller efterløn kan af den, afgørelsen vedrører, indbringes for  

 direktøren for arbejdsløshedsforsikringen inden 4 uger efter, at klageren har  

 fået meddelelse om afgørelsen.
Nærmere regler udarbejdes af direktøren for  

 arbejdsløshedsforsikringen efter forhandling med landsarbejdsnævnet.
Reglerne  

 optages endvidere i standardvedtægten, jfr. § 34.
 Stk. 3.  Klager over et arbejdsformidlingskontors  

 afgørelser ved administrationen af § 97 a, kan af den, afgørelsen vedrører,  

 indbringes for arbejdsdirektøren inden 4 uger efter, at klageren har fået  

 meddelelse om afgørelsen.
 Stk. 4.  Kommunalbestyrelsen er berettiget til for  

 direktøren for arbejdsløshedsforsikringen at forelægge spørgsmål om en  

 persons ret til medlemskab og om et medlems ret til dagpenge efter §§ 61-64.
 Stk. 5.  Arbejdsdirektøren og direktøren for  

 arbejdsløshedsforsikringen kan se bort fra overskridelse af klagefristen i  

 stk. 1-3, når der er særlig grund hertil.
§ 99.  Afgørelser, som er truffet af arbejdsdirektøren  

 eller direktøren for arbejdsløshedsforsikringen om de spørgsmål, som er nævnt  

 i § 16, stk. 3, § 86, stk. 2, 1. pkt., § 87, stk. 1 og 4, og § 98, stk. 1-2,  

 kan af vedkommende indbringes for ankenævnet for arbejdsløshedsforsikringen,  

 jfr. § 100, inden 4 uger efter, at klageren har fået meddelelse om  

 afgørelsen.
Ankenævnets afgørelser kan ikke indbringes for anden  

 administrativ myndighed.
 Stk. 2.  Alle øvrige afgørelser, der træffes af  

 arbejdsdirektøren eller direktøren for arbejdsløshedsforsikringen i henhold  

 til denne lov, kan af vedkommende indbringes for arbejdsministeren inden 4  

 uger, efter at klageren har fået meddelelse om afgørelsen, jfr. dog § 22,  

 stk. 2.
 Stk. 3.  Ankenævnet og arbejdsministeren kan se bort fra  

 overskridelse af klagefristen i henholdsvis stk. 1 og stk. 2, når der er  

 særlig grund hertil.
 § 100.  Ankenævnet for arbejdsløshedsforsikringen  

 består af:
 1. en af kongen udnævnt formand, der ved udnævnelsen  

 skal opfylde betingelserne for at kunne være landsdommer eller have bestået  

 en statsvidenskabelig eller nationaløkonomisk eksamen og derefter have haft  

 mindst 3 års ansættelse i en tjenestemandsstilling, hvortil der kræves  

 kongelig udnævnelse.
 2. 2 medlemmer udpeget af arbejdsministeren efter  

 forhandling med henholdsvis justitsministeren og socialministeren.
 3. 1 medlem udpeget af Dansk Arbejdsgiverforening.
 4. 1 medlem udpeget af Landsorganisationen i Danmark.
Stk. 2.  Arbejdsministeren beskikker en stedfortræder  

 for formanden.
Stedfortræderen skal opfylde betingelserne i stk. 1, nr. 1.
Stk. 3.  Ankenævnets medlemmer og stedfortrædere for  

 disse udpeges for 6 år.
Finder udpegningen sted i løbet af en periode, gælder  

 den kun til periodens udløb.
Et medlem af ankenævnet må ikke tillige være  

 medlem af eller tilforordnet landsarbejdsnævnet.
 Stk. 4.  Ankenævnets forretningsorden fastsættes af  

 arbejdsministeren.
KAPITEL 16 A OPRETTELSE AF REGISTRE § 100 a.  Arbejdsministeren opretter et eller flere  

 registre, der føres ved hjælp af elektronisk databehandling.
Stk. 2.  Registrene har til formål at danne grundlag for 1. formidling af kontakt mellem arbejdssøgende og  

 arbejdsgivere i henhold til kapitel 1 og 6, 2. gennemførelse af det tilsyn, som staten i henhold  

 til kapitel 14 skal føre med de statsanerkendte arbejdsløshedskasser, og 3. udarbejdelse af en arbejdsmarkedsstatistik.
KAPITEL 17. STRAFFEBESTEMMELSER § 101.  Forsømmer en arbejdsgiver at opfylde de  

 pligter, som påhviler ham efter § 20 a, stk. 1 og 3, eller § 91, straffes han  

 med bøde.
 Stk. 2.  Arbejdsgivere, der undlader rettidigt at  

 indbetale bidrag, jfr. §§ 83 og 85, straffes med bøde.
Stk. 3.  Er overtrædelsen i stk. 1 og 2 begået af et  

 aktieselskab, andelsselskab eller lignende, kan der pålægges selskaber som  

 sådant bødeansvar.
Er overtrædelsen begået af en kommune eller et kommunalt  

 fællesskab, jfr. 60 i lov om kommunernes styrelse, kan der pålægges kommunen  

 eller det kommunale fællesskab bødeansvar.
 § 102.  Den, der uden tilladelse udøver virksomhed som  

 nævnt i § 24 og § 24 a, straffes med bøde eller hæfte, jfr. dog § 29.
 § 102 a.  Overtrædelse af §§ 23 b og c straffes med  

 bøde.
Stk. 2.  Undlader en arbejdsgiver i forbindelse med  

 afskedigelser, der er omfattet af § 23 a, at følge reglerne i § 23 c, stk. 1,  

 skal han yde de pågældende lønmodtagere en godtgørelse, der svarer til lønnen  

 i en periode på 30 dage fra opsigelsestidspunktet.
Fra godtgørelsen skal dog  

 trækkes den løn, som lønmodtageren har modtaget i en eventuel individuel  

 opsigelsesperiode.
 § 103.  (Ophævet ved lov nr. 104 af 25. marts 1971).
AFSNIT V.
IKRAFTTRÆDELSES- OG OVERGANGSBESTEMMELSER M.V.
 § 104.  Loven træder i kraft den 1. april 1970.
 Stk. 2.  Lov om arbejdsanvisning og  

 arbejdsløshedsforsikring m. v., jfr. lovbekendtgørelse nr. 172 af 28. april  

 1969, ophæves med den undtagelse, der følger af § 109, stk. 2.
Stk. 3.  Lov nr. 249 af 13. juni 1968 om privat  

 arbejdsanvisning m. v., bortset fra § 1, stk. 1, og § 7, stk. 3, ophæves.
I §  

 1, stk. 1, ændres »arbejdsnævnet« til:  

 »landsarbejdsnævnet«.
 Stk. 4.  (Overgangsbestemmelse, udeladt).
 § 105.  Loven gælder ikke for Færøerne og Grønland.
 § 106.  (Overgangsbestemmelse, udeladt).
 § 107.  (Ophævet ved lov nr. 637 af 13. december  

 1978).
 §§ 108-110. (Overgangsbestemmelser, udeladt).
 § 111.  (Ophævet ved lov nr. 163 af 4. april 1973).
 §§ 112-114. (Overgangsbestemmelser, udeladt).
 § 115.  (Ophævet ved lov nr. 238 af 23. maj 1984).
 § 116.  En efterlønsmodtager, der i perioden 1. januar  

 1983-1. januar 1986 har fået foretaget fradrag i efterlønnen på grund af  

 pensionsindtægter, kan få eftergivet en del af dette fradrag, hvis:
 Stk. 2.  Det beløb, der kan eftergives, er forskellen  

 mellem:
Stk. 3.  Efterbetaling sker efter personlig ansøgning  

 fra medlemmet.
Alle efterlønsmodtagere, der den 1. januar 1983 opfyldte  

 betingelserne i stk. 1, kan indgive ansøgning til medlemmets daværende  

 arbejdsløshedskasse.
Efterlønsmodtagere, som er trådt ud af ordningen, eller  

 som er gået på folkepension, kan ansøge om efterbetaling for den del af  

 perioden, de har fået udbetalt efterløn.
 Stk. 4.  Medlemmet skal i ansøgningen dokumentere  

 størrelsen af den udbetalte pension i perioden 1. januar 1983-1. januar 1986;  

 ellers kan ansøgningen afvises.
Stk. 5.  For efterlønsmodtagere, som er omfattet af stk.  

 1, og som efter 1. januar 1986 får udbetalt pension, der skal fradrages i  

 efterlønnen, skal fradraget fortsat ske på grundlag af den omregningssats,  

 der blev anvendt før den 1. januar 1983. Hvis den fælles omregningssats,  

 således som den fastsættes af direktøren for arbejdsløshedsforsikringen, er  

 højere, anvendes denne sats.
Dette gælder, indtil medlemmet træder ud af  

 efterlønsordningen.
--------- Lov nr. 197 af 9. april 1986 (Ændrede reguleringsbestemmelser, ændring af  

 reglerne om ret til dagpenge under uddannelse m.v.), som ændret ved lov nr.  

 948 af 23. december 1986, indeholder i §§ 2 og 3 følgende bestemmelser:
§ 2 Loven træder i kraft dagen efter bekendtgørelsen i Lovtidende, § 1, nr. 4  

 og 5, dog først den 1. august 1986. § 1, nr. 2, og § 3 har virkning fra den  

 1. april 1986.
§ 3 Stk. 1.  Med gyldighed for perioden fra 1. april 1986  

 til 1. oktober 1987 kan dagpengebeløbet efter § 51, stk. 2, højst udgøre  

 1.626 kr. for en uge.
Stk. 2.  Udbetales dagpenge på grundlag af en  

 arbejdsfortjeneste, der er erhvervet ved et arbejde, som er afsluttet før 1.  

 april 1983, tillægges den hidtidige arbejdsfortjeneste, jf. lovens § 51, stk.  

 1, 137 kr. om ugen.
Udbetales dagpenge på grundlag af en arbejdsfortjeneste,  

 der er erhvervet ved arbejde, som er afsluttet i perioden 1. april til 1.  

 oktober 1983, tillægges den hidtidige arbejdsfortjeneste, jf. lovens 51, stk.  

 1, 92 kr. om ugen.
Udbetales dagpenge på grundlag af en arbejdsfortjeneste,  

 der er erhvervet ved et arbejde i perioden 1. oktober 1983 til 1. april 1985,  

 tillægges den hidtidige arbejdsfortjeneste, jf. § 51, stk. 1, 47 kr. om ugen.  

 Dagpengene kan dog ikke overstige dagpengenes højeste beløb, jf. § 47.
Stk. 3.  For medlemmer, der er overgået til efterløn  

 senest den 1. januar 1983, udgør efterlønnens højeste beløb 2.172 kr. pr.  

 uge, og disse medlemmer får tillagt den hidtidige arbejdsfortjeneste efter  

 lovens § 51, stk. 1, 180 kr. pr. uge.
Efterlønnens højeste beløb udgør dog  

 mindst et beløb svarende til dagpengenes højeste beløb, jf. § 47.
Stk. 4.  Medlemmer, som er overgået til efterløn efter  

 den 1. januar 1983, men inden den 1. april 1984, får tillagt den hidtidige  

 arbejdafortjeneste efter lovens § 51, stk. 1, 137 kr.
Medlemmer, der er  

 overgået til efterløn i perioden 1. april 1984 til 1. oktober 1984, får  

 tillagt den hidtidige arbejdsfortjeneste efter lovens § 51, stk. 1, 92 kr.  

 Medlemmer, der er overgået til efterløn i perioden 1. oktober 1984 til 1.  

 april 1986, får tillagt den hidtidige arbejdsfortjeneste efter lovens § 51,  

 stk. 1, 47 kr.
Efterlønnen kan dog ikke overstige dagpengenes højeste beløb,  

 jf. § 47.
--------- Lov nr. 832 af 9. december 1986 (Bidragsforhøjelse m.v.) indeholder i § 2  

 følgende bestemmelse:
§ 2 Loven træder i kraft den 1. januar 1987.
--------- Lov nr. 948 af 23. december 1986 (Ændrede reguleringsbestemmelser)  

 indeholder i § 18 følgende bestemmelse:
§ 18 Loven træder i kraft den 1. januar 1987, § 1, nr. 6 og 7, dog fra  

 finansåret 1984 § 1, nr. 5, fra finansåret 1986, § 1 og 3, fra finansåret  

 1988, § 6 den 1. januar 1988 og § 15, nr. 5, den 1. juli 1987.
 ARBEJDSMINISTERIET 29/1-1987.
 Lisbeth Lollike.
 (* 1) Se § 10 i lov nr. 309 af 4. juni 1986.
 (* 2) Se § 8 i lov nr. 309 af 4. juni 1986.
 1.
