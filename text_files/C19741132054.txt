 I henhold til § 17 i anordning af 3. juli 1962 om fuldbyrelse af  

 fængselsstraf i statsfængsel måtte de indsatte kun sættes til betjening af  

 maskiner eller til andet arbejde, der er forbundet med særlig risiko, når de  

 i forvejen var blevet vejledet om den dermed forbundne risiko og skriftligt  

 havde indvilliget i overtagelse af det pågældende arbejde.
 En tilsvarende bestemmelse er ikke optaget i bekendtgørelse af 21. juni  

 1973 om fuldbyrdelse af frihedsstraf.
 I direktoratets cirkulære af 15. juli 1974 om internt sikkerhedsarbejde i  

 anstalterne er der i § 5, stk. 2 og 10, stk. 1, givet bestemmelser om  

 instruktion af de beskæftigede, og det interne sikkerhedsarbejde er iøvrigt  

 organiseret på tilsvarende måde som på arbejdspladser uden for  

 kriminalforsorgen.
 Under henvisning hertil skal direktoratet på given foranledning meddele,  

 at det herefter ikke er nødvendigt, at de omhandlede erklæringer udfærdiges,  

 når indsatte påbegynder arbejde ved maskiner m.v.
 Såfremt det i særlige tilfælde under hensyn til arbejdets karakter skønnes  

 hensigtsmæssigt, at sådan erklæring afgives, udelukker bekendtgørelsens  

 bestemmelser ikke, at den indsatte ved sin underskrift erklærer sig  

 indforstået med at påtage sig arbejdsopgaven.
E.
B.
A.
K.
Jacobsen.
 Kriminalforsorgens anstalter.
