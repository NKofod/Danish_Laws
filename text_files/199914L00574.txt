Betænkning afgivet af Sundhedsudvalget  

 den 10. maj 2000 Betænkning over Forslag til lov om ændring af lov om  

 kunstig befrugtning i forbindelse med lægelig behandling, diagnostik og  

 forskning m.v.
(Opbevaringstid for nedfrosne æg) Udvalget har behandlet lovforslaget i nogle møder  

 og har herunder stillet spørgsmål til sundhedsministeren, som  

 denne har besvaret skriftligt.
 Endvidere har udvalget modtaget skriftlige og/eller  

 mundtlige henvendelser fra:
Christensen, Eva Zola og Charlotte Obel, Roskilde, Harck, Erik Friis, Hillerød, Landsforeningen for Bøsser og Lesbiske og Landsforeningen for Ufrivilligt Barnløse.
 Der er af nogle mindretal stillet ændringsforslag,  

 hvorom henvises til de ledsagende bemærkninger.
 Det bemærkes, at en del af disse  

 ændringsforslag har en sådan karakter, at der, hvis de vedtages,  

 bør stilles ændringsforslag til 3. behandling til titlen med  

 henblik på, at undertitlen bliver dækkende for indholdet af  

 lovforslaget.
 Herefter indstiller et mindretal  

 (Socialdemokratiets medlemmer af udvalget) lovforslaget til vedtagelse  

 med de under nr. 2, 13, 22, 27 og 32 stillede ændringsforslag, idet  

 nogle af disse medlemmer af udvalget dog vil redegøre for deres  

 stilling til de stillede ændringsforslag ved 2. behandling, ligesom  

 nogle medlemmer af den socialdemokratiske folketingsgruppe vil stemme  

 anderledes til visse af ændringsforslagene.
Et andet mindretal (Venstres medlemmer af udvalget)  

 indstiller lovforslaget til vedtagelse med det af mindretallet under  

 nr. 4 og de under nr. 1, 12, 17, 28 og 33 stillede ændringsforslag.  

 Venstres medlemmer stemmer individuelt både til lovforslaget og til de  

 stillede ændringsforslag.
Venstres folketingsgruppe støtter  

 lovforslaget om, at opbevaringstiden for nedfrosne æg udvides fra 2 til  

 4 år.
Enkelte medlemmer vil dog stemme imod lovforslaget.
Venstre  

 finder det bemærkelsesværdigt, at mange af de stillede  

 ændringsforslag til lovforslaget har større betydning og  

 rækkevidde end selve lovforslaget, og at det bliver  

 ændringsforslagenes skæbne, der bliver afgørende for,  

 hvordan flertallet i Venstres gruppe vil stemme ved 3. behandling.
 Et tredje mindretal (Det Konservative Folkepartis  

 medlemmer af udvalget) indstiller lovforslaget til vedtagelse med det  

 af mindretallet under nr. 12 og de under nr. 1, 4, 5, 10, 17, 25 og 28  

 stillede ændringsforslag, idet det bemærkes, at medlemmerne af  

 den konservative folketingsgruppe stemmer individuelt.
Et fjerde mindretal (Socialistisk Folkepartis  

 medlemmer af udvalget) indstiller lovforslaget til forkastelse ved 3.  

 behandling.
Mindretallet, der oplyser, at folketingsgruppen vil stemme  

 individuelt, vil redegøre for sin stilling til de stillede  

 ændringsforslag ved 2. behandling.
 Et femte mindretal (Dansk Folkepartis medlem af  

 udvalget) indstiller lovforslaget til vedtagelse med de under nr. 1,  

 4, 5, 6, 10, 12, 17, 23, 25, 28 og 33 stillede ændringsforslag, idet  

 mindretallet oplyser, at folketingsgruppen stemmer individuelt.
Et sjette mindretal (Centrum-Demokraternes medlem  

 af udvalget) indstiller lovforslaget til vedtagelse med de af  

 mindretallet under nr. 2, 8, 13, 22, 27 og 32 stillede ændringsforslag,  

 idet mindretallet vil redegøre for sin stilling til det under nr. 12  

 stillede ændringsforslag ved 2. behandling.
Mindretallet oplyser, at  

 Centrum-Demokraternes folketingsgruppe stemmer individuelt.
Formålet  

 med de af mindretallet stillede ændringsforslag er at annullere de  

 ændringer, der blev vedtaget i folketingsåret 1996-97 i  

 forbindelse med behandlingen af L 5, forslag til lov om kunstig befrugtning i  

 forbindelse med lægelig behandling, diagnostik og forskning m.v., og  

 som indebar restriktioner i forhold til, hvem der kunne få kunstig  

 befrugtning.
Mindretallet ønsker derigennem at fastholde et  

 grundlæggende princip om, at man lovgiver om, hvilke behandlinger der  

 skal tilbydes, men ikke om, hvem der kan få dem tilbudt.
 Ændringsforslag nr. 2, 13, 22, 27 og 32 er identiske  

 med de ændringer, der blev foreslået i L 53 (forslag til lov om  

 ændring af lov om kunstig befrugtning i forbindelse med lægelig  

 behandling, diagnostik og forskning m.v.) i folketingsåret 1997-98.
Lov om kunstig befrugtning regulerer de aktiviteter,  

 læger må foretage i forbindelse med, at graviditet søges  

 opnået på anden måde end ved samleje mellem en kvinde og en  

 mand.
Det sidste omhandler først og fremmest kunstig befrugtning uden  

 for kvindens krop i form af den såkaldte reagensglasbefrugtning  

 (IVF-behandling) og mikroinsemination.
Også brug af donorsæd er  

 omfattet af loven.
I lovens § 3 er det fastsat, at læger kun må  

 tilbyde kunstig befrugtning til kvinder, som er gift, eller som lever sammen  

 med en mand i et ægteskabslignende forhold.
Bestemmelsen var ikke  

 medtaget i sundhedsministerens oprindelige lovforslag, men kom til under  

 Folketingets behandling.
Lovens § 6 fastsætter en aldersgrænse  

 for den kvinde, der ønsker behandling, på 45 år.
 Forbudet mod lægers behandling af enlige kvinder og  

 lesbiske par forekommer ikke særlig velbegrundet og virker  

 diskriminerende over for en bestemt gruppe mennesker, ligesom forbudet  

 medfører en række absurde konsekvenser.
I forbindelse med vedtagelsen af forbudet blev der  

 argumenteret med, at det må antages at være barnets tarv at have  

 både en far og en mor.
Der er imidlertid omfattende dokumentation for,  

 at børn trives fortrinligt i familier, hvor forældrene er  

 homoseksuelle.
Der henvises til den sammenfatning af forskning herom, som  

 fremgår af L 5 - bilag 105 i forbindelse med behandlingen af  

 lovforslaget i Sundhedsudvalget i folketingsåret 1996-97.
Forbudet mod lægers behandling af enlige kvinder og  

 lesbiske par med kunstig befrugtning indeholder desuden en række  

 absurde konsekvenser.
Medens IVF-behandling kun må udføres af  

 læger eller under en læges ansvar, er dette ikke tilfældet  

 for insemination med brug af donorsæd.
Alle kan i princippet tilbyde  

 denne behandling.
Det er derfor absurd, at det er forbudt for læger,  

 som må formodes at have særlige gode kvalifikationer for at give  

 en sådan behandling under betryggende forhold, at udføre denne  

 behandling på enlige kvinder eller kvinder, der lever i et lesbisk  

 parforhold.
Konsekvensen kan være, at de nævnte persongrupper  

 enten tvinges til udlandet eller ud på det grå og mere  

 ukontrollerede marked med stor risiko for f.eks. at få overført  

 HIV-smitte.
Endvidere er det muligt at rekvirere sæd fra udenlandske  

 sædbanker via Internettet, så forbudet i realiteten kun rammer de  

 kvinder, der har brug for lægelig behandling, hvor almindelig  

 insemination ikke er tilstrækkelig.
 Den fastsatte aldersgrænse for kvinden i lovens § 6  

 findes urimelig og bør erstattes af den begrænsning, der  

 følger af fuldstændigt ophør af reproduktionsevnen af  

 naturlige samt aldersbetingede årsager.
Et syvende mindretal (Det Radikale Venstres medlem  

 af udvalget) indstiller lovforslaget til vedtagelse.
Mindretallet  

 oplyser, at Det Radikale Venstres folketingsgruppe er fritstillet med hensyn  

 til stillingtagen til de stillede ændringsforslag.
Et ottende mindretal (Enhedslistens medlem af  

 udvalget) indstiller lovforslaget til vedtagelse.
Mindretallet vil  

 redegøre for sin stilling til de stillede ændringsforslag ved 2.  

 behandling.
 Et niende mindretal (Kristeligt Folkepartis  

 medlem af udvalget) indstiller lovforslaget til vedtagelse med de af  

 mindretallet under nr. 1, 3, 5-7, 9-11, 14-21, 23-26, 28-31 og 33 stillede  

 ændringsforslag.
Ændringsforslag Til § 1 Af	et mindretal (KRF), tiltrådt af et mindretal (V,  

 KF og DF):
 1) Før nr. 1 indsættes som nyt nummer:
» Af	et mindretal (CD), tiltrådt af et mindretal (S  

 og RV):
 2) Før nr. 1 indsættes som nyt nummer:
» Af	et mindretal (KRF):
 3) Før nr. 1 indsættes som nyt nummer:
» » Af et mindretal (V), tiltrådt af et mindretal (KF og  

 DF):
 4) Før nr. 1 indsættes som nyt nummer:
» » Af et mindretal (KRF), tiltrådt af et mindretal (KF og  

 DF):
 5) Før nr. 1 indsættes som nyt nummer:
» » Af et mindretal (KRF), tiltrådt af et mindretal  

 (DF):
 6) Før nr. 1 indsættes som nyt nummer:
» » Stk. 2. Godkendelse skal ske på grundlag af en  

 vurdering af parrets helbredsmæssige og sociale situation samt  

 tidligere straffelovsovertrædelser.
Stk. 3. Behandling af sager efter stk. 1 henlægges  

 til de i § 25 a i adoptionsloven nævnte samråd.
Et samråds  

 afgørelser kan indbringes for adoptionsnævnet, jf. § 25 b i  

 adoptionsloven.
Stk. 4. Sundhedsministeren fastsætter nærmere  

 regler om de forhold, der er nævnt i stk. 1-3.«« Af et mindretal (KRF):
 7) Før nr. 1 indsættes som nyt nummer:
» Af	et mindretal (CD):
 8) Før nr. 1 indsættes som nyt nummer:
» » Af et mindretal (KRF):
 9) Før nr. 1 indsættes som nyt nummer:
» » Af et mindretal (KRF), tiltrådt af et mindretal (KF og  

 DF):
 10) Før nr. 1 indsættes som nyt nummer:
»010 » Stk. 2. Der må ikke oplægges mere end 1  

 befrugtet æg for hver behandlingscyklus.«« Af et mindretal (KRF):
 11) Før nr. 1 indsættes som nyt nummer:
»0 Af et mindretal (KF), tiltrådt af et mindretal (V og  

 DF):
 12) Før nr. 1 indsættes som nyt nummer:
»0 » Af et mindretal (CD), tiltrådt af et mindretal (S og  

 RV):
 13) Før nr. 1 indsættes som nyt nummer:
» » Af et mindretal (KRF):
 14) Nr. 1 affattes således:
 »1.	§ 15 affattes således:
» Stk. 2. Der må ikke befrugtes flere æg ad  

 gangen, end der påtænkes oplagt i kvinden.«« 15) Efter nr. 1 indsættes som nyt nummer:
 »014. I § 16 indsættes efter stk. 1 som nyt  

 stykke:
» 16) Efter nr. 1 indsættes som nyt nummer:
» Af et mindretal (KRF), tiltrådt af et mindretal (V, KF  

 og DF):
 17) Efter nr. 1 indsættes som nyt nummer:
» » Af et mindretal (KRF):
 18) Efter nr. 1 indsættes som nyt nummer:
» » 19) Efter nr. 1 indsættes som nyt nummer:
» 20) Efter nr. 1 indsættes som nyt nummer:
» 21) Efter nr. 1 indsættes som nyt nummer:
» Af et mindretal (CD), tiltrådt af et mindretal (S og  

 RV):
 22) Efter nr. 1 indsættes som nyt nummer:
» » Af et mindretal (KRF), tiltrådt af et mindretal  

 (DF):
 23) Efter nr. 1 indsættes som nyt nummer:
» » Af et mindretal (KRF):
 24) Efter nr. 1 indsættes som nyt nummer:
» Af et mindretal (KRF), tiltrådt af et mindretal (KF og  

 DF):
 25) Efter nr. 1 indsættes som nyt nummer:
» » Stk. 2. Kvinden skal forud for indgrebet vejledes af en  

 læge om indgrebets beskaffenhed og direkte følger samt om den  

 risiko, der må antages at være forbundet med indgrebet.
Stk. 3. En kvinde, der er blevet flerfold gravid efter  

 kunstig befrugtning, skal gøres opmærksom på, at hun ved  

 henvendelse til amtskommunen (kommunen) kan få vejledning om de  

 foreliggende muligheder for støtte til gennemførelse af  

 svangerskabet og for støtte efter børnenes fødsel, jf.  

 lov om svangerskabsafbrydelse § 8, stk. 2.«« Af et mindretal (KRF):
 26) Efter nr. 1 indsættes som nyt nummer:
» Af et mindretal (CD), tiltrådt af et mindretal (S og  

 RV):
 27) Efter nr. 1 indsættes som nyt nummer:
» Af et mindretal (KRF), tiltrådt af et mindretal (V, KF  

 og DF):
 28) Efter nr. 1 indsættes som nyt nummer:
» »Kapitel 6 a Betaling for kunstig befrugtning § 24 b.
Sundhedsministeren fastsætter regler om betaling  

 for kunstig befrugtning ved en amtskommunes sygehusvæsen med henblik  

 på en højere grad af økonomisk ligestilling mellem  

 behandling for barnløshed og adoption.«« Af et mindretal (KRF):
 29) Efter nr. 1 indsættes som nyt nummer:
» » 30) Efter nr. 1 indsættes som nyt nummer:
» 31) Efter nr. 1 indsættes som nyt nummer:
» Af et mindretal (CD), tiltrådt af et mindretal (S og  

 RV):
 32) Efter nr. 1 indsættes som nyt nummer:
» Af et mindretal (KRF), tiltrådt af et mindretal (V og  

 DF):
 33) Efter nr. 1 indsættes som nyt nummer:
» » Bemærkninger Til nr. 1 og 17 Formålet med forslagene er, at det ikke  

 længere skal være tilladt for personer, der ikke er læger  

 eller under en læges ansvar, at tilbyde insemination.
Bestemmelsen er  

 blandt andet begrundet i hensynet til overholdelsen af intentionen i lovens §  

 3, hvorefter enlige og lesbiske samlevere ikke har adgang til kunstig  

 befrugtning. § 3 omfatter kun insemination som befrugtningsmetode, hvis  

 inseminationen foretages af en person, der er læge eller under en  

 læges ansvar.
Endvidere giver udbydere af insemination uden for lovens  

 område problemer med hensyn til kontrol med donorsæd, herunder  

 hensynet til geografisk spredning, antal børn efter samme donor og  

 risiko for (arvelige) sygdomme.
Til nr. 2 Det foreslås, at bestemmelsen om, at læger kun  

 må tilbyde behandling med kunstig befrugtning til kvinder, som enten er  

 gift, eller som lever sammen med en mand i et ægteskabslignende  

 forhold, ophæves.
Herefter kan læger behandle enlige kvinder med  

 kunstig befrugtning, såfremt de i øvrigt opfylder lovens  

 betingelser.
Til nr. 3, 7, 19 og 21 Efter ændringsforslag nr. 3 skal det kun være  

 ægtepar, der kan få kunstig befrugtning.
Endvidere skal  

 ægteskabet have bestået i 3 år og fortsat bestå,  

 når behandlingen påbegyndes.
Forslaget er stillet for at sikre en  

 høj grad af stabilitet i kvindens og mandens forhold af hensyn til det  

 kommende barns bedste, jf.
FN s børnekonvention artikel 3. Samfundet  

 har en forpligtelse til at sikre børn en så god og tryg  

 opvækst som muligt, når vi med samfundets hjælp på  

 kunstig vis griber ind i den naturlige menneskelige skabelsesproces og er med  

 til at skabe liv.
 De under nr. 7, 19 og 21 nævnte ændringer er  

 konsekvensændringer som følge af ændringsforslag nr. 3,  

 således at det af andre steder i lovteksten fremgår, at samlevere  

 ikke kan få kunstig befrugtning.
Til nr. 4 Med ændringsforslaget ønsker  

 forslagsstillerne, at den behandlende læge får mulighed for at  

 henvise et par til godkendelse i adoptionssamrådet.
Baggrunden herfor  

 er, at der er beskevet tilfælde, hvor den behandlende læge var i  

 tvivl om, hvorvidt de kommende forældre virkelig var i stand til at yde  

 barnet den nødvendige omsorg, og hvor barnet er blevet tvangsfjernet  

 umiddelbart efter fødslen.
Til nr. 5 Forslaget skal sikre, at kunstig befrugtning kun tilbydes  

 par, hvor det må anses for umuligt, at der kan etableres graviditet ved  

 samleje mellem kvinden og manden.
Hvis en operation eller behandling m.v. kan  

 muliggøre graviditet ad naturlig vej, kan parret ikke få adgang  

 til kunstig befrugtning.
Til nr. 6 Med ændringsforslaget indføres en  

 godkendelsesordning for par, der ønsker kunstig befrugtning, ligesom  

 adoptanter i dag skal godkendes.
Forslaget skal primært sikre, at misbrugere,  

 seksuelle krænkere med flere så vidt muligt ikke får adgang  

 til kunstig befrugtning.
Undersøgelse af  

 straffelovsovertrædelser er medtaget for at kunne have en vis sikkerhed  

 for, at personer dømt for eksempelvis vold eller seksuelle overgreb  

 mod børn ikke kan få kunstig befrugtning.
 Forslaget vil også kunne sikre overholdelsen af  

 lovens § 3, hvorefter enlige kvinder ikke kan få kunstig befrugtning.  

 Det har i praksis vist sig vanskeligt for den behandlende læge at sikre  

 overholdelsen af lovens § 3. Godkendelsesordningen fritager lægerne for  

 dette ansvar, og lægger det over til den særlige  

 godkendelsesmyndighed.
Adoptionssamrådene tillægges  

 godkendelseskompetencen, idet disse i forvejen beskæftiger sig med  

 godkendelse af kommende forældre.
Sundhedsministeren bemyndiges til at  

 udarbejde regler for, hvilke krav der med udgangspunkt i kravene til  

 adoptanter skal stilles til par, der ønsker kunstig befrugtning.
En  

 fuldstændig overførelse af kravene fra adoptionsområdet er  

 ikke tilsigtet, da det ikke er alle krav, der findes anvendelige, for  

 så vidt angår kunstig befrugtning.
Dette skyldes den principielle  

 forskel på de to områder, nemlig at der ved adoption allerede  

 findes et barn, som ikke er adoptanternes biologiske barn.
Mange giverlande  

 på adoptionsområdet stiller endvidere særlige betingelser  

 til de kommende forældre.
Ved kunstig   eller assisteret   befrugtning  

 forholder det sig anderledes.
Her er der tale om forældrenes eget eller  

 delvis eget biologiske barn.
Ved assisteret befrugtning er der tale om, at  

 parret har brug for samfundets hjælp til at skabe  

 ønskebørnene.
Når vi som samfund ønsker at stille  

 denne teknik til rådighed og hjælpe mennesker, der ikke ved egen  

 hjælp kan få børn, bør vi som samfund også  

 tage stilling til, hvem der skal kunne nyde godt af denne teknik   ud fra  

 hensynet til barnets bedste, jf.
FN s børnekonvention artikel 3.
Til nr. 8 Det foreslås, at lovens aldersgrænse på  

 45 år ophæves.
Til nr. 9 Med ændringsforslaget afskaffes muligheden for at  

 undersøge befrugtede æg og fosteranlæg for alvorlige  

 arvelige sygdomme eller væsentlige kromosomabnormiteter  

 (ægsortering), jf. lovens § 7. Kunstig befrugtning må ikke som i  

 dag fungere som et grundlag for skjult arvehygiejne, hvor mennesker ikke  

 tillægges værdi i kraft af deres eksistens, men på grund af  

 deres evner og egenskaber.
Det er i dag op til lægerne og de  

 bioteknologiske landvindinger at udfylde standarderne »alvorlig arvelig sygdom« og »væsentlig kromosomabnormitet«   ofte i kombination med ønsker fra kommende  

 forældre om raske og normale børn.
Endvidere skal udvidelser i  

 antallet af sygdomme og kromosomabnormiteter, som befrugtede æg og  

 fosteranlæg undersøges for, ikke godkendes efter den  

 særlige godkendelsesprocedure i lovens § 21. Bestemmelsen omfatter  

 udelukkende nye behandlings- og diagnosticeringsmetoder.
Til nr. 10 Forslaget tilsigter at undgå flerfold graviditeter  

 og fosterreduktion.
I dag anbefales det at afstå fra videre behandling  

 med henblik på etablering af graviditet, hvis kvinden har udviklet mere  

 end to follikler (maksimum fem modne follikler). Dette indebærer en  

 risiko for flerfold graviditet, som kan føre til fosterreduktion.
Det  

 foreslås derfor, at der uanset den nedsatte graviditetsmulighed kun  

 etableres graviditet, hvor kvinden har udviklet én follikel.
Med samme  

 begrundelse foreslås det, at der kun må oplægges ét  

 befrugtet æg per behandlingscyklus.
I dag anbefales det, at der  

 højst oplægges tre befrugtede æg.
Den svenske  

 Socialstyrelse har for nylig anbefalet, at der kun oplægges ét  

 æg ved kunstig befrugtning for at undgå flerfold graviditet, der  

 kan indebære en større sygdoms- og dødelighedsrisiko hos  

 de ofte for tidligt fødte børn.
Til nr. 11, 16, 20, 24 og 26 Forslagene afskaffer muligheden for donation af æg  

 og sæd.
Donation fører til en uhensigtsmæssig opsplitning  

 af forældreskabet, som bør undgås ikke mindst af hensyn  

 til barnet.
Til nr. 12 Ændringsforslaget ligestiller donation af æg  

 med donation af sæd, således at der hermed åbnes mulighed  

 for, at alle kvinder kan donere æg med det formål at opnå  

 graviditet hos en anden kvinde.
Forslagsstillerne har hidtil været imod  

 denne mulighed, men er nu, efter at der er indført mere  

 skånsomme metoder, der ikke sygeliggør de donerende kvinder,  

 åbne over for denne mulighed.
Til nr. 13, 22, 27 og 32 De foreslåede ændringer af § 14, stk. 2, § 23,  

 stk. 1, § 24 og § 29, stk. 2, er alle konsekvensrettelser som følge af  

 den foreslåede ophævelse af § 3.
Til nr. 14 og 30 Det bør hverken være tilladt at nedfryse  

 ubefrugtede eller befrugtede æg, da det er udtryk for en  

 tingsliggørelse af menneskeligt liv.
Dette syn på mennesket  

 (også det spirende) reducerer mennesket til et reservedelslager, et  

 objekt, der ikke har krav på samme etiske hensyn som andre mennesker.  

 Derfor bør der heller ikke frembringes flere befrugtede æg, end  

 der skal oplægges i kvinden.
Til nr. 15 Ændringsforslaget vil indføre et importforbud  

 som modsvar til forbudet mod eksport af befrugtede og ubefrugtede  

 menneskelige æg, der er udtaget her i landet med henblik på  

 kunstig befrugtning eller forskning, jf. lovens § 16. I forhold til § 16 er  

 der i forslaget medtaget et forbud mod import af menneskelig donorsæd,  

 der er udtaget i udlandet.
Donorsæd er blandt andet medtaget i dette  

 forslag for bedre at kunne sikre, at lovens § 3 bliver overholdt, og for at  

 sikre en bedre kontrol med sæden.
Det er vigtigt med kontrol af donor  

 og dennes sæd for at undgå videregivelse af sygdomme, herunder  

 også arvelige, for at undgå for lille geografisk spredning af  

 børn fra donor, for at sikre at, donor kun bliver genetisk far til et  

 begrænset antal børn, og for at sikre, at der tages hensyn til  

 et kommende barns fremtoningspræg.
Til nr. 18 Ændringsforslaget afskaffer den metode, der  

 anvendes, når mandens sædkvalitet er for dårlig til, at  

 befrugtning kan ske på normal vis.
Det er endnu ikke blevet  

 påvist, at dårlig sædkvalitet ikke er arvelig.
Endvidere  

 indebærer metoden en mulighed for kønsvalg, der ikke er tilladt,  

 medmindre det sker for at undgå en alvorlig arvelig kønsbundet  

 sygdom, jf. lovens § 8.
Til nr. 23 Efter ændringsforslaget er det Sundhedsstyrelsen og  

 ikke de enkelte klinikker, der udarbejder det skriftlige materiale, der skal  

 danne grundlag for parrets informerede samtykke.
Kravet er indført for  

 at sikre et mere ensartet grundlag for samtykket.
Dette gælder for  

 eksempel information om behandlingens effektivitet og risici, risiko ved  

 hormonbehandling og risiko for flerfold graviditet m.v.  

 Ændringsforslaget medfører ikke, at klinikkerne skal afholde sig  

 fra at give information, der vedrører den konkrete klinik og dens  

 praksis (ud over, hvad der er fastsat af Sundhedsstyrelsen).
Til nr. 25 Med ændringsforslaget lovfæstes der  

 betingelser for fosterreduktion, der indtil nu kun har været fastsat  

 vejledende retningslinjer for.
Det anses for mere hensigtsmæssigt, at  

 betingelser for fosterreduktion fremgår direkte af loven, idet der er  

 tale om et alvorligt indgreb, hvor liv bringes til afslutning.
Desuden  

 indebærer indgrebet en betydelig risiko for såvel fostre som  

 moderen.
 Efter forslaget kan der foretages reduktion i antallet af  

 fostre, i det omfang indgrebet er begrundet i nødretlige hensyn til  

 kvinden, som beskrevet i bestemmelsens stk. 1.
 Forslaget giver endvidere kvinder, der ønsker  

 fosterreduktion ved flerfold graviditet efter kunstig befrugtning, ret til  

 samme information og vejledning, som abortsøgende er sikret efter § 8  

 i lov om svangerskabsafbrydelse.
Til nr. 28 Formålet med ændringsforslagene er at  

 indføre brugerbetaling for kunstig befrugtning.
Formålet med  

 brugerbetalingen er at tilskynde flere par til at vælge adoption frem  

 for kunstig befrugtning.
Der er mange børn i verden, der trænger  

 til en familie.
Barnløshed er ikke en sygdom i gængs forstand,  

 idet nogle mennesker vælger kunstig befrugtning, mens andre enten  

 vælger at forblive barnløse eller adopterer.
Personer, der er  

 syge, har ikke samme valgmulighed.
Til nr. 29 og 31 Ændringsforslagene afskaffer hjemlen til  

 forsøg på befrugtede æg, fosteranlæg og  

 kønsceller.
Til nr. 33 Ændringsforslaget skal sikre, at Folketinget  

 får anledning til at tage stilling til den bioteknologiske udvikling  

 på området.
Det er væsentligt, at Folketinget tager  

 stilling til de udvidede muligheder, før en uønsket udvikling  

 bliver uafvendelig.
Ellers bliver det de nye muligheder, patientønsker  

 og lægerne, der afgør, hvad der er etisk acceptabelt.  

 Lovrevisionen sikrer endvidere en bred debat i medierne og høring af  

 organisationer, myndigheder og Det Etiske Råd.
Lone Møller (S) nfmd.  

  Hanne Andersen (S)  Dorte Bennedsen (S)  

  Anne-Marie Meldgaard (S)  Sandy Brinck (S)  

  Anni Svanholt (SF)  

 Yvonne Herløv Andersen (CD) fmd.  

  Inger Marie Bruun-Vierø (RV)  

  Frank Aaen (EL)  Jørgen Winther (V)  

  Ester Larsen (V)  Preben Rudiengaard (V)  

 Gyda Kongsted (V)  Henriette Kjær (KF)  

  Knud Erik Kirkegaard (KF)  Birthe Skaarup (DF)  

  Tove Videbæk (KRF) Frihed 2000 havde ikke medlemmer i udvalget.
