1. Ligesom for udvinding af grus, ler og andre  

 jordforekomster er udvinding af tørvemuld og andre spaghnumprodukter  

 undergivet råstofloven.
Særlige værdier som følge af disse forekomster skal  

 derfor først ansættes, når der foreligger tilladelse efter råstofloven.
2. Arealer til udvinding af tørvemuld m.v. kan kun  

 udnyttes i et begrænset tidsrum.
I almindelighed kan der ikke regnes med, at  

 den mulige udnyttelsesperiode overstiger 10 år.
Arealerne kan af de  

 udvindende firmaer erhverves ved køb.
I så fald vil der ved erhvervelsen ofte  

 være aftalt et tilbagesalg til den oprindelige ejer, når udvindingen er helt  

 tilendebragt.
Hyppigst vil arealerne imidlertid være lejede.
I så fald indgås  

 en lejekontrakt ved udvindingens begyndelse.
Kontrakten indeholder  

 bestemmelse om udvindingsperiodens længde og om en lejeafgift pr. ha.
Lejemål  

 kan ifølge råstofloven ikke indgås for en længere periode end 10 år, ligesom  

 tilladelserne for de købtee arealer heller ikke gives for en længere periode  

 end 10 år.
Ved udvindingens tilendebringelse er firmaerne forpligtet til en  

 retablering af arealerne - dvs. en tilbageførsel til den landbrugsmæssige  

 tilstand.
Ved påbegyndelse skal der af de udnyttende stilles et garantibeløb  

 til sikring af retableringen.
Garantibeløbets størrelse afhænger af de  

 konkrete forhold, der bestemmer retableringsudgiftens størrelse, som f.eks.  

 terrænforhold og afvandingsforhold m.v.
3. Værdien af arealerne afhænger af de betalte  

 købspriser eller de aftalte lejebeløb.
Disse er igen afhængig af  

 forekomsternes kvalitet og mængde samt af beliggenheden og tilgængeligheden  

 og af afvandingsforholdene, idet der i reglen skal ske en afvanding af  

 arealerne, før udvinding kan påbegyndes.
Værdien er endvidere stærkt afhængig  

 af den mulige restudnyttelsestid på vurderingstidspunktet.
4. Erfaringerne om køb af arealer til udvinding er  

 spredte og omfatter ofte arealer, der er erhvervet for mange år siden.
Som  

 aktuelle lejeaftaler er nævnt areallejer på 3.000 - 4.000 kr. pr. ha.  

 Kvaliteten af de dertil svarende forekomster kendes imidleretid ikke.
 Lejefaktorerne kan ved forskellig restudnyttelsestid ansættes som følger:
Lejefaktor ved restudnyttelsestid: 2 år: 1,5 5 år: 3,5 10 år: 5,0 Dette svarer til følgende værdiansættelser pr. ha ved forskellig oplyst  

 leje:
leje pr. ha Værdi pr: ha ved restudnyttelsestid  10 år 5 år 2 år 2.000 kr. 10.000 7.000 3.000 3.000 kr. 15.000 10.500 4.500 4.000 kr. 20.000 14.000 6.000 Oplysning om lejebeløb og restudnyttelsestid må derfor indhentes for arealer, hvor der foreligger udnyttelsesmuligheder.
