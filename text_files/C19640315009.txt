 I henhold til § 47, stk. 3, § 48, stk. 4, og § 58, stk. 1, i lov nr. 226  

 af 11. juni 1954 om almindelig arbejderbeskyttelse, jfr. § 25 i lov nr. 227  

 af s.d. om arbejderbeskyttelse indenfor handels- og kontorvirksomhed og § 24  

 i lov nr. 228 af s.d. om arbejderbeskyttelse indenfor landbrug, skovbrug og  

 gartneri fastsættes herved efter forhandling med indenrigsministeren følgende  

 regler for  samarbejde  mellem arbejdstilsynet og embedslægerne  

 (kredslægerne) og om disses  anmeldelsespligt  og øvrige  

bistand  ved gennemførelsen af lovgivningen om arbejderbeskyttelse.
 § 1.  Det påhviler kredslægerne at bistå  

 arbejdstilsynet i dettes arbejde med at føre tilsyn med sundhedsforholdene i  

 de arbejdstilsynet undergivne virksomheder.
§ 2.  Bliver en kredslæge under udførelsen af sin  

 tjeneste opmærksom på forhold, der må antages at stride mod  

 arbejderbeskyttelseslovgivningen, underretter han det stedlige arbejdstilsyn  

 herom.
Hvis kredslægen ønsker det, holder tilsynet ham underrettet om, hvad  

 der passerer i sagen.
§ 3.  Finder en kredslæge under udførelsen af sin  

 tjeneste, at der på et arbejdssted tiltrænges sundhedsmæssige  

 foranstaltninger til forebyggelse af sundhedsfarer eller til anden forbedring  

 af de sundhedsmæssige forhold, og kan disse foranstaltninger efter hans skøn  

 kun træffes i medfør af arbejderbeskyttelseslovgivningen, underretter han det  

 stedlige arbejdstilsyn herom.
Hvis kredslægen ønsker det, holder tilsynet ham  

 underrettet om, hvad der passerer i sagen.
§ 4.  Bliver arbejdstilsynets personale under  

 inspektion af en virksomhed opmærksomt på forhold, der strider mod  

 sundhedslovgivningen eller de i bageriregulativet indeholdte bestemmelser om  

 forbud mod beskæftigelse af personer, der lider af visse smitsomme sygdomme,  

 gør tilsynet den kredslæge, under hvis område vedkommende forhold henhører,  

 opmærksom herpå.
Hvis tilsynet ønsker det, holder kredslægen dette  

 underrettet om, hvad der passerer i sagen.
§ 5.  Det stedlige arbejdstilsyn henleder kredslægens  

 opmærksomhed på sådanne sanitære mangler i de det underlagte arbejdssteder,  

 som arbejdstilsynet ikke kan påbyde afhjulpet i henhold til  

 arbejderbeskyttelseslovgivningen.
Hvis arbejdstilsynet ønsker det, holder  

 kredslægen dette underrettet om, hvad der passerer i sagen.
§ 6.  Hvis det i undtagelsestilfælde vil være  

 uhensigtsmæssigt at tilkalde en arbejdslæge, forinden påbud afgives efter  

 bestemmelserne i lov nr. 226 af 11. juni 1954 om almindelig  

 arbejderbeskyttelse § 5, § 13, stk. 1, nr. 2, 5, 7-9, 11-17, 19-22, § 14,  

 stk. 2, § 16, stk. 4, § 19, stk. 8, og § 37, stk. 3, og de tilsvarende  

 bestemmelser i lov nr. 227 og lov nr. 228 af s.d. om arbejderbeskyttelse  

 indenfor handels- og kontorvirksomhed og indenfor landbrug, skovbrug og  

 gartneri kan det stedlige arbejdstilsyn efter forhandling med overlægen i  

 arbejdstilsynet udbede sig en erklæring fra kredslægen om det forhold, som  

 påbuddet skal vedrøre § 7.  Sundhedsstyrelsen kan efter anmodning fra  

 direktøren for arbejdstilsynet pålægge kredslægerne at yde bistand ved de af  

 statens institut for arbejdshygiejne iværksatte almene eller specielle  

 undersøgelser på arbejdssteder, der er undergivet arbejdstilsyn.
§ 8.  Samarbejde mellem kredslægerne og  

 tilsynspersonalet bør, når det kan ske uden uforholdsmæssig bekostning eller  

 tidsspilde, foregå ved, at det pågældende arbejdssted efter forudgående  

 aftale inspiceres af begge myndigheder i fællesskab.
Er det herefter muligt  

 straks at formulere et eventuelt påbud eller forbud, indføres dette i  

 tilsynsbogen, og det undertegnes såvel af repræsentanten for det stedlige  

 arbejdstilsyn som af kredslægen.
 § 9.  Finder en fabrikinspektør, at han ikke er i  

 stand til på grundlag af en kredslæges erklæring af afgive det efter hans  

 skøn fornødne påbud, indsender han sagen til direktoratet for  

 arbejdstilsynet, der forhandler med sundhedsstyrelsen herom.
 § 10.  Indenrigsministeriets forskrifter af 14. juni  

 1921 for samarbejde mellem embedslægerne og fabrikstilsynet samt § 3, punkt  

 6, 2. punktum, § 5, punkt 16, 3. stk., og § 5, punkt 20, i  

 indenrigsministeriets forskrifter af 14 juni 1921 for arbejds- og  

 fabrikstilsynets virksomhed ophæves.
 Arbejdsministeriet, den 26. november  

 1964.
 Erling Dinesen.
 /Lundbeck.
 Bilag.
 Det stedlige arbejdstilsyns adresser.
