Et byrådsmedlem havde indgivet urigtige selvangivelser for  

 indkomstårene 1990-1993 inkl., idet den pågældende havde selvangivet sin  

 indkomst for lavt med i alt kr. 70.466,-. De unddragne skatter udgjorde i alt  

 kr. 48.349,-. Det begåede forhold var betragtet som groft uagtsomt.
Den  

 pågældende ansås for valgbar.
(Fra Valgbarhedsnævnet til et byråd, j.nr. 512/1995) I brev af 27. oktober 1995 har X-Kommune i henhold til § 101, stk. 4, i  

 den kommunale valglov indberettet til Valgbarhedsnævnet, at byrådsmedlem NN  

 den 27. oktober 1995 har vedtaget et bødeforelæg på kr. 30.000,- for  

 overtrædelse af skattekontrollovens § 13, stk. 2.
 Det fremgår af sagen, at den pågældende har indgivet urigtige  

 selvangivelser for indkomstårene 1990-1993 inkl., idet den pågældende har  

 selvangivet sin indkomst for lavt med i alt 70.466,-. Den pågældende havde  

 således undladt at selvangive overskud ved udleje af sit parcelhus i  

 Y-Kommune.
 De herved unddragne skatter udgør i alt kr. 48.349,-. Det begåede forhold  

 er betragtet som groft uagtsomt.
 I denne anledning skal man meddele, at Valgbarhedsnævnet har fundet, at  

 den begåede handling - uanset de krav, der må stilles til personer, der  

 beklæder hverv som medlem af kommunale råd - ikke i almindeligt omdømme gør  

 den pågældende uværdig til at være medlem af kommunale råd, jf. den kommunale  

 valglovs § 4.
 Den pågældende må derfor anses for valgbar.
