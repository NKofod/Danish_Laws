Klage  

 over mangelfuld behandling (hydrocephalus, hjernetumor hos 2 ½ årig dreng) Patientklagenævnet fandt ikke grundlag for at kritisere  

 de læger, der var involveret i behandlingen af drengen den 7. og den 10.  

 februar 2003.
Nævnet lagde vægt på, at reservelægen den 7. februar  

 2003 optog en relevant sygehistorie og udførte en relevant klinisk  

 undersøgelse, samt konfererede med overlægen, der gav relevante råd i forhold  

 til den kliniske problemstilling, som blev tolket som eftervirkninger efter  

 en  

 skoldkoppeinfektion.
På den foreliggende sygehistorie var det nævnets  

 opfattelse, at der ikke var behov for tilsyn af bagvagt, speciallæge eller  

 indlæggelse.
 Nævnet lagde endvidere vægt på, at reservelægen den 10.  

 februar 2003 foretog relevant klinisk undersøgelse og behandling, herunder  

 ordinerede blodprøver og intravenøs væskebehandling, samt konfererede den  

 videre behandling forinden vagtskifte, herunder med overlægen, samt at hun  

 ordinerede  

 relevant udredningsforløb.
Videre lagde nævnet vægt på, at drengens kliniske  

 symptomatologi tydede mest på encephalitis, da han havde haft skoldkopper som  

 kunne give encepalitis og han udviste tegn på cerebral påvirkning, hvorfor  

 det  

 var indiceret at foretage lumbalpunktur med henblik på diagnose og  

 behandling.  

 Herudover var det nævnets opfattelse, at afdelingslægen relevant  

 foranledigede  

 CT-scanning af hjernen og efterfølgende overflytning.
Det forhold, at  

 transporten mellem de to sygehuse tog lang tid, havde nævnet ikke mulighed  

 for  

 at vurdere.
