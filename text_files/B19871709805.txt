 I medfør af § 52 og § 149, stk. 10, i lov om luftfart,jf.  

 lovbekendtgørelse nr. 408 af 11. september 1985, fastsætter Statens  

 Luftfartsvæsen herved efter bemyndigelse fra Ministeriet for Offentlige  

 Arbejder, jf. bekendtgørelse nr. 170 af 28. april 1985 om specifikationer for  

 flyvepladser, følgende:
1. Referencedokumenter 1.1 BL 3-2, Bestemmelser for offentlige landingspladser til  

 VFR-beflyvning, seneste udgave, for tiden 1. udgave af 1. december 1963.
 1.2 BL 3-7, Anmeldelse og registrering af private flyvepladser, seneste  

 udgave, for tiden 1. udgave af 15. oktober 1978.
 1.3 ICAO Annex 14 til Chicago-konventionen, 8. udgave, gældende fra den  

 24. november 1983.
 1.3.1 Annex 14 kan købes i engelsk udgave ved henvendelse til Statens  

 Luftfartsvæsen, Luftfartsinformationstjenesten, Ellebjergvej 50, 2450  

 København SV.
2. Generelt 2.1 Lysanlæg til brug ved VFR-nat flyvning på offentlige flyvepladser, der  

 er godkendt til VMC-beflyvning, og som er beliggende inden for dansk område  

 bortset fra Grønland og Færøerne, skal etableres og drives i overensstemmelse  

 med bestemmelserne i denne BL.
 2.2 Lysanlæg til natbeflyvning af private flyvepladser skal alene opfylde  

 kravene i pkt. 3.3, pkt. 3.4, pkt. 3.5 og pkt. 3.7 i denne BL.
 2.3 Inden et lysanlæg må tages i brug på en offentlig flyveplads, skal det  

 godkendes af Statens Luftfartsvæsen.
 2.4 Lysanlægget skal på en offentlig flyveplads etableres af den, der har  

 fået meddelt tilladelse til at indrette og drive flyvepladsen.
2.5 Den, der driver en privat flyveplads, jf.
BL 3-7, der skal anvendes  

 til natbeflyvning, er ansvarlig for, at bestemmelserne i denne BL er opfyldt.  

 Dokumentation herfor skal på begæring forelægges Statens Luftfartsvæsen.
3. Lysanlæg 3.1 Der skal etableres et lysanlæg bestående af følgende anlæg, der skal  

 opfylde specifikationerne i denne BL:
 Anm.: Det anbefales, at der tillige etableres forpladsbelysning,  

 nødstrømsforsyning og visuelle glidebaneindikatorsystemer ved hver baneende  

 efter specifikationer, der kan fås ved henvendelse til Statens  

 Luftfartsvæsen.
3.2 Lysfyr 3.2.1 Der skal på flyvepladsen etableres et lysfyr, der skal være placeret  

 således, at piloter på startende og landende luftfartøjer ikke blændes og  

 således, at udstråling fra lysfyret ikke hindres af omgivelserne.
3.2.2 Lysfyret, der skal være rundstrålende, skal vise hvide blink med en  

 hastighed på mellem 12 og 30 blink pr. minut.
Hver enkelt blinkperiode må  

 ikke overstige 0,5 sekund.
 3.2.3 Lysfyrets vertikale lysfordeling skal opfylde følgende krav i  

 forhold til vandret plan (lysstyrken »candela« vil i det følgende  

 blive betegnet »cd«):
3.3 Banekantlys 3.3.1 På baner med fast belægning skal der etableres banekantlys langs  

 begge banekanter i en afstand af højst 3 meter ude fra disse.
På baner uden  

 fast belægning skal banekantlysene være placeret sammen med dagafmærkningen.
3.3.2 Lysene skal placeres i to rækker parallelt med centerlinien med en  

 konstant indbyrdes afstand mellem de enkelte lys på højst 60 meter og parvis  

 på hver side af banen.
Denne indbyrdes afstand kan fraviges for lys ved  

 banekryds og rullevejstilslutninger.
Se fig. 1.
3.3.3 Banekantlys skal være rundstrålende og skal have en intensitet på  

 mindst 50 cd fra vandret plan op til 15 grader.
Lysene skal vise hvidt lys.  

 Lys, der er placeret før en forskudt tærskel, skal dog vise rødt lys.
3.4 Tærskellys 3.4.1 Der skal etableres tærskellys i en række, vinkelret på centerlinien.
 3.4.2 Hvis tærsklen er beliggende ved banens yderste ende, skal lysene  

 placeres højst 3 meter ude fra denne.
3.4.3 Der skal opstilles mindst 6 lys, enten 3.4.4 Hvis tærsklen er forskudt, skal lysene opstilles i to grupper,  

 placeret på en linie symmetrisk omkring centerlinien med de inderste lys på  

 linie med banekantlysene.
Hver gruppe skal bestå af mindst 3 lys med en  

 konstant indbyrdes afstand af 3 meter.
Se fig. 2.
 3.4.5 Tærskellys skal vise grønt lys i en horisontal vinkel på højst 180  

 grader rettet ud imod indflyvningsretningen med en intensitet på mindst 50 cd  

 fra vandret plan op til 15 grader.
3.5 Baneendelys 3.5.1 Der skal etableres baneendelys i en række vinkelret på centerlinien  

 højst 3 meter ude fra banens yderste ende.
3.5.2 Der skal opstilles mindst 6 lys, enten 3.5.3 Baneendelys skal vise rødt lys i en horisontal vinkel på højst 180  

 grader rettet ind mod banen med en intensitet på mindst 50 cd fra vandret  

 plan op til 15 grader.
3.6 Rullevejskantlys 3.6.1 Der skal etableres rullevejskantlys langs rullevejskanterne i en  

 afstand af højst 3 meter ude fra disse.
3.6.2 Lysene skal placeres i to rækker, parallelt med  

 rullevejscenterlinien og parvis på en linie, der er vinkelret på  

 centerlinien.
Dette gælder dog ikke for lys ved rullevejstilslutninger.
Se  

 fig. 1.
3.6.3 Lysene skal langs hver side placeres med en konstant indbyrdes  

 afstand på højst 60 meter.
I kurver skal den indbyrdes afstand mindskes  

 således, at rullevejens kanter er tydeligt markeret.
 3.6.4 Lysene skal vise blåt lys i en horisontal vinkel på mindst 180  

 grader rettet ind mod rullevejen fra vandret plan op til 30 grader.
3.7 Belyst vindpose 3.7.1 Der skal etableres mindst en belyst vindpose, der skal være placeret  

 således, at den tydeligt kan ses af piloter, der manøvrerer i luften og på  

 manøvreområdet.
 3.7.2 På private flyvepladser kan vindposen enten erstattes med anden  

 belyst vindretningsindikator eller udelades, hvis oplysning om aktuel vind er  

 tilgængelig på anden vis.
3.8 Hindringsbelysning 3.8.1 Hindringer, der er dagafmærket og/eller gennemskærer de  

 hindringsfrie planer, der er beskrevet i BL 3-2, skal udstyres med  

 hindringslys, der skal placeres således, at de pågældende hindringers  

 udstrækning tydeligt markeres.
 3.8.2 Hindringslys skal vise rødt lys med fast intensitet på mindst 10 cd.
4. Strømforsyning af banekantlys, tærskellys og  

 baneendelys 4.1 Strømforsyning skal etableres enten 4.2 Fast installerede banelysanlæg skal forsynes som konstant  

 strømforsyning af seriekredse, der normalt påtrykkes en højspænding.  

 Seriekredsen skal være udstyret med en skilletransformer eller en kontakt,  

 der slutter kredsen automatisk ved lampefejl ved hvert enkelt lys.
 4.2.1 For baner på 900 meters længde eller derunder kan godkendes et  

 parallelforsyningssystem, Spændingen, der påtrykkes de enkelte lamper, må  

 ikke have en større variation mellem største og mindste værdi end 10% af den  

 nominelle værdi.
4.3 Strømforsyning skal ske ved hjælp af mindst 2 uafhængige serier  

 (grupper med parallelforsyning), der skiftevis skal forsyne hvert andet lys  

 således, at der ved en seriefejl (gruppefejl) ikke opstår et vildledende  

 lysmønster.
Se fig. 3 og fig. 4.
 4.4 Sker strømforsyningen ved hjælp af separate strømkilder ved hvert  

 enkelt lys, skal hver kilde på det tidspunkt, den tilsluttes, have en  

 kapacitet på mindst 3 timer til den af lyset krævede effekt ved en  

 omgivelsestemperatur på 0 grad C.
5. Intensitetsregulering af banekantlys, tærskellys og  

 baneendelys 5.1 For lyssystemer, der indeholder lys, der med den krævede farve har en  

 intensitet på mere end 100 cd, skal der etableres et reguleringsudstyr, med  

 laveste indstillingsmulighed, der giver en lysintensitet på ca. 50 cd.
 5.1.1 For lyssystemer, der indeholder højintensive lys (over 5.000 cd),  

 skal der etableres et reguleringsudstyr, der mindst har følgende trin: 100%,  

 30%, 10%, 3% og 1% af den nominelle lysintensitet.
6. Lysarmaturer for banekantlys, tærskellys,  

 baneendelys og rullevejskantlys Lysarmaturer skal være letvægtskonstruktioner med  

 brudkobling/brudanvisning ved baneniveau.
Armaturerne må højst have en højde  

 af 45 cm over omgivende niveau og skal have gul eller orange overfladefarve.
7. Betjening af lysanlæg 7.1 På selvbetjeningspladser skal lysanlægget betjenes af den  

 tilsynsførende eller af en person, der er udpeget og instrueret af denne.
 7.2 På flyvepladser med betjening skal lysanlægget betjenes af  

 flyvepladslederen eller af en person, der er udpeget og instrueret af denne.
 7.3 I stedet for manuel betjening, jf. pkt. 7.1 og pkt. 7.2, kan der  

 etableres et system, således at tænding af lysanlægget sker ved hjælp af  

 automatisk indkobling via VHF-kommunikationsradio.
 7.3.1 Ved tænding via VHF-kommunikationsradio skal lysanlægget forblive i  

 drift 30 minutter efter indkoblingen.
8. Farver Farver, der er nævnt i denne BL, skal opfylde de CIE-normer, der er  

 beskrevet i ICAO's Annex 14, Appendix 1.
9. Dispensation Statens Luftfartsvæsen kan i særlige tilfælde dispensere fra  

 bestemmelserne i denne BL.
10. Klageadgang Afgørelser truffet af Statens Luftfartsvæsen efter bestemmelserne i denne  

 BL kan påklages til Ministeriet for Offentlige Arbejder.
11. Straf Overtrædelse af bestemmelserne i denne BL straffes i medfør af  

 luftfartslovens § 149, stk. 10, med bøde eller hæfte.
12. Ikrafttræden 12.1 Denne BL træder i kraft den 1. april 1988.
 12.2 Samtidig ophæves BL 3-21, 1. udgave af 1. marts 1984.
