Omgørelse   utilsigtede  

 skattemæssige virkninger Selskab A påklagede ligningsmyndighedens afslag på anmodning  

 om tilladelse til omgørelse vedrørende dispositioner omfattet  

 af indkomståret 1998, jf. skattestyrelseslovens § 37 C.
Ligningsmyndigheden havde ændret den selvangivne indkomst for  

 indkomståret 1998 med avancen ved salg af anparter med en ejertid under  

 3 år.
Den opgjorte avance var skattepligtig, jf.  

 aktieavancebeskatningslovens § 2, stk. 1.
Fortjenesten androg 2.894.903 kr., hvorefter den skattepligtige indkomst i  

 selskab A blev øget hermed.
Den gennemførte ændring har  

 medført en korrektion af sambeskatningsindkomsten for  

 indkomståret 1999.
 Selskab A havde aktier i to datterselskaber, B og C.
 Den gennemførte forhøjelse af den selvangivne indkomst  

 fremkom ved, at Selskab A pr. den 1. januar 1998 afhændede anparterne i  

 selskab B og selskab C til selskab D (selskab A's moderselskab).
 Anparterne blev ifølge repræsentanten overdraget til den  

 bogførte indre værdi pr. 31. december 1997.
Forud for selve overdragelsen, der fandt sted den 1. januar 1998, havde  

 ledelsen ifølge det oplyste overvejet koncernens opbygning, som man  

 fandt var uhensigtsmæssig.
Koncernen  var opbygget med et  

 holdingselskab, 2 datterselskaber og to datterdatterselskaber.
I stedet  

 ønskede ledelsen en koncernstruktur med et holdingselskab og 4  

 datterselskaber.
 Ledelsen kontaktede revisor, der anbefalede de nævnte salg af  

 anparter, således at koncernen fik den ønskede struktur.
 Repræsentanten oplyste til sagen, at man i forbindelse med  

 overdragelsen fejlagtigt havde været af den  opfattelse, at et salg  

 mellem koncernforbundne selskaber ikke ville medføre beskatning.  

 Salget blev herefter gennemført, selvom selskab A  havde ejet  

 anparterne i de to datterselskaber i en periode på mindre en 3  

 år.
Repræsentanten oplyste, at den gennemførte overdragelse alene  

 var begrundet i rene forretningsmæssige overvejelser med henblik  

 på at opnå en mere fornuftig koncernstruktur.
Der indgik  

 således ikke skattemæssige overvejelser i beslutningsgrundlaget,  

 og overdragelsen blev ikke gennemført for på kortere eller  

 længere sigt at undgå eller minimere beskatning, eller på  

 anden måde tilrettelægge koncernens skattepolitik på en  

 sådan måde, at koncernen vil opnå skattemæssige  

 fordele.
I øvrigt ses dette heller ikke på nogen måde at  

 være muligt med den gennemførte omlægning.
Det var således repræsentantens opfattelse, at der var tale om  

 en helt utilsigtet skattepåligning, der ville udløse skat  

 på ca. 1 mio. kr.
Denne yderligere skattebetaling ville være et  

 direkte tab for koncernen, idet skattepåligningen med den  

 gældende 3-årsregel kunne være undgået, såfremt  

 strukturændringen blot var blevet udskudt et stykke tid.  

 Repræsentanten anmodede om omgørelse, således at begge de  

 trufne dispositioner blev tilbageført, hvorefter koncernen fik en  

 opbygning som før 1. januar 1998. Repræsentanten gjorde herved  

 gældende, at der var tale om en undskyldelig retsvildfarelse, idet  

 selskabets revisor fejlagtigt havde været af den opfattelse, at  

 koncernselskabets interne overdragelser ville være skattefrie uanset  

 ejertid.
Omgørelsen blev foreslået gennemført ved, at selskab D  

 tilbageleverer anparterne i selskab B 200.000 kr., og anparterne i selskab C,  

 stort 125.000 til selskab A samtidig med, at selskab A købesummen til  

 selskab D.
Købesummen forrentes med mindsterenten eller den rente, som  

 måtte blive fastsat af skattemyndighederne.
Endelig foreslås en  

 skattemæssig korrektion for udbetalt udbytte fra selskab A i 1998 med  

 2.000.000 kr., samt udloddet udbytte i 1998 fra selskab B med 500.000 kr.
Ifølge repræsentanten ville der være tale om en enkelt  

 og overskuelig disposition.
Endvidere anføres, at forholdet havde  

 været lagt klart frem for skattemyndighederne, idet begge overdragelser  

 fremgik af årsregnskabet for 1998 for selskab A og af bilaget til  

 selvangivelsen for 1998.
Told- og Skatteregionen blev hørt i sagen, og indstillede, at der  

 blev givet tilladelse til omgørelse.
Der blev lagt vægt  

 på, at selskabets advokat i sin klage havde anført, at  

 selskabets havde søgt professionel rådgivning i forbindelse med  

 omstruktureringen, men at rådgiver imidlertid ikke havde været  

 opmærksom på, at der ville ske beskatning af aktieavance,  

 når der var tale om salg mellem koncernforbundne selskaber.
Hvis man  

 havde kendt til denne regel, ville man ikke have gennemført den  

 konkrete disposition.
 Om betingelserne i skattestyrelseslovens § 37 C kan følgende  

 anføres:
 1. Dispositionen må ikke i overvejende grad være  

 båret af hensyn til at spare eller udskyde skatter eller afgifter.
 Denne betingelse ansås for at være opfyldt.
 2. Dispositionen skal utvivlsomt have haft utilsigtede  

 skattemæssige virkninger, der er væsentlige.
 Eftersom dispositionen ikke havde været båret af hensynet til  

 at spare skatter og afgifter, og den utvivlsomt resulterede i utilsigtede  

 skattemæssige virkninger, og  idet der var tale om en klar retsregel  

 som skatteyder ikke havde været opmærksom på, kunne denne  

 betingelse anses for at være opfyldt.
 3. Dispositionen skal have været lagt klart frem for  

 skattemyndighederne.
 Salget var tydeligt angivet i selskabets selvangivelse for 1998.
 4. De privatretlige virkninger af den ændring af dispositionen,  

 der ønskes tillagt skattemæssig virkning, skal være enkle  

 og overskuelige.
 Denne betingelse var opfyldt.
 5. Alle, der skatteretligt vil blive berørt af en tilladelse til  

 omgørelse, skal tiltræde omgørelsesanmodningen.
 Denne betingelse var opfyldt.
Told- og Skattestyrelsen indstillede til Ligningsrådet, at der blev  

 givet tilladelse til omgørelse.
Ligningsrådet tiltrådte  

 indstillingen.
