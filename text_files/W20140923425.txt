Pressenævnets kendelse i sag nr. 14-70-00641 Resumé Ekstra Bladet skrev Region: Telefon fra whiskybæltet bag grov chikane af akuttelefon.
En mand klagede over artiklen, men da klagen er modtaget efter fristens udløb, har Pressenævnet afvist at behandle klagen.
 Pressenævnets formand udtaler:
Klage over god presseskik kan rettes til mediet selv eller direkte til Pressenævnet.
I begge tilfælde er klagefristen 12 uger fra offentliggørelsen i massemediet, jf. medieansvarsloven § 34, stk. 2.
 Da klagen vedrører en artikel senest ændret torsdag den 16. januar 2014, og klagen først er modtaget i Pressenævnet fredag den 11. april 2014, er klagen indgivet efter klagefristens udløb.
 Klagen afvises derfor som for sen i medfør af medieansvarslovens § 43, stk. 3.
 [Klager] har klaget til Pressenævnet over artiklen Region: Telefon fra whiskybæltet bag grov chikane af akuttelefon bragt på ekstrabladet.dk den 15. januar 2014 og opdateret dagen efter, idet han mener, at god presseskik er tilsidesat.
 Klagen er modtaget i Pressenævnet fredag den 11. april 2014.
 [Klager] har til støtte for klagen bl.a. anført, at det er i strid med god presseskik, at Ekstra Bladet har gengivet de sidste fire cifre i et telefonnummer.
 Pressenævnets formand udtaler:
Klage over god presseskik kan rettes til mediet selv eller direkte til Pressenævnet.
I begge tilfælde er klagefristen 12 uger fra offentliggørelsen i massemediet, jf. medieansvarsloven § 34, stk. 2.
 Da klagen vedrører en artikel senest ændret torsdag den 16. januar 2014, og klagen først er modtaget i Pressenævnet fredag den 11. april 2014, er klagen indgivet efter klagefristens udløb.
 Klagen afvises derfor som for sen i medfør af medieansvarslovens § 43, stk. 3.
