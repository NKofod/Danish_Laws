Hvis forældre ikke er gift med hinanden, har moderen alene  

 forældremyndigheden over deres fælles barn.
Forældrene kan imidlertid aftale,  

 at de skal have fælles forældremyndighed over barnet.
Udøvelse af fælles  

 forældremyndighed forudsætter, at forældrene kan blive enige om alle  

 væsentlige spørgsmål vedrørende barnet.
En aftale om fælles forældremyndighed  

 skal godkendes af statsamtet (i København af overpræsidiet).
 Godkendelse af en aftale om fælles forældremyndighed kan ikke finde sted,  

 før barnet er født, og faderskabet er fastslået.
Hvis De og barnets mor samtidig med anerkendelsen af faderskabet ønsker at  

 indgå aftale om fælles forældremyndighed, kan De henvende Dem til statsamtet,  

 som vil sende Dem en blanket til brug for anmodningen om fælles  

 forældremyndighed.
De kan i statsamtet få nærmere oplysninger om fælles  

 forældremyndighed.
 Der er dog intet i vejen for, at De anerkender faderskabet inden barnets  

 førdsel, og at De og moderen så senere, når barnet er født, anmoder  

 statsamtet om at blive indkaldt til et møde til godkendelse af en eventuel  

 aftale om fælles forældremyndighed.
 P.M.V.
 E.B.
D.
Sylvest Nielsen Skrivelse til statsamterne og Københavns overpræsidium.
