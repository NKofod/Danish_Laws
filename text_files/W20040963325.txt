 Landsskatteretskendelse vedr. fradrag i  

 lønsumsafgiftsgrundlaget af leverance af finansielle ydelser.
 Sagen drejer sig om opgørelse af  

 lønsumsafgiftsgrundlaget for A, der bl.a. leverer finansielle ydelser til  

 aftagere uden for EU.
Landsskatterettens  

 afgørelse Regionens afgørelse stadfæstes.
Sagens  

 oplysninger A (herefter selskabet) er et  

 pengeinstitut med hovedsæde i X.
Selskabet driver som pengeinstitut  

 lønsumsafgiftspligtig virksomhed.
Enkelte delaktiviteter er dog momspligtige,  

 f.eks. aktiviteter som bogføringsassistance til datterselskaber og salg af  

 møntsæt mv.
Selskabet foretagere endvidere leverancer af finansielle ydelser  

 til aftagere udenfor EU.
 Selskabet har i perioden 1/4 1997 til  

 31/12 2001 angivet lønsumsafgift af virksomhedens fulde lønsum med tillæg af  

 90%, jf. lønsumsafgiftslovens § 4, stk. 2, nr. 1.
Selskabet har anmodet told- og  

 skatteregionen om tilbagebetaling af lønsumsafgift med i alt 523.057 kr. for  

 perioden 1/4-97 til 31/12-2001. En del af begrundelsen herfor var, at der i  

 lønsumsafgiftsgrundlaget skulle foretages fradrag med en andel af selskabets  

 lønsum, der svarede til ikke EU kunders andel af den samlede omsætning.
Den  

 lønsumsafgift, der kunne henføres hertil, udgjorde 204.664 kr.
Herudover  

 anmodede selskabet om fradrag i lønsumsafgiftsgrundlaget med den beregnede  

 momsfradragsprocent for fællesomkostninger.
Selskabet anmodede samtidig om  

 godtgørelse efter momslovens § 45, stk. 4, af moms, som var betalt i  

 forbindelse med leverancer af finansielle ydelser til aftagere uden for EU.  

 Godtgørelsen er beregnet som forholdet mellem renteindtægter for kunder uden  

 for EU og de samlede renteindtægter.
Denne anmodning er imødekommet.
ToldSkats  

 afgørelse Selskabet er ikke berettiget til  

 tilbagebetaling af lønsumsafgift med i alt 204.664 kr.
Selskabet er efter lønsumsafgiftslovens  

 § 4, stk. 4, berettiget til fradrag i lønsumsafgiftsgrundlaget for et beløb,  

 der svarer til momsfradragsprocenten.
Selskabets anmodning om tilbagebetaling  

 af den lønsumsafgift, der kan henføres hertil, er derfor også imødekommet.
 Selskabet er ikke berettiget til  

 herudover at foretage fradrag i lønsumsafgiftsgrundlaget for den andel af  

 lønsummen, der kan henføres til leverancer af finansielle ydelser til  

 aftagere  

 uden for EU.
Finansielle virksomheder kan ifølge  

 momslovens § 45, stk. 4, få godtgjort moms på udgifter forbundet med levering  

 af finansielle ydelser til kunder bosat udenfor EU.
Muligheden for at få  

 godtgjort moms af udgifterne i forbindelse med levering af finansielle  

 ydelser  

 til kunder uden for EU, medfører dog ikke, at man deraf kan konkludere, at  

 der  

 så er tale om en momspligtig aktivitet.
Selve den finansielle ydelse, der  

 leveres til kunder udenfor EU, er fortsat en momsfri transaktion efter  

 momslovens § 13, stk. 1, nr. 11, og dermed lønsumsafgiftspligtig.
 Momslovens § 45, stk. 4 (6. momsdirektiv  

 art. 17, stk. 3. litra c), er endvidere kun indført af handelspolitiske  

 hensyn.  

 Finansielle virksomheder skal således fritages for en indirekte  

 momsbelastning  

 og derved være bedre rustet i konkurrencen med ikke EU-virksomheder.  

 Bestemmelsen passer således ikke ind i den almindelige momssystematik.
 Endelig er der ikke i  

 lønsumsafgiftsloven nogen mulighed for afgiftsfritagelse vedrørende eksport  

 at  

 lønsumsafgiftspligtige ydelser.
Klagerens  

 påstand og argumenter Repræsentanten har fremsat påstand om,  

 at selskabet i lønsumsafgiftsgrundlaget er berettiget til at foretage fradrag  

 for den andel af lønsummen, der knytter sig til selskabets leverancer af  

 finansielle ydelser til kunder uden for EU.
Fradraget kan beregnes som  

 forholdet  

 mellem renteindtægter fra kunder bosiddende uden for EU og virksomhedens  

 samlede renteindtægter.
 Til støtte herfor er det anført, at  

 udgangspunktet er, at virksomheder, der foretager levering af varer og  

 ydelser  

 fritaget for afgift efter momslovens § 13, stk. 1, nr. 11, er  

 lønsumsafgiftspligtige jf. lønsumsafgiftslovens § 1, stk. 1.
Efter lønsumsafgiftslovens § 4, stk. 4,  

 skal virksomheder, der både udøver aktiviteter efter lovens § 1, stk. 1, 1.  

 pkt., og andre aktiviteter, foretage en fordeling af virksomhedens lønsum på  

 grundlag af en sektoropdeling af virksomheden.
Opdelingen foretages med  

 henblik  

 på en beregning af den del af virksomhedens lønsum, der vedrører den  

 afgiftspligtige del af virksomheden.
Henvisningen til § 1, stk. 1, udgør  

 herved  

 en klar afgrænsning af de aktiviteter, der er afgiftspligtige efter  

 lønsumsafgiftsloven.
 De leverede ydelser til kunder i  

 udlandet, er ikke momsfritaget efter momslovens § 13, stk. 1, nr. 11. Danmark  

 har således ikke beskatningsretten til ydelserne, jf. dagældende momslovs §  

 18,  

 stk. 3, nr. 3, jf. § 18, stk. 1, nr. 5 (nu § 15, stk. 2). Ydelserne skal  

 således ikke momses, fordi leveringsstedet ikke er i Danmark.
 Efter en ordlydsfortolkning af  

 lønsumsafgiftslovens § 1, stk. 1, jf. § 4, stk. 4, er disse ydelser således  

 ikke omfattet af afgiftspligten.
Baggrunden for momslovens § 45, stk. 4,  

 er 6. momsdirektivs artikel 17, stk. 3, litra c.
Denne bestemmelsen  

 indeholder  

 adgang for medlemsstaterne til enten at anse de omhandlede ydelser som  

 momsfradragsberettigede eller som godtgørelsesberettigede.
I Danmark har man  

 anvendt en godtgørelsesordning.
Formålet er, at disse ydelser ikke skal  

 belaste momssystemet, således at det er muligt for virksomhederne at  

 konkurrere  

 på lige vilkår med virksomheder placeret udenfor EU.
Ydelserne skal således  

 sidestilles med momspligtige ydelser.
Dette indebærer, at ydelserne ved  

 behandlingen efter lønsumsafgiftsloven ikke skal anses for omfattet af  

 afgiftspligten.
Såfremt der ikke er adgang til det  

 nævnte fradrag, vil det være en klar tilsidesættelse af intentionerne bag  

 EU-reglerne.
Der vil således blive tale om en indirekte afgiftsbelastning på  

 ydelser, der leveres til aftagere udenfor EU og benyttes udenfor EU.
Dette  

 vil  

 få utilsigtede konkurrencemæssige konsekvenser for selskabet i strid med  

 EU-rettens konkurrencehensyn.
 Der er henvist til EF-Domstolens dom i  

 Midland Bank (sag C-98/98), præmis 19, hvor det er præciseret, at direktivets  

 fradragsordninger, herunder også ordningen efter direktivets artikel 17, stk.  

 3, litra c, tilsiger helt at aflaste den erhvervsdrivende økonomiske  

 virksomhed.
 Endelig er der henvist til, at  

 Storbritannien i sin nationale momslovgivning har gennemført reglerne i 6.  

 momsdirektivs artikel 17, stk. 3, litra c, som et egentligt momsfradrag, idet  

 man har fastsat en 0-sats for de omhandlede transaktioner, der teoretisk er  

 anset som momspligtige, jf. i øvrigt præmis 6 i den ovenfor omtalte EF-dom.
Told- og Skattestyrelsen har indstillet  

 den påklagede afgørelse stadfæstet.
Til støtte herfor er der bl.a. henvist  

 til,  

 at det efter lønsumsafgiftslovens § 1, stk. 1, ikke er afgørende, hvor der er  

 leveringssted for de pågældende finansielle ydelser, jf.
SKM 2003.238 LSR.
Landsskatterettens  

 bemærkninger og begrundelse Af lønsumsafgiftslovens § 1, stk. 1, 1.  

 pkt., fremgår:
Der betales en afgift til statskassen  

 af virksomheder, der mod vederlag leverer varer og ydelser, der er fritaget  

 for  

 afgift efter merværdiafgiftslovens § 13, stk. 1, nr. 1, nr. 3, nr. 5 og 6,  

 nr.  

 8, nr. 10-12, nr. 15-17 og nr. 20, jf. dog nedenfor stk. 2, og af  

 virksomheder  

 med anden økonomisk virksomhed, der mod vederlag leverer ydelser, der ikke er  

 afgiftspligtige efter merværdiafgiftsloven. Af lønsumsafgiftslovens § 4, stk. 4, 1.  

 pkt. fremgår:
Virksomheder, der både udøver  

 aktiviteter efter § 1, stk. 1, 1. pkt., og andre aktiviteter, skal på  

 grundlag  

 af en sektoropdeling af virksomheden foretage en fordeling af virksomhedens  

 lønsum og overskud eller underskud, der vedrører den afgiftspligtige del af  

 virksomheden henholdsvis den øvrige del af virksomheden. Af § 4, stk. 2, 2. og 3. pkt. i  

 bekendtgørelse til lønsumsafgiftsloven fremgår:
( )Har virksomheden ansatte, der både  

 udøver aktiviteter i den afgiftspligtige del af virksomheden og andre  

 aktiviteter, skal der ske en fordeling af den ansattes lønsum på grundlag af  

 det faktisk anvendte tidsforbrug i henholdsvis den afgiftspligtige del af  

 virksomheden og den øvrige del af virksomheden.
Kan virksomheden ikke  

 foretage  

 en faktisk opgørelse af tidsforbruget, skal virksomheden til  

 afgiftsgrundlaget  

 medregne den del af lønsummen, der skønsmæssigt vedrører den afgiftspligtige  

 del af virksomheden. Af momslovens § 13, stk. 1, nr. 11,  

 fremgår, at følgende varer og ydelser er momsfritaget:
a) Långivning og formidling af lån samt  

 långivers forvaltning af egne udlån b) Sikkerheds- og garantistillelse,  

 herunder forhandlinger herom, samt forvaltning  

 af kreditgarantier ved den, der har ydet kreditten.
 c) Transaktioner, herunder  

 forhandlinger, vedrørende anbringelse af midler, kontokurant konti,  

 betalinger,  

 overførsler, fordringer, checks og andre handelsdokumenter, dog ikke  

 inddrivelse af fordringer.
 d) Transaktioner, herunder  

 forhandlinger, vedrørende valuta, pengesedler og mønter, der anvendes som  

 lovligt betalingsmiddel, bortset fra samlerobjekter.
 e) Transaktioner, herunder  

 forhandlinger, med undtagelse af forvaring og forvaltning, i forbindelse med  

 værdipapirer, bortset fra varerepræsentativer og dokumenter, der giver  

 bestemte  

 rettigheder, herunder brugsrettigheder, over fast ejendom, samt andele og  

 aktier, når besiddelsen heraf retligt eller faktisk sikrer rettigheder som  

 ejer  

 eller bruger over en fast ejendom eller en del af en fast ejendom.
f) Forvaltning af  

 investeringsforeninger. Af momslovens § 45, stk. 4, fremgår:
Der ydes godtgørelse af afgift, som er  

 betalt i forbindelse med transaktioner omfattet af § 13, stk. 1, nr. 10 og  

 11,  

 litra a-e, når ydelsen leveres til aftagere uden for EU, eller når de  

 pågældende transaktioner er knyttet direkte til varer, som udføres til steder  

 uden for EU. Efter momslovens § 18, stk. 2, jf. § 18,  

 stk. 1, nr. 5, var leveringsstedet for bank- finansierings- og  

 forsikringsvirksomhed bortset fra udlejning af bankbokse ikke her i landet,  

 når  

 ydelsen leveredes til aftagere uden for EU og ydelsen enten alene benyttedes  

 i  

 udlandet eller aftageren kunne opnå afgiftsgodtgørelse efter § 45, stk. 1.  

 Bestemmelsen var gældende indtil 1. januar 2000, jf. lov nr. 943 af 20/12  

 1999.
 Efter momslovens § 18, stk. 3, nr. 3,  

 jf. § 18, stk. 1, nr. 5, var leveringsstedet for bank- finansierings- og  

 forsikringsvirksomhed  

 bortset fra udlejning af bankbokse ikke her i landet, når ydelsen leveredes  

 til  

 aftagere uden for EU og ydelsen udelukkende benyttedes uden for EU.  

 Bestemmelsen var gældende fra 1. januar 2000 indtil 1. juli 2003, jf. lov nr.  

 124 af 28/2 2003.
Efter lønsumsafgiftslovens § 1, stk. 1,  

 er det afgørende for afgiftspligten, hvad der leveres.
Selskabet leverer  

 ubestridt finansielle ydelser.
Sådanne ydelser er momsfritaget efter  

 momslovens  

 § 13, stk. 1, nr. 11. Det forhold, at leveringsstedet for en del af  

 selskabets  

 finansielle ydelser ikke er i Danmark, og at  

 selskabet er berettiget til momsgodtgørelse efter § 45, stk. 4, er efter  

 lønsumsafgiftslovens § 1, stk. 1, ikke afgørende for lønsumsafgiftspligten.  

 Det  

 er derfor med rette, at selskabet ikke er anset for berettiget til fradrag i  

 lønsumsafgiftsgrundlaget for en skønsmæssig ansat andel af lønsummen  

 vedrørende  

 disse leverancer.
