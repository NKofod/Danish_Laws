 Det  

 fremgik af klagers kontrakt, at klager var ansat som den ene af to  

 direktører,  

 at han ville blive tilmeldt Erhvervs- og Selskabsstyrelsen, at han havde  

 kompetence til at afskedige og ansætte personale, og at han som direktør  

 havde  

 ansvar for den daglige ledelse.
 Det  

 fremgik desuden at kontrakten, at klager som direktør skulle forelægge alle  

 spørgsmål af ekstraordinær karakter eller af stor betydning for  

 moderselskabet,  

 ligesom han skulle holde moderselskabet orienteret om alle forhold, som kunne  

 være af interesse.
 Det  

 fremgår yderligere af kontrakten, at han ikke var omfattet af Ferieloven.
 Klager  

 er ikke fremkommet med oplysninger til støtte for, at han var lønmodtager og  

 underlagt en vidtgående instruktionsbeføjelse.
 Idet  

 det således ikke kunne antages, at klager som direktør var underlagt videre  

 instruktion end hvad der er sædvanligt for en administrerende direktør, kunne  

 det ikke antages, at han havde været omfattet af ferielovens  

 lønmodtagerbegreb,  

 og han havde således ikke krav på feriepenge i henhold til Ferielovens  

 regler.
Administrerende direktør ikke omfattet af Ferieloven Afgørelse:
 Ankenævnet har behandlet  

 Deres klage på møde den 14. august 2002.
Nævnet traf denne A F G Ø R E L S E De er ikke omfattet af  

 Ferieloven.
 xxxxxxx kan derfor få  

 tilbagebetalt kr. xxxxxx kr. fra FerieKonto.
 Ankenævnet har lagt til  

 grund for afgørelsen, at De i perioden fra november 1993 til november 2001  

 var  

 direktør for xxxxxx.
Ankenævnet har lagt vægt på,  

 at det fremgår af forarbejderne til Ferieloven, at man med den nye ferielov  

 ikke har haft til hensigt at ændre den hidtidige praksis for, hvem der kan  

 anses for lønmodtagere efter Ferieloven.
Udgangspunktet er således stadig, at  

 direktører som er anmeldt til Erhvervs- og Selskabsstyrelsen ikke anses for  

 lønmodtagere er og dermed ikke omfattet af ferieloven.
 Ankenævnet har desuden lagt  

 vægt på, at det fremgår af direktørkontrakten underskrevet af Dem den 19.  

 november 1993, at De var ansat som den ene af to direktører, at De ville  

 blive  

 tilmeldt Erhvervs- og Selskabsstyrelsen, at De havde kompetence til at  

 afskedige  

 og ansætte personale, og at De som direktør havde ansvar for den daglige  

 ledelse.
 Der er yderligere lagt vægt  

 på, at det fremgår af kontraktens § 7, at De ikke var omfattet af Ferieloven.
Nævnet finder, at da det  

 ikke kan antages, at De som direktør var underlagt videre instruktioner, end  

 hvad der er sædvanligt for en administrerende direktør, så kan det ikke  

 antages, at De har været omfattet af Ferielovens lønmodtagerbegreb.
De har  

 derfor ikke krav på feriepenge i henhold til Ferieloven.
 Ankenævnet har med  

 afgørelsen ikke taget stilling til, om De eventuelt har et kontraktretligt  

 krav  

 på feriepenge.
 Ankenævnet henviser til § 1,  

 stk. 2, i Ferieloven, Lov nr. 396 af 31. maj 2000.
På ankenævnets vegne xxxxxx  

  

 fuldmægtig De kan læse om afgørelsens  

 faktiske og retlige grundlag på de følgende sider.
Sagsforløb Arbejdsdirektoratet  

 fremstillede sagen på denne måde:
 " Den 27. november 2001  

 modtog vi en telefax fra xxxxx, hvor selskabet beder om at få tilbagebetalt  

 xxxxx kr., som fejlagtigt er indbetalt til FerieKonto.
 Den 29. november 2002 skrev  

 vi til Dem, og bad om Deres eventuelle bemærkninger.
 Samme dag beder vi xxxxxx om  

 at komme med en nærmere redegørelse for, hvorfor beløbet skal tilbagebetales,  

 og vi oplyser, at beløbet indtil videre er spærret hos FerieKonto.
 Den 12. december 2001 rykker  

 vi xxxxx for svar.
 I et brev af 14. december  

 2001 oplyser De, at De står fuldstændig uforstående overfor virksomhedens  

 ønske/anmodning om at ville trække indbetalingen tilbage.
 De oplyser også, at De i  

 forbindelse med Deres fratrædelse har accepteret, at De ikke længere har  

 feriepenge/opsparing tilgode fra optjeningsåret 2000, at virksomheden  

 indbetaler til feriefonden på baggrund af den totale lønsum samt den  

 skattemæssige værdi af Deres firmabil for optjeningsåret 2001, og at  

 optjeningsperioden således er 1. januar til 15. november 2001.
 De oplyser videre, at  

 xxxxxxxx udarbejdede bilag "Indbetalt til feriekonto", at formålet  

 med dette alene var, at De skulle kunne godkende beregningen, hvilket De  

 gjorde.
 Endelig oplyser De, at  

 xxxxxx på et møde accepterede at beregningen af Deres feriepenge, blot skulle  

 den være i henhold til dansk Ferielov.
 I en telefax af 22. december  

 2001 oplyser advokat for xxxx, xxxx at det af § 7, i vedlagte, af Dem  

 underskrevne direktørkontrakt fremgår,  

  

 at  

  

 De var ansat og fungerede som direktør for hendes klients virksomhed i  

 Danmark,  

  

 at  

  

 De derfor ikke er omfattet af  

 Ferieloven med deraf følgende forpligtigelse til at indbetale feriepenge til  

 FerieKonto,  

  

 og at  

  

 De derudover ikke  

 ifølge kontrakten eller nogen anden lovgivning er berettiget til nogen form  

 for  

 kompensation for en inden fratrædelse ikke afholdt ferie.
 Advokaten oplyser også, at  

 hendes klient alene af den grund, må kunne kræve feriepengene tilbage.
 Advokaten oplyser videre,  

  

 at  

  

 De har indgået en aftale med hendes  

 klient, hvori De accepterer at modtage et kontantbeløb til fuld og endelig  

 afgørelse af sagen, herunder ferie,  

  

 og  

 at  

  

 beløbet er udbetalt til Dem.
 Endelig oplyser advokaten,  

  

 at  

  

 De efter denne aftales indgåelse  

 henvendte Dem til en medarbejder hos hendes klient, som fejlagtigt indbetalte  

 feriepengene,  

  

 og at  

  

 denne  

 medarbejder ikke var bekendt med direktørkontrakten og den mellem parterne  

 indgåede aftale.
 Med et brev af 4. januar  

 2002 sender vi ovenstående materiale til Dem, og beder om Deres eventuelle  

 bemærkninger.
 I en telefax den 14. januar  

 2002 rykker advokaten i sagen.
 I en telefax af den 15.  

 januar 2002 oplyser vi advokaten om,  

  

 at  

  

 det fremsendte materiale er sendt til høring hos Dem,  

  

 at  

  

 Feriekontoret ikke tidligere har været i besiddelse af dette  

 materiale,  

  

 og at  

  

 sagen i øjeblikket  

 er under behandling.
I et brev af 18. januar 2002  

 får De en ny svarfrist, således at Deres svar skal være os i hænde senest den  

 1. februar 2002, og vi oplyser Dem om, at vi formentlig vil tillade  

 tilbagebetaling af feriepengene.
Vi har ikke hørt fra Dem.
 I en telefax modtaget den  

 18. januar 2002 oplyser advokaten et kontonummer til indbetaling af beløbet.
 Den 31. januar 2002 modtog  

 vi fra FerieKonto kopi af brev fra selskabet med oplysning om et andet  

 kontonummer til indbetaling af beløbet.
 I en telefax  

    

 modtaget den 14. februar 2002 spørger  

 advokaten til sagen.
 Den 28. februar 2002 oplyser  

 advokatkontoret telefonisk, at pengene skal indsættes på den danske konto, og  

 at de gerne vil have afgørelsen sendt pr. telefax.".
 Sekretariatet er enig i  

 fremstillingen.
Arbejdsdirektoratets afgørelse Direktoratet traf den 7.  

 marts 2002 denne afgørelse:
 " De er ikke omfattet  

 af Ferieloven.
 xxxxxx kan derfor få  

 tilbagebetalt 33.671 kr.
Begrundelse De er ikke omfattet af  

 Ferieloven, fordi De var direktør i firmaet.
 Det fremgår af § 1, stk. 2,  

 i Ferielov nr. 396 af 31. maj 2000, at  

    

 en lønmodtager er en person, der modtager vederlag for personligt  

 arbejde i tjenesteforhold.
 Efter fast praksis er  

 hovedreglen, at direktører i selskaber typisk falder udenfor ferielovens  

 lønmodtagerbegreb, når de i kraft af deres overordnede position ikke kan  

 siges  

 at være underordnet en anden instans i deres daglige arbejde, og dette er  

 kundgjort overfor omverdenen i kraft af en anmeldelse til Erhvervs- og  

 Selskabsstyrelsen.
 I afgørelsen har vi lagt  

 vægt på, at det fremgår af Direktørkontrakt, underskrevet af Dem,  

  

 at  

  

 De vil blive tilmeldt Erhvervs- og  

 Selskabsstyrelsen som en af to filialbestyrere,  

  

 at  

  

 De ikke er omfattet af Ferieloven,  

  

 og at  

  

 direktøren ansætter og afskediger personale sammen med  

 filialbestyreren, og fastsætter løn - og beskæftigelsesvilkår.
 Kun spørgsmål af  

 ekstraordinær karakter eller af stor betydning skal forelægges selskabet af  

 direktøren.
 De har ikke anfægtet eller  

 svaret på vores brev af 18. januar 2002.
 Den særlige beskyttelse i  

 Ferieloven omfatter kun lønmodtagere, som er omfattet af Ferieloven.
 De indbetalt feriepenge kan  

 derfor tilbagebetales til virksomheden.".
Klagen til ankenævnet De ønskede med brev af 4.  

 april 2002, at indbringe direktoratets afgørelse for ankenævnet.
I Deres  

 klage  

 anførte De, at De ønsker, at Deres sag genoptages, idet De blandt andet  

 anførte, at det den 12. juli 2001 var aftalt med xxxxxx, at Deres feriepenge  

 for  

 2001 skulle indbetales til feriefonden, og at det var efter aftale med xxxxx,  

 at pengene blev indbetalt på Deres konto.
 De har desuden anført, at De  

 ikke rapporterede til xxxx men kun til moderselskabet i  

    

 xxxxxx i England.
 De har yderligere anført, at  

 aftalen fra september 2001 om, at De og selskabet ikke havde yderligere krav  

 mod hinanden var under forudsætning af, at De ville modtage feriepenge  

 beregnet  

 ud fra Deres A-indkomst i 2001.
 Ankenævnet skal bemærke, at  

 Deres klage har været forelagt nævnet i sin helhed.
Arbejdsdirektoratets bemærkninger til klagen Ved oversendelsen af sagen  

 til ankenævnet den 7. juni 2002 havde Arbejdsdirektoratet følgende  

 bemærkninger  

 til sagen.
 " Der er ikke kommet  

 nye oplysninger, som giver direktoratet anledning til at ændre afgørelsen.
 xxxx oplysning om, at han  

 den 12. juli 2001 aftalte med xxxx, at han i forbindelse med hans fratræden  

 har  

 accepteret, at han ikke længere har feriepenge/opsparing tilgode for  

 optjeningsåret 2000, finder vi ikke ændrer det forhold, at han ikke er  

 omfattet  

 af ferieloven.
 Oplysningen om at han ikke  

 rapporterede til xxxx, men kun til moderselskabet xxxx., finder vi heller  

 ikke  

 ændrer dette forhold.
 Oplysningen om, at han  

 accepterede at modtage et kontantbeløb til fuld og endelig afgørelse af  

 sagen,  

 herunder ferie, kun omfattende indkomståret 2000, finder vi heller ikke  

 ændrer  

 dette forhold.
 Endelig finder vi ikke, at  

 oplysningen om, at han den 12. juli 2001 af xxxx blev bedt om at henvende sig  

 til en medarbejder, finder vi heller ikke ændrer på det forhold, at han ikke  

 er  

 omfattet af ferieloven.
Direktoratet skal bemærke,  

 at der ikke er noget til hinder for, at det aftales med en direktør, at  

 lønnen  

 er ferieberettiget.
Dette betyder imidlertid ikke, at aftalen automatisk  

 hører  

 under Ferielovens anvendelsesområde.
 Direktoratet har ikke i sin  

 afgørelse taget stilling til, om xxxx eventuelt har et kontraktretligt krav  

 på  

 feriepenge.
Nyt efter klagen Intet Regler Ferieloven, Lov nr. 396 af 31. maj 2000 § 1. En lønmodtager har ret  

 til ferie og feriegodtgørelse eller løn under ferie og ferietillæg efter  

 denne  

 lovs bestemmelser.  

  

 Stk. 2. Ved lønmodtager forstås i denne lov en person, der modtager vederlag  

 for personligt arbejde i tjenesteforhold.
 § 4. En lønmodtager kan ikke  

 give afkald på sin ret til ferie, løn under ferie, ferietillæg og  

 feriegodtgørelse efter loven, og loven kan i øvrigt ikke fraviges til ugunst  

 for lønmodtageren, medmindre andet fremgår af de øvrige bestemmelser i loven.  

  

 Stk. 2. Loven er ikke til hinder for videregående rettigheder for en  

 lønmodtager i henhold til andre love og bestemmelser, kollektiv overenskomst,  

 individuel aftale, sædvane m.v.  

  

 Stk. 3. I det omfang lovens bestemmelser indgår i en kollektiv overenskomst,  

 indebærer dette, at fortolkning og brud på disse bestemmelser skal afgøres i  

 det fagretlige system, jf. også § 44, stk. 1.
