 Landsskatteretskendelse af 15/11 2001 vedr. 10-mandsprojekt,  

 hvor indbetalinger er blevet tilbagebetalt.
 A klager for indkomståret 1992 over, at skatteankenævnet ikke  

 har godkendt fradrag for hans tilbagebetaling af interessenternes  

 indbetalinger  

 til I/S B.
Det fremgår af sagens oplysninger, at klageren i 1992 deltog i 2  

 leasingarrangementer: I/S B og I/S C.
Nærværende sag vedrører hans deltagelse  

 i  

 I/S B, og hvor han selv var udbyder af dette leasingarrangement.
Klageren  

 ejede  

 1/5 af I/S B.
Det fremgår af interessentskabskontrakten, at  

  

 der var 5 interessenter der hver ejede 1/5 af  

 interessentskabet, at  

  

 interessentskabets formål var at erhverve driftsmidler  

 til udlejning, at  

  

 interessenterne hæftede direkte, solidarisk og  

 personligt for interessentskabets forpligtelser, samt at  

  

 over- og underskud fordeltes med lige store andel til  

 hver interessent.
Den 30. december 1992 indgik I/S B en købsaftale med D om køb af  

 hospitalsudstyr.
Købesummen udgjorde 900.000 USD, hvoraf 27.000 USD skulle  

 erlægges kontant.
Den resterende del af købesummen blev finansieret ved et  

 lån  

 på 873.000 USD fra E Corporation.
Af købsaftalen fremgår, at købers  

 interesser  

 i udstyret var sekundært og underordnet.
Ifølge låneaftale skulle lånet afdrages halvårligt med 50.813  

 USD, der skulle betales første gang den 30. juni 1993 og sidste gang den 20.  

 marts 2001. Af låneaftalen fremgår det endvidere, at  

  

 betalingen skulle ske til E Corporation, at  

  

 lånet blev forrentet med en rente på 9 %, at  

  

 långiver fik sikkerhed i leasingaktiverne og  

 leasingaftalen,  

  

 at  

  

 betaling af renter og afdrag alene kunne ske såfremt  

 leasingtageren betalte den enslydende leasingydelse, at  

  

 der var aftalt modregningsadgang for så vidt angår  

 låneafdrag og leasingydelser, samt at  

  

 lånet var ydet på non recourse vilkår.
 Der foreligger en option rider, hvoraf fremgår, at I/S B gav E  

 Corporation en uigenkaldelig ret til at udpege en køber til udstyret til en  

 pris der mindst udgjorde restgælden på lånet.
Det købte udstyr blev af D leaset til F Corporation, jf.  

 leasingkontrakt af 15. november 1992. Ifølge tillæg til leasingkontrakten  

 dateret den 30. december 1992 var I/S B indtrådt i leasingkontrakten.  

 Tillægget  

 blev underskrevet af F Corporation, D og I/S B.
Af tillægget fremgår  

 endvidere,  

 at leasingafgiften alene forfaldt, såfremt I/S B foretog tilsvarende ydelser  

 på  

 det hos E Corporation optagne lån.
Af leasingkontrakten fremgår, at  

  

 leasingperioden begyndte den 15. november 1992 og løb  

 i 99 måneder, at  

  

 leasingafgiften udgjorde 50.813 USD halvårligt, der  

 skulle betales første gang den 30. juni 1993 og sidste gang den 30. marts  

 2001, at  

  

 bruger for egen regning skulle vedligeholde udstyret, at  

  

 bruger var forpligtet til for egen regning af holde  

 det leasede forsikret, at  

  

 bruger bær risikoen for aktivernes hændelige undergang  

 samt, at  

  

 bruger ikke kunne gøre nogen mangelindsigelser  

 gældende over for ejeren.
 Det fremgår af sagens oplysninger, at Landsskatteretten ved  

 kendelse af 18. marts 1999, j.nr. 651-1895-0553, ikke har tillagt deltagelse  

 i  

 I/S B skattemæssig betydning for en medinteressent.
Det fremgår videre af sagens oplysninger, at klageren i sin  

 selvangivelse for indkomståret 1992 medtog et formidlingshonorar vedrørende  

 I/S  

 B på 345.068 kr.
Dette formidlingshonorar blev imidlertid den 30. oktober  

 1995  

 nedsat med 69.014 kr. eller til 276.054, idet klageren fejlagtigt havde  

 medregnet sin egenbetaling.
Den 10. maj 1998 anmodede klageren om tilbageførsel af  

 formidlingshonoraret i indkomsten for 1992 med 345.068 kr., idet klageren  

 p.g.a. skattemyndighedernes nægtelse af at godkende I/S B i skattemæssig  

 henseende, havde indgået en mundtlig aftale med interessenterne om at  

 tilbagebetale de af interessenterne foretagne indbetalinger.
Der blev i denne  

 forbindelse henvist til klagerens kreditnota af 15. marts 1998, der har  

 følgende indhold:
 I henhold til forhandlinger omkring tidligere opkrævet honorar  

 for anskaffelse af leasingaktiver fra USA (nota af 4. maj 1993)  

 tilbagebetales  

 herved det opkrævede beløb:
Godtgørelse af formidlingshonorar kr. 345.067,95 + moms kr.  

    

 86.266,99 kr. 431.334,94 Ikke momspligtig godtgørelse kr. 276.560,06 Tilbagebetaling i alt kr. 707.895,00 Tilbagebetalingen sker under forudsætning af:
at undertegnede alene oppebærer retten til modtagelse af  

 erstatningsbeløb fra revisor samt advokatfirma, at interessenterne ved modtagelsen af denne erstatning samtidig  

 fraskriver sig enhver ret til at rejse yderligere krav mod undertegnede, at erstatningsbeløbet kan erlægges over på 5 år med 1/5 årligt.
Ændringen accepteres på vegne af I/S B Underskrifter  Den 4. august 1998 anmodede klageren om genoptagelse af  

 skatteansættelsen for indkomståret 1992, idet han på ny anmodede om at få  

 tilbageført det i 1992 medregnede formidlingshonorar.
Klageren henviste til  

 TS  

 cirkulære 1997 nr. 19, der omhandler tilladelse til selskabstømmere til at  

 modregne den erstatning, der efterfølgende blev betalt til Told- og  

 Skattestyrelsen, i fortjeneste ved salg af aktier, medregnet i tidligere  

 indkomstår.
 Den 3. november 1998 anmodede skatteforvaltningen told- og  

 skatteregionen om tilladelse til genoptagelse af klagerens ansættelse for  

 indkomståret 1992. Tilladelse til genoptagelse blev givet den 3. december  

 1998,  

 og regionen gjorde samtidig opmærksom på, at der ikke var taget stilling til  

 den skattemæssige behandling af sagen.
 Skatteforvaltningen har ved kendelse af 8. december 1998 nægtet  

 at nedsætte klagerens indkomst for 1992 med formidlingshonoraret, idet der  

 ikke  

 er konstateret en erstatningspligt i 1992. Det er således forvaltningens  

 opfattelse, at en erstatningspligt til de øvrige interessenter i I/S B  

 tidligst  

 vil kunne komme på tale i 1998. Der er i denne forbindelse henvist til  

 ligningsvejledningen 1997, afsnit E.B.3, hvoraf fremgår at en erstatning  

 først  

 kan fratrækkes i det indkomstår, hvor der foreligger en endelig forpligtelse  

 til at betale.
 Skatteankenævnet har gjort gældende, at der ikke kan godkendes  

 fradrag for erstatning i indkomståret 1992, idet der ikke i 1992 var indtrådt  

 en endelig forpligtelse til at betale beløbet, jf. ligningsvejledningen 1997,  

 afsnit E.B.3. Ankenævnet har i forlængelse heraf bemærket, at der tidligst  

 kan  

 konstateres en erstatningspligt i indkomståret 1998, således at der tidligst  

 kan foreligge en endelig forpligtelse til at betale erstatningen i dette år.
 Ankenævnet har endelig bemærket, at der ikke foreligger  

 dokumentation for klagerens betaling af erstatning, og at selve betalingen er  

 en afgørende betingelse for selskabstømmernes fradrag i henhold til TS  

 cirkulære 1997-19 af 25. juni 1997.
 Klagerens advokat har over for Landsskatteretten nedlagt påstand  

 om, at der godkendes fradrag for tilbagebetaling af formidlingsprovision  

 erhvervet ved udbydelse af 10-mandsprojektet I/S B, kr. 276.054 kr.
Advokaten har til støtte for påstanden gjort gældende, at  

 formidlingshonorarerne blev medregnet i klagerens skatteansættelse for  

 indkomståret 1992, hvorved skattemyndighederne på dette tidspunkt lagde til  

 grund, at klageren drev en erhvervsmæssig virksomhed for så vidt angår  

 leasingprojektet.
Leasingprojektet blev dog aldrig ført ud i livet, idet  

 skattemyndighederne underkendte projektet i skattemæssig henseende.
For at  

 undgå en retssag mod investorerne om tilbagebetaling af  

 formidlingshonorarerne  

 indgik klageren forlig med investorerne.
Det er herefter advokatens opfattelse, at klageren kan fratrække  

 tilbagebetalingskravet efter statsskattelovens § 6 a, da leasingprojektet er  

 blevet godkendt som erhvervsmæssigt og, da det indgåede forlig utvivlsomt er  

 udslag af en normal driftsrisiko.
Klagerens tilbagebetaling af investorernes  

 indbetalinger er således et led i en normal erhvervsmæssig virksomhed.
Hertil  

 kommer, at der foreligger et bindende forlig for begge parter, således at der  

 forelå en endelig forpligtelse til at afholde udgiften for klageren.
 Advokaten har videre bemærket, at der over for Landsskatteretten  

 er fremlagt behørig  

    

 dokumentation for  

 klagerens tilbagebetaling af investorernes indbetalinger, og at klageren har  

 fået momsen tilbage, hvilket ifølge støtter ovennævnte synspunkter.
 Der er endvidere henvist til klagerens breve til  

 Landsskatteretten af 5. december 1999 og til skatteankenævnet af 9. januar  

 1999. I disse breve er det bl.a. anført:
(brevet af 9. januar 1999)  Baggrunden for problemet er, at jeg i årene 1992 og 1993 stod  

 som udbyder af to investeringsprojekter, hvor der blev købt amerikanske  

 aktiver  

 med henblik på at lease disse ud.
Jeg begik her en fejl  en økonomisk  

 kostbar  

 fejl  idet jeg lod mig overbevise af folk med store armbevægelser,  

 velansete  

 revisorer, velansete advokater m.v.
Et lille årstid efter måtte jeg derfor  

 afbryde mit arbejde med disse mennesker.
Min egen fejl har jeg naturligvis  

 været særdeles kostbar, hvilket jeg har lært at acceptere  men jeg  

 håber bare  

 ikke, at min fejl vil medføre, at jeg i skatteøjemed er blevet  

 sortstemplet.
Mine interessenter (kaldet investorerne) kontaktede mig i  

 slutningen af 1997, da en 5-årig forældelse nærmede sig.
Der var/er mig  

 bekendt  

 stadig ikke faldet nogen afgørelse i disse leasingsager i højesteret, men  

 Landsskatteretten har vist givet skattevæsnet et snævert medhold i deres  

 afvisning af afskrivninger.
Investorerne ville rejse et erstatningskrav mod  

 mig  

 med baggrund i skattevæsnets holdning om, at der aldrig havde været tale om  

 et  

 gyldigt køb af aktiver.
Investorerne påpegede derfor, at der egentlig aldrig  

 var etableret et projekt  og at jeg skulle tilbagebetale deres indskud  

 +  

 mistet indtjening.
Da jeg ikke havde mulighed for at vente på endelig  

 afgørelse  

 i højesteret, måtte jeg indgå forlig med investorerne.
I projektet i 1992  

    

 tilbagebetalte jeg det fulde indskud til  

 investorerne, mens jeg i projektet relateret til 1993  

    

 fik forhandlet mig frem til en delvis  

 tilbagebetaling.
 (brevet af 5. december 1999)  Dog vil jeg gerne pointere, at jeg håber, at Landsskatteretten  

 vil se objektivt på sagen ud fra en fornuftsvurdering af forholdene, idet  

 skatteankenævnet ikke har behandlet den som en specialsag, der blot er tale  

 om,  

 at jeg ønsker at fradrage tilbagebetaling af et oprindeligt indskud i den  

 oprindelige indtægt, da forudsætningerne for etablering af projektet aldrig  

 blev opfyldt (manglende levering af aktiver), grunden til den store  

 tidsmæssige  

 forskydning af indtægt og udgift alene skyldes skattevæsnets langvarige  

 behandling, de renter (morarenter) som jeg er påført er urimelige, da sagen  

 blot var stillet i bero indtil afgørelse ville falde (skattevæsnets  

 behandlingstid).
 Landsskatteretten  

 bemærker  

  

 , at udgifter kan fratrækkes efter statsskattelovens § 6 a, såfremt  

 der foreligger en aktuel og naturlig driftsmæssig begrundelse for afholdelse  

 af  

 udgiften i det pågældende indkomstår.
Fradragsret efter statsskattelovens § 6  

 a  

 forudsætter, at der er opstået en endelig forpligtelse til at afholde  

 udgiften,  

 og at udgiftsafholdelsen er dokumenteret ved relevante udgiftsbilag.
Landsskatteretten finder, at klagerens tilbagebetaling af  

 interessenternes indbetalinger til I/S B ikke kan anses for udslag af en  

 normal  

 driftsrisiko, og at udgiftsafholdelsen således ikke har en naturlig  

 driftsmæssig begrundelse.
Der er herved særligt henset til, at  

 leasingarrangementet I/S B er et typisk 10-mandsprojekt, der ifølge klar  

 praksis ikke godkendes i skattemæssig henseende, jf.
Landsskatterettens  

 kendelse 18. marts 1999, j.nr. 651-1895-0553, samt Højesterets domme af 6.  

 april 2000, TfS 2000.374, og af 13. december 2000, TfS 2000.1011. Det er  

 videre  

 rettens opfattelse, at klageren ikke havde en aktuel driftsmæssig begrundelse  

 for at afholde udgiften i 1998, idet der på dette tidspunkt ikke forelå nogen  

 drift af en erhvervsmæssig virksomhed som udgiften kan relateres til.
 Landsskatteretten er videre enig med skattemyndighederne i, at  

 der ikke er fremlagt behørig dokumentation for klagerens tilbagebetaling af  

 interessenternes indbetalinger til I/S B.
 Retten finder herefter ikke anledning til at vurdere, om der er  

 opstået en endelig forpligtelse for klageren til at tilbagebetale  

 interessenternes indbetalinger i I/S B.
 Klagerens tilbagebetaling af interessenternes indbetalinger til  

 I/S B kan herefter ikke fratrækkes efter statsskattelovens § 6 a, hvorved den  

 påklagedes afgørelse stadfæstes.
 Told- og Skattestyrelsen har erklæret sig enig i ovenstående.
