Nr LSF 177 Forslag til Lov om ændring af lov om folkekirkens økonomi og lov om  

 kommunal indkomstskat Fremsat af kirkeministeren (Mette Madsen) den 15. januar 1988 Vedtaget ved tredjebehandling den 7. april 1988 Lov nr. 223 af 22/04/1988 § 1 I lov nr. 645 af 19. december 1984 om folkekirkens økonomi foretages følgende ændring:
 I § 18 indsættes efter stk. 3 som nyt stykke:
»Stk. 4. En person fritages for kirkelige afgifter, når det dokumenteres, at den pågældende under ophold i udlandet har forpligtet sig til at yde bidrag af mindst samme størrelse til en derværende menighed under Dansk Kirke i Udlandet eller Dansk Sømandskirke i fremmede Havne.
Kirkeministeren kan fastsætte nærmere regler herom.« Stk. 4 bliver herefter stk. 5.
§ 2 I lov om kommunal indkomstskat, jf. lovbekendtgørelse nr. 620 af 25.
 september 1987, foretages følgende ændringer:
 1. I § 2, stk. 4, ophæves 1. pkt., og i stedet indsættes:
»En skattepligtig person, der er omfattet af § 1, nr. 2 eller 5, i loven om opkrævning af indkomst- og formueskat for personer m.v., svarer for det eller de kalenderår, der følger efter udrejsen, i stedet for sædvanlig kommunal indkomstskat et skattebeløb, der fastsættes på grundlag af de regler, der gælder for beregningen af kommunal indkomstskat i Københavns Kommune.
Hvis den pågældende er medlem af folkekirken, indgår også de regler, der gælder for beregningen af kirkelige afgifter i Københavns Kommune, i fastsættelsen af skattebeløbet, jf. dog stk. 5.« 2. I § 2 indsættes efter stk. 4 som nyt stykke:
 »Stk. 5. En person fritages for den del af skattebeløbet efter stk.
4, der fastsættes på grundlag af de regler, der gælder for beregning af kirkelige afgifter i Københavns Kommune, når det dokumenteres, at den pågældende har forpligtet sig til at yde bidrag af mindst samme størrelse til en menighed under Dansk Kirke i Udlandet eller Dansk Sømandskirke i fremmede Havne.
Kirkeministeren kan fastsætte nærmere regler herom.« Stk. 5 og 6 bliver herefter stk. 6 og 7.
§ 3 Loven træder i kraft dagen efter bekendtgørelsen i Lovtidende og har virkning fra og med indkomståret 1989.
Oprindeligt fremsat forslag § 1 I lov nr. 645 af 19. december 1984 om folkekirkens økonomi foretages følgende ændring:
 I § 18 indsættes efter stk. 3 som nyt stykke:
»Stk. 4. En person fritages for kirkelige afgifter, når det dokumenteres, at den pågældende under ophold i udlandet har forpligtet sig til at yde bidrag af mindst samme størrelse til en derværende menighed under »Dansk Kirke i Udlandet« eller  

 »Dansk Sømandskirke i fremmede Havne«.
Kirkeministeren kan fastsætte nærmere regler herom.' Stk. 4. bliver herefter stk. 5.
§ 2 I lov om kommunal indkomstskat, jfr. lovbekendtgørelse nr. 620 af 25. september 1987, foretages følgende ændringer:
 1. § 2, stk. 4, 1. pkt., affattes således:
»En skattepligtig person, der er omfattet af § 1, nr. 2 eller 5, i loven om opkrævning af indkomst- og formueskat for personer m.v., svarer for det eller de kalenderår, der følger efter udrejsen, i stedet for sædvanlig kommunal indkomstskat et skattebeløb, der fastsættes på grundlag af de regler, der gælder for beregningen af kommunal indkomstskat i Københavns Kommune.
Hvis den pågældende er medlem af folkekirken, indgår også de regler, der gælder for beregningen af kirkelige afgifter i Københavns Kommune, i fastsættelsen af skattebeløbet, jf. dog stk. 5.« 2. I § 2 indsættes efter stk. 4 som nyt stykke:
 »Stk. 5. En person fritages for den del af skattebeløbet efter stk.
4, der fastsættes på grundlag af de regler, der gælder for beregning af kirkelige afgifter i Københavns Kommune, når det dokumenteres, at den pågældende har forpligtet sig til at yde bidrag af mindst samme størrelse til en menighed under »Dansk Kirke i Udlandet« eller »Dansk Sømandskirke i fremmede  

 Havne«.
Kirkeministeren kan fastsætte nærmere regler herom.' Stk. 5 og 6 bliver herefter stk. 6 og 7.
§ 3 Loven træder i kraft dagen efter bekendtgørelsen i Lovtidende og har virkning fra og med indkomståret 1989.
Bemærkninger til lovforslaget Almindelige bemærkninger Lovforslaget er udarbejdet i samarbejde mellem Kirkeministeriet og Indenrigsministeriet på grundlag af betænkning nr. 1083/1986 om medlemskab af folkekirken under midlertidigt ophold i udlandet.
Forslaget tilsigter at tilvejebringe en ordning, hvorefter medlemmer af folkekirken, der opholder sig i udlandet, men er skattepligtige i Danmark, på visse betingelser kan fritages for at betale kirkeskat her i landet.
Forslaget har været forelagt for og er tiltrådt af Ministeriet for skatter og afgifter, Kommunernes Landsforening, Dansk Kirke i Udlandet og Dansk Sømandskirke i fremmede Havne.
Bemærkninger til de enkelte bestemmelser Til § 1 Ifølge bestemmelsen i § 18, stk. 3, i lov om folkekirkens økonomi er bl.a. valgmenighedsmedlemmer fritaget fra ligning af kirkeskat.
Udvalget, der har gjort indstilling om nærværende lovforslag, har fundet det rimeligt på samme måde at fritage medlemmer af folkekirken, der under ophold i udlandet yder bidrag til en derværende dansk menighed.
De nærmere bestemmelser, som efter forslaget kan fastsættes af kirkeministeren, vil alene dreje sig om den rent praktiske fremgangsmåde med hensyn til dokumentation over for skattemyndighederne af, at lovens betingelser for fritagelse for kirkeskat er til stede og af, at de i forbindelse hermed indgåede forpligtelser efterfølgende opfyldes.
Til § 2 Forslaget til ændring af lov om kommunal indkomstskat er udarbejdet af Indenrigsministeriet med følgende bemærkninger:
Ud over ændringen i lov om folkekirkens økonomi foreslås nogle ændringer i reglerne i lov om kommunal indkomstskat (Indenrigsministeriets lovbekendtgørelse nr. 620 af 25. september 1987) vedrørende beskatning af personer, der har taget ophold i udlandet, og som har opgivet bopælen her i landet.
Sådanne personer er ikke pligtige at betale kirkeskat her i landet, selv om de ved udrejsen var medlemmer af folkekirken.
 Såfremt de pågældende:
a.1. Inden for de sidste 4 år har haft bopæl her i landet og a.2. ikke godtgør at være undergivet indkomstbeskatning til fremmed stat, Færøerne eller Grønland efter reglerne for derboende personer (kildeskattelovens § 1, nr. 2) eller b. de er danske statsborgere, som af den danske stat er udsendt til tjeneste uden for riget (kildeskattelovens § 1, nr. 5), er de i henhold til den kommunale indkomstskattelov § 2, stk. 4, pligtige til i stedet for at svare sædvanlig kommunal indkomstskat at betale et beløb til staten, hvilket beløb fastsættes på grundlag af de for beregningen af kommunal indkomstskat og kirkelige afgifter i Københavns Kommune gældende regler.
Det beløb, der pålignes efter denne bestemmelse, er udelukkende et statsskattebeløb, hvori der ikke indgår kirkelige afgifter, og som skal betales af alle, uanset om de pågældende ved udrejsen var medlemmer af folkekirken.
Det forekommer imidlertid rimeligt, at kun medlemmer af folkekirken skal kunne pålignes det fulde beløb, altså inklusive den del af beløbet, der beregnes med Københavns Kommunes kirkeskatteprocent.
Den kommunale indkomstskattelov foreslås derfor ændret således, at dette bliver tilfældet.
Endvidere foreslås, at medlemmer af folkekirken under visse betingelser fritages for den del af beløbet, der beregnes med Københavns Kommunes kirkeskatteprocent.
Betingelserne og baggrunden er de samme som efter den foreslåede nye § 18, stk. 4, i lov om folkekirkens økonomi (dokumenteret bidrag til en dansk menighed i udlandet).
Ifølge de indhentede oplysninger til betænkning 1083/1986 udgjorde den del af de samlede beløb efter kommuneskattelovens § 2, stk.
4, der svarer til de kirkelige afgifter, ca. 200.000 kr. for indkomståret 1984 (betænkningen side 79). Den foreslåede fritagelsesordning efter kommuneskattelovens § 2, stk. 5 (forslagets § 2, nr. 2) vil altså højst kunne medføre et provenutab for staten i denne størrelsesorden.
