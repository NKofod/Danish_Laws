Betænkning afgivet af  

 Arbejdsmarkedsudvalget den 24. februar 1999 Betænkning over Forslag til folketingsbeslutning om at sikre  

 småbørnsfamilier nedsat arbejdstid [af  

 Jette Gottlieb (EL) og Frank Aaen (EL)] Udvalget har behandlet beslutningsforslaget i nogle  

 møder.
 Herefter indstiller et flertal (Socialdemokratiets,  

 Venstres, Det Konservative Folkepartis, Dansk Folkepartis,  

 Centrum-Demokraternes, Det Radikale Venstres og Kristeligt Folkepartis  

 medlemmer af udvalget) beslutningsforslaget til forkastelse.
Et mindretal inden for flertallet (Venstres medlemmer af  

 udvalget) mener ikke, at Folketinget skal til at bestemme, om  

 børnefamilier skal have nedsat arbejdstid eller ej.
Venstre mener, at  

 spørgsmålet om nedsat arbejdstid er et  

 arbejdsmarkedsspørgsmål og først og fremmest et  

 spørgsmål for den enkelte forælder.
Man skal selv  

 vælge, om man vil prioritere sine børn frem for sit arbejde og  

 sin indtægt, og derfor er det ikke noget, der skal ydes tilskud til,  

 hvorved der skal ske en nedprioritering af andre områder.
Derfor  

 afviser Venstre forslaget.
Et andet mindretal inden for flertallet (Kristeligt  

 Folkepartis medlem af udvalget) er enig i sigtet med Enhedslistens  

 beslutningsforslag, nemlig at give børnefamilier bedre mulighed for at  

 være mere sammen med deres børn.
Kristeligt Folkeparti finder  

 det dog uhensigtsmæssigt, at kun forældre, der arbejder på  

 fuld tid, er omfattet af Enhedslistens forslag, mens hjemmearbejdende og  

 deltidsarbejdende ikke får gavn af ordningen.
Endelig er det en svaghed  

 ved forslaget, at der ikke stilles krav om, at forældrene faktisk  

 anvender den nedsatte arbejdstid til at være mere sammen med deres  

 børn.
Kristeligt Folkeparti skal i stedet pege på partiets  

 beslutningsforslag nr.
B 75, B 76 og B 77, der indeholder forslag om ret til  

 deltid for småbørnsfamilier med børn indtil 8 år,  

 udbetaling af en pasnings-ydelse til forældre med børn indtil 3  

 år, der undlader at anvende eller reducerer anvendelsen af offentlig  

 dagpasning, og forslag om fleksibel børnepasning.
 Et mindretal (Socialistisk Folkepartis og  

 Enhedslistens medlemmer af udvalget) indstiller beslutningsforslaget til  

vedtagelse uændret.
En del af mindretallet (Enhedslistens medlem af udvalget)  

 mener, at en håndsrækning til de klemte børnefamilier, som  

 ville kunne bruges til noget, er muligheden for at kunne nedsætte  

 arbejdstiden f.eks. til 30 timer om ugen med en kompensation på  

 maksimale dagpenge.
Både HK og FOA har været inde på de  

 samme ideer.
Men betingelsen er naturligvis, at arbejdsgiveren ansætter  

 de nødvendige vikarer eller afløsere således, at de, der  

 er tilbage på jobbet, ikke skal løbe endnu hurtigere.
Forslaget eller forslag med lignende udgangspunkt har  

 tilsyneladende en vis opbakning i og uden for regeringen.
Imellem jul og  

 nytår 1998 fremkom Det Radikales Venstres arbejdsmarkedspolitiske  

 ordfører med et forslag om, at den nuværende mulighed for  

 børnepasningsorlov skulle gøres mere fleksibel, blandt andet  

 ved at give mulighed for, at forældrene bruger den til at  

 nedsætte arbejdstiden  i op til et år.
Tilsyneladende er  

 Socialdemokratiet ikke helt afvisende over for lignende tanker.
Kristeligt Folkeparti har den 13. januar 1999 fremsat  

 forslag om økonomisk støtte til familier, der helt eller delvis  

 selv passer deres børn.
Ordet »delvis«  dækker efter Enhedslistens mening over det  

 samme som at give støtte til nedsat arbejdstid.
 Det viser, at flere er opmærksomme på  

 problemerne, og mindretallet mener derfor, at der er grund til at sætte  

 dette forslag til fornyet debat.
 Når statsministeren i sin berømte  

 nytårstale for 2 år siden blandt andet sagde:
» Ja så taler statsministeren kun om den gruppe  

 børnefamilier, der har det berømte valg mellem udestuen og  

 nedsat arbejdstid, nemlig de bedre stillede funktionærfamilier.
Statsministeren glemmer, at børnefamilier ikke er  

 en homogen gruppe.
De har vidt forskellige betingelser, hvad angår  

 arbejdstid og indkomst.
 En undersøgelse fra CASA fra september 1998 viser,  

 at 25 pct. eller hver 4. børnefamilie er i en klemt situation.
Godt 50.000 børn svarende til 6 pct. af alle  

 børn i parfamilier bor sammen med forældre, der begge enten er  

 arbejdsløse eller helt uden for arbejdsstyrken.
Aktiveringsregler  

 gør, at også sådanne familier kan have alvorlige problemer  

 med at få dagen til at hænge sammen og med endnu ringere  

 økonomiske betingelser end familier i ordinært lavtlønnet  

 arbejde.
Mange børn vokser op i familier med kun en  

 forælder.
Og mange børn vokser op i familier, hvor begge  

 forældre er ufaglærte, og hvor indkomsten er så lav, at det  

 er svært at få økonomien til at hænge sammen, hvis  

 boligforholdene skal være i orden.
 Problemerne hos de klemte børnefamilier er  

 ifølge undersøgelsen bl.a.:
- Ustabil tilknytning til arbejdsmarkedet.
Især  

 enlige forældre har problemer med, at arbejdstiderne skal passe til  

 institutionernes åbningstider, hvilket betyder et stærkt  

 begrænset udbud.
 - Mange arbejdspladser (især offentlige) tager ikke  

 hensyn til enlige forældre, når de skal lægge vagtplaner.
 - Syge børn gør hverdagen kaotisk og  

 medfører ofte, at især enlige forældre ikke kan yde den  

 nødvendige omsorg.
 - Skiftende arbejdstider kan også være et  

 problem for par, som næsten aldrig ser hinanden.
 - Der kan være gæld, f.eks. som følge  

 af skilsmisse, der gør økonomien ekstrem stram.
 - Der kan være særlige omsorgsbehov, f.eks.  

 fordi barnet har problemer med sygdom, med at klare skolen, med  

 koncentrationsbesvær og mobning.
 - Enlige mødre, som bliver arbejdsløse, kan  

 komme i konflikt med rådighedsreglerne, fordi de ikke kan påtage  

 sig f.eks. butiksarbejde uden for daginstitutionernes åbningstider.
En børnepasningsorlovsydelse på 60 pct. af  

 dagpengene gør reelt orlovsmuligheden uanvendelig for  

 lavtlønnede og enlige børnefamilier.
Derfor er det vigtigt at  

 finde nye kombinationsmuligheder, eller muligheder for at lave forsøg  

 med andre typer af mere fleksibel børnepasningsorlov.
 En mulighed for i en periode at kunne få nedsat  

 arbejdstid med  økonomisk kompensation i form af maksimale dagpenge  

 kunne være det, som giver bedre omsorg til et truet barn, som får  

 en familie med et sygt eller handicappet barn til at undgå  skilsmisse  

 eller som får en enlig mor til at komme på fode og kunne klare  

 sig selv på længere sigt.
Carsten Hansen (S)  

Poul Erik Dyrlund (S) fmd.  

Bjarne Laustsen (S)
Anne-Marie Meldgaard (S)
Ole Vagn Christensen (S)   

 Ole Sohn (SF) nfmd.   Susanne Clemensen (CD)
Anders Samuelsen (RV)
Jette Gottlieb (EL)
Charlotte Antonsen (V)
Eva Kjer Hansen (V)
Ulla Tørnæs (V)
Jens Vibjerg (V)
Knud Erik Kirkegaard (KF)
Bendt Bendtsen (KF)
Mogens Andreasen (DF)   

 Ole M.
Nielsen (KRF) Fremskridtspartiet havde ikke medlemmer i udvalget.
