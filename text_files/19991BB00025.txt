Fremsat den 29. oktober 1999 af  

 Klaus Kjær (DF), Kristian Thulesen Dahl (DF)  

  Christian H.
Hansen (DF)  

 og Peter Skaarup (DF) Forslag til folketingsbeslutning om skattefri udlejning af værelser til studerende Folketinget pålægger regeringen at  

 fremsætte lovforslag, som giver private udlejere af værelser til  

 studerende et fradrag i huslejen på 2.500 kr. om måneden.
Bemærkninger til forslaget I denne sommer er der blevet optaget et  

 rekordstort antal studerende på de videregående uddannelser.
I  

 alt er 45.850 optaget, og det giver ligeledes rekordstore boligproblemer.
 Ved udgangen af juli måned stod over 12.000 unge  

 på venteliste til et kollegieværelse eller en ungdomsbolig i  

 København, Århus, Aalborg eller Odense.
Det betyder, at mange starter deres studium med at bo  

 på en sofa hos familie eller venner, hvilket giver en utrolig  

 dårlig studiestart.
Men ikke alle er så heldige at have familie  

 eller venner, man kan bo ved, og mange finder aldrig en bolig, med den  

 konsekvens at de måske må opgive deres studium.
Det er forslagsstillernes opfattelse, at en større  

 del af boligproblemet kan løses ved at tilskynde endnu flere private  

 til at udleje værelser til studerende.
Tilskyndelsen skal ske ved, at  

 en større del af huslejen gøres skattefri.
Det foreslås,  

 at 2.500 kr. af den månedlige husleje gøres skattefri ved  

 udlejning af værelse(r) til studerende.
 Udlejning af værelser til studerende er i dag delvis  

 fritaget for skat, men forslagsstillerne vil med beslutningsforslaget  

 pålægge regeringen at forbedre denne ordning ved at  

 forhøje beløbet.
I dag kan en husejer til en mio. kr. eksempelvis udleje et  

 værelse til lidt over 1.000 kr. om måneden uden at skulle betale  

 skat af indtjeningen.
Men det typiske er, at prisen på et værelse  

 ligger på det dobbelte, og udlejeren skal så betale skat af  

 resten.
Gennemføres beslutningsforslaget, vil det i praksis  

 komme til at betyde, at de fleste værelser til studerende kan udlejes  

 stort set skattefrit, hvilket vil tilskynde endnu flere boligejere til at  

 udleje ledige værelser.
Dermed vil boligproblemerne mindskes.
Med et større skattefradrag til udlejning af  

 værelser til studerende vil staten understøtte privat  

 boligudlejning, og staten opnår herved et relativt beskedent  

 provenutab.
Alternativet er imidlertid, at det offentlige må  

 afsætte betydelig flere midler til at bygge kollegier og  

 ungdomsboliger, og disse boliger tager mange år at opføre.  

 Dermed løses problemet kun på meget lang sigt og kun ved  

 anvendelse af betydelige offentlige ressourcer.
 Derimod vil et højere fradrag til private udlejere  

 have effekt hurtigt og løse en stor del af boligproblemerne til en  

 relativ ubetydelig pris.
Skriftlig fremsættelse Klaus Kjær (DF):
 Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om skattefri udlejning  

 af værelser til studerende.
(Beslutningsforslag nr.
B 25).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
