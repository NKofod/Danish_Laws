Nr BTB 1 Betænkning over Forslag til folketingsbeslutning om Danmarks ratifikation  

 af Rådet for De Europæiske Fællesskabers afgørelse af 24. juni 1988 om  

 ordningen for Fællesskabernes egne indtægter   

 Nr B 1 1988-89, 1. samling Afgivet af Markedsudvalget Afgivet: 19881111 Udvalget har behandlet beslutningsforslaget i nogle møder og har herunder stillet spørgsmål til udenrigsministeren, som denne har besvaret skriftligt.
 Et flertal (udvalget med undtagelse af Socialistisk Folkepartis og  

 Fremskridtspartiets medlemmer af udvalget) indstiller beslutningsforslaget  

 til vedtagelse uændret.
 Et mindretal (Socialistisk Folkepartis og Fremskridtspartiets medlemmer af  

 udvalget) indstiller beslutningsforslaget til forkastelse ved 2.  

 (sidste) behandling.
 Et mindretal inden for mindretallet (Socialistisk Folkepartis medlemmer af  

 udvalget) udtaler:
 Før EF-topmødet i København og senere før EF-topmødet i Hannover modsatte  

 SF sig den forhandlingslinje, som regeringen valgte med henblik på at løse  

 EF's budgetproblemer.
 SF anbefaler derfor også nu at afvise ratifikationen af den færdige  

 aftale.
 Under forhandlingsforløbet ønskede SF at holde igen på EF's stærkt  

 stigende udgifter ved at løse de grundlæggende skavanker i EF's  

 landbrugspolitik samt at medvirke til at skabe øget solidaritet mellem de  

 rigeste og de fattigste medlemslande.
 Efter SF's opfattelse medfører den samlede EF-løsning på  

 budgetproblemerne, at der skabes mulighed for en alt for voldsom vækst i EF's  

 udgifter.
 I stedet for at sikre en løsning på landbrugets overskudsproblemer gennem  

 klare miljøfremskridt står vi nu med en løsning, der fortsat bygger på alt  

 for store udgifter til EF's traditionelle landbrugsprodukter, og med  

 betydelig risiko for, at der fortsat vil skabes nye landbrugslagre.
SF er derimod tilhænger af at øge solidariteten mellem EF-landene gennem  

 en kraftig udvidelse af støtten fra EF's fonde.
SF ønsker, at der samtidig  

 bliver gennemført en ændring af fondene, så der ikke fremover kan udbetales  

 midler fra disse til de mest velstående lande.
 På baggrund af disse prioriteringer er det vor opfattelse, at der ikke  

 eksisterer et reelt behov for at indføre en ny indtægt i EF.
Grove (KF) fmd.
Flemming Hansen (KF) Jette Thomsen (KF) Kent Kirk (KF)  

 Bjørn Elmquist (V) Niels Anker Kofoed (V) Annette Just (FP) Larsen-Ledet (RV)  

 Duetoft (CD) Svend Andersen (S) Risgaard Knudsen (S) Ivar Nørgaard (S)  

 nfmd Rosing (S) Birte Weiss (S) Bjørn Westh (S) Gade (SF) Holger K.  

 Nielsen (SF) Bilag Udenrigsministerens svar på Markedsudvalgets spørgsmål nr. 4: Under  

 henvisning til udvalgets skrivelse af 4. november 1988 (B1 - bilag 7)  

 fremsendes vedlagt besvarelse på det deri stillede spørgsmål nr. 4 vedrørende  

 genfremsendelse af finansielle overslag i den interinstitutionelle aftale  

 mellem Europa-Parlamentet, Rådet og Kommissionen.
U.
Ellemann Jensen Aftale mellem institutionerne om budgetdisciplin og forbedring af  

 budgetproceduren I.
De grundlæggende principper bag aftalen 1. Hovedsigtet med denne interinstitutionelle aftale er at sikre  

 gennemførelsen af Den Europæiske Fælles Akt, udmønte konklusionerne fra Det  

 Europæiske Råds møde i Bruxelles vedrørende budgetdisciplin og dermed  

 forbedre den årlige budgetbehandlings forløb.
 2. Begrebet budgetdisciplin skal i denne aftale forstås i bredeste  

 forstand, som gældende for alle udgifter og med bindende virkning for alle de  

 implicerede institutioner i hele den periode, hvor aftalen er gældende.
 3. Aftalen berører ikke de forskellige institutioners respektive  

 beføjelser, således som de er fastsat i Traktaten.
 4. Den interinstitutionelle aftales indhold kan ikke ændres uden samtykke  

 hertil fra samtlige deltagende institutioner.
II.
Finansielle overslag: De finansielle overslag for 1988-1992 A.
Indholdet af de finansielle overslag 5. De finansielle overslag for 1988-1992 er referencegrundlaget for den  

 interinstitutionelle budgetdisciplin.
Indholdet af disse overslag stemmer  

 overens med de konklusioner, der blev vedtaget på Det Europæiske Råds møde i  

 Bruxelles; det indgår som en integrerende del af denne aftale.
 6. De finansielle overslag for 1988-1992 angiver for  

 forpligtelsesbevillingernes vedkommende størrelsen og sammensætningen af  

 Fællesskabets forventede udgifter, herunder også udgifterne til udvikling af  

 nye politikker.
 De samlede årlige obligatoriske og ikke-obligatoriske udgifter er  

 ligeledes angivet, i forpligtelses- og betalingsbevillinger.
B.
Rækkevidden af de finansielle overslag 7. Europa-Parlamentet, Rådet og Kommissionen anerkender, at de enkelte  

 finansielle mål, der er indeholdt i overslagene for 1988-1992, er at betragte  

 som et årligt udgiftsloft for Fællesskabet.
De forpligter sig til at  

 overholde de forskellige årlige udgiftslofter under budgetbehandlingen for  

 det pågældende år.
 8. Europa-Parlamentet, Rådet og Kommissionen vil i fællesskab bestræbe sig  

 på gradvis at skabe en bedre ligevægt mellem de forskellige  

 udgiftskategorier.
 De indestår for, at ingen revision af de obligatoriske udgifter, der er  

 budgetteret med i de finansielle overslag, kan medføre en nedskæring af de  

 ikke-obligatoriske udgifter ifølge disse overslag.
C. Årlig tilpasning af de finansielle overslag Tekniske tilpasninger 9. Overslagene ajourføres hvert år af Kommissionen, forud for  

 budgetbehandlingen for regnskabsår t + 1, med henblik på gennemførelse af den  

 tekniske tilpasning af tallene til udviklingen i bruttonationalindkomsten  

 (BNI) og i priserne.
Tilpasninger i forbindelse med bevillingsudnyttelsen 10. Sammen med de tekniske tilpasninger af de finansielle overslag  

 forelægger Kommissionen budgetmyndighedens to parter forslag til de  

 tilpasninger, den skønner nødvendige under hensyntagen til den forventede  

 bevillingsudnyttelse ifølge forfaldsplanerne for forpligtelser og betalinger.
 Parlamentet og Rådet træffer inden den 1. maj i år t afgørelse om disse  

 forslag efter de i Traktatens artikel 203, stk. 9, omhandlede flertalsregler.
 11. Hvis de tildelinger til flerårige programmer, der er budgetteret med i  

 de finansielle overslag, ikke kan udnyttes fuldt ud i løbet af et givet år,  

 forpligter de i denne aftale deltagende institutioner sig til at godkende, at  

 de resterende beløb overføres.
D.
Revision af de finansielle overslag 12. Uafhængigt af den regelmæssige tekniske tilpasning af overslagene og  

 tilpasningen til bevillingsudnyttelsen kan de finansielle overslag revideres  

 ved fælles beslutning herom, truffet af budgetmyndighedens to parter efter  

 forslag fra Kommissionen.
 Denne fælles beslutning træffes i overensstemmelse med de i Traktatens  

 artikel 203, stk. 9, omhandlede flertalsregler.
 Revisionen af de finansielle overslag kan ikke føre til, at det samlede  

 udgiftsloft, der er fastlagt i overslagene efter indregning af den årlige  

 tekniske tilpasning, forhøjes med mere end 0,03 pct. af BNI, som er den  

 margen, der er fastsat til uforudsete udgifter.
 Ved denne revision skal bestemmelserne under punkt 8 i denne aftale  

 ligeledes overholdes.
E.
Virkningerne af en manglende fælles beslutning fra institutionerne om  

 tilpasning eller revision af de finansielle overslag 13. Har institutionerne ikke truffet en fælles beslutning om en tilpasning  

 eller revision af de finansielle overslag foreslået af Kommissionen, er de  

 oprindeligt fastlagte mål under hensyntagen til den årlige tekniske  

 tilpasning fortsat gældende og udgør fortsat udgiftslofterne for det  

 pågældende regnskabsår.
III.
Budgetdisciplinen i forbindelse med de obligatoriske udgifter 14. a) Europa-Parlamentet, Rådet og Kommissionen tilslutter sig  

 konklusionerne fra Det Europæiske Råds møde med hensyn til budgetdisciplin i  

 forbindelse med de obligatoriske udgifter under EUGFL, Garantisektoren.
De  

 tre institutioner forpligter sig til at efterkomme disse konklusioner inden  

 for rammerne af denne aftale.
 b) Europa-Parlamentet, Rådet og Kommissionen bekræfter de principper og de  

 mekanismer, der er fastsat for retningslinjerne på landbrugsområdet og den  

 monetære reserve.
 c) Hvad de øvrige obligatoriske udgifter angår, forpligter de tre  

 institutioner sig til at overholde Fællesskabets juridiske forpligtelser på  

 en måde, der kan forenes med de finansielle overslag.
IV.
Budgetdisciplinen i forbindelse med de ikke-obligatoriske udgifter og  

 forbedringen af budgetbehandlingen 15. Budgetmyndighedens to parter forpligter sig til for regnskabsårene  

 1988-1992 at acceptere de maksimale stigningstakter for ikke-obligatoriske  

 udgifter, der fremkommer på budgetter, som er opstillet inden for rammerne af  

 de i de finansielle overslag fastlagte lofter.
 16. I overensstemmelse med de finansielle overslag fremlægger Kommissionen  

 hvert år et foreløbigt budgetforslag, der svarer til Fællesskabets faktiske  

 finansieringsbehov.
 Kommissionen tager i denne forbindelse hensyn til:
- de konkrete muligheder for at udnytte bevillingerne, samtidig med at den  

 bestræber sig på at sikre en nøje afpasning mellem forpligtelses- og  

 betalingsbevillinger - mulighederne for at iværksætte nye politikker eller videreføre allerede  

 afviklede flerårige foranstaltninger, efter at have vurderet mulighederne for  

 et passende retsgrundlag herfor.
 17. Inden for rammerne af de maksimale stigningstakster for  

 ikke-obligatoriske udgifter, som fastlagt i punkt 15 i denne aftale,  

 forpligter Europa-Parlamentet og Rådet sig til at overholde de finansielle  

 overslag med hensyn til tildelingerne af forpligtelsesbevillinger til  

 strukturfondene, Det Særlige Program for Udvikling af den Portugisiske  

 Industri (PEDIP), De Integrerede Middelhavsprogrammer (IMP) og  

 Rammeprogrammet for Forskning og Teknologisk Udvikling (FTU).
 De forpligter sig ligeledes til at tage hensyn til den vurdering af  

 mulighederne for budgettets gennemførelse, der er indeholdt i Kommissionens  

 foreløbige budgetforslag.
V.
Overensstemmelse mellem de årlige udgiftslofter og de årlige lofter for  

 indkaldelse af Fællesskabets egne indtægter 18. De tre institutioner, der deltager i denne aftale, anerkender, at det  

 samlede udgiftsloft for hvert enkelt år udgør et loft for indkaldelse af egne  

 indtægter for det pågældende regnskabsår.
Dette loft udtrykkes i procent af  

 Fællesskabets BNI.
VI.
Afsluttende bestemmelser 19. Denne interinstitutionelle aftale for perioden 1988-1992 træder i  

 kraft den 1. juli 1988.
Inden udgangen af 1991 aflægger Kommissionen beretning om gennemførelsen  

 af nærværende aftale og om de ændringer, der bør foretages heri i lyset af  

 erfaringerne.
FINANSIELLE OVERSLAG Forpligtelsesbevillinger Mio.
ECU -  

 1988-priser 1988 1989 1990 1991 1992 1. EUGFL, Garantisektionen 27.500 27.700 28.400 29.000 29.600 2. Strukturforanstaltninger 7.790 9.200 10.600 12.100 13.450 3. Politikker med flerårig tildeling (IMP, forskning)(1) 1.210 1.650 1.900  

 2.150 2.400 4. Andre politikker, 2.103 2.385 2.500 2.700 2.800 herunder IOU 1.646  

 1.801 1.860 1.910 1.970 5. Refusioner og administration, 5.700 4.950 4.500 4.000 3.550 herunder  

 udlagring 1.240 1.400 1.400 1.400 1.400 6. Monetær reserve (2) 1.000 1.000 1.000 1.000 1.000 I alt 45.303 46.885 48.900 50.950 52.800 heraf(3) obligatoriske udgifter  

 33.698 32.607 32.810 32.980 33.400 ikke-obligatoriske udgifter 11.605 14.278  

 16.090 17.970 19.400 Fornødne betalingsbevillinger 43.779 45.300 46.900 48.600 50.100 heraf(3)  

 obligatoriske udgifter 33.640 32.604 32.740 32.910 33.110 ikke-obligatoriske  

 udgifter 10.139 12.696 14.160 15.690 16.990 Betalingsbevillinger i pct. af BNI 1,12 1,14 1,15 1,16 1,17 Margen til uforudsete udgifter 0,03 0,03 0,03 0,03 0,03 Fornødne egne indtægter i pct. af BNI 1,15 1,17 1,18 1,19 1,20 (1) I kapitel F vedrørende Det Europæiske Råds budgetprognoser er der  

 anført et tal på 2,4 mia.
ECU (1988-priser) for politikker med flerårige  

 tildelinger frem til 1992. Der er her tale om forsknings- og  

 udviklingspolitikken og integrerede middelhavsprogrammer.
Over disse poster  

 kan der kun afholdes udgifter, for hvilke der findes et retsgrundlag.
Det  

 nuværende rammeprogram skaber et retsgrundlag for forskningsudgifter på 863  

 mio.
ECU (løbende priser) i 1992.
Forordningen vedrørende de integrerede middelhavsprogrammer skaber et  

 retsgrundlag for et beløb, der anslås til 300 mio.
ECU i 1992 (løbende  

 priser).
 Budgetmyndighedens to parter forpligter sig til at overholde princippet  

 om, at tildeling af yderligere bevillinger inden for rammerne af dette loft  

 for 1990, 1991 og 1992 vil kræve en revision af det nuværende rammeprogram  

 eller - før udgangen af 1991 - en afgørelse om et nyt rammeprogram, der skal  

 træffes på forslag af Kommissionen og i henhold til bestemmelserne i artikel  

 130 Q i Den Europæiske Fælles Akt.
 (2) I løbende priser.
 (3) På grundlag af den klassifikation, Kommissionen har foreslået i det  

 foreløbige budgetforslag for 1989. Den nødvendige afgørelse fra  

 budgetmyndigheden vil blive gennemført som en teknisk tilpasning, i  

 overensstemmelse med punkt 9 i aftalen.
