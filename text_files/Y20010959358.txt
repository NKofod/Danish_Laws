 Afgift af elektricitet   gadebelysning mv.
 Told- og Skattestyrelsen har fået en henvendelse om  

 den godtgørelsesmæssige stilling for afgift af elektricitet i  

 relation til serviceydelsesvirksomheder, der varetager belysning af gader,  

 p-pladser mv.
Det fremgik af henvendelsen, at der er tale om en  

 serviceydelsesvirksomhed, som en kommune har etableret med henblik på  

 at varetage belysningsopgaver indenfor kommunen.
Belysningsopgaven har  

 tidligere været varetaget af det kommunale  

 belysningsvæsen/elforsyningsselskab.
Ifølge overdragelsesaftalen har selskabet  

 påtaget sig at levere den nævnte belysning til kommunen mod  

 betaling af et samlet vederlag, hvori der - blandt andre internt opgjorte  

 kalkulationselementer såsom omkostninger ved administration,  

 vedligeholdelse, renovering og overvågning af anlægget -  

 indgår selskabets udgifter til indkøb af elektricitet, der  

 forbruges i lysarmaturerne.
Der er kalkuleret med et årligt forbrug  

 på 3,5 mio. kWh til belysning.
Det fremgår endvidere af overdragelsesaftalen, at  

 det påhviler selskabet at drive og vedligeholde  

 vejbelysningsanlægget på en sådan måde, at de til  

 enhver tid gældende offentretlige regler om krav til vejbelysning og  

 vejbelysningsanlæg opfyldes, og på en sådan måde, at  

 der sikres kommunens borgere en tilfredsstillende, hensigtsmæssig,  

 forsvarlig og omkostningseffektiv vejbelysning.
Vejbelysningsanlæg  

 på private fællesveje drives og vedligeholdes som øvrige  

 belysningsanlæg.
 Som momsregistreret virksomhed mente selskabet sig  

 berettiget til afgiftsgodtgørelse efter elafgiftslovens § 11, stk. 1,  

 nr. 1 og CO2-afgiftslovens § 9, stk. 1, for forbruget af elektricitet til  

 gadebelysningen mv.
Selskabets revisor har som et led i begrundelsen for at  

 opnå godtgørelse for afgiften af elforbruget bl.a. henvist til  

 en ændring af elafgiftslovens § 11 i 1983, hvorved elektricitet til  

 fremstilling af varme, der leveres fra virksomheden, blev afskåret fra  

 afgiftsgodtgørelse.
Ved ændringen blev reglerne i elafgiftsloven  

 parallelle med reglerne i olieafgiftsloven og kulafgiftsloven.  

 Revisionsfirmaet har på baggrund heraf konkluderet, at forbrug af  

 elektricitet til belysning af veje mv., må være omfattet af  

 hovedreglen og dermed være godtgørelsesberettiget.
 Det er overfor styrelsen fremført, at der er tale  

 om en principiel sag, da man forventer, at almen gadebelysning mv. fremover  

 vil blive organiseret i og varetaget af selvstændige  

 serviceydelsesvirksomheder - ikke mindst, hvis serviceydelsesvirksomheder har  

 adgang til afgiftsgodtgørelse for elektricitet, der anvendes til  

 gadebelysning mv.
 Lovgrundlag mv.
 Reglerne for godtgørelse af elafgift fremgår  

 af elafgiftslovens § 11, stk. 1, der lyder således:
"Virksomheder, der er registreret efter  

 merværdiafgiftsloven, kan, bortset fra de i stk. 2 nævnte  

 tilfælde, få tilbagebetalt afgiften efter nærværende  

 lov med undtagelse af 1 øre pr. kWh, 1) af den af virksomheden forbrugte afgiftspligtige  

 elektricitet og 2) af den afgiftspligtige elektricitet, der er  

 medgået til fremstilling af varme, der er forbrugt i virksomheden, og  

 som er leveret særskilt til virksomheden fra et fjernvarmeværk  

 eller anden varmeproducent, der er registreret efter  

 merværdiafgiftsloven." Elafgiftslovens § 11, stk. 2, lyder således:
 "Tilbagebetaling kan dog ikke finde sted for så vidt  

 angår afsætning af de i bilaget til nærværende lov  

 nævnte ydelser".
 Denne bestemmelse er dog ikke relevant i denne situation,  

 da serviceydelsesvirksomhedens ydelser ikke er omfattet af bilaget.
 Det er herefter omfanget/fortolkningen af § 11, stk. 1,  

 nr. 1, der er afgørende for, hvorvidt virksomheden har fradragsret for  

 afgift af elektricitet til belysning.
 Adgangen til afgiftsgodtgørelse for elektricitet,  

 jf. § 11, stk. 1, nr. 1, blev indsat i elafgiftsloven ved lov nr. 292 af 29.  

 juni 1979 (L 230). Bemærkningerne i lovforslaget vedr. den  

 pågældende bestemmelse lyder således:
"Det er samtidig foreslået, at  

 godtgørelsesordningen udvides, således at virksomheder, der er  

 registreret efter merværdiafgiftsloven, fremover ikke bliver belastet  

 af afgiften.
Disse virksomheder vil få tilbagebetalt afgiften på  

 elektricitet i samme omfang, som virksomhederne efter  

 merværdiafgiftslovens bestemmelser har fradragsret for indgående  

 merværdiafgift på den anvendte elektricitet." Reglerne for godtgørelse af CO2-afgift af  

 elektricitet fremgår af § 9, stk. 1, i lov om kuldioxidafgift af visse  

 energiprodukter (CO2-afgiftsloven), der lyder således:
"Virksomheder, der er registreret efter  

 merværdiafgiftsloven, får tilbagebetalt 10 pct. af afgiften efter  

 nærværende lov, jf. stk. 4." Stk. 4 lyder således:  

 "Tilbagebetaling efter stk. 1 kan ydes for det forbrug, der er fuldt ud  

 tilbagebetalingsberettiget efter ......... 3) § 11 i lov om afgift af  

 elektricitet." Afgørelser mv.
 Det fremgår af Punktafgiftsvejledningen, afsnit  

 F.6.2.1:
"Endvidere kan virksomheder mv., som varetager drift af  

 gadebelysning, ikke opnå godtgørelse af afgiften af forbruget af  

 elektricitet hertil." Det pågældende afsnit er videreført fra  

 tidligere vejledninger om godtgørelse af energiafgifter.
Afsnittet  

 fremgår umiddelbart første gang af Vejledning P 84 fra januar  

 1988 (Vejledning om godtgørelse af afgifterne af olie, el, gas og  

 kul). Afsnittet fremgår endvidere af Nyhedsbrev af 10. december 1992 om  

 godtgørelse af energiafgifter og CO2-afgift.
Baggrunden for afsnittet  

 antages at være en afgørelse i en konkret sag truffet af det  

 daværende Direktoratet for Toldvæsenet.
 Det fremgår videre af Punktafgiftsvejledningen,  

 afsnit F.6.2.3:
"Virksomheder, der er frivilligt registreret efter  

 momsloven for udlejning af fast ejendom, kan ikke få godtgjort afgift  

 af elektricitet og varme (og vand), som lejerne har forbrugt.
Dette  

 gælder også, hvor huslejen indeholder betaling for elektricitet  

 og varme.
I 1988 resolverede den daværende skatteminister, at  

 idrætshaller, svømmehaller, udstillingshaller og  

 udstillingscentre samt forsamlingshuse og medborgerhuse, der er frivillig  

 registreret efter momsloven for udlejning af fast ejendom, kan få  

 godtgjort afgifterne af olie, el, gas og kul, som anvendes til belysning,  

 opvarmning mv." Det tidligere Momsnævn har den 6. februar 1995  

 truffet afgørelse om, at et musikhus ikke kan opnå  

 afgiftsgodtgørelse for elektricitet til belysning af et  

 parkområde, der ligger i tilknytning til musikhuset.
Afgørelsen  

 er nævnt i Punktafgiftsvejledningen, afsnit F.6.6.3. Momsnævnet  

 lagde vægt på, at belysningen af parken ikke kan anses for en  

 integreret del af udlejningsvirksomheden, idet der er tale om et offentligt  

 tilgængeligt område, der ikke kun benyttes i forbindelse med  

 besøg i musikhuset.
Ved lov nr. 444 af 10. juni 1997 om ændring af  

 forskellige afgiftslove, § 8, stk. 10, skete der en præcisering af  

 begrebet eget forbrug af elektricitet på campingpladser og i  

 lystbådehavne.
Der skete i den forbindelse en begrænsning i  

 adgangen til afgiftsgodtgørelse for elektricitet for campingpladser og  

 lystbådehavne.
Bestemmelsen lyder således:
"Frem til 31. december 1997 kan campingpladser og  

 lystbådehavne, der er registreret efter momsloven, få  

 tilbagebetalt afgiften af elektricitet, der er leveret til campingvogne,  

 lystbåde og lignende selv om disse ikke tilhører  

 virksomheden." Med hensyn til elforbrug i lokaler omfattet af en  

 momspligtig udlejning, fx hoteller, er praksis den, at elektricitet til  

 belysning, der knytter sig direkte til selve den momspligtige  

 udlejningsaktivitet, fx belysning af hotelværelser, anses som forbrugt  

 af "udlejer". Det er dermed hotellet, der opnår  

 afgiftsgodtgørelse for elektriciteten til belysningen.
 Styrelsen har vejledende givet udtryk for  

 følgende opfattelse:
 Det er styrelsens opfattelse, at elektricitet til almen  

 gadebelysning mv. ikke kan anses som forbrugt af den virksomhed, der  

 varetager belysningen.
Som baggrund for denne opfattelse indgår bl.a., at  

 man må se på, hvem der drager nytte af den anvendte energi, som i  

 dette tilfælde er borgere, virksomheder mfl. i en by og ikke  

 serviceydelesesvirksomheden, der i en kontrakt eller lign. har forpligtet sig  

 til at varetage en opgave med belysning af gader, p-pladser mv. i byen.
Dette  

 kommer i øvrigt klart til udtryk i aftalen mellem kommunen og  

 selskabet.
 Det ændrer efter styrelsens opfattelse heller ikke  

 på forholdet, at udgiften til elforbruget afholdes af  

 serviceydelsesvirksomheden i forhold til "elforsyningsvirksomheden". Det  

 bemærkes, at der i det konkrete tilfælde fra kommunens side er  

 tale om en omkostningsdækning for elforbruget til gadebelysning mv.  

 overfor serviceydelsesvirksomheden.
 Endvidere er der ved direkte sammenligning mellem en  

 serviceydelsesvirksomhed, der varetager gadebelysning mv. i en by, og fx et  

 hotel eller et forsamlingshus - hvor der betales moms af vederlaget for  

 udlejningen af lokalet, og hvor udlejer efter hidtidig praksis har adgang til  

 afgiftsgodtgørelse for elforbruget til belysning af de udlejede  

 lokaler - den forskel, at forbruget af elektricitet sker inden for de  

 "fysiske" rammer af den virksomhed, der er omfattet af momsregistreringen - i  

 modsætning til serviceydelsesvirksomheden, hvor forbruget af  

 elektricitet til gadebelysning mv. ligger udenfor den momsregistrerede  

 virksomheds rammer.
 Dette indebærer, at serviceydelsesvirksomheden -  

 efter styrelsen opfattelse - ikke opfylder betingelsen om, at elektriciteten  

 skal være forbrugt i virksomheden, for at opnå  

 afgiftsgodtgørelse, jf. elafgiftslovens § 11, stk. 1, nr. 1.  

 Tilsvarende kan serviceydelsesvirksomheden ikke opnå  

 afgiftsgodtgørelse efter CO2-afgiftsloven, jf. denne lovs § 9, stk. 1,  

 jf. stk. 4.
