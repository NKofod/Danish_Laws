Konvertible obligationer   

 nulforrentede - koncernforhold Spørgsmål Svar Spørgsmål 1: Ja,  

 se sagsfremstilling og begrundelse Spørgsmål 2: Ja,  

 se sagsfremstilling og begrundelse Spørgsmål 3: Ja,  

 se sagsfremstilling og begrundelse Spørgsmål 4: Ja,  

 se sagsfremstilling og begrundelse Spørgsmål 5: Ja,  

 se sagsfremstilling og begrundelse Beskrivelse af de faktiske forhold MODER AB ejer  

 samtlige aktier i det finske selskab, FIN Oy.
 Det er MODER  

 AB's ønske, at aktierne i FIN Oy skal overdrages til et nystiftet - og af  

 MODER  

 AB helejet - fuldt skattepligtigt svensk selskab (herefter kaldet "NYT  

 AB").
 MODER AB  

 overvejer i denne forbindelse, hvorvidt det vil være hensigtsmæssigt at  

 overdrage aktierne i FIN Oy til NYT AB via et nystiftet - og af MODER AB  

 helejet - fuldt skattepligtigt dansk selskab, her kaldet DK A/S.
 Der overvejes i  

 denne forbindelse tre forskellige fremgangsmåder, og hver af de tre  

 fremgangsmåder  

 indebærer, at der af NYT AB vil blive udstedt et konvertibelt gældsbrev i  

 svenske kroner på nulkupon-vilkår med 5 års løbetid.
 Det kan ved  

 besvarelsen af de stillede spørgsmål lægges til grund, at det konvertible  

 gældsbrev  

 vil blive udstedt på vilkår, der ville opfylde betingelserne i  

 aktieselskabslovens kapital 6 om konvertible gældsbreve, såfremt der var tale  

 om et konvertibelt gældsbrev udstedt af et dansk selskab.
 Nulkupon-vilkåret  

 indebærer, at gældsbrevet ikke forrentes over gældsbrevets 5-årige løbetid.  

 Til  

 gengæld udgør nettolåneprovenuet et mindre beløb end det nominelle lånebeløb.
 Forskelsbeløbet  

 mellem det nominelle lånebeløb og nettolånebeløbet vil blive udregnet på  

 markedsvilkår,  

 dvs. som det beregnede kurstab ud fra den på udstedelsestidspunktet gældende  

 markedsrente ved afdrag over 5 år (herefter kaldet "Forskelsbeløb  

 1")  

 med fradrag af et beløb svarende til en markedsmæssig opgørelse af værdien af  

 den i konverteringsretten implicitte værdi lig DK A/S' betaling af en præmie  

 for den i konverteringsretten implicitte tegningsret, jf. også princippet for  

 opgørelsen fastlagt ved TfS 1999.410 LR.
Denne  

 tegningsret vil give ret til i 10 "handelsvinduer" på hver 5  

 hverdage  

 hvert halve år, første gang på et nærmere fastsat tidspunkt i 2007, ved  

 konvertering at ombytte til aktier i NYT AB.
Den til enhver tid gældende  

 ombytningskurs fastsættes på udstedelsestidspunktet af det konvertible  

 gældsbrev til forholdet mellem nettolåneprovenuet og markedskursen på aktier  

 i  

 NYT AB på dette tidspunkt.
Forskelsbeløb 1 fordeles herefter lineært over de  

 5  

 år svarende til den i det konvertible gældsbrev på nulkupon-vilkår indbyggede  

 kursstigning, der er stigende i takt med, at de 5 års løbetid forløber.
Ved  

 eksempelvis det første af de 10 "handelsvinduer" kan et beløb  

 svarende  

 til nettolåneprovenuet med tillæg af den forholdsmæssige andel af  

 Forskelsbeløb  

 1 således ombyttes til aktier efter den fastlagte ombytningskurs.
 Det kan dermed -  

 og tilsvarende i forhold til de øvrige transaktioner, der påtænkes gennemført  

 ved hver af de tre fremgangsmåder - lægges til grund, at samtlige  

 transaktioner  

 vil ske på vilkår i overensstemmelse med, hvad der kunne være opnået, hvis  

 transaktionerne var afsluttet mellem uafhængige parter.
 Det kan i øvrigt  

 lægges grund, at det ikke ved udstedelse af det konvertible gældsbrev på  

 forhånd  

 er fastlagt, om der ved udløbet af gældsbrevets 5-årige løbetid vil ske  

 konvertering til aktier i NYT AB eller kontant indfrielse.
 For  

 fuldstændighedens skyld oplyses, at ombytningskursen i henhold til det  

 konvertible  

 gældsbrev - som et alternativ til metoden for fastsættelse af  

 ombytningskursen  

 beskrevet i skrivelsen af 20. december 2006, side 2-3 - eventuelt vil blive  

 fastsat på følgende måde:
Det antal  

 aktier, der i hvert "handelsvindue" vil kunne erhverves, fikseres  

 på  

 udstedelsestidspunktet til forholdet mellem nettolåneprovenuet og  

 markedskursen  

 på aktier i NYT AB på dette tidspunkt.
Det ses, at ombytningskursen i dette  

 alternativ  

 vil være stigende.
Ved eksempelvis det første af de 10  

 "handelsvinduer" kan et beløb svarende til nettolåneprovenuet med  

 tillæg af den forholdsmæssige andel af Forskelsbeløb 1 således kunne ombyttes  

 til det antal aktier, der er fastlagt efter forholdet mellem  

 nettolåneprovenuet  

 og markedskursen på aktier i NYT AB på udstedelsestidspunktet.
 Også i relation  

 til et sådant konvertibelt gældsbrev kan det lægges til grund, at vilkårene  

 deri er i overensstemmelse med, hvad der kunne være opnået, hvis  

 transaktionerne var afsluttet mellem uafhængige parter.
Dette afhænger i  

 sagens natur af udviklingen i værdien af NYT AB, idet man i koncernen også i  

 dette forhold vil agere, som hvis transaktionerne var afsluttet mellem  

 uafhængige parter.
Såfremt værdien af de aktier, som DK A/S vil kunne  

 erhverve  

 i NYT AB ved konverteringen, overstiger låneprovenuet med tillæg af den  

 forholdsmæssige andel af Forskelsbeløb 1, vil der således - alt andet lige -  

 ske konvertering, mens der - alt andet lige - ikke vil ske konvertering,  

 såfremt værdien af de aktier i NYT AB, som DK A/S vil kunne erhverve, er  

 mindre  

 end låneprovenuet med tillæg af den forholdsmæssige andel af Forskelsbeløb 1.
 De tre påtænkte  

 fremgangsmåder indebærer følgende transaktioner:
1.1   

  

 Apportindskud  

 af aktier og videresalg mod konvertibelt gældsbrev på nulkupon-vilkår MODER AB  

 overdrager aktierne i FIN Oy til DK A/S ved et apportindskud, hvorefter DK  

 A/S  

 overdrager disse aktier til NYT AB mod NYT AB's udstedelse af det konvertible  

 gældsbrev på nulkupon-vilkår.
1.2   

  

 Apportindskud  

 af gældsbrev og indfrielse med konvertibelt gældsbrev på nulkupon-vilkår MODER AB  

 overdrager aktierne i FIN Oy til NYT AB mod NYT AB's udstedelse af et  

 gældsbrev, der forrentes med markedsrenten på udstedelsestidspunktet.
 MODER AB  

 overdrager gældsbrevet til DK A/S ved et apportindskud.
 NYT AB indfrier  

 gældsbrevet ved NYT AB's udstedelse af det konvertible gældsbrev på  

 nulkupon-vilkår.
1.3   

  

 Kontant  

 kapitalforhøjelse og erhvervelse af konvertibelt gældsbrev på nulkupon-vilkår MODER foretager  

 en kontant kapitalforhøjelse i DK A/S.
DK A/S overfører  

 derefter det kontante beløb til NYT AB mod NYT AB's udstedelse af det  

 konvertible  

 gældsbrev på nulkupon-vilkår til DK A/S, dvs.
DK A/S erhverver gældsbrevet  

 mod  

 kontant vederlag.
NYT AB erhverver herefter aktierne i FIN Oy fra MODER AB.
1.4   

  

 Efterfølgende apportindskud af NYT AB aktierne til DK A/S MODER AB vil  

 eventuelt i umiddelbar forlængelse af gennemførelsen af en af ovenstående  

 fremgangsmåder  

 apportindskyde NYT AB aktierne i DK A/S.
Alternativt vil  

 MODER AB allerede forud for gennemførelsen af en af ovennævnte fremgangsmåder  

 stifte DK A/S, der igen - ved kontant stiftelse - vil stifte NYT AB, der  

 derved  

 bliver et datterselskab til DK A/S.
Herefter iværksættes en af de tre nævnte  

 fremgangsmåder.
 Ved mail af 26.  

 april 2007 oplyser forespørgers repræsentant følgende om baggrunden for  

 hvorfor  

 MODER AB ønsker at gøre brug af det konvertible gældsbrev som led i  

 finansieringen af koncernen:
 Dette skyldes,  

 at de danske regler om skattefrit udbytte fra datterselskaber er mere  

 fordelagtige for koncernen set under ét end de tilsvarende svenske regler.
 Når DK A/S på  

 trods deraf skal eje FIN Oy via det svenske selskab, NYT AB, skyldes dette,  

 at  

 FIN Oy påtænkes videresolgt i nær fremtid, og en  

 eventuel aktieavance vil ikke være skattepligtig efter svenske  

 regler  

 - i modsætning til danske regler, hvor skattefrit salg forudsætter tre års  

 ejertid.
Ved brug af det  

 konvertible gældsbrev opnås størst mulig fleksibilitet i relation  

 til tilpasning af en passende kapitalstruktur i NYT AB alt efter,  

 hvordan  

 koncernen udvikler sig i de kommende år, herunder om salget af FIN Oy  

 realiseres.  

 Et scenarie kunne være, at FIN Oy sælges, det konvertible gældsbrev  

 konverteres, og NYT AB bevares som et - gældfrit - finansieringsselskab i  

 strukturen.
Selve det forhold, at den danske beskatning vil være ensartet,  

 hvad  

 enten der sker indfrielse eller videreoverdragelse af det konvertible  

 gældsbrev  

 kombineret med ingen beskatning i tilfælde af konvertering, medvirker  

 selvsagt  

 også til at øge fleksibiliteten i strukturen.
Hertil kommer, at det er  

 muligt - men dette vil blive afklaret nærmere efter de svenske  

 skattemyndigheders svar på en anmodning om bindende svar - at  

 "Forskelsbeløb  

 1" over løbetiden vil være fradragsberettiget efter svenske regler, så  

 længe det konvertible gældsbrev eksisterer, uanset om der sker indfrielse  

 eller  

 konvertering.
Spørgers eventuelle opfattelse ifølge anmodning og bemærkninger til  

 sagsfremstilling Ad spørgsmål 1 Det er  

 forespørgers opfattelse, at spørgsmålet må besvares med et "ja".
 Det følger af  

 aktieavancebeskatningslovens § 1, stk. 3, at aktieavancebeskatningslovens  

 regler finder anvendelse i relation til konvertible gældsbreve.
 DK A/S opnår ved  

 NYT AB's kontante indfrielse af  

 det konvertible gældsbrev på  

 nulkupon-vilkår en kursgevinst (svarende til Forskelsbeløb 1), hvilken er  

 skattepligtig efter aktieavancebeskatningslovens almindelige regler, jf.  

 Tidsskrift for Skatteret 1992.539 TSM.
 Ejertiden i  

 relation til det indfriede konvertible gældsbrev på nulkupon-vilkår regnes  

 fra  

 udstedelsen af dette, da der i princippet er tale om udnyttelse af en  

 tegningsret.
Ad spørgsmål 2 Det er  

 forespørgers opfattelse, at spørgsmålet må besvares med et "ja".
 En overdragelse  

 af det konvertible gældsbrev på nulkupon-vilkår til et andet selskab end NYT  

 AB  

 (det udstedende selskab, jf. hertil ligningslovens § 16B) beskattes efter  

 reglerne i aktieavancebeskatningsloven.
 Ejertiden i  

 relation til det overdragne konvertible gældsbrev på nulkupon-vilkår regnes  

 fra  

 udstedelsen af dette, da der er tale om udnyttelse af en tegningsret.
Ad spørgsmål 3 Det er  

 forespørgers opfattelse, at spørgsmålet må besvares med et "ja".
En konvertering  

 af et konvertibelt gældsbrev udløser ingen beskatning i sig selv.
De aktier,  

 der erhverves i kraft af konverteringen, anses for erhvervet på tidspunktet  

 for  

 udstedelsen af det konvertible gældsbrev, da der er tale om udnyttelse af en  

 tegningsret.
 En overdragelse  

 af de erhvervede aktier beskattes efter aktieavancebeskatningslovens  

 almindelige  

 regler.
Ad spørgsmål 4 Det er  

 forespørgers opfattelse, at spørgsmålet må besvares med et "ja".
 Som det fremgår  

 ovenfor, vil koncernstrukturen efter gennemførelsen af transaktionerne være  

 ensartet,  

 uanset hvilken af de tre fremgangsmåder der gennemføres.
 De enkelte  

 transaktioner, som indgår i hver af tre fremgangsmåder, er sædvanlige inden  

 for  

 koncerner, og idet det gentages, at samtlige transaktioner vil ske på vilkår  

 i  

 overensstemmelse med, hvad der kunne være opnået, hvis transaktionerne var  

 afsluttet mellem uafhængige parter, vil besvarelsen af de stillede spørgsmål  

 dermed være ensartet, uanset hvilken af de tre fremgangsmåder der anvendes.
Ad spørgsmål 5 Det er  

 forespørgers opfattelse, at spørgsmålet må besvares med et "ja".
 Det forhold, at  

 skyldneren, NYT AB, i henhold til gældsbrevet er datterselskab til  

 fordringshaveren,  

 DK A/S, i stedet for et søsterselskab, medfører ingen ændringer i den  

 skattemæssige behandling i relation til indfrielse ved forfald, ejertid og  

 konvertering.
SKATs indstilling og begrundelse Følgende  

 bemærkninger tager sigte på det danske selskab DK A/S som er fordringshaver  

 på  

 gældsbrevet, det vil sige er den part, som kan vælge enten kontant indfrielse  

 eller konvertering til aktier.
Indledningsvist  

 lægges det til grund, at nettolåneprovenuet på det konvertible gældsbrev vil  

 blive udregnet på markedsvilkår.
Videre lægges det til grund, at det  

 konvertible gældsbrev vil blive udstedt på vilkår som opfylder betingelserne  

 i  

 aktieselskabslovens kapitel 6 om konvertible gældsbreve, såfremt der var tale  

 om et konvertibelt gældsbrev udstedt af et dansk selskab.
Aktieselskabslovens  

 §  

 41, stk. 1, beskriver en konvertibel obligation på følgende måde:
 "§ 41.  

 Generalforsamlingen kan træffe beslutning om optagelse af lån mod  

 obligationer  

 eller andre gældsbreve, der giver långiveren ret til at konvertere sin  

 fordring  

 til aktier i selskabet.
Stk. 2.  

  

 I  

 generalforsamlingens beslutning skal fastsættes de nærmere lånevilkår og  

 regler  

 for ombytningen.
Endvidere skal generalforsamlingens beslutning indeholde  

 bestemmelse om långiverens retsstilling i tilfælde af kapitalforhøjelse,  

 kapitalnedsættelse, udstedelse af tegningsoptioner, udstedelse af Nyte  

 konvertible gældsbreve eller opløsning, herunder fusion eller spaltning,  

 forinden konvertering finder sted.
Med hensyn til beslutningen om optagelse  

 af  

 lånet og fortegningsretten finder bestemmelserne i §§ 29 og 30, § 32, stk. 1,  

 nr. 1-5, og stk. 2 og 3, samt §§ 33,  

 33 a  

 og 34 tilsvarende anvendelse.   


  

 Stk. 3.  

  

 Generalforsamlingens beslutning skal optages i vedtægterne.  


  

 Stk. 4.  

  

 Hvis det beløb, der er indbetalt for et gældsbrev, er mindre end  

 det pålydende beløb af den eller de aktier, hvormed gældsbrevet ifølge  

 lånevilkårene skal kunne ombyttes, må ombytningen kun gennemføres, såfremt  

 forskellen dækkes ved indbetaling eller af den del af selskabets egenkapital,  

 der kan anvendes til udbytte." Der er således  

 umiddelbart to betingelser, som skal være opfyldt.
Långiver skal ved lånets  

 ydelse opnå stilling som almindelig kreditor og skal også have mulighed for  

 på  

 et givent tidspunkt at blive aktionær i selskabet.
Den  

 skattemæssige behandling af konvertible gældsbreve følger af  

 aktieavancebeskatningslovens regler, jf.
ABL § 1, stk. 3: "Stk. 3.  

 Endvidere finder lovens regler om aktier tilsvarende anvendelse på  

 konvertible  

 gældsbreve og andre værdipapirer, der kan konverteres til aktier eller til  

 værdipapirer som nævnt i stk. 2." I bemærkningerne  

 til § 1, stk. 3, i L 78 2005/06, forslag til lov om den skattemæssige  

 behandling  

 af gevinst og tab ved afståelse af aktier mv., fremgår følgende om de  

 konvertible gældsbreve:
 "Bestemmelsen  

 svarer til § 1, stk. 1, i den nuværende aktieavancebeskatningslov,  

 for så vidt angår omtalen af konvertible obligationer.
 Det er derudover  

 udtrykkeligt nævnt, at aktieavancebeskatningslovens regler også finder  

 anvendelse  

 på andre typer af værdipapirer, der kan konverteres til aktier eller de  

 værdipapirer,  

 der er nævnt i bestemmelsens stk. 2.
Ved konvertible  

 obligationer forstås gældsbreve udstedt af et aktie- eller anpartsselskab,  

 der  

 giver långiveren (ejeren) en reel ret til at konvertere sin fordring på  

 selskabet til aktier eller anparter i selskabet.
Hvis långiveren ikke har  

 nogen  

 reel ret til at konvertere sin fordring til aktier eller anparter, behandles  

 den konvertible obligation som en fordring omfattet af kursgevinstlovens  

 regler.
Indehaveren af  

 en konvertibel obligation kan vælge mellem at lade den konvertere til aktier  

 eller anparter eller kræve den indfriet ved kontant betaling.
Konvertible  

 obligationer indeholder dermed både en fordring imod selskabet på  

 obligationens  

 pålydende og en ret for indehaveren (kreditor) til på et nærmere fastsat  

 tidspunkt at forlange obligationerne ombyttet med aktier.
Aktieavancebeskatningslovens  

 regler finder alene anvendelse ved indfrielse af konvertible obligationer,  

 når  

 den kontante indfrielse sker til det på forhånd aftalte indfrielsestidspunkt  

 (forfaldstidspunktet) til den på forhånd aftalte indfrielseskurs.
Ved  

 indfrielse forud for forfaldstidspunktet eller på forfaldstidspunktet til et  

 beløb, som overstiger det aftalte indfrielsesbeløb, omfattes indfrielsen af  

 reglerne i ligningslovens § 16 B.
Det vil sige, at det faktiske  

 indfrielsesbeløb beskattes som udbytte.
Konverteringen af den konvertible  

 obligation til aktier eller anparter har ikke skattemæssige  

 konsekvenser." Som nævnt er det  

 konvertible gældsbrev en fordring, hvor gevinst og tab blot er omfattet af  

 aktieavancebeskatningslovens  

 regler i stedet for sædvanligvis kursgevinstlovens regler.
Det indebærer  

 blandt  

 andet også, at rentebetalinger på konvertible gældsbreve behandles som  

 almindelige renteindtægter hhv. renteudgifter efter statsskattelovens § 4 og  

 §  

 6.
Det skal  

 vurderes, om lignende aftalevilkår ville kunne opnås mellem uafhængige  

 parter,  

 jf. ligningslovens § 2, og på det grundlag afgøres om der i realiteten  

 forligger et udlån frem for en konvertibel obligation.
Et vigtigt element som  

 skal inddrages i den forbindelse vil være om långiveren har en reel ret til  

 at  

 konvertere sin fordring til aktier eller anparter.
 Er dette ikke  

 tilfældet vil det konvertible gældsbrev blive behandlet som en fordring  

 omfattet af kursgevinstlovens regler, jf. de refererede bemærkninger fra  

 lovforslaget.
At der i  

 skatteretten opstilles en særlig betingelse om at konverteringsretten skal  

 være  

 reel skyldes blandt andet, at konvertible gældsbreve kan få en særlig gunstig  

 skattemæssig behandling ved udlån mellem selskaber.
Således vil kursgevinster  

 i  

 almindelige gældsforhold som hovedregel være skattepligtige for  

 fordringshaver.  

 Ved konvertible gældsbreve vil gevinster imidlertid skulle beskattes efter  

 ABL,  

 og her er der skattefrihed, hvis det konvertible gældsbrev har været ejet i  

 mere end tre år, jf.
ABL § 9.
Spørgsmålet er  

 herefter hvornår konverteringsretten er reel.
Der findes så vidt ses en  

 enkelt  

 dom om dette spørgsmål, som er offentliggjort i TfS 1986, 219 Ø.
De faktiske  

 forhold i sagen var således:
I efteråret 1983  

 udstedte ØK og ØK Holding konvertible gældsbreve forrentet med 7 % på  

 henholdsvis  

 382,5 mio.kr. og 105 mio.kr. med ret til i tiden fra den 18. november 1986  

 til  

 18. december 1989 at forlange obligationerne konverteret til aktier i  

 selskaberne, og i mangel af konvertering forfaldt obligationerne til kontant  

 indfrielse til kurs 170 den 18. november 1990. Ligningsrådet fandt, at de  

 konvertible gældsbreve i aktieavancebeskatningslovens forstand var afstået  

 den  

 18. december 1989, såfremt der ikke var sket konvertering forinden.  

 Landsretten  

 udtalte i sin dom: "Der henses til, at da obligationerne har en løbetid  

 på  

 7 år, findes der ikke tilstrækkeligt sikkert grundlag for at statuere, at de,  

 i  

 henseende til spørgsmålet om skattepligt efter ABL § 2, må anses for  

 "afstået" i denne lovs forstand, hvis de ikke konverteres til  

 aktier,  

 inden den i lånebetingelserne fastsatte tidsfrist af mindre end 1 år inden  

 lånetidens udløb.
De sagsøgtes frifindelsespåstand vil derfor være at tage  

 til  

 følge".
 At  

 konverteringsretten ophørte inden obligationerne forfaldt til betaling var  

 således ikke i denne sag tilstrækkeligt til at fastslå, at  

 konverteringsretten  

 var illusorisk.
 Der kan ikke ud  

 fra retspraksis opstilles klare retningslinier for, hvornår  

 konverteringsretten  

 er reel, og dette må derfor bero på en konkret vurdering.
I nærværende sag  

 har obligationerne efter SKATs opfattelse en reel konverteringsret.
Der  

 henses  

 således til, at ombytningskursen fastsættes som handelsværdien på aktierne i  

 NYT AB på obligationens stiftelsestidspunkt, og at den økonomiske fordel ved  

 at  

 konvertere alt andet lige vil blive større ved en stigende markedskurs på  

 aktierne i NYT AB.
Sidstnævnte er bekræftet af forespørgers repræsentant ved  

 mail af 26. april 2007.
At obligationen  

 er 0-forrentet har efter SKATs opfattelse kun en betydning, hvor den samlede  

 effektive  

 forrentning på obligationen afviger fra, hvad uafhængige parter ville have  

 aftalt.
I nærværende sag er det af forespørgers repræsentant oplyst, at  

 nettolåneprovenuet vil blive beregnet på markedsvilkår og følgelig vil udgøre  

 et lavere beløb end det nominelle lånebeløb.
Dermed får kreditor sit afkast  

 via  

 kursgevinst på realisationstidspunktet frem for ved løbende rente.
Dette  

 kendes  

 også fra commercial papers (virksomhedscertifikater) og skatkammerbeviser.
Ad spørgsmål 1 En konvertibel  

 obligation består af en fordringsret og en konverteringsret.
Hvis  

 konverteringskursen er lavere end markedskursen på aktierne på  

 forfaldstidspunktet, men fordringen alligevel blot indfries til kurs pari,  

 kan  

 der herved overføres værdier til selskabet og navnlig eventuelle øvrige  

 aktionærer.
En sådan situation må vurderes på det aktuelle  

 indfrielsestidspunkt, jf.
Højesterets forbehold i  


  

 TfS 1997.389 H  


. Hvis der på indfrielsestidspunktet  

 eksempelvis er andre aktionærer i selskabet kan der blive tale om beskatning  

 hos disse af fordelen.
I TfS 1997, 389  

 H var omstændighederne følgende: A/S B udstedte den 30. juni 1981 til  

 selskabets  

 tre aktionærer, S og dennes far og bror, konvertible gældsbreve for beløb  

 svarende til halvdelen af hver aktionærs nominelle aktiebeholdning, til S et  

 konvertibelt gældsbrev på 264.500 kr.
Gældsbrevene kunne konverteres til  

 aktier  

 i forholdet 1:1 og forfaldt i mangel af konvertering til indfrielse til kurs  

 100 den 30. september 1988. De konvertible gældsbreve, som var blevet udstedt  

 til S's far og bror, blev ligesom disses aktier henholdsvis i 1984 og 1986  

 overdraget til BH A/S, i hvilket S var hovedaktionær.
Pr. 30. september 1988  

 blev samtlige konvertible gældsbreve indløst af A/S B til kurs 100.  

 Skattemyndighederne tilkendegav ved en bindende forhåndsbesked, at  

 indløsningssummen (afståelsessummen) for det S tilhørende konvertible  

 gældsbrev  

 skulle forhøjes til et beløb svarende til aktiernes skattekurs på  

 indløsningstidspunktet, som ubestridt var 325. Det var Ligningsrådets  

 opfattelse, indløsningen til kurs 100 i stedet for konvertering, ikke kunne  

 anses at være begrundet i reelle forretningsmæssige hensyn.
Under de  

 beskrevne  

 omstændigheder skete der ved indløsningen ingen formueoverførsel fra S til  

 det  

 udstedende selskabs anden aktionær, BH A/S, og Højesteret fandt, at  

 skattemyndighederne  

 i hvert fald under disse omstændigheder ikke havde adgang til at foretage en  

 skattemæssig forhøjelse af indløsningssummen og dermed fratage S den ret til  

 at  

 vælge indfrielse til kurs 100, som - i overensstemmelse med  

 aktieselskabslovens  

 regler - fulgte af gældsbrevets indhold.
 Under forudsætning  

 af at afviklingen af det konvertible gældsbrev sker på markedsmæssige vilkår,  

 vil valget af en kontant indfrielse på gældsbrevets udløbstidspunkt skulle  

 sidestilles med en afståelse efter aktieavancebeskatningslovens regler.
 Om  

 anskaffelsestidspunktet for erhvervede konvertible gældsbreve anføres i  

 bemærkningerne til § 23, stk. 1, i L 78 2005/06, forslag til lov om den  

 skattemæssige behandling af gevinst og tab ved afståelse af aktier mv.,  

 følgende:
"Erhverves  

 den konvertible obligation i forbindelse med udstedelsen, uden at dette sker  

 ved udNytttelse af en tegningsret, anses den konvertible obligation for  

 erhvervet ved udstedelsen.
Aktier, der erhverves ved konvertering af  

 konvertible  

 obligationer, anses for erhvervet på samme tidspunkt som den konvertible  

 obligation." Det følger  

 således heraf, at DK A/S vil blive beskattet efter  

 aktieavancebeskatningslovens  

 regler med en ejertid regnet fra udstedelsen af det konvertible gældsbrev til  

 og med den kontante indfrielse ved udløb af det konvertible gældsbrev.
 SKAT er således  

 enig med forespørgers repræsentant.
Ad spørgsmål 2 Afståelse af  

 konvertible gældsbreve behandles efter de regler, som gælder ved afståelse af  

 aktier, jf. aktieavancebeskatningslovens §§ 8 og 9. Hvis afståelsen sker til  

 det udstedende selskab følger beskatningen af ligningslovens § 16 B, stk. 1,  

 hvorefter hele afståelsessummen beskattes som udbytte.
 En reel  

 afståelse i overensstemmelse med de priser og vilkår der kunne være opnået,  

 hvis transaktionerne var afsluttet mellem uafhængige parter vil således  

 skulle  

 behandles efter aktieavancebeskatningslovens regler.
Ad spørgsmål 3 Idet der  

 henvises til begrundelsen i svaret på spørgsmålet 1 er det SKATs opfattelse,  

 at  

 DK A/S vil blive beskattet efter aktieavancebeskatningslovens regler med en  

 ejertid regnet fra udstedelsen af det konvertible gældsbrev til og med  

 afståelsen af de ved konverteringen erhvervede aktier.
 Det fremgår  

 således af bemærkningerne til § 1, stk. 3, i L 78 2005/06, forslag til lov om  

 den skattemæssige behandling af gevinst og tab ved afståelse af aktier mv.,  

 at  

 konverteringen ikke har selvstændige skattemæssige konsekvenser.
Ad spørgsmål 4 Når det lægges  

 til grund, at det konvertible gældsbrev stiftes på markedsvilkår, er det ikke  

 afgørende for den skattemæssige behandling efter aktieavancebeskatningsloven,  

 at udstedelse af det konvertible gældsbrev NYT AB sker som vederlag for  

 indfrielsen af et gældsbrev eller ved kontant udlån til NYT AB.
 Svarene på  

 spørgsmål 1-3 er derfor uændrede, såfremt det i stedet er fremgangsmåden  

 angivet under punkt 1.2 eller punkt 1.3, der anvendes.
Ad spørgsmål 5 Når det lægges  

 til grund, at det konvertible gældsbrev stiftes på markedsvilkår, er det ikke  

 afgørende for den skattemæssige behandling efter aktieavancebeskatningsloven,  

 at debitor, NYT AB, er datterselskab til kreditor, DK A/S.
 Svarene på  

 spørgsmål 1-4 er derfor uændrede, såfremt (i) det i punkt 1.4 påtænkte  

 apportindskud  

 af NYT AB aktierne til DK A/S gennemføres, eller (ii) det i punkt 1.4 nævnte  

 alternativ med DK A/S' kontante stiftelse af NYT AB forud for iværksættelsen  

 af  

 en af de tre fremgangsmåder gennemføres.
 Skatterådet  

 tiltrådte SKATs indstilling.
