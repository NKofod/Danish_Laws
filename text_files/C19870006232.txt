 Meddelelse om egnsudviklingsområdernes afgrænsning (Til  

 Egnsudviklingsrådet).
 P.M.V.
 E.B.
Kaete W.
Andreasen kontorchef Efter modtagelsen af Egnsudviklingsrådets skrivelse af 14. juli 1986 har  

 de af Rådet foreslåede ændringer af egnsudviklingsområdernes afgrænsning  

 været overvejet af Regeringen, ligesom spørgsmålet har været drøftet med  

 Folketingets Erhvervsudvalg.
I overensstemmelse med artiklerne 92-93 i EØF-traktaten har spørgsmålet  

 endvidere været forelagt for Kommissionen for De Europæiske Fællesskaber.  

 Forhandlingerne med Kommissionen har for visse af de hidtidige  

 egnsudviklingsområders vedkommende endnu ikke kunnet afsluttes.
Den endelige  

 afgrænsning af egnsudviklingsområderne, herunder deres klassificering som  

 henholdsvis almindelige og prioriterede egnsudviklingsområder, i  

 Nordjyllands, Viborg, Ringkøbing og Sønderjyllands amtskommuner har derfor  

 endnu ikke kunnet fastlægges.
 Når forhandlingerne med Kommissionen er tilendebragt vil  

 Industriministeriet faslægge den endelige afgrænsning.
 På denne baggrund skal Industriministeriet i medfør af  

 egnsudviklingslovens § 5 meddele, at der pr. 1. januar 1987 foreløbig  

 fastsættes følgende ændring i egnsudviklingsområdernes hidtidige afgrænsning.
 Fyns Amtskommune: Assens, Glansbjerg, Hårby, Bogense, Ejby og Årup  

 kommuner inddrages som almindeligt egnsudviklingsområde.
 Bortset herfra bevarer egnsudviklingsområderne, indtil andet meddeles,  

 deres hidtidige udstrækning og klassificering.
