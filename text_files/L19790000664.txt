 Ved noteveksling i Dar es Salaam den 15. august og den 16. oktober 1978 er  

 der indgået en overenskomst mellem Danmark og Tanzania om dansk bistand til  

 oprettelse af 4 pottemagerskoler og 5 sycentre for fremstilling af børnetøj,  

 hvis administration vil blive varetaget af den tanzanianske  

 kvindeorganisation Umoja wa Wanawake wa Tanzania (UWT).
Til formålet yder den danske regering i medfør af overenskomsten 1.450.000  

 kroner, hvilket beløb tillige omfatter udgifter til fornødent udstyr.
Fra  

 dansk side vil der desuden gennem Mellemfolkeligt Samvirke blive tilvejebragt  

 teknisk bistand til oprettelsen og igangsættelsen.
 Udenrigsministeriet, den 19. januar  

 1979.
