Momsfritagelsesbestemmelsen Reference:
ML § 13, stk. 1, nr. 10 Selskabet A's klage til Landsskatteretten skyldes, at told- og  

 skatteregionen ikke har anset de af selskabet leverede ydelser i tilknytning  

 til tegning af obligatoriske forsikringer og tillægsforsikringer for  

 omfattet af momsfritagelsesbestemmelsen i momslovens § 13, stk. 1, nr. 10, om  

 forsikringsmægler og -formidlervirksomhed.
Det fremgår af sagens oplysninger, at selskabet er en del af  en  

 organisation.
B var ejet af ca. 70 radio/tv forhandlere og har retten til  

 navn og logo i Danmark.
B a/s ejer 100 %  C a/s, der ejer ejendommen X, og er  

 moderselskab for de 3 driftsselskaber, D a/s, A a/s og E a/s.
 D a/s har til formål at administrere og finansiere butikkernes  

 lejekontrakter vedrørende radio/tv-apparater og overtage  

 købekontrakter fra disse.
A a/s udøver indkøbsaktiviteter  

 (gennemfaktureringsaktiviteter) for butikkerne og  

 forsikringsmægleraktivitet vedrørende butikkernes tegning af  

 obligatoriske forsikringer og tillægsforsikringer.
A a/s er opdelt i to  

 selvstændige regningskredse, der omfatter henholdsvis  

 gennemfaktureringsaktiviteter og forsikringsmægleraktiviteter.  

 Forsikringsmægleraktiviteterne vedrører formidling af  

 såvel obligatoriske forsikringer som tillægsforsikringer samt  

 sædvanlig forsikringsmægleradministration af de af  butikkerne  

 tegnede forsikringer.
Omsætningen udgjorde i 1996 365 mio. kr., og der  

 er 12 ansatte.
A a/s, der er ejet med 60 % af C a/s og 40 % af et forsikringsselskab, har  

 af Finanstilsynet fået dispensation til at drive  

 genforsikringsvirksomhed.
Der er ingen ansatte i E a/s og efter etablering af  

 A a/s er organisationen ophørt med samarbejdet med den hidtil  

 benyttede forsikringsmæglervirksomhed.
A a/s har herefter varetaget  

 opgaverne som forsikringsmæglere under betegnelsen  

 forsikringsmægler, hvor der er tilknyttet medarbejdere.
Der er  

 efterfølgende indgået administrationsaftale den 19. juni 1997  

 mellem forsikringsselskabet og A a/s om varetagelse af skadesadministrationen  

 fra den 1. januar 1997.
Det er oplyst, at organisationen samarbejder med forsikringsselskabet om  

 tegning af forsikring i forbindelse med butikkernes salg af større  

 forbrugsgoder (TV, radio, hi-fi-anlæg, video m.v.) Samarbejdet  

 indebærer, at butikkerne skal tegne en obligatorisk forsikring på  

 de solgte varer.
Den obligatoriske forsikring gælder ét  

 år, og tegnes af butikken til afdækning af den etårige  

 garantiperiode, som butikken skal give i henhold til købeloven.  

 Præmien herfor er indregnet i salgsprisen for den  

 pågældende vare.
Herudover kan kunden frivilligt tegne en  

 tillægsforsikring med en løbetid på yderligere tre til fem  

 år.
Hvis der tegnes en tillægsforsikring, sker det ved en  

 afkrydsning i ja-rubrikken på sikringsbeviset (forsikringspolicen).  

 Præmien herfor betales af kunden én gang for alle i forbindelse  

 med købet.
 Det er endvidere oplyst, at A a/s modtager en tegningsprovision på  

 20 % af præmien for de obligatoriske forsikringer, og at E a/s og  

 forsikringsselskabet modtager henholdsvis 70 % og 10 %. For så vidt  

 angår præmien for tillægsforsikringerne modtager butikkerne  

 20 %, A a/s 7,5 %, E a/s modtager 67,5 %,og  forsikringsselskabet 5 %.
 Videre er det oplyst, at A a/s for så vidt angår  

 udøvelse af den såkaldte forsikringsmægleraktivitet har  

 følgende hovedopgaver:
 Policeadministrationen omfatter:
 Afregningsfunktionen omfatter:
 Skadesadministrationen er af selskabet accepteret som momspligtig og er  

 derfor ikke omfattet af klagen.
 Det fremgår, at momsnævnet den 4. februar 1994 i en sag, der  

 vedrørte forretningerne, traf afgørelse om, at levering af  

 tillægsforsikringen er undtaget for moms i medfør af  

 (dagældende) momslovs § 2, stk. 3, litra i, som forsikringsvirksomhed.
 Told- og skatteregionen har truffet afgørelse om, at den af A a/s  

 (herefter selskabet) modtagne forsikringsmæglerprovision ikke er  

 momsfritaget i henhold til momslovens § 13, stk. 1, nr. 10. Vederlag i  

 forbindelse med administration af de nævnte ydelser som  

 policeudstedelse, præmieopkrævning, skadessagsbehandling,  

 fremsendelse af rykkere og afregninger m.m. for E A/S er således anset  

 for omfattet af momspligten i henhold til momslovens § 4, stk. 1, hvorfor  

 selskabets momstilsvar er forhøjet med 794.800 kr.
Regionen har herved henvist til momsvejledningen 1996, afsnit D.11.10,  

 hvortil er anført, at selskabet ikke selv formidler forsikringsaftaler, idet anvisning af  

 forsikringer til forsikringsselskabet/E  A/S foregår ude i de enkelte  

 medlemsbutikker, at selskabet udfører almindelige forekommende administrative  

 opgaver som underleverandør for E a/s, at Østre Landsrets dom af 10. januar 1996 og momsnævnets  

 afgørelse af 27. februar 1998 fastslår, at administrative  

 ydelser, der udføres for et forsikringsselskab er momspligtig efter  

 momslovens hovedregel, momslovens § 4.
 Selskabets revisor har over for Landsskatteretten nedlagt principal  

 påstand om, at den af selskabet modtagne provision er momsfritaget i  

 henhold til momslovens § 13, stk. 1, nr. 10, idet selskabet udøver  

 forsikringsformidling i forbindelse med tegning af forsikringer, både  

 obligatoriske og tillægsforsikringer, ved salg af større  

 forbrugsgoder.
 Revisoren har nedlagt subsidiær påstand om, at provision fra  

 tegning af obligatoriske forsikringer er momsfritaget efter momslovens § 13,  

 stk. 1, nr. 10, idet selskabet i forbindelse med tegning af den obligatoriske  

 forsikring udøver momsfri forsikringsformidling.
 Revisoren har endvidere nedlagt en mere subsidiær påstand om,  

 at såfremt Landsskatteretten måtte stadfæste told- og  

 skatteregionens afgørelse, skal afgørelsen først  

 gælde for tidspunktet for Landsskatterettens kendelse.
Til støtte for den principale påstand har revisor  

 anført, at momsfritagelsen i § 13, stk. 1, nr. 10, ud over  

 forsikringsvirksomhed også omfatter forsikringsmæglervirksomhed,  

 og at der hverken i momsloven eller i praksis er noget til hinder for, at  

 forsikringsformidling kan ske gennem flere formidlere, som hver især  

 opnår en tegningsprovision.
Han har anført, at dette forhold  

 bl.a. kendes inden for den finansielle sektor ved formidling af lån.
Han har anført, at der i Østre Landsrets dom af 10. januar  

 1996 alene er taget stilling til spørgsmålet om omfanget af  

 momsfritagelsen for forsikringsvirksomhed, dvs. første del af § 13,  

 stk. 1, nr. 10, hvorimod der ikke tages stilling til omfanget af  

 momsfritagelsen for forsikringsmæglervirksomhed, dvs. anden del af §  

 13, stk. 1, nr. 10. Han har anført, at dette bl.a. ses af, at det i  

 dommens præmisser er anført, at sagsøgerne ikke deltager  

 i risikoafdækningen.
Dertil har han anført, at da selskabet  

 driver forsikringsformidling, og da forsikringsformidlere og -mæglere  

 ifølge lovgivningen ikke må deltage i risikoafdækningen,  

 kan dommen ikke anvendes til at fastslå, at selskabet er momspligtig af  

 den del af forsikringspræmien, som tilfalder selskabet.
 Han har endvidere anført, at dommen må tolkes således,  

 at såfremt en opdeling havde været muligt, ville Østre  

 Landsret have givet sagsøger delvis medhold og fritaget  

 vedligeholdelsesprovisionen for moms.
Revisoren har bemærket, at aftalen om tegning af forsikringen  

 indgås for de obligatoriske forsikringer direkte mellem butikken og  

 forsikringsselskabet, og for tillægsforsikringerne direkte mellem  

 kunden og forsikringsselskabet.
Han har anført, at selskabet i den  

 forbindelse udelukkende optræder som forsikringsformidler, idet  

 selskabet formidler indgåelse af forsikringsaftalen mellem  

 butikken/kunden og forsikringsselskabet.
Det er dertil anført, at  

 selskabet ikke udfører administrative opgaver ud over, hvad der er  

 normalt for forsikringsmæglere og -formidlere.
Som betaling herfor  

 modtager selskabet en tegningsprovision.
 Revisoren har videre henvist til Momsnævnets afgørelse af 4.  

 februar 1994, offentliggjort i TfS 1994.233, hvorefter butikkerne ikke er  

 momspligtige af den tegningsprovision, der modtages, når en kunde  

 tegner en tillægsforsikring, hvortil han har anført, at det  

 vederlag, butikkerne modtager, er betaling for butikkernes udfyldelse af  

 policer og opkrævning af præmie for tillægsforsikringen hos  

 kunden.
 Han har dertil anført, at selskabet leverer de samme ydelser som  

 butikkerne for så vidt angår policeadministrationen og  

 afregningsfunktionen .
 Endelig har han anført, at regionens henvisning til  

 Momsnævnets afgørelse gengivet i TfS 1998.247 ikke er relevant  

 for nærværende sag, idet afgørelsen ikke kan anvendes  

 generelt til at afgrænse forsikringsformidlingsvirksomhed.
Til støtte for den mere subsidiære påstand har  

 revisoren anført, at der umiddelbart efter at organisationen havde  

 påbegyndt samarbejdet med et forsikringsselskab om tegning af  

 obligatorisk forsikring og tillægsforsikring ved salg af større  

 forbrugsgoder i butikkerne blev truffet afgørelse fra told- og  

 skatteregionen om, at den samlede forsikringspræmie var momspligtig for  

 butikkerne.
Told- og Skattestyrelsen fastholdt afgørelsen, hvorimod  

 Momsnævnet afsagde kendelse om, at butikkerne ikke er momspligtige af  

 den tegningsprovision, der modtages, når en kunde tegner en  

 tillægsforsikring.
Han har dertil anført, at inden Momsnævnets afgørelse  

 blev truffet, blev hele papirgangen m.v. vedrørende organisationens  

 tryghedskoncept beskrevet til Momsnævnet, og der er ikke  

 efterfølgende foretaget ændringer heri.
Med den  

 pågældende afgørelse har selskabet således med rette  

 forventet, at den del af den samlede præmieindtægt, der tilfalder  

 selskabet ligeledes er fritaget for moms.
Told- og Skattestyrelsen har indstillet, at den påklagede  

 afgørelse stadfæstes.
Styrelsen har herved anført, at de  

 af A a/s leverede ydelser er administration af forsikringer, og at  

 sådanne ydelser ikke er omfattet af momsfritagelsesbestemmelsen.  

 Styrelsen har henvist til Østre Landsrets dom gengivet i TfS 1996.118.  

 Styrelsen har bemærket, at det må være underordnet om  

 ydelserne vedrører den obligatoriske forsikring eller den frivillige  

 forsikring, idet det er det samme arbejde A a/s udfører.
 Landsskatteretten udtalte:
 I henhold til momslovens § 13, stk. 1, nr. 10, er forsikrings- og  

 genforsikringsvirksomhed, herunder ydelser i forbindelse med sådan  

 virksomhed, som udføres af forsikringsmæglere og -formidlere,  

 fritaget for afgift.
Ud fra de foreliggende oplysninger finder retten, at de af A a/s leverede  

 ydelser i tilknytning til tegning af obligatoriske forsikringer og  

 tillægsforsikringer i helt overvejende grad må karakteriseres som  

 administrationsydelser, idet retten herved især har henset til, at  

 selve forsikringstegningen foregår i butikkerne.
De af A a/s leverede  

 ydelser kan herefter ikke anses for omfattet af momsfritagelsesbestemmelsen i  

 momslovens § 13, stk. 1, nr. 10, 2. led.
Retten finder endvidere ikke, at A a/s  har haft en retsbeskyttet  

 forventning om, at de omhandlede ydelser i forbindelse med obligatoriske  

 forsikringer og tillægsforsikringer er fritaget for moms.  

 Momsnævnets afgørelse vedrører således alene  

 forretningernes formidling af tegning af tillægsforsikringer.
I  

 øvrigt bemærkes, at afgørelsen alene vedrører  

 levering af tillægsforsikringer.
 Den påklagede afgørelse vil derfor være at  

 stadfæste.
