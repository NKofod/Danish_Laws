1. Skatteministeriets cirkulære nr. 22 af 9. december  

 1986 om personskatteloven og andre skattelove omtaler i punkt 101, at  

 udenlandsk indkomst ved lempelsesberegningen skal reduceres med de udgifter,  

 der direkte er medgået til indkomstens erhvervelse.
For udgifter, der både  

 vedrører indkomsterhvervelsen i udlandet og her i landet, anføres det, at der  

 må ske en forholdsmæssig fordeling.
Som eksempel på sådanne udgifter er nævnt  

 A-kassebidrag.
2. På baggrund af en landskatteretskendelse af 11.  

 marts 1992 (Told*Skat Nyt 1992.10.300) har Skatteministeriet, Departementet,  

 meddelt, at fradrag for A-kassebidrag alene gives efter  

 pensionsbeskatningslovens § 49, stk. 1, og at A-kassebidrag derfor ikke kan  

 anses for en udgift, der direkte er medgået til erhvervelse af udenlandsk  

 indkomst.
Meddelelsen er bragt i Told*Skat Nyt 1993.5.215.
Der er derfor ikke grundlag for at reducere lempelsesberettiget udenlandsk  

 indkomst med A-kassebidrag.
For fagligt kontingent skal der fortsat ske  

 forholdsmæssig fordeling efter punkt 101 i nævnte cirkulære.
 3. De skattelignende myndigheder anmodes om efter  

 ovenstående retningslinier at genoptage skatteansættelser, hvor A-kassebidrag  

 er henført til lempelsesberegningen for udenlandsk indkomst.
 Genoptagelse kan ske fra og med indkomståret 1987.
 4. Dette cirkulære bortfalder ved udgangen af 1995.
