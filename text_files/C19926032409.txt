Cirkulære om ansættelse, aflønning m.v. af kvotalønnede timelærere ved  

 maskinmesterskoler Indhold 1. Ansættelse 2. Aflønning 3. Lønramme 4. Arbejdstid 5. Opsigelse 6. Sygdom, graviditet og ferie 7. Efterløn 8. Ikrafttræden m.v.
Bilag Følgeskrivelse til cirkulære om ansættelse, aflønning m.v. af kvotalønnede  

 timelærere ved maskinmesterskoler Det skal bemærkes, at der som følge af cirkulæret pr. 1. januar 1992 ikke  

 kan ansættes timelærere pr. læst time ved maskinmesterskoler.
 Efter forhandling med Dansk Teknisk Lærerforening fastsættes herved  

 følgende:
Ansættelse § 1.  Timelærere ansættes af skolen for en  

 undervisningsperiode eller en planlægningsperiode ad gangen, dog maksimalt 47  

 uger i 52 på hinanden følgende uger.
 Stk. 2.  Ved ansættelsen skal det skriftligt meddeles,  

 på hvilke vilkår læreren er ansat.
 Stk. 3.  En timelærer, der er fratrådt, indtræder ved  

 senere genansættelse med den anciennitet, han havde opnået før fratræden.
 Stk. 4.  Det er en forudsætning for ansættelse som  

 timelærer, at læreren på tilfredsstillende måde kan varetage undervisningen  

 inden for vedkommende fag/område.
Aflønning § 2.  Timelærere aflønnes månedlig pr. arbejdstime med  

 en kvotadel af årslønnen i de respektive lønrammer med tilhørende særlige  

 tillæg for fastansatte lærere, idet timelønnen dog reduceres med 15%.  

 Kvotadelen udgør 47/52 af årslønnen divideret med 1680.
 Stk. 2.  Lønnen udbetales månedsvis bagud.
Lønramme § 3.  Timelærere indplaceres i lønrammeforløbet  

 13/21/24/25 eller 18/26/29/30 efter undervisningsområder og kvalifikationer  

 som for fastansatte lærere.
 Stk. 2.  En timelærer, der underviser ved såvel  

 maskinmesteruddannelsen som værkstedsskoleundervisningen indplaceres i den  

 lønramme, hvor den væsentligste del af timelærerens undervisning finder sted.
 Stk. 3.  Oprykning til aflønning efter højere skalatrin  

 sker med 2-årige intervaller.
 Arbejdstid m.v.
 § 4.  For timelærere gælder den for fastansatte lærere  

 gældende arbejdstid, jf. for tiden aftale om arbejdstid mv. på  

 maskinmesterskoler af 27. november 1991 mellem Søfartsstyrelsen, Dansk  

 Teknisk Lærerforening og Akademikernes Centralorganisation.
 Stk. 2.  Timelærere kan ikke fungere som ledende lærere.
 Stk. 3.  Arbejdstiden for timelærere kan højst udgøre  

 839 arbejdstimer pr. arbejdsår.
Opsigelse § 5.  Ansættelsesforholdet kan i ansættelsesperioden  

 af timelæreren opsiges med 1 måneds varsel til udgangen af en måned.
Stk. 2.  Opsigelse i ansættelsesperioden skal af skolen  

 meddeles med 1 måneds varsel til fratræden ved en måneds udgang i de første 6  

 måneders ansættelse ved skolen.
Har ansættelsen varet længere end 6 måneder,  

 forhøjes varslet til 3 måneder.
 Stk. 3.  Opsigelsen, der skal begrundes, skal være  

 meddelt skriftligt senest den sidste i den måned, efter hvis udløb  

 opsigelsesvarslet begynder at løbe.
Sygdom, graviditet og ferie § 6.  Der ydes løn under sygdom inden for  

 ansættelsesperioden.
 Stk. 2.  Skolen skal opsige en timelærer med 1 måneds  

 varsel, såfremt timelærerens sygdom strækker sig ud over det i § 5, stk. 2  

 nævnte opsigelsesvarsel.
 § 7.  En timelærer, der er gravid, skal give skolen  

 meddelelse om graviditeten senest 3 måneder før den forventede fødsel.
 Stk. 2.  Til timelærere, der har haft en ansættelse ved  

 skolen, som sammenlagt udgør mindst 1 år, ydes der løn under fravær som følge  

 af barsel eller adoption efter de for statens tjenestemænd gældende regler.  

 For varsling af orlov i forbindelse med barsel eller adoption er reglerne for  

 statens tjenestemænd ligeledes gældende.
§ 8.  Der tilkommer timelærere feriefrihed efter  

 ferieloven.
Timelærere optjener feriegodtgørelse med 12,5%, som indbetales  

 kvartalsvis eller månedsvis til FerieGiro.
Efterløn § 9.  Efterløn udbetales efter funktionærlovens  

 regler.
 Ikrafttræden m.v.
 § 10.  Dette cirkulære omfatter ikke timelønnet  

 undervisning ved indtægtsdækket virksomhed.
 § 11.  Cirkulæret har virkning fra 1. januar 1992.
 Stk. 2.  Undervisningsministeriets cirkulære af 2. april  

 1974 om ansættelse, aflønning m.v. af timelærere ved tekniske skoler og  

 maskinmesterskoler ophæves for så vidt angår maskinmesterskoler.
Søfartsstyrelsen, d. 12. maj 1992 Peter Bo Larsen BILAG Følgeskrivelse til cirkulære om ansættelse, aflønning m.v. af  

 kvotalønnede timelærere ved maskinmesterskoler Ad § 2 En timelærer kan ikke optages i Pensionskassen for erhvervsskolerne.
Ad § 3, stk. 3 Ved eventuel senere fastansættelse af timelærere beregnes lønancienniteten  

 i forhold til 1680 arbejdstimer årligt.
Ved beregningen kan der for det  

 enkelte år højst medgå 1680 arbejdstimer.
Ad § 4 I tilfælde af at en fastansat lærer opnår tjenestefrihed uden løn for en  

 længere periode, kan der som hidtil ansættes en vikar på samme løn- og  

 beskæftigelsesvilkår, som gælder for en fastansat lærer.
Ansættelsen er  

 midlertidig, og det skal anføres i ansættelsesbrevet, for hvilken periode  

 ansættelsesforholdet er aftalt, samt at ansættelsesforholdet betragtes som  

 ophørt uden særskilt opsigelse fra slutdatoen, hvis ikke andet skriftligt er  

 aftalt.
Ad § 4, stk. 1 For kvotatimelærere foretages en forholdsmæssig nedsættelse af de  

 arbejdstimetal, der er nævnt i §§ 6 og 7 i arbejdstidsaftalen af 27. november  

 1991.
 Følgende bestemmelser bortfalder: Undervisningsministeriets  

 cirkulæreskrivelse af 21. marts 1974 (I-283), 29. august 1974 (I-291) og 3.  

 november 1982 (I-379).
 Det bemærkes, at Finansministeriets cirkulære om timelønnet undervisning -  

 p.t. af 3. oktober 1991 - kan anvendes som hidtil, og det skal i den  

 forbindelse understreges, at de i cirkulæret anførte satser kun kan anvendes  

 efter Finansministeriets godkendelse.
