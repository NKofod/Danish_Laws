Bekendtgørelse om varetagelsen af told- og skatteforvaltningens opgaver I medfør af § 14, stk. 3, og § 64 i skatteforvaltningsloven, jf. lovbekendtgørelse nr. 175 af 23. februar 2011, fastsættes:
§ 1. Skatteministeriet opdeles i Skatteministeriets departement og en selvstændig styrelse under navnet SKAT.
De opgaver, der ved skatteforvaltningslovens § 1 er tillagt told- og skatteforvaltningen, varetages af SKAT.
 Stk. 2. SKATs behandling af spørgsmål, som ikke er afgørelser, kan ikke påklages til Skatteministeriets departement.
 § 2. Bekendtgørelsen træder i kraft den 1. januar 2013.
 Stk. 2. Samtidig ophæves bekendtgørelse nr. 965 af 12. august 2010 om varetagelsen af told- og skatteforvaltningens opgaver.
