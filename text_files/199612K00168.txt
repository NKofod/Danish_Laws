Nr LSF 168 Forslag til Lov om støtte til forureningstruede vandindvindinger Fremsat af miljø- og energiministeren (Svend Auken) den 19. februar 1997 Vedtaget ved tredjebehandling den 2. maj 1997 Lov nr. 326 af 14/05/1997 Kapitel 1 Lovens område § 1. Tilskud efter denne lov kan ydes til investeringer og andre  

 aktiviteter, som har til formål at opretholde den decentrale vandforsyning,  

 og som vedrører 1) etablering af nye vandindvindingsboringer som erstatning for boringer,  

 der er forurenede, 2) rørledninger til fremskaffelse af vand fra anden vandforsyning, 3) rensning i en overgangsperiode, hvor anden vandforsyning ikke er  

 praktisk eller økonomisk realistisk, 4) etablering af afværgeboringer, 5) kontrol og overvågning af vandkvaliteten i indvindingsoplandet eller 6) andre foranstaltninger, der kan sikre decentral vandforsyning i det  

 åbne land f.eks. ændring af dyrkningspraksis i indvindingsoplandet eller  

 fjernelse af forurening.
 Stk. 2. En mindre del af midlerne kan anvendes til støtte for  

 generelle projekter f.eks. demonstrations- og udviklingsprojekter, der har  

 til formål at opretholde den decentrale vandforsyning på længere sigt.
 Stk. 3. Desuden kan en mindre del af midlerne anvendes til støtte  

 for projekter om spildevandsbortskaffelse i områder, der ikke er kloakeret,  

 samt projekter angående alternative muligheder for spildevandsbortskaffelse i  

 kloakerede områder.
Stk. 4. Tilskud efter loven udbetales af miljø- og  

 energiministeren inden for en beløbsramme fastsat på finansloven.
Den del af  

 en tilsagnsramme, der ikke er udnyttet i et finansår, kan overføres til  

 følgende finansår.
 Stk. 5. Midlernes fordeling mellem de tre formål anført i stk. 1-3  

 fastsættes af miljø- og energiministeren.
Kapitel 2 Tilskud til ikkealmene og mindre, almene vandforsyninger § 2. Tilskud efter § 1, stk. 1, kan ydes til ejere af ikkealmene  

 og mindre, almene vandforsyninger, såfremt vandforsyningsanlægget fortrinsvis  

 forsyner husholdninger.
 Stk. 2. Det er en betingelse for ydelse af tilskud efter § 1, stk.  

 1, at vandkvaliteten i den pågældende vandforsyning på ansøgningstidspunktet  

 ikke kan overholde eller i nær fremtid ikke vil kunne overholde en eller  

 flere af de grænseværdier for vand af drikkevandskvalitet, der er fastsat af  

 miljø- og energiministeren, og at vandforsyningen ikke kan antages at være  

 ansvarlig herfor.
Stk. 3. Der kan ikke ydes tilskud til aktiviteter og initiativer,  

 som tillige vil kunne støttes efter anden lovgivning.
Der kan dog ydes  

 tilskud, hvis det kun er mindre dele af aktiviteterne eller initiativerne,  

 der vil kunne opnå tilskud efter anden lovgivning, eller ansøgningen i det  

 væsentligste falder uden for hovedsigtet med andre tilskudsordninger.
 § 3. Miljø- og energiministeren fastsætter nærmere regler om  

 ydelse af tilskud, om behandlingen af sagerne, herunder om ansøgningens form  

 og indhold, og om kontrol af dette, herunder om adgang til besigtigelse af  

 vandindvindingen, om revisionserklæringer samt om, hvilke oplysninger der  

 skal tilvejebringes i forbindelse med sagens behandling.
 Stk. 2. Såfremt betingelserne for ydelse af støtte ikke  

 overholdes, kan der kræves hel eller delvis tilbagebetaling af det udbetalte  

 tilskud.
Stk. 3. De under § 1, stk. 1, udbetalte midler er ikke  

 indkomstskattepligtige for tilskudsmodtageren.
Udgifter, som er betalt ved  

 tilskud efter denne lov, kan ikke fradrages ved indkomstopgørelsen eller  

 medregnes ved opgørelsen af grundlaget for skattemæssige afskrivninger eller  

 medregnes til anskaffelsessummen ved opgørelse af den skattepligtige  

 fortjeneste ved afståelse af ejendommen.
 Stk. 4. Tilskuddet til de under § 1, stk. 1, nævnte investeringer  

 udbetales, når projektet er gennemført og udgifterne hertil er afholdt.  

 Udbetalingen af tilskud sker ved overførsel til konto i et pengeinstitut.
 Stk. 5. Tilskuddet kan, når særlige forhold gør sig gældende,  

 udbetales a conto.
Kapitel 3 Administrative bestemmelser m.v.
 § 4. Miljø- og energiministeren nedsætter et eller flere råd, der  

 træffer afgørelse i sager om tilskud efter § 1, stk. 1, samt om støtte til  

 generelle projekter inden for vandforsyningen efter § 1, stk. 2.
 Stk. 2. Afgørelser om støtte til de under § 1, stk. 3, anførte  

 formål træffes af Miljøstyrelsen.
 Stk. 3. Afgørelser efter stk. 1 og 2 kan ikke indbringes for anden  

 administrativ myndighed.
 § 5. Nærmere regler om det eller de i henhold til § 4, stk. 1,  

 nedsatte råd fastsættes af miljø- og energiministeren.
 Stk. 2. De i stk. 1 anførte råds administrations- og  

 sekretariatsudgifter afholdes af den i § 1, stk. 4, nævnte bevilling.
 § 6. Den, der giver urigtige eller vildledende oplysninger i  

 forbindelse med ansøgning om udbetaling af tilskud, straffes med bøde eller  

 hæfte, medmindre højere straf er forskyldt efter anden lovgivning.
 Stk. 2. I regler, der udstedes i medfør af denne lov, kan der  

 fastsættes straf af bøde for overtrædelse af reglerne.
 Stk. 3. Der kan pålægges selskaber m.v. (juridiske personer)  

 strafansvar efter reglerne i straffelovens 5. kapitel.
Kapitel 4 Ikrafttrædelsesbestemmelser m.v.
 § 7. Loven træder i kraft dagen efter bekendtgørelsen i  

 Lovtidende.
 § 8. Loven gælder ikke for Færøerne og Grønland.
Oprindeligt fremsat forslag Kapitel 1 Lovens område § 1. Tilskud efter denne lov kan ydes til investeringer og andre  

 aktiviteter, som har til formål at opretholde den decentrale vandforsyning og  

 som vedrører 1) etablering af nye vandindvindingsboringer som erstatning for boringer,  

 der er forurenede, 2) rørledninger til fremskaffelse af vand fra anden vandforsyning, 3) rensning i en overgangsperiode, hvor anden vandforsyning ikke er  

 praktisk eller økonomisk realistisk, 4) etablering af afværgeboringer, 5) kontrol og overvågning af vandkvaliteten i indvindingsoplandet, eller 6) andre foranstaltninger, der kan sikre decentral vandforsyning i det  

 åbne land f.eks. ændring af dyrkningspraksis i indvindingsoplandet eller  

 fjernelse af forurening.
 Stk. 2. En mindre del af midlerne kan anvendes til støtte for  

 generelle projekter, f.eks. demonstrations- og udviklingsprojekter, der har  

 til formål at opretholde den decentrale vandforsyning på længere sigt.
 Stk. 3. Desuden kan en mindre del af midlerne anvendes til støtte  

 for projekter om spildevandsbortskaffelse i områder, der ikke er kloakeret,  

 samt projekter angående alternative muligheder for spildevandsbortskaffelse i  

 kloakerede områder.
Stk. 4. Tilskud efter loven udbetales af miljø- og  

 energiministeren indenfor en beløbsramme fastsat på finansloven.
Den del af  

 en tilsagnsramme, der ikke er udnyttet i et finansår, kan overføres til  

 følgende finansår.
 Stk. 5. Midlernes fordeling mellem de tre formål anført i stk. 1-3  

 fastsættes af miljø- og energiministeren.
Kapitel 2 Tilskud til ikke-almene og mindre, almene vandforsyninger § 2. Tilskud efter § 1, stk. 1, kan ydes til ejere af ikke-almene  

 og mindre, almene vandforsyninger, såfremt vandforsyningsanlægget fortrinsvis forsyner husholdninger.
 Stk. 2. Det er en betingelse for ydelse af tilskud efter § 1, stk.  

 1, at vandkvaliteten i den pågældende vandforsyning på ansøgningstidspunktet  

 ikke kan overholde eller i nær fremtid ikke vil kunne overholde en eller  

 flere af de grænseværdier for vand af drikkevandskvalitet, der er fastsat af  

 miljø- og energiministeren, og at vandforsyningen ikke kan antages at være  

 ansvarlig herfor.
Stk. 3. Der kan ikke ydes tilskud til aktiviteter og initiativer,  

 som tillige vil kunne støttes efter anden lovgivning.
Der kan dog ydes  

 tilskud, hvis det kun er mindre dele af aktiviteterne eller initiativerne,  

 der vil kunne opnå tilskud efter anden lovgivning, eller ansøgningen i det  

 væsentligste falder uden for hovedsigtet med andre tilskudsordninger.
 § 3. Miljø- og energiministeren fastsætter nærmere regler om  

 ydelse af tilskud, samt om behandlingen af sagerne, herunder om ansøgningens  

 form og indhold, samt om kontrol af dette, herunder om adgang til  

 besigtigelse af vandindvindingen, revisionserklæringer, samt om, hvilke  

 oplysninger der skal tilvejebringes i forbindelse med sagens behandling.
 Stk. 2. Såfremt betingelserne for ydelse af støtte ikke  

 overholdes, kan der kræves hel eller delvis tilbagebetaling af det udbetalte  

 tilskud.
Stk. 3. De under § 1, stk. 1, udbetalte midler er ikke  

 indkomstskattepligtige for tilskudsmodtageren.
Udgifter, som er betalt ved  

 tilskud efter denne lov, kan ikke fradrages ved indkomstopgørelsen eller  

 medregnes ved opgørelsen af grundlaget for skattemæssige afskrivninger eller  

 medregnes til anskaffelsessummen ved opgørelse af den skattepligtige  

 fortjeneste ved afståelse af ejendommen.
 Stk. 4. Tilskuddet til de under § 1, stk. 1, nævnte investeringer  

 udbetales, når projektet er gennemført og udgifterne hertil er afholdt.  

 Udbetalingen af tilskud sker ved overførsel til konto i et pengeinstitut.
 Stk. 5. Tilskuddet kan, når særlige forhold gør sig gældende,  

 udbetales a conto.
Kapitel 3 Administrative bestemmelser m.v.
§ 4. Miljø- og energiministeren nedsætter et eller flere råd, der træffer afgørelse i sager om tilskud efter § 1, stk. 1, samt om støtte til generelle projekter indenfor vandforsyningen efter § 1, stk. 2.
 Stk. 2. Afgørelser om støtte til de under § 1, stk. 3, anførte  

 formål træffes af Miljøstyrelsen.
 Stk. 3. Afgørelser efter stk. 1 og 2 kan ikke indbringes for anden  

 administrativ myndighed.
 § 5. Nærmere regler om det eller de i henhold til § 4, stk. 1,  

 nedsatte råd fastsættes af miljø- og energiministeren.
 Stk. 2. De i stk. 1 anførte råds administrations- og  

 sekretariatsudgifter afholdes af den i § 1, stk. 4, nævnte bevilling.
 § 6. Den, der giver urigtige eller vildledende oplysninger i  

 forbindelse med ansøgning om udbetaling af tilskud, straffes med bøde eller  

 hæfte, medmindre højere straf er forskyldt efter anden lovgivning.
 Stk. 2. I regler, der udstedes i medfør af denne lov, kan der  

 fastsættes straf af bøde for overtrædelse af reglerne.
 Stk. 3. Der kan pålægges selskaber m.v. (juridiske personer)  

 strafansvar efter reglerne i straffelovens 5. kapitel.
 Kapitel 4.
 Ikrafttrædelsesbestemmelser m.v.
 § 7. Loven træder i kraft dagen efter bekendtgørelsen i  

 Lovtidende.
 § 8. Loven gælder ikke for Færøerne og Grønland.
Bemærkninger til lovforslaget Almindelige bemærkninger Sigtet med lovforslaget I forbindelse med drøftelserne forud for vedtagelse af lov nr. 490 af 12.  

 juni 1996 om afgift af spildevand blev det mellem regeringen, Enhedslisten og  

 SF aftalt, at miljø- og energiministeren i folketingssamlingen 1996/97 skulle  

 fremsætte forslag om etablering af en støtteordning, der skal anvendes til at  

 yde tilskud til mindre vandværker og enkeltindvindinger, der rammes af  

 forurening.
 For god ordens skyld skal oplyses, at ovennævnte lov om afgift af  

 spildevand trådte i kraft 1. januar 1997, og pålægger de af loven omfattede  

 en afgift pr. kg. kvælstof, fosfor og organisk stof, der udledes med  

 spildevandet.
En begrænset del af den foreslåede støtteordnings midler kan anvendes til  

 at støtte iværksættelse af generelle projekter til fremme af opretholdelsen  

 af den decentrale vandforsyning på længere sigt.
Herudover skal en begrænset  

 del af midlerne på samme måde anvendes til fremme af grønne og lokalt  

 tilpassede spildevandsløsninger for ejendomme uden for kloak, samt til  

 projekter vedrørende byøkologisk/grøn håndtering af spildevand indenfor de  

 kloakerede områder.
Det blev ved forliget forudsat, at der i 1997 bevilliges 25 mill. kr.
I  

 1998 og følgende år forudsættes bevilliget 70 mill. kr. årligt.
 Den danske vandforsyning adskiller sig fra vandforsyningen i mange andre  

 lande, dels ved antallet af vandværker (ca. 3.000) og enkeltindvindinger (ca.  

 91.000), dels ved at næsten alt drikkevand indvindes fra grundvand, og kan  

 anvendes uden væsentlig videregående behandling.
Som bekendt er der imidlertid i de seneste år konstateret forurening af et  

 tiltagende antal drikkevandsanlæg.
Forureningen har ofte ramt mindre  

 vandværker eller enkeltindvindinger, da disse i mange tilfælde indvinder vand  

 fra reservoirer tæt på jordoverfladen.
Løsning kan - afhængig af problemets art og omstændighederne iøvrigt -  

 enten være renovering af drikkevandsboringen, etablering af anden boring  

 eller tilslutning til anden vandforsyning.
I visse situationer kan det være  

 nødvendigt at etablere mere avancerede behandlingsanlæg i en overgangperiode.  

 I mange tilfælde kan der - p.g.a. det begrænsede antal forbrugere der er  

 tilsluttet - blive tale om en stor udgift for den enkelte forbruger.
 Derfor ønsker regeringen med dette lovforslag at tilvejebringe mulighed  

 for at yde tilskud til forbrugere, der uforskyldt kommer i den ovenfor  

 beskrevne situation.
Efter miljø- og energiministerens ønske nedsattes i marts 1996 det  

 såkaldte drikkevandsudvalg.
Hovedindholdet i udvalgets kommissorium var en  

 vurdering af, om gældende lovgivning kan håndtere de forureningsmæssige  

 problemer, vandværkerne i dag står overfor.
Da aftalen om støtteordningen  

 blev indgået i maj 1996 var det naturligt at bede drikkevandsudvalget  

 analysere, hvordan midlerne kan anvendes til at sikre den decentrale  

 vandforsyning, ligesom drikkevandsudvalget er anmodet om at overveje  

 administrationen af støtteordningen.
Drikkevandsudvalget afgav i december 1996 en betænkning om  

 støtteordningen.
Hovedanbefalingerne er som følger:
 a administrationen af den del af støtteordningen, der vedrører  

 vandforsyningsformål, bør varetages af et eller flere råd, hvori de  

 væsentligste vandforsyningsinteresser er repræsenteret.
a udvalget anbefaler, at en mindre del af midlerne - f.eks. 3 mill. kr. om  

 året - anvendes til generelle projekter indenfor vandforsyningsområdet.
Det  

 anbefales, at disse midler ligeledes administreres af det eller de nedsatte  

 råd.
a administrationen af midlerne til spildevandsformål varetages af  

 Miljøstyrelsen.
Udvalget anbefaler, at der årligt anvendes 5 mill. kr. af  

 støtteordningens midler til projekter vedrørende spildevand.
a et flertal i udvalget anbefalede, at der til at begynde med oprettes et  

 råd med sekretariat i Miljøstyrelsen.
Amtsrådsforeningen anbefalede dog, at  

 administrationen af midlerne varetages af de enkelte amter, hvor et udvalg i  

 hvert amt med repræsentanter for interessenterne skal administrere midlerne  

 for det pågældende amt.
 a vandforsyninger og enkeltindvindinger med en udpumpet årlig mængde  

 (gennemsnit over 3 år) på under 80.000 m3 kan søge støtte.
a der kan ydes en støtte på 40% af den påtænkte investering.
Inden  

 udbetaling af det beregnede støttebeløb fratrækkes 5.000 kr. pr. anlæg.
a detaljerne angående støtteordningen fastlægges ikke i lovsform, men i  

 bekendtgørelser og vejledninger.
Således anbefales det, at der bliver fremsat  

 et forslag til rammelov om støtteordningen, hvor miljø- og energiministeren  

 bemyndiges til at fastsætte nærmere regler om støtteordningen.
 a støtteordningen og administrationen af denne evalueres efter at have  

 fungeret i to år.
 a beslutninger angående tildeling af støtte bør være endelige.
1. Lovforslagets indhold Lovforslaget giver miljø- og energiministeren bemyndigelse til at etablere  

 en tilskudsordning til gavn for mindre vandforsyninger og enkeltindvindinger.  

 Forudsætningen for ydelse af tilskuddet er, at disse p.g.a. forurening må  

 imødese væsentligt øgede investeringer og lignende.
Tilskuddet gives efter  

 ansøgning til en række i lovforslaget anførte formål.
Desuden kan der gives  

 støtte til generelle projekter indenfor vandforsynings- og  

 spildevandsområdet.
Der vil for de generelle projekters vedkommende oftest  

 være tale om, at de med disse projekter forbundne udgifter fuldt ud dækkes af  

 støtteordningens midler.
2. Forholdet til EU-retten Der er tale om en statsstøtteordning, der i alt fald for en del er  

 omfattet af EF-Traktatens regler herom.
Efter Europa-Kommissionens meddelse  

 af 6. marts 1996 om minimisstøtteordninger antages støtte under visse  

 tærskelbeløb ikke at falde ind under EF-traktatens artikel 92, stk. 1,  

 således at støtten ikke på forhånd skal anmeldes til Europa-Kommissionen i  

 henhold til EF-traktatens artikel 93, stk. 3. Den støtteordning, der  

 etableres ved lovforslaget, vil blive administreret i overensstemmelse med de  

 minimis-reglerne, og vil derfor ikke skulle notificeres.
Europa-Kommissionens  

 de minimis-regler gælder imidlertid ikke for støtte inden for blandt andet  

 landbrug.
Støtte til enkeltindvindinger, der forsyner landbrug, vil derfor  

 skulle notificeres for Europa-Kommissionen.
Den nødvendige notifikation vil  

 ske i forbindelse med udarbejdelsen af de bekendtgørelser, som ministeren  

 efter lovforslaget bemyndiges til at udstede.
De ved sådanne administrative  

 forskrifter etablerede støtteordninger inden for landbrug vil først kunne  

 træde i kraft, når Europa-Kommissionens godkendelse foreligger.
3. Miljømæssige konsekvenser Da hovedformålet med lovforslaget er at hjælpe mindre vandforsyninger og  

 enkeltindvindinger, der er ramt af forurening, vil den miljømæssige effekt  

 være en forbedring af drikkevandskvaliteten hos de vandindvindinger, hvis  

 ansøgning imødekommes.
Der skønnes ikke at være andre væsentlige miljømæssige  

 effekter.
4. Økonomiske og administrative konsekvenser Der forventes kun mindre administrative konsekvenser for amter og  

 kommuner.
I forbindelse med sekretariatets sagsbehandling skal berørte kommuner og  

 amter afgive en udtalelse.
Afgivelse af udtalelsen kan normalt ske på  

 baggrund af materiale, der er i de lokale myndigheders besiddelse.
Det vil  

 især dreje sig om vandforsyningsplaner, materiale om tilsyn med vandværkerne  

 m.v.
Der kan endvidere blive tale om, at amter eller kommuner giver  

 tilladelse eller godkendelse (indvindingstilladelse m.m.). Der er dog her  

 ikke tale om nye opgaver, men opgaver myndighederne i forvejen udfører i  

 henhold til gældende lovgivning.
Midlerne til drikkevandformål forudsættes bevilliget af et eller flere  

 råd.
I overensstemmelse med anbefalingerne fra et flertal af  

 drikkevandsudvalget vil der foreløbigt kun blive nedsat et råd, hvis  

 sekretariatsopgaver vil blive varetaget af Miljøstyrelsen.
Udgifterne til  

 sekretariatsarbejde forudsættes dækket af bevillingen jf. nedenstående  

 bemærkninger.
Foruden forberedelse af forelæggelse af ansøgningerne for  

 rådet, vil sekretariatet have til opgave at informere den potentielle  

 ansøgerkreds om støtteordningen.
I etableringsfasen vil der i Miljøstyrelsen  

 herudover være opgaver af en lidt anden karakter: vejledningsopgaver,  

 fastlæggelse af retningslinier og erfaringsopsamling.
Varetagelsen af disse  

 opgaver forventes ikke finansieret af bevillingen, men af Miljøstyrelsens  

 egne midler.
5. Erhvervsøkonomiske konsekvenser Der forventes ikke særlige erhvervsmæssige effekter af lovforslaget.
Da  

 loven vedrører tilskud til forskellige anlægsinvesteringer, vil der muligvis  

 blive tale om øget efterspørgsel efter ydelser fra erhvervsgrene berørt af  

 ordningens formål.
Dette vil typisk være brøndborere, rørlæggere, smede m.m.
Da det drejer sig om en tilskudsordning, vil denne efterspørgsel være  

 væsentligt større end beløbsrammerne fastsat i de årlige finanslove.
Som det  

 fremgår af det nedenanførte, bemyndiges ministeren til at fastsætte  

 tilskudsprocent m.m.
Drikkevandsudvalget har anbefalet, at der som  

 udgangspunkt fastsættes en tilskudsprocent på 40. Udvalget har yderligere  

 anbefalet, at der fra det beregnede tilskud fratrækkes en egenbetaling på  

 5.000 kr. pr. anlæg.
Det vil sige, at egenbetalingen i gennemsnit vil være  

 lidt over 60% af investeringen.
Med andre ord vil den samlede øgede årlige  

 efterspørgsel fra 1998, når det årlige beløb (inkl. administration) til  

 rådighed er 62 mill. kr., blive ca. 150 mill. kr.
Det skal dog oplyses, at de tiltag til forbedring af vandkvaliteten, der  

 ifølge lovforslaget kan ydes støtte til sandsynligvis alligevel vil skulle  

 foretages.
Tiltagene bliver muligvis p.g.a. støttemulighederne sat i gang  

 noget tidligere end ellers.
Den ovenfor beskrevne øgede efterspørgsel ville  

 sandsynligvis forekomme under alle omstændigheder.
Den øgede efterspørgsel  

 vil således blot komme på et tidligere tidspunkt end ellers.
Ifølge lovforslaget skal der anvendes en mindre del af midlerne til  

 igangsættelse af forskellige generelle projekter indenfor vandforsyning og  

 spildevand.
Der vil derfor være en øget efterspørgsel efter ydelser fra  

 f.eks. ingeniørfirmaer og lignende, der kan udføre sådanne projekter.
Bemærkninger til lovforslagets enkelte bestemmelser Til § 1 De anførte formål indenfor vandforsyning svarer til de punkter,  

 der opnåedes enighed om under forhandlingerne i forbindelse med  

 spildevandsafgiften i april/maj, 1996. Formålene er dog suppleret med  

 generelle udviklings- og demonstrationsprojekter (§ 1, stk. 2) til støtte for  

 den decentrale vandforsyning på langt sigt.
Dette formål er anbefalet af  

 drikkevandsudvalget på baggrund af et forslag fra vandværksforeningerne og  

 Kommunernes Landsforening, og det forventes, at der hertil anvendes ca. 3  

 millioner kr. om året.
På spildevandsområdet er der tale om iværksættelse af projekter, herunder  

 demonstrationsprojekter, både for kloakerede og ikke-kloakerede områder.
Som  

 eksempler på mulige projekter kan nævnes: projekter om grøn  

 spildevandsrensning af det grå spildevand, separationstoiletter eller  

 nedsivning af spildevand.
Det beløb, der afsættes til de under § 1, stk. 3  

 nævnte formål (spildevand) forventes at være 5 mill. kr. om året udregnet som  

 et gennemsnit over en årrække.
 Der vil for de under § 1, stk. 2 og 3 anførte projekters vedkommende  

 oftest være tale om, at de med disse projekter forbundne udgifter fuldt ud  

 dækkes af støtteordningens midler.
I overensstemmelse med den indgåede aftale forudsættes tilsagnsrammen for  

 finansloven for 1997 at være 25 mill. kr.
De følgende år forudsættes beløbet  

 at være 70 mill. kr. årligt.
De af drikkevandsudvalget foreslåede  

 støtteregler er fastsat på baggrund af det potentielle behov i en  

 ti-årsperiode (1997-2006). Der vil i de enkelte finansår muligvis fremkomme  

 et fra ti-årsprognosen meget afvigende antal ansøgninger.
Derfor er det  

 foreslået i § 1, stk. 4, at uforbrugte midler kan overføres til næste  

 finansår.
Hvis der - især i periodens start - skulle fremkomme langt flere  

 ansøgninger end der er midler til, må der ske en prioritering.
Prioriteringen  

 bør tage udgangspunkt i ansøgerens forureningssituation.
Alt andet lige bør  

 ansøgninger, hvor der er tale om en væsentlig - evt. sundhedstruende -  

 overskridelse af grænseværdierne fremmes sammenlignet med ansøgninger, hvor  

 der måske kun er tale om en beskeden overskridelse af grænseværdierne.
 Herudover er der naturligvis mulighed for, at støtteberettigede  

 ansøgninger, hvortil der ikke er midler i det pågældende finansår, kan komme  

 i betragtning året efter.
 Det er forudsat, at miljø-og energiministeren fastsætter fordelingen af  

 midler mellem de tre hovedformål: tilskud til investeringer til  

 forureningstruede vandindvindinger, igangsættelse af projekter indenfor  

 vandforsyningsområdet, igangsættelse af projekter indenfor  

 spildevandsområdet.
Til §§ 2 og 3 Det er som anført lovens intention at yde tilskud  

 til mindre, almene vandforsyninger og enkeltindvindinger, såfremt disse  

 pludselig stilles overfor store udgifter i anledning af forurening eller  

 potentiel forurening.
Det er i loven ikke ønsket nærmere at fastsætte, hvad  

 der skal forstås ved en mindre vandforsyning.
Drikkevandsudvalget har  

 anbefalet, at vandforsyninger med en gennemsnitlig årlig udpumpning i de  

 sidste tre år på under 80.000 m3 kan komme i betragtning.
Drikkevandsudvalget  

 har anbefalet, at grænsen i særlige tilfælde kan fraviges.
 Denne grænse vil der blive taget udgangspunkt i, når der bliver udarbejdet  

 nærmere regler om støtte fra ordningen.
Drikkevandsudvalget forudsætter yderligere, at der kun kan ydes tilskud  

 til almene vandforsyninger (vandværker), samt enkeltindvindinger, der  

 forsyner husholdninger eller husholdninger med mindre erhverv.
Derfor er det  

 anført i lovforslagets § 2, stk. 1, at en af forudsætningerne for at søge  

 støtte er, at vandforsyningen fortrinsvis forsyner husholdninger.
Eksempler  

 på vandindvindinger, der ikke kan søge støtte, er  

 markvandingsboringer, boringer, der udelukkende forsyner industrivirksomheder  

 eller levnedsmiddelforarbejdende virksomheder.
Begrundelsen for at undtage  

 disse vandforsyninger er, at de næppe kan betegnes som en del af den  

 decentrale vandforsyning.
Som det fremgår af de almindelige bemærkninger til lovforslaget er det en  

 forudsætning for at søge tilskud, at den pågældende vandindvinding er ramt af  

 eller truet af forurening.
Dette er i lovforslagets § 2, stk. 2, defineret  

 som overskridelse eller risiko for overskridelse af en eller flere af de  

 grænseværdier for drikkevandskvalitet, der er fastsat af miljø- og  

 energiministeren.
Reglerne er fastsat i Miljøministeriets bekendtgørelse nr.  

 515 af 29. august 1988 om vandkvalitet og tilsyn med vandforsyningsanlæg.
 Bekendtgørelsen fastsætter grænseværdier for en række stoffer, som  

 eksempel kan nævnes nitrat, bakterielle parametre, pesticider, metaller etc.
Det er ligeledes i de almindelige bemærkninger anført, at der kun kan  

 opnås støtte, hvis vandforsyningen ikke kan antages at værer ansvarlig for  

 forureningen.
Det kan oplyses, at især forurening med bakterielle parametre i  

 mange tilfælde kunne have været undgået, idet denne forurening ofte skyldes  

 en uhensigtsmæssig konstruktion eller placering af vandindvindingen.
Ved  

 udformningen af bekendtgørelserne om, samt administrationsgrundlaget for  

 støtteordningen, vil disse forhold blive nærmere beskrevet.
I lighed med lovgivningen vedrørende andre støtteordninger forudsættes  

 det, at der kun ydes støtte, hvis andre støttemuligheder ikke kan anvendes.  

 Ligeledes forudsættes støttebeløb først udbetalt, når projektet er  

 gennemført.
Dog er der indsat mulighed for, at der kan ske betaling forud,  

 idet mange mindre vandforsyninger ofte er i en så ringe finansiel situation,  

 at der ikke er midler til at være i forskud med ordningens andel.
Da det drejer sig om en ny type støtteordning bemyndiges miljø- og  

 energiministeren til at fastsætte støtteprocenten, samt eventuel  

 egenbetaling.
Herudover kan bemyndigelsen bl.a. anvendes til at fastsætte et  

 maksimalt støttebeløb pr. anlæg.
Drikkevandsudvalget har foreslået en  

 støtteprocent på 40, samt at der efter beregning af tilskuddet fratrækkes  

 5.000 kr. pr. anlæg.
Baggrunden for dette forslag er et udkast til konsulentrapport om  

 udviklingen i den danske vandforsyningsstruktur.
Konsulentrapporten bliver  

 udarbejdet til brug for drikkevandsudvalgets generelle arbejde.
Med de  

 foreslåede støttesatser vil der i perioden 1997-2006 være nogenlunde balance  

 mellem de midler, der er til rådighed og de forventede udbetalinger fra  

 ordningen.
Miljø- og energiministeren vil formentlig tage udgangspunkt i de af  

 drikkevandsudvalget foreslåede støtteregler.
Ved at henlægge fastsættelsen af  

 støttereglerne til bekendtgørelsesform m.m. opnås den fornødne fleksibilitet,  

 der indebærer, at støttereglerne relativt nemt kan ændres, hvis det p.g.a. de  

 indvundne erfaringer er hensigtsmæssigt.
Miljø- og energiministeren bemyndiges yderligere til at fastsætte nærmere  

 regler om ydelse af tilskud, ansøgningernes indhold m.m.
Der er bl.a. hjemmel  

 til at besigtige vandindvindingen, f.eks. efter investeringen er gennemført.  

 Bekendtgørelserne forventes udsendt snarest efter lovens ikrafttræden.
I § 3, stk. 2-4 er anført en række regler, der kun gælder for tilskud, der  

 ydes efter lovens § 1, stk. 1, da der i denne bestemmelse er tale om en  

 tilskudsordning.
Reglerne er ikke relevante for den del af loven (§ 1, stk. 2  

 og 3), der vedrører generelle projekter.
Til §§ 4 og 5 Til at træffe beslutning i sager om ydelse af  

 tilskud til mindre vandforsyninger og enkeltindvindinger foreslås nedsat et  

 eller flere råd med repræsentanter for de forskellige interessenter.
Rådet  

 eller rådene skal desuden disponere udredningsmidlerne indenfor  

 vandforsyning.
Miljø- og energiministeren bemyndiges til at nedsætte rådet  

 eller rådene.
Miljø- og energiministeren vil formentlig i overensstemmelse  

 med drikkevandsudvalgets anbefalinger foreløbigt nedsætte et råd med  

 sekretariat i Miljøstyrelsen.
Følgende vil formodentlig blive anmodet om at  

 lade sig repræsentere i rådet: Danske Vandværkers Forening, Danmarks Private  

 Vandværker, Kommunernes Landsforening, Københavns Kommune,  

 Amtsrådsforeningen, De danske Landboforeninger, Dansk Familielandbrug og  

 Danmarks Naturfredningsforening.
Konstruktionen vil efter ca. 2 år blive  

 evalueret.
På dette tidspunkt vil det bl.a. blive overvejet, om  

 beslutningerne skal udlægges til regionale råd, til eksempel et råd i hver  

 amt, jf. drikkevandsudvalgets anbefalinger.
Det er herudover forudsat, at det  

 er Miljøstyrelsen, der administrerer den begrænsede del af de samlede midler,  

 der forventes anvendt til spildevandsformål (lovforslagets § 1, stk. 3.) Det må forudses, at et betydeligt antal ansøgninger og forespørgsler m.m.  

 skal behandles af sekretariatet og rådet.
Det forventes dog som udgangspunkt,  

 at tre årsværk (en AC'er og to HK'ere) ansættes til at varetage arbejdet med  

 at forberede forelæggelse for rådet.
Udgiften forventes at blive 830.000 kr.  

 pr. år.
Medlemmerne af rådet vil - bortset fra Miljøstyrelsen - være udpegede  

 af interesseorganisationerne.
Der vil derfor ikke ske udbetaling af honorarer  

 i forbindelse med rådets arbejde.
Der er dog mulighed for, at formandsskabet  

 for rådet varetages af en person, der direkte er udpeget af ministeren.
I  

 dette tilfælde vil der være tale om aflønning til vedkommende.
Aflønningen  

 ventes ikke at overstige 50.000 kr. om året.
Herudover skal der anvendes en  

 del midler til information om støtteordningen overfor potentielle ansøgere.  

 Udgifterne til information, beretning m.m. forventes at blive ca. 500.000 kr.  

 årligt.
Totalt set forventes den årlige administrationsudgift at være knapt  

 1,4 millioner - heraf 880.000 kr i lønudgifter - eller ca. 2% af de midler,  

 der fra 1998 vil være til rådighed ifølge lovforslaget.
Som anført i § 5,  

 stk. 2 foreslås disse udgifter afholdt af bevillingen.
 Til § 6 I overensstemmelse med sædvanlig praksis i  

 tilskudslovgivning er der indsat straffebestemmelser for den, der afgiver  

 urigtige eller vildledende oplysninger i forbindelse med tilskudsansøgningen.
 Til § 7 Loven skal træde i kraft så snart som muligt, d.v.s. dagen  

 efter bekendtgørelsen i Lovtidende.
 Til § 8 Loven skal ikke gælde for Færøerne og Grønland.
Skriftlig fremsættelse Miljø- og energiministeren (Svend Auken):
 Jeg skal herved tillade mig at fremsætte:
 Forslag til lov om støtte til forureningstruede vandindvindinger.
(Lovforslag nr.
L 168).
 Lovforslaget er en udmøntning af et forlig indgået i maj 1996 mellem  

 regeringen, SF og Enhedslisten i forbindelse med drøftelserne forud for  

 vedtagelsen af loven om spildevandsafgiften.
Der findes i dag fra tid til anden miljøfremmede stoffer i grundvandet, og  

 vandværkerne må f.eks. på grund af pesticid-fund af og til lukke en eller  

 flere kildepladser.
For at løse disse forureningsproblemer må der naturligvis  

 først og fremmest gribes ind overfor kilden til forurening.
Som opfølgning af  

 regeringens ti-punktsprogram til beskyttelse af grundvand og drikkevand fra  

 1994 er der derfor igangsat en række tiltag, der overvejende er forbyggende.  

 Desuden er der i marts 1996 nedsat et drikkevandsudvalg, der i løbet af  

 foråret afslutter sit arbejde og især skal fremkomme med forslag til en  

 fremadrettet grundvandsbeskyttelse.
Imidlertid tager det et antal år, inden en forurening når ned til  

 grundvandet.
Selv om alle aktiviteter, der kan medføre grundvandsforurening,  

 ophørte, ville det grundvand, der i dag og i de kommende år indvindes til  

 drikkevand, derfor nogle steder være forurenet.
Det er derfor nødvendigt at foretage forskellige tiltag, der for  

 hovedpartens vedkommende er afhjælpende.
Især for ejere af boringer, der  

 forsyner få husstande, samt mindre vandværker kan udgifterne pr. husstand til  

 disse tiltag være ret høje.
Med lovforslaget ønskes at afbøde de økonomiske konsekvenser for  

 enkeltindvindinger og mindre vandværker, der uforskyldt kommer i den ovenfor  

 beskrevne situation.
Desuden foreslås der igangsat forskellige generelle  

 projekter inden for både vandforsynings- og spildevandsområdet.
Disse  

 projekter kan dels på langt sigt gavne den decentrale vandforsyning, dels  

 bidrage til at øge kendskabet til nye eller alternative metoder til  

 spildevandsbehandling både i kloakerede og ikke-kloakerede områder.
Der er til støtteordningen i 1997 forudsat afsat 25 mill. kr.
I årene  

 herefter forudsættes anvendt 70 mill. kr. om året.
 Der er i lovforslaget opregnet en række formål inden for  

 vandforsyningsområdet, der kan støttes af ovennævnte midler, men udover dette  

 er der tale om en bemyndigelseslov, idet Miljø- og energiministeriet efter  

 lovforslaget kan udsende en række bekendtgørelser, der nærmere fastsætter,  

 hvorledes støtteordningen skal administreres.
 Det fremgår af bemærkningerne til lovforslaget, at Drikkevandsudvalget har  

 afgivet betænkning om opbygningen af støtteordningen og bl.a. anbefalet  

 følgende:
 - Vandforsyninger og enkeltindvindinger med en udpumpet årlig mængde  

 (gennemsnit over 3 år) på under 80.000 m3 kan søge støtte.
- Der kan ydes en støtte på 40% af den påtænkte investering.
Inden  

 udbetaling af det beregnede støttebeløb fratrækkes 5.000 kr. pr. anlæg.
 - Støtteordningen og administrationen af denne evalueres efter at have  

 fungeret i to år.
Desuden har et flertal af Drikkevandsudvalget anbefalet, at disponeringen  

 af midlerne til vandforsyningsformål varetages af et råd, hvor de  

 væsentligste vandforsyningsinteressenter er repræsenteret.
Flertallet har  

 anbefalet, at sekretariatet for rådet bliver placeret i Miljøstyrelsen.
 Idet der iøvrigt henvises til lovforslaget med bemærkninger, anbefales  

 forslaget til Folketingets velvillige behandling.
