Resumé I forbindelse med en sag om fri proces udtalte ombudsmanden  

 udtalte, at det ikke er givet, at en begrundelse, der formelt opfylder  

 kravene  

 i forvaltningslovens § 24, fremtræder som tilstrækkelig i det konkrete  

 tilfælde,  

 dvs. giver en fyldestgørende forklaring på, hvorfor en afgørelse har fået et  

 bestemt udfald.
En fyldestgørende begrundelse vil efter omstændighederne  

 kræve en stillingtagen til de anbringender, parten har gjort gældende,  

 navnlig  

 hvor parten har tillagt et bestemt anbringende særlig vægt - og har redegjort  

 udførligt herfor - og der er tale om et anbringende, der er relevant for  

 sagen. (J. nr. 1990-1465-68).
 Stillingtagen til partsanbringender som led i begrundelsen.
A og B klagede over Civilretsdirektoratets afslag på at meddele  

 fri proces efter retsplejelovens § 331 til sagsanlæg mod Københavns Kommune  

 vedrørende lovligheden af en tilbagekøbsklausul, som kommunen havde tinglyst  

 på bl.a.
A's og B's ejendom.
A og B havde tidligere for grundejerforeningen C klaget til mig  

 over et tilsvarende afslag på fri proces fra Justitsministeriet.
I den  

 forbindelse anførte A og B, at en Østre Landsrets dom af 6. februar 1986, som  

 på daværende tidspunkt var under anke til Højesteret, vedrørende  

 lovligheden af tilbagekøbsklausuler på andre ejendomme, ikke havde afklaret  

 spørgsmålet om lovligheden af deklarationerne på bl.a.
A's og B's ejendom.
Jeg meddelte i skrivelse af august 1987, at der under sagens behandling  

 ved Højesteret bestod en mulighed for, at de af A og B rejste spørgsmål ville  

 blive afklaret.
Allerede af den grund kunne jeg ikke kritisere  

 Justitsministeriets  

 afslag på fri proces.
Som svar på en fornyet henvendelse fra A og B meddelte  

 jeg i skrivelse af december 1987, at grundejerforeningen kunne indgive  

 fornyet  

 ansøgning om fri proces, hvis grundejerne i den verserende retssag hævede  

 anken, hvilket senere skete.
I skrivelse af 9. marts 1989 ansøgte A's og B's advokat på bl.a.  

 deres vegne om fri proces efter retsplejelovens § 331. Advokaten redegjorde  

 udførligt for de påstande, han agtede at nedlægge under retssagen samt de  

 anbringender, han ville gøre gældende til støtte herfor.
Advokaten redegjorde  

 endvidere for, hvorfor Østre Landsrets dom af 6. februar 1986 ikke kunne  

 tillægges præjudicerende betydning for denne sag.
A og B havde selv udarbejdet et udførligt notat om sagen, hvori  

 de redegjorde for de påstande og anbringender, der burde gøres gældende under  

 en retssag.
A og B gjorde i den forbindelse nærmere rede for, hvorfor Østre  

 Landsrets dom af 6. februar 1986 i sagen efter deres opfattelse ikke kunne  

 tillægges præjudicerende betydning for deres sag.
Civilretsdirektoratet afslog at meddele fri proces.
I begrundelsen  

 for afgørelsen anførte direktoratet:
 "...
Civilretsdirektoratets afgørelse er truffet i medfør af  

 retsplejelovens § 331, hvorefter justitsministeren når særlige grunde taler  

 derfor, kan meddele fri proces, selv om betingelserne i retsplejelovens § 330  

 ikke er opfyldt.
Efter praksis er det i almindelighed ved bedømmelse efter  

 retsplejelovens § 331 en betingelse for at meddele fri proces, at ansøgeren  

 skønnes at have rimelig grund til at føre proces, hvilket i almindelighed  

 betyder,  

 at ansøgeren skal have udsigt til at få medhold i sin påstand.
Civilretsdirektoratet har ved sin afgørelse navnlig lagt vægt  

 på, at deklarationerne efter Civilretsdirektoratets opfattelse ikke ved  

 pålægget  

 kunne anses for ulovlige, samt at de hverken efter offentligretlige eller  

 privatretlige  

 regler vil kunne tilsidesættes i dag." Civilretsdirektoratet henholdt sig ved fremsendelse af sagens  

 akter til mig til sin afgørelse.
 I et brev til A og B anførte jeg bl.a. følgende:
 "Civilretsdirektoratets afslag på at meddele fri proces er  

 truffet på baggrund af retsplejelovens § 331. Bestemmelsen har følgende  

 indhold:
"Justitsministeren kan, når særlige grunde taler derfor,  

 efter ansøgning meddele fri proces, selv om betingelserne i § 330 ikke er  

 opfyldt.  

 Dette gælder navnlig i sager, som er af principiel karakter eller af  

 almindelig  

 offentlig interesse, eller som har væsentlig betydning for ansøgerens  

 erhvervsmæssige eller sociale situation." .....
Efter praksis lægges der også ved afgørelser om fri proces  

 efter § 331 vægt på, hvorvidt ansøgeren har udsigt til at vinde retssagen  

 (jf.  

 H.
Kallehauge i Ugeskrift for Retsvæsen 1973 B., s. 160). Undtagelsesvist kan  

 der dog meddeles fri proces, selv om det er tvivlsomt, om ansøgeren kan vinde  

 sagen, hvis det f.eks. på grund af sagens afgørende betydning for ansøgeren  

 eller dens principielle karakter findes rigtigst, at ansøgeren får mulighed  

 for at gennemføre sagen, jf. bet. 404/1966 (*1) og Kommenteret Retsplejelov  

 (1989), bd.
I, s. 382 og 389.
Om betingelserne for at meddele fri proces efter retsplejelovens  

 § 331 er opfyldt, beror, således som det også fremgår af det foranstående,  

 på en skønsmæssigt præget vurdering.
Efter de regler, der gælder for min  

 virksomhed,  

 kan jeg kun kritisere en sådan vurdering, hvis der foreligger særlige  

 omstændigheder.
 Ved min gennemgang af sagen har jeg ikke fundet, at der  

 foreligger sådanne særlige omstændigheder, og jeg har derfor ikke grundlag  

 for  

 at kritisere Civilretsdirektoratets afgørelse.
 Sagen har dog givet mig anledning til følgende bemærkninger vedrørende  

 Civilretsdirektoratets  

  

 begrundelse  

  

 for afgørelsen:
 Kravene til indholdet af en begrundelse er angivet i  

 forvaltningslovens § 24. Når afgørelsen beror på et skøn, skal begrundelsen,  

 ud over en henvisning til det anvendte retsgrundlag, indeholde en angivelse  

 af  

 de hovedhensyn, der har været bestemmende for skønsudøvelsen.
Med hensyn til begrundelse i et tilfælde som det foreliggende,  

 hvor der kræves "særlige grunde" el.lign. for at imødekomme en  

 ansøgning, henvises til Juridisk Grundbog (1989), bd. 4, s. 173, hvor netop §  

 331 er angivet som eksempel.
En begrundelse for afslag på fri proces vil  

 opfylde kravene i § 24, hvis den indeholder en henvisning til, hvad der efter  

 praksis - og nu udtrykkeligt angivet i § 331, 2. pkt. - er anset for  

 "særlige grunde", sammenholdt med en konstatering af, at ingen af  

 disse særlige grunde foreligger i den konkrete sag.
 Civilretsdirektoratets begrundelse for afslaget i det  

 foreliggende tilfælde opfylder for så vidt de krav, der efter  

 forvaltningslovens  

 § 24 er fastsat til indholdet af begrundelse.
 Efter min opfattelse er det imidlertid ikke givet, at en  

 begrundelse, der opfylder kravene i § 24, fremtræder som tilstrækkelig i det  

 konkrete tilfælde, det vil sige giver en fyldestgørende forklaring på,  

 hvorfor  

 en afgørelse har fået et bestemt udfald (i modsætning til det af parten  

 forventede eller ønskede). Om begrundelsen kan anses for tilstrækkelig må  

 bl.a.  

 afhænge af afgørelsens art, sagens karakter og partens egen udførlighed i  

 forbindelse  

 med sagen.
 En fyldestgørende begrundelse vil efter omstændighederne kræve  

 en stillingtagen til de anbringender, parten har gjort gældende under sagen.  

 Det vil efter min mening navnlig kunne være tilfældet, hvor parten har  

 tillagt  

 et bestemt anbringende særlig vægt - og har redegjort udførligt herfor - og  

 der er tale om et anbringende, som er relevant for sagen.
Under disse omstændigheder vil det efter min opfattelse være  

 bedst i overensstemmelse med almindeligt anerkendte principper om hensynsfuld  

 sagsbehandling, at myndigheden i sin begrundelse for afgørelsen, udtrykkeligt  

 tager stilling til det, som parten har anført.
Jeg forudsætter, at det kan  

 ske  

 inden for rimelige rammer med hensyn til begrundelsens omfang.
På baggrund af disse generelle synspunkter mener jeg, at  

 Civilretsdirektoratet burde have givet en mere udførlig begrundelse for  

 afgørelsen  

 om ikke at imødekomme Deres ansøgning om fri proces.
Jeg henviser navnlig  

 til,  

 at direktoratet ikke på noget tidspunkt har forklaret, hvorfor man ikke er  

 enig  

 med Dem i det - så vidt ses afgørende - spørgsmål om den præjudicerende  

 betydning af .... (Østre Landsrets dom af 6. februar 1986) .....
Jeg har gjort Civilretsdirektoratet bekendt med min opfattelse." NOTE:(*1) Betænkning nr. 404/1966 om ændring af reglerne om fri  

 proces og organisation af den vederlagsfri retshjælp.
