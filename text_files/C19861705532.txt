 Hermed fremsendes meddelelse nr. 022.01 økonomisk og teknisk registrering  

 af nye eller ombyggede vejbelysningsanlæg på hovedlandeveje.
Som grundlag for den generelle afklaring af betalings- og ejerforholdene  

 til de eksisterende vejbelysningsanlæg ved hovedlandevejene gennemførtes i  

 1982/83 en økonomisk og teknisk registrering, jvf. den tidligere meddelelse  

 nr. 022 af 14. april 1982. Denne registrering ønsker Vejdirektoratet  

 ajourført løbende i de kommende år dels i forbindelse med de mange  

 ombygninger, dels når der udføres nye anlæg.
Meddelelse nr. 022.01 med  

 indberetningsskema er udarbejdet til dette formål.
 Denne meddelelse erstatter den tidligere meddelelse nr. 022 registrering  

 af vejbelysning på hovedlandeveje, dateret 14. april 1982, som udgår.
 Den nye meddelelse er behandlet og godkendt af Aftaleudvalget, der er  

 nedsat i henhold til samarbejdsaftalens pkt. 2.
 Yderligere eksemplarer af meddelelsen kan rekvireres ved henvendelse til:
Vejdirektoratet A&D-områdets sagskoordinationskontor Havnegade 27 1016 København K.
 Tlf.: 01 - 11 33 38.
 Genpart af nærværende brev er tilsendt amtskommunen/kommunens tekniske  

 forvaltning.
Med venlig hilsen Aage Andersen Overingeniør Meddelelse nr. 022.01.
Økonomisk og teknisk registrering af nye eller ombyggede vejbelysningsanlæg på hovedlandeveje.
 I forbindelse med anlæg af nye vejbelysningsanlæg og ombygning af  

 eksisterende vejbelysningsanlæg skal der fremover ske en registrering af  

 økonomiske og tekniske data for belysningsanlægget.
 Til brug for denne registrering er der udarbejdet vedlagte  

 indberetningsskema med vejledning.
Såfremt der siden 1982/83, hvor den seneste registrering fandt sted, er  

 gennemført ombygninger eller etableret nye vejbelysningsanlæg, som ikke  

 allerede er indberettet, ønskes indberetningsskemaet returneret snarest  

 muligt med de nye oplysninger.
Endvidere skal skemaet indsendes fremover ved  

 anlæg eller ombygning af vejbelysningsanlæg på hovedlandevejene.
Aage Andersen Overingeniør.
 Udfyldelsesvejledning for registreringsskema for vejbelysningsanlæg på  

 hovedlandeveje.
 --------------------------------------------------------------------  

 Skemaets forside indeholder økonomiske oplysninger. Økonomiskemanummer  

 anføres øverst fortløbende i forhold til tidligere anvendte numre.
På skemaets bagside anføres de tekniske oplysninger.
Skemadelen er stort  

 set identisk med det skema, Vejdirektoratet anvendte ved registreringen af  

 vejbelysningsanlæg i 1983.
I Skemaets hoved angives begrundelsen for anlægget efter dets  

 nødvendighed, lysteknik og færdselssikkerhed.
Der anvendes de  

 grupperingsnumre, der fremgår af »Rapport om renoveringer af  

 vejbelysningsanlæg på hovedlandeveje incl.motorveje«, Vejdirektoratet  

 1985. Yderligere begrundelser anføres under grupperingen.
Endvidere kan der  

 anføres særlige bemærkninger, f.eks. om der er mulighed for energibesparende  

 foranstaltninger. 1. Identifikation.
Rubrik 8-10 og 15 kan udelades.
Rubrik 30-33 skal indeholde den faktiske  

 længde, dvs. der skal tages hensyn til evt. fejlkilometrering. 2.  

 Administration.
 Her udfyldes rubrik 59-62 og 67-74.
 Rubrik 59-62 udfyldes med et 3-cifret nummer svarende til Danske Elværkers  

 Forenings nummerering af elforsyningsselskaber. 3. Armaturer.
 Rubrik 5-11- benyttes, hvis armaturtypen ændres undervejs for den samlede  

 strækning.
Rubrik 12-21 udfyldes med det aktuelle armaturs fabrikat og  

 katalogbetegnelse.
Ved ældre, uidentificerbare armaturer anføres kun type,  

 f.eks. lysrørs- eller glødelampearmaturer.
 I rubrik 22-25 anføres, om skærmen er plan eller hvælvet.
I rubrik 26-35 angives kun lyskildetypen, LR for lysrør, GL for  

 glødelamper.
HG for kviksølvlamper, NA for natriumlamper og BL for  

 blandingslyslamper.
 I rubrik 40-41 angives antal lyskilder i hvert armatur.
 De øvrige rubrikker skulle ikke volde problemer. 4. Lysteknik.
 I rubrik 47-49 angives belysningsklassen, som den fremgår af vejregel  

 9.20.01, august 1981 (hæftet »Plan«).
 I rubrik 50-52 anføres den eksisterende belysningsklasse baseret på skøn  

 eller beregning.
 Herudover anføres de lystekniske data kun, hvis der foreligger beregninger  

 (jfr. i øvrigt vejregel 9.20.02, august 1981, hæftet »Proj.«). 5.  

 Anlægsforhold.
 Under »bærende dele« oplyses, om masterne er rørmaster,  

 gittermaster, træmaster eller betonmaster.
 For placering i tværsnittet angives f.eks. bagkant, fortov, skillerabat  

 eller midterrabat.
 Armaturets placering angives f.eks. ved top af mast, på arm i top af mast,  

 på arm på siden af mast, i tværophæng eller i længdekæde.
 I rubrik 69-72 anføres lyspunktafstanden, i 73-76 lyspunkthøjden, dvs.  

 armaturhøjden, og i 77-80 overhænget (dvs. afstanden fra armatur til  

 kørebanekant - positiv når armaturet hænger ind over kørebanen, negativ hvis  

 armaturet er placeret bag kørebanekant). 6. Styring, afregning, økonomi.
 Her oplyses kun i rubrik 46-51 om anlægget er et måleranlæg eller  

 brændtimeanlæg og i rubrik 52-74 om anlægget er indrettet for reduceret  

 drift.
-------------------------------------------------------------------- -------------------------------------------------------------------- -------------------------------------------------------------------- DRIFTS OG VEDLIGEHOLDELSESUDGIFTER -------------------------------------------------------------------- -------------------------------------------------------------------- -------------------------------------------------------------------- BEMÆRKNINGER -------------------------------------------------------------------- -------------------------------------------------------------------- BETALERFORHOLD -------------------------------------------------------------------- -------------------------------------------------------------------- BETALER 1 -------------------------------------------------------------------- BETALER 2 -------------------------------------------------------------------- -------------------------------------------------------------------- EJERFORHOLD -------------------------------------------------------------------- -------------------------------------------------------------------- EJER 1 -------------------------------------------------------------------- EJER 2 -------------------------------------------------------------------- -------------------------------------------------------------------- BEMÆRKNINGER -------------------------------------------------------------------- SKEMAET INDSENDES SNAREST EFTER OMBYGNING AF ANLÆGGET ELLER ÆNDRING I EJER- OG BETALERFORHOLD TIL:
DRIFTS- OG VEDLIGEHOLDELSESAFDELINGEN, 1016 KØBENHAVN K.
