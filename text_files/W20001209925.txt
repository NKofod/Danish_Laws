Spaltning OFFENTLIGGØRELSE Spaltning i Behandling af krav opstået efter  

 spaltningen i Fordelingsaftale LR af 26/9 2000, 99/00-4314-1363 Reference FUL § 15 a LV 1999 S.D.2.6.2 og S.D.2.8.
Selskab A A/S ønskedes spaltet pr. 1. januar 2000  

 ved en skattefri spaltning uden ophør af det indskydende selskab.
Det  

 modtagende selskab benævnes her B A/S.
Selskabet fandt det  

 hensigtsmæssigt, at der på forhånd var indgået aftale  

 om, hvorledes der skulle forholdes med krav, som opstår efter  

 spaltningsdatoen den 1. januar 2000, men som vedrører perioden forud  

 for denne dato.
 De krav, som kan opstå kan være såvel  

 skattekrav som andre krav.
Skattekrav Fra og med indkomståret 2000 indgiver det  

 indskydende og det modtagende selskab hver sin selvangivelse.
Til og med  

 indkomståret 1999 har det indskydende selskab indleveret selvangivelsen  

 for begge virksomhedsgrene.
I en årrække ud i fremtiden kan der  

 imidlertid opstå skattesager vedrørende indkomståret 1999  

 og tidligere år.
Problemstillingen kan illustreres ved det eksempel, at et  

 datterselskab i udlandet, som tidligere var ejet af A A/S, men som ved  

 spaltningen er overført til B A/S er genstand for en skatterevision.  

 Revisionen resulterer i, at det pågældende datterselskab  

 får en forhøjelse, medens A A/S får en nedsættelse i  

 sin selvangivelse, dvs. at skatterevisionen i udlandet får en  

 afsmittende effekt for A A/S' selvangivelse.
A A/S opnår herved en  

 økonomisk fordel, mens B's datterselskab opnår en  

 økonomisk ulempe.
Herved opstår en skævvridning/ubegrundet  

 berigelse i form af en forhøjelse i B's datterselskab og  

 nedsættelse i A A/S.
ASL § 136, stk. 3 og FUL § 15 b, stk. 3, regulerer  

 forholdet udadtil, dvs. overfor kreditorerne og aftaleparter.  

 Hæftelsesreglerne løser ikke problemstillingen inter partes.  

 Hvis ikke parterne i forbindelse med spaltningen aftaler nogle principper for  

 fordelingen mellem selskaberne af skattekrav, vil der nemt  

 efterfølgende kunne opstå uenighed herom.
Selskaberne har derfor  

 behov for retningslinier for behandling af skattesager.
 Foruden skattekrav kan der blive tale om, at selskabet  

 modtager tilbagebetalinger fra skattemyndighederne i form af allerede  

 honorerede krav, som senere viser sig ikke holdbare.
Andre krav Der er ligeledes brug for retningslinier for senere  

 opståede krav, som vedrører andet end skattekrav.
Som eksempel nævnes, at tredjemand stævner A  

 A/S i en civil retssag. Årsagen til stævningen er, at  

 sagsøgeren påstår, at selskabet er ansvarlig for en  

 forurening, som har påført sagsøgeren et tab.  

 Forureningen stammer fra den aktivitet, der er udspaltet til B A/S, og det er  

 derfor B A/S, der bør bære risikoen for sagen.
Hvis  

 sagsøgeren vinder sagen, dømmes A A/S til at erstatte  

 sagsøgeren det lidte tab incl. renter og sagsomkostninger, selvom den  

 gren, der har givet anledning til sagen nu er placeret i B A/S.
Fordelingsprincipper Hovedprincippet, som selskabet ønsker, går ud  

 på, at den gren, der har givet anledning til kravet i sidste ende skal  

 afholde udgifterne hertil.
Den ene gren skal ikke beriges på den anden  

 grens bekostning.
Grenspecifikke krav Hvor krav entydigt kan henføres til de  

 tilbageblevne aktiviteter i det indskydende selskab eller kan henføres  

 til grenen i det modtagende selskab, skal kravet henføres til det  

 selskab, hvor den relevante gren nu er placeret.
Den gren, som det  

 efterfølgende opståede krav vedrører, skal bære  

 risikoen for kravet.
Fælles sager Visse krav vil ikke kunne henføres til nogen af  

 grenene; der tale om sager, der kan benævnes fælles sager.
Ved  

 sådanne krav vil selskaberne anvende en fordelingsnøgle på  

 x% til det indskydende selskab og y% til det modtagende selskab.  

 Fordelingsnøglen x%/y% er baseret på omsætningen i de to  

 grene, og fordelingsnøglen svarer også til antallet af  

 medarbejdere i de to grene.
Ligningsrådets afgørelse Ligningsrådet tiltrådte, at den omtalte aftale  

 om fordeling af skattekrav og andre krav samt af tilbagebetalinger, som  

 selskaberne agter at indgå med hinanden, ligger indenfor rammerne af  

 den meddelte tilladelse til spaltning.
Accepten af fordelingsaftalen blev  

 givet på følgende vilkår A A/S og B A/S skal hvet år med indgivelse af  

 selvangivelsen i særskilt bilag til selvangivelsen angive, 1) om der er  

 i det forløbne indkomstår er honoreret krav eller modtaget  

 tilbagebetalinger, som henhører under den beskrevne aftale, og 2)  

 præcisere og forklare, hvorledes sådanne krav/tilbagebetalinger  

 er placeret i de to selskaber.
 Vilkåret gives for at give den  

 skatteansættende myndighed mulighed for at se, hvorledes  

 fordelingsaftalen er udmøntet, herunder at påse om  

 skattemyndigheden er enig i den konkrete udmøntning af aftalen.
Begrundelse for afgørelsen Ligningsrådet har ved sin afgørelse lagt  

 vægt på, at det indskydende selskab og det modtagende selskab  

 begge er/skal være børsnoterede selskaber.
Selvom ejerkredsen  

 ved spaltningens vedtagelse er identisk, vil aktionærkredsen i de to  

 selskaber qua børsnoteringen hurtigt blive ændret i forhold til  

 hinanden.
De to aktionærkredse vil efterfølgende have  

 modsatrettede interesser.
Efter rådets opfattelse er aftalen om fordeling af  

 efterfølgende krav/efterfølgende tilbagebetalinger for det  

 første i overensstemmelse med grenkravet i fusionsskattelovens §  

 15 a, stk. 3, jf. § 15 c, stk. 2.  Det er således i overensstemmelse  

 med grenafgrænsningen, at efterfølgende krav mod selskaberne  

 skal afholdes af den gren, der har givet anledning til, at kravet kunne  

 rejses.
Ligeledes er det i overensstemmelse med grenkravet, at evt.  

 tilbagebetalinger til selskaberne placeres i den gren, som tilbagebetalingen  

 vedrører - og dermed i det selskab, som grenen er placeret i.
For  

 det andet er der tale om børsnoterede selskaber med  

 uafhængige aktionærkredse, og som følge heraf må  

 fordelingsaftalen anses som rent forretningsmæssigt begrundet.
