Bekendtgørelse om arbejdsgiverens  

 betaling af dagpengegodtgørelse for 1. og 2. ledighedsdag I medfør af § 84, stk. 7 og § 90 a, stk. 3, i  

 lov om arbejdsløshedsforsikring m.v., jf. lovbekendtgørelse nr.  

 592 af 14. juli 1999, som ændret ved lov nr. 1084 af 29. december 1999,  

 fastsættes efter bemyndigelse fra arbejdsministeren og efter  

 forhandling med Landsarbejdsrådet følgende:
 § 1. En arbejdsgiver skal betale et medlem af en  

 a-kasse dagpengegodtgørelse for 1. og 2. ledighedsdag, hvis medlemmet  

 bliver ledigt som følge af afskedigelse, hjemsendelse, ophør af  

 opgave- og tidsbestemt akkord og lignende, og medlemmet har været ansat  

 som lønmodtager og har indtjent et arbejdsvederlag i  

 ansættelsen.
Stk. 2. En arbejdsgivers pligt til at betale  

 dagpengegodtgørelse indtræder, hvis medlemmet inden for de  

 sidste 4 uger sammenlagt har været beskæftiget hos arbejdsgiveren  

 svarende til fuld overenskomstmæssig arbejdstid i 2 uger.
Hvis den  

 faktiske arbejdstid ikke kan fastsættes som følge af, at  

 arbejdstiden ikke har været kontrollabel, beregnes arbejdstiden ved at  

 omregne indtægten fra arbejdet ved brug af den til enhver tid  

 gældende omregningssats.
Der henvises til bestemmelserne herom i  

 bekendtgørelse om supplerende dagpenge.
 Stk. 3. Den i stk. 2 angivne periode, inden for hvilken  

 beskæftigelsen skal ligge, forlænges bagud, hvis der i perioden  

 forekommer fravær f.eks. på grund af sygdom, ferie,  

 overenskomstmæssige fridage, søgnehelligdage eller konflikt.
Stk. 4. En arbejdsgiver har højst pligt til at betale  

 dagpengegodtgørelse 16 gange til det samme medlem i et  

 kalenderår.
Heri medregnes de gange, hvor arbejdsgiveren kun har pligt  

 til at betale medlemmet halve dagpengegodtgørelser.
Stk. 5. Dagpengegodtgørelse er A-indkomst.
Der skal  

 ikke beregnes feriegodtgørelse, trækkes arbejdsmarkedsbidrag,  

 ATP eller beløb til Den Særlige Pensionsopsparing af  

 dagpengegodtgørelse.
§ 2. Et medlems 1. og 2. ledighedsdag er de  

 første 2 ordinære arbejdsdage efter fratrædelsen, hvis  

 medlemmet har været i fuld beskæftigelse på  

 fratrædelsesdagen.
Hvis medlemmet ikke har været i fuld  

 beskæftigelse på fratrædelsesdagen, og ikke har haft fuld  

 overenskomstmæssig arbejdstid i kalenderugen, er  

 fratrædelsesdagen 1. ledighedsdag.
§ 3. Hvis et medlem på 1. og 2. ledighedsdag  

 er ledigt i over 4 timer pr. dag, udgør dagpengegodtgørelsen  

 pr. dag ved ledighed som følge af afskedigelse, ophør af  

 opgave- og tidsbestemt akkord og lignende 7,4/37 af højeste  

 dagpengebeløb for en uge.
Hvis medlemmet på 1. og 2.  

 ledighedsdag er ledigt i 4 timer eller derunder pr. dag, udgør  

 dagpengegodtgørelsen pr. dag halvdelen af ovennævnte  

 beløb for en dag, jf. dog § 4.
§ 4. Hvis et medlem er hjemsendt i 4 timer eller  

 derunder, skal en arbejdsgiver betale en halv dagpengegodtgørelse.  

 Hvis et medlem er hjemsendt i mere end 4 timer, men ikke over 7,4 timer, skal  

 en arbejdsgiver betale en hel dagpengegodtgørelse.
Hvis et medlem er  

 hjemsendt i mere end 7,4 timer, men ikke over 11,4 timer, skal en  

 arbejdsgiver betale en hel og en halv dagpengegodtgørelse.
Hvis et  

 medlem er hjemsendt i mere end 11,4 timer, skal en arbejdsgiver betale to  

 hele dagpengegodtgørelser.
Ved hjemsendelse skal en arbejdsgiver dog  

 ikke betale mere end een dagpengegodtgørelse pr. arbejdsdag for samme  

 hjemsendelse.
 Stk. 2. En arbejdsgivers pligt til at betale  

 dagpengegodtgørelse ved hjemsendelse bortfalder, hvis et  

 fuldtidsforsikret medlem i kalenderugen opnår fuld  

 overenskomstmæssig arbejdstid hos arbejdsgiveren, eller hvis et  

 deltidsforsikret medlem i kalenderugen opnår beskæftigelse i 30  

 timer hos arbejdsgiveren.
 § 5. Ved ledighed som følge af  

 arbejdsfordeling udgør dagpengegodtgørelsen pr. dag for 1. og  

 2. ledighedsdag 7,4/37 af højeste dagpengebeløb for en uge pr.  

 anmeldt eller godkendt arbejdsfordeling.
§ 6. En arbejdsgivers pligt til at betale  

 dagpengegodtgørelse bortfalder, når 1)	medlemmet inden ansættelsens ophør afslår et  

 skriftligt tilbud om fortsat beskæftigelse svarende til  

 overenskomstmæssige løn- og ansættelsesvilkår hos  

 samme arbejdsgiver, 2)	arbejdsgiveren er ude af stand til at betale på grund af  

 konkurs eller betalingsstandsning, 3)	afskedigelsen/arbejdsophøret væsentligst kan tilregnes  

 medlemmet, 4)	arbejdsophøret skyldes strejke eller lockout på  

 virksomheden, eller hvis arbejdsophøret er nødvendiggjort af  

 strejke eller lockout på anden virksomhed, 5)	medlemmet i tilslutning til arbejdsophøret modtager  

 sygedagpenge eller afholder ferie på 1. og 2. ledighedsdag, 6)	medlemmet er i fuld beskæftigelse på 1. og 2.  

 ledighedsdag, 7)	en tjenestemand overgår til rådighedsløn,  

 eller 8)	arbejdsophøret skyldes force majeure.
§ 7. Der skal ikke betales  

 dagpengegodtgørelse til 1)	et medlem, der ophører som vikar i en orlovsstilling efter  

 lov om orlov, og hvis ansættelsen har varet mindst 3 måneder, 2)	et medlem, der har været i beskæftigelse, hvortil der  

 ydes offentligt tilskud til lønnen i henhold til  lov om en aktiv  

 arbejdsmarkedspolitik, eller 3)	en fisker, som aflønnes med en andel af nettooverskuddet, og  

 som ikke fisker med egne redskaber og/eller ikke er medejer af den kutter,  

 hvorfra pågældende fisker (en partsfisker).
Betalingstidspunkt og tro- og loveerklæring § 8. En arbejdsgiver skal udbetale  

 dagpengegodtgørelse snarest muligt, dog senest ved virksomhedens 2.  

 lønudbetaling efter medlemmets arbejdsophør, hjemsendelse mv.,  

 eller efter at medlemmet har afgivet en erklæring på tro og love  

 om kravet i § 9, stk. 1.
 § 9. Et medlem har efter anmodning fra  

 arbejdsgiveren pligt til på tro og love at afgive erklæring om,  

 at medlemmet ikke har påbegyndt fuld beskæftigelse, ikke har  

 modtaget sygedagpenge eller har afholdt ferie på 1. og/eller 2.  

 ledighedsdag.
 Stk. 2. En arbejdsgiver kan senest 14 dage efter medlemmets  

 fratrædelse, anmode medlemmet om at afgive en erklæring efter  

 stk. 1. Medlemmets ret til dagpengegodtgørelse bortfalder, hvis  

 erklæringen på tro og love ikke er afgivet til arbejdsgiveren  

 senest 14 dage efter arbejdsgiverens anmodning.
Oplysningspligt § 10. En arbejdsgiver har pligt til at  

 påføre lønsedlen oplysninger om udbetaling af  

 dagpengegodtgørelse for 1. og 2. ledighedsdag fra det tidspunkt, hvor  

 der første gang i et kalenderår sker udbetaling til medlemmet.  

 Det skal herefter fremgå af lønsedlen, hvor mange gange  

 arbejdsgiveren har udbetalt dagpengegodtgørelse i  

 kalenderåret.
 Stk. 2. Når et medlem bliver ledigt som følge af  

 afskedigelse, hjemsendelse mv., og der ikke er udbetalt  

 dagpengegodtgørelser for 1. og 2. ledighedsdag, eller der er udbetalt  

 halve dagpengegodtgørelser, skal arbejdsgiveren skriftligt oplyse  

 medlemmet om grunden hertil.
Stk. 3. De oplysninger, der er nævnt i stk. 2, kan  

 gives på lønsedlen eller på en erklæring udarbejdet  

 af arbejdsgiveren, jf. bilaget.
Oplysningerne skal gives senest en uge efter  

 medlemmets fratrædelse eller senest en uge efter den frist, medlemmet  

 har til at afgive en erklæring på tro og love efter § 9, stk.  

 2.
 § 11. Når en arbejdsgivers pligt til at  

 betale dagpengegodtgørelse er bortfaldet, jf. § 1, stk. 4,  

 kan lønsedler, der opfylder betingelserne i § 10, stk. 1,  

 anvendes som dokumentation for, at medlemmet har modtaget  

 dagpengegodtgørelse 16 gange.
Afgørelse af tvivlsspørgsmål § 12. Hvis ansættelsesforholdet er reguleret  

 ved kollektiv overenskomst, afgøres tvivlsspørgsmål om  

 dagpengegodtgørelse ved fagretlig behandling.
 Stk. 2. Hvis ansættelsesforholdet ikke er reguleret ved  

 kollektiv overenskomst, indbringes tvivlsspørgsmål om  

 dagpengegodtgørelse for Arbejdsmarkedets Ankenævn.
Gebyr § 13. For Arbejdsmarkedets Ankenævns  

 behandling af tvivlsspørgsmål betales efterfølgende et  

 gebyr på 100,00 kr.
Gebyret betales af den part, der ikke får  

 medhold.
Gebyret skal være betalt inden 4 uger efter, at  

 afgørelsen er sendt til parterne.
Straf § 14. Forsømmer en arbejdsgiver sin pligt  

 til at betale dagpengegodtgørelse, jf. § 1, eller de pligter, som  

 påhviler ham efter § 10, kan arbejdsgiveren pålægges  

 bødestraf, jf. § 102 i lov om arbejdsløshedsforsikring  

 m.v.
 Stk. 2. Der kan pålægges selskaber m.v. (juridiske  

 personer) strafansvar efter reglerne i straffelovens 5. kapitel.
Ikrafttrædelsesregler § 15. Bekendtgørelsen træder i kraft  

 den 3. januar 2000.
 Stk. 2. Samtidig ophæves:
 1)	Bekendtgørelse nr. 1145 af 20. december 1995 om  

 arbejdsgiverens betaling af dagpengegodtgørelse for 1. og 2.  

 ledighedsdag.
 2)	Bekendtgørelse  

 nr. 594 af 12. august 1998 om ændring af bekendtgørelse om  

 arbejdsgiverens betaling af dagpengegodtgørelse for 1. og 2.  

 ledighedsdag.
 Stk. 3. Der udarbejdes en vejledning til  

 bekendtgørelsen.
Direktoratet for Arbejdsløshedsforsikringen,  

 den 29. december 1999 Lisbeth Lollike /Jørgen Kappel Bilag 1 Arbejdsgiveroplysninger til medlemmet i forbindelse med  

 betaling  

 af dagpengegodtgørelse for 1. og 2. ledighedsdag,  

 jf. arbejdsløshedsforsikringslovens ? 90a Medlemmets navn	Cpr.nr.
- Beskæftigelseskravet 1:	Medlemmet har sammenlagt inden for de sidste 4 uger  

 forud for arbejdsophøret enten været i       beskæftigelse  

 i 74 timer, eller hvad der svarer til fuld  

 overenskomstmæssig arbejdstid i 2 uger inden for faget:
~ ~ Betalte dagpengegodtgørelser 2:	Antal dagpengegodtgørelser, som medlemmet har  

 fået:
~ ~ Afskedigelse 3:	Medlemmet er afskediget, ophørt i opgave-  

 eller tidsbestemt akkord eller lignende:
 dato for ophøret:
 4:	Medlemmet har været ledigt mere end 4 timer  

 pr. dag på fratrædelsesdagen og/eller den efterfølgende  

 dag :
~ ~ 5:	Medlemmet har efter fuld beskæftigelse  

 på fratrædelsesdagen været ledigt 4 timer eller derunder  

 pr. dag på 1. ledighedsdag og/eller den efterfølgende dag:
~ ~ Hjemsendelse 6:	Antal hjemsendelsestimer:
~ ~ ~ ~ Ikke betalt dagpengegodtgørelse 7:	Medlemmet har ikke fået  

 dagpengegodtgørelse:
~ ~ ~ ~ ~ ~ ~ ~ ~ ~ ~ af andre årsager:
 Eventuelle bemærkninger:
Den Arbejdsgivergiverens underskrift Arbejdsstedets navn, adresse og evt. telefonnummer:
