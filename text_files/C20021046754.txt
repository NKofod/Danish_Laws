Skrivelse med orientering om ændring af  

 lov om social service - indførelse af en garanti for social behandling  

 for stofmisbrug (§ 85) (Til samtlige kommuner og amtskommuner m.fl.) Folketinget har den 11. december 2002 vedtaget L 37  

 forslag til lov om ændring af lov om social service (Garanti for social  

 behandling for stofmisbrug).
 Lovforslaget, som vedtaget ved 3.behandling,  

 vedlægges stil orientering.
 Loven træder i kraft den 1. januar 2003.
Loven indebærer, at amtskommunen får en pligt  

 til at tilbyde social behandling for stofmisbrug inden for en frist på  

 14 dage efter misbrugerens henvendelse til amtskommunen med ønske om  

 at komme i behandling.
Samtidig får stofmisbrugeren en ret til at  

 vælge mellem offentlige og private godkendte behandlingstilbud af  

 tilsvarende karakter som det, amtskommunen har visiteret til.
Målgruppe Der er ikke med loven tilsigtet nogen indholdsmæssig  

 ændring af ansvar og kompetence efter servicelovens § 85.
Medicinsk behandling sker med hjemmel i Indenrigs- og  

 Sundhedsministeriets regler.
Denne indsats må ikke stå alene og  

 den tætte sammenhæng mellem den sociale og medicinske behandling  

 forudsættes videreført uændret.
 Indsatte i kriminalforsorgens fængsler og arresthuse  

 er ikke omfattet af lovforslaget.
 Børn og unge er ikke omfattet af målgruppen  

 for servicelovens § 85.
Omfanget af garantien Der skal foretages en afklaring af behandlingsindsatsen  

 inden for 14 dage.
Tidsfristen regnes fra den første personlige  

 henvendelse med ønske om behandling.
Inden for fristen på 14 dage skal der ske en  

 nærmere udredning i tæt samarbejde med stofmisbrugeren.
Der skal  

 udarbejdes en plan for behandlingsindsatsen.
Efter servicelovens § 111  

 skal den kommunale handleplan og den amtskommunale  

 behandlingstilrettelæggelse koordineres med henblik på at  

 tilvejebringe en sammenhængende og helhedsorienteret indsats.  

 Udarbejdelse af  en handleplan skal ske i en kontinuerlig proces, hvor  

 mål og indsats løbende følges og justeres efter  

 behov.
Er det ikke muligt at foretage en faglig udredning af  

 sagen inden for 14 dage, må dette skrives ind i handleplanen,  

 således at planen indeholder en så realistisk beskrivelse som  

 muligt af rammerne, omfanget, tidshorisonten m.m. for den indsats, der er  

 brug for.
Da handleplanen løbende skal revideres og ajourføres  

 efter behov, vil aftaler i forbindelse med udredning og koordination af en  

 sag kunne indskrives i handleplanen.
 Hvis amtskommunen ikke kan iværksætte det  

 besluttede behandlingsforløb på amtets egne behandlingstilbud  

 eller på de godkendte, private behandlingssteder, amtskommunen  

 sædvanligvis benytter, er amtskommunen forpligtet til at sørge  

 for, at stofmisbrugeren kan blive indskrevet i et andet offentligt eller  

 godkendt behandlingstilbud, der kan realisere det besluttede  

 behandlingsforløb indenfor den fastsatte frist på 14 dage fra  

 henvendelsen.
Fristen for tilbud inden for 14 dage gælder kun i  

 forhold til de af amtskommunen givne tilbud.
Vælger stofmisbrugeren at  

 blive behandlet i et andet godkendt behandlingstilbud, vil det ikke altid  

 være muligt for amtskommunen at iværksætte en behandling  

 inden for fristen.
Der vil kunne være ventetid til andre ønskede  

 behandlingstilbud, som amtskommunen ikke har indflydelse på.
 Amtskommunen kan informere om behandlingsmuligheder, der  

 kan udgøre alternativer til den behandling, amtskommunen tilbyder.
 Klage over afslag på behandling efter servicelovens  

 § 85, herunder manglende iværksættelse af tilbud senest 14  

 dage efter henvendelsen til amtskommunen, kan indbringes for det sociale  

 nævn.
Omfanget af det frie valg Efter loven tillægges stofmisbrugere, der er  

 visiteret til behandling, en ret til at vælge mellem offentlige  

 behandlingstilbud og private behandlingstilbud, der er godkendt efter  

 servicelovens § 94 a.
Det konkrete valg skal være af tilsvarende  

 karakter som det, amtskommunen har visiteret til.
 Der vil derfor ikke være frit valg mellem  

 døgn- og dagbehandling, og det vil heller ikke nødvendigvis  

 være alle godkendte behandlingssteder, som er relevante for det  

 planlagte behandlingsforløb.
Private dagtilbud er ikke omfattet af kravet om  

 godkendelse i servicelovens § 94 a og således ikke omfattet af  

 retten til frit valg.
Er der visiteret til ambulant behandling vil  

 stofmisbrugeren kun kunne vælge at blive behandlet på et andet  

 offentligt ambulant tilbud.
 Retten til at vælge gælder for alle visiterede  

 stofmisbrugere.
Imidlertid kan der ikke ses bort fra, at der kan  

 være forhold, der i enkelte tilfælde gør det  

 nødvendigt at fravige dette udgangspunkt.
Efter lovforslagets stk. 5  

 kan retten til at vælge begrænses, hvis hensynet til vedkommende  

 taler herfor.
Med undtagelsesbestemmelsen   som svarer til  

 undtagelsesbestemmelsen for psykiatriske patienter med hensyn til frit  

 sygehusvalg - er der taget hensyn til situationer, hvor stofmisbrugere med  

 psykoser, svære karakterafvigelser eller egentlig psykiatriske lidelser  

 i nogle tilfælde kan savne evnen til at træffe et rationelt valg  

 i en sådan grad, at stofmisbrugerens valg ikke tilgodeser  

 behandlingsbehovet.
Eller situationer, hvor stofmisbrugeren savner evnen til  

 at overskue eller gennemføre et meningsfyldt  

 behandlingsforløb.
Kvalitetsstandarder og lovovervågning Det er efter den sociale lovgivning amtsrådet, der  

 har ansvaret for tilrettelæggelsen af den sociale behandling for  

 stofmisbrug.
Det er op til det enkelte amtsråd at træffe  

 beslutning om servicemål og den aktuelle politik på  

 behandlingsområdet i amtet og hvilke tilbud, der skal stilles til  

 rådighed, omfanget af disse m.m.
Der kan inden for lovgivningens rammer  

 være forskel fra amtskommune til amtskommune med hensyn til, hvorledes  

 tilbuddene udformes.
Amtskommunen har pligt til at føre tilsyn med, at  

 opgaverne løses tilfredsstillende og med den kvalitet   både  

 faglig og økonomisk   som amtsrådet indenfor lovgivningens  

 rammer har besluttet, der skal være i amtskommunen.
Amtsrådet  

 skal således aktivt påse, at borgerne og brugerne får den  

 hjælp, som de har krav på, og at hjælpen har den kvalitet,  

 som myndigheden har besluttet, den skal have.
Behandling efter servicelovens § 85 hviler på  

 en beslutning om et individuelt forløb i overensstemmelse med en  

 udarbejdet handleplan.
Tilbud alene om rådgivning eller  

 enkeltstående samtaler kan ikke opfattes som social behandling.
 Det forudsættes, at behandlingsgarantien ikke  

 må føre til en kvalitativ forringelse af  

 behandlingstilbuddene.
 Der vil med hjemmel i servicelovens § 110 a blive  

 fastsat regler om indhold, omfang og udførelse af tilbud på  

 stofmisbrugsbehandlingsområdet.
Endvidere vil loven blive omfattet af lovovervågning  

 med henblik på, at ordningens implementering i amtskommunerne  kan  

 blive evalueret.
Det vil i forbindelse med evalueringen blive vurderet,  

 hvorvidt virkningerne af den foreslåede ordning stemmer overens med  

 hensigten med loven.
Der vil på baggrund af evalueringen blive  

 udarbejdet en redegørelse, der efter høring af øvrige  

 myndigheder og organisationer vil blive afleveret til Folketingets  

 Socialudvalg, når loven har virket i tre år.
Lovforslaget (L 37) samt svar på de under  

 udvalgsbehandlingen stillede spørgsmål kan læses på  

 Folketingets hjemmeside   www.ft.dk.
Se under dokumenter   lovforslag fordelt  

 på ministerområde   Socialministeriet   af ministeren.  

 Vedtagne.
 Yderligere oplysninger om loven kan fås ved  

 henvendelse til Lene Hundborg (tlf.nr. 33929215) og Annette Poulsen (tlf.nr.  

 33929289).
Socialministeriet, den 13. december  

 2002 Peter Juul Bilag 1 Vedtaget af Folketinget ved 3. behandling den  

 11. december 2002 Forslag til Lov om ændring af lov om social  

 service (Garanti for social behandling for stofmisbrug) § 1 I lov om social service, jf. lovbekendtgørelse nr. 755 af 9.  

 september 2002, foretages følgende ændring:
 1. I § 85 indsættes som stk. 2-5:
» Stk. 3. En person, der er visiteret til behandling, kan  

 vælge at blive behandlet i et andet offentligt behandlingstilbud eller  

 godkendt privat behandlingstilbud af tilsvarende karakter som det, der er  

 visiteret til efter stk. 1.
 Stk. 4. Fristen efter stk. 2 kan fraviges, hvis personen  

 vælger at blive behandlet i et andet offentligt eller godkendt privat  

 behandlingstilbud end det, amtskommunen har visiteret til efter  

 stk. 1.
Stk. 5. Retten til at vælge efter stk. 3 kan  

 begrænses, hvis hensynet til vedkommende taler herfor.« § 2 Loven træder i kraft den 1. januar 2003.
