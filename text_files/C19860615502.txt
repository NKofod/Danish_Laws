Ansættelse § 1.  Inspektører og afdelingsledere (i det følgende  

 kaldt de ansatte) ved specialarbejderskolerne aflønnes i overensstemmelse med  

 de i denne overenskomst indeholdte regler.
Løn § 2.  Lønningerne udgør pr. 1. oktober 1984 følgende  

 årlige grundbeløb:
Stk. 2.  Lønnen udbetales månedsvis forud for de før 1.  

 september 1970 ansatte.
For de efter denne dato ansatte sker betaling  

 månedsvis bagud.
Regulering af løn § 3.  De i § 2 nævnte lønninger reguleres i  

 overensstemmelse med reglerne i aftale mellem finansministeriet og  

 tjenestemændenes centralorganisationer om justering af tjenestemandslønninger  

 m.v. fra 1. april 1985.
Arbejdstid § 4.  Den i § 2 fastsatte løn forudsætter  

 heldagsbeskæftigelse, hvorved forstås en arbejdstid svarende til normalt 40  

 timer ugentlig, med virkning fra 1. januar 1987 normalt 39 timer ugentlig.
 Stk. 2.  Ud over den i stk. 1 fastsatte arbejdstid  

 påhviler der de ansatte en pligt til at stå til rådighed og udføre merarbejde  

 i det omfang skolens tarv måtte kræve det.
 Stk. 3.  Omfanget af inspektørers og afdelingslederes  

 undervisningspligt fastsættes af direktoratet for arbejdsmarkedsuddannelserne  

 efter indstilling fra den pågældende skole.
Ferie § 5.  Ferie ydes i henhold til gældende ferielov.
 Stk. 2.  Til ansatte, der holder ferie med løn, ydes fra  

 og med ferieåret 1986/87 (optjeningsåret 1985) en særlig feriegodtgørelse på  

 1 1/2 pct., der træder i stedet for det i ferielovens § 14, stk. 1,  

 omhandlede ferietillæg på 1 pct.
Stk. 3.  Godtgørelsen beregnes af samtlige de i  

 optjeningsåret oppebårne beløb for tjenstligt arbejde og af den ansattes egne  

 bidrag til Arbejdsmarkedets Tillægspension og  

 Arbejdsmarkedsuddannelsesfonden.
Der bortses dog fra udbetalt  

 feriegodtgørelse.
Afskedigelse § 6.  Såfremt en afskedigelse af en ansat efter  

 forbundets og den afskedigedes opfattelse er ubegrundet, kan forbundet  

 forlange, at sagen drøftes mellem overenskomstens parter.
Konstitution i højere stilling § 7.  Såfremt en ansat konstitueres i en  

 forstander/lederstilling, og såfremt denne konstitution varer over 15 dage i  

 sammenhæng, ydes der for hele perioden den ansatte et ikke-pensionsgivende  

 tillæg, der beregnes som forskellen mellem den løn, incl. generelt og særligt  

 tillæg, den pågældende ville opnå ved udnævnelse i lederstillingen, og den  

 skalaløn, vedkommende har krav på i henhold til overenskomstens § 2.
 Stk. 2.  Er varetagelsen af den højere stilling  

 udelukkende begrundet i feriefravær, indtræder retten til betaling først, når  

 den ansatte har udført en sådan midlertidig tjeneste i 22 dage i sammenhæng.
 Stk. 3.  I øvrigt følges de for statens tjenestemænd  

 gældende regler vedrørende ydelse af funktionsvederlag, jfr.  

 finansministeriets cirkulære af 24. august 1979, som ændret ved cirkulære af  

 28. marts 1984.
 Tjenestefrihed 8. Der kan af vedkommende specialarbejderskole efter  

 forudgående godkendelse af direktoratet for arbejdsmarkedsuddannelserne gives  

 ansatte adgang til ekstraordinær tjenestefrihed uden løn i tilfælde, hvor det  

 findes, at tilståelse af tjenestefrihed tjener uddannelsessystemets  

 interesser.
 Stk. 2.  Tjenestefrihed kan gives i indtil 1 år ad  

 gangen, dog længst i 3 år, og det er vedkommende skoles ansvar, at der er en  

 stilling ledig til den pågældende ved tjenestefrihedens ophør.
Befordringsgodtgørelse samt time- og dagpenge § 9.  Befordringsgodtgørelse samt time- og dagpenge  

 ved tjenesterejser ydes efter de for statens tjenestemænd gældende regler.
Øvrige ansættelsesvilkår § 10.  Funktionærlovens regler finder anvendelse for  

 ansatte efter denne overenskomst.
Fortolkningstvivl § 11.  Uoverensstemmelser vedrørende fortolkningen af  

 denne overenskomst afgøres i henhold til hovedaftale mellem  

 finansmininisteriet og Dansk Funktionærforbund vedrørende inspektørers og  

 afdelingslederes ansættelse ved de selvejende samt statens  

 specialarbejderskoler.
 § 12.  Denne overenskomst træder i kraft den 1. april  

 1985 og kan af parterne opsiges med 3 måneders varsel til en 1. april, dog  

 tidligst til 1. april 1987.
København, den 21. februar 1986 Dansk Funktionærforbund Tommy Hansen / Frode Sylvest Finansministeriet P.M.V.
 E.B.
Peter Veraae Protokollat i tilknytning til overenskomst pr. 1. april 1985 mellem finansministeriet og Dansk Funktionærforbund vedrørende inspektørers og afdelingslederes ansættelse ved de selvejende samt statens specialarbejderskoler 1. Parterne er enige om, at den i overenskomstens § 4,  

 stk. 2, nævnte rådighedsforpligtelse normalt ikke bør overstige 120 timer  

 årlig.
 2. For eventuelt merarbejde m.v. herudover kan der  

 efter forudgående godkendelse af direktoratet for arbejdsmarkedsuddannelserne  

 ydes de ansatte en godtgørelse efter nedenstående regler:
a.
Godtgørelse kan alene ydes for tjenstligt merarbejde, som er pålagt den  

 ansatte i henhold til særlig ordre eller ifølge godkendt tjenestefordeling  

 eller i øvrigt har været en forudsætning for den forsvarlige varetagelse af  

 de med stillingen forbundne tjenstlige pligter.
b.
Godtgørelse kan kun ydes, såfremt merarbejdet er af midlertidig  

 karakter og har strakt sig over en periode, der normalt ikke må være mindre  

 end 4 uger, og såfremt det samlede merarbejde væsentligt overstiger den  

 ovenfor i pkt. 1 nævnte rådighedsforpligtelse.
c.
Godtgørelse for merarbejde ydes så vidt muligt i form af  

 tjenestefrihed, hvis længde fastsættes under hensyn til merarbejdets omfang.  

 Såfremt tjenestefrihed ikke kan ydes, godtgøres merarbejdet med betaling,  

 hvis størrelse fastsættes under hensyn til merarbejdets omfang og den  

 ansattes lønmæssige placering.
 3. Finansministeriet har i tilknytning til  

 overenskomstfornyelserne tilkendegivet, at de principper om  

 løndifferentiering mellem forskellige personalegrupper på  

 specialarbejderskolerne, som er beskrevet i rapporten fra maj 1984, også vil  

 kunne indgå i drøftelserne ved overenskomstfornyelsen i 1987.
København, den 21. februar 1986 Dansk Funktionærforbund Tommy Hansen / Frode Sylvest Finansministeriet P.M.V.
 E.B.
