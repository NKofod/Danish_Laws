Kendelse fra Pressenævnet i sag nr. 37/2003 Scientologi Kirken i Danmark  

    

 har klaget til Pressenævnet over en artikel  

 bragt i Jyllands-Posten  

    

 den 16. marts 2003  

 , idet man  

    

 mener, at god presseskik er tilsidesat.
Artiklen havde overskriften   

  

 Erstatningssag mod Scientology  

 trækker ud  

  

 .
I en underoverskrift hed det:
Tre kvinders erstatningssag imod Scientology sekten har  

 foreløbig været fire år undervejs.
Nu forsøger sektens advokater at gøre  

 sagen  

 til et spørgsmål om religionsfrihed og dermed få retten  

    

 til at afvise den. Artiklen var sålydende:
 Tre kvinder venter på fjerde år på at få afgjort en  

 erstatningssag imod Scientology sekten, som anklages for at have snydt dem  

 for 650.000  

 kroner.
 Imidlertid gør den nyreligiøse bevægelse, hvad den kan for at  

 forpurre sagen.
Først krævede sekten sagen udsat, fordi den ikke ønskede, at en  

 psykolog med speciale i sekter udtalte sig i retten.
Den sag blev trukket  

 hele  

 vejen gennem retssystemet.
Dernæst blev de tre kvinders advokat meldt til advokatrådet for  

 at udtale sig om sagen til pressen.
Han blev frifundet.
Religionsfrihed Det seneste forsøg går ud på at få retten til helt at afvise  

 kvindernes erstatningssag.
Sektens advokat hævder, at sektens arbejdsmetoder  

 er  

 beskyttet af religionsfriheden og derfor ikke kan retsforfølges.
De er naturligvis i deres gode ret til at udnytte lovens  

 muligheder.
Men det er påfaldende, at hver gang, vi skal til at tage fat på  

 sagen, kommer der noget nyt ind fra højre, siger de tre kvinders  

 advokat,  

 Carlo Siebert.
Menneskeret Scientology påberåber sig menneskerettighedskonventionens  

 artikel ni, der handler om religionsfrihed.
Ifølge den har enhver ret til at  

 udøve sin religion, og det er netop, hvad Scientology hævder, man gør.
 Fælles for de tre kvinder, der forlod Scientology efter mellem  

 tre og ti års medlemskab, er, at de følte sig presset til at stifte gæld på  

 flere hundredtusinder kroner for at kunne betale for sektens kurser.
 Vi fik at vide, at det ville tage to-tre år med aftenkurser at  

 blive såkaldte auditører, der så kan undervise nye kursister til en løn på  

 1100  

 kroner i timen, siger  

  Ditte  

  Hjort en af de tre kvinder.
Vi blev i stedet bare presset til at købe flere kurser, vi  

 aldrig havde hørt om.
De kom hele tiden med forskellige lånetilbud, og på et  

 tidspunkt fulgte en stor tysk scientolog med mig ned i Føtex for at overvåge,  

 at jeg oprettede et dyrt investeringslån, siger hun.
De fleste tvinges Hun påstår, at de fleste kursister hurtigt tvinges til at stifte  

 en stor personlig gæld for ikke at blive smidt ud og miste alt det, de  

 allerede  

 har investeret.
På et tidspunkt fik  

  Ditte  

  Hjort at vide, at hun var nødt  

 til at tage et ekstra kursus til 11.000 kroner for 12 lektioner for  

 overhovedet  

 at kunne fortsætte med det kursus, hun havde betalt.
Jeg arbejdede om dagen og lånte penge i banken, og alle mine  

 penge gik til Scientology.
Til sidst måtte jeg flytte hjem til min mor.
Den  

 uddannelse, de havde lovet mig, rykkede længere og længere ud i  

 fremtiden,  

 siger den nu 53-årige kvinde.
Byretten afgør den 25. april, om sekten skal have medhold i  

 dette spørgsmål, og om erstatningssagen kan genoptages. Klageren har anført, at der er sket en offentliggørelse, der er  

 i strid med god presseskik.
Klageren har med henvisning til punkt C.2. og 3. i de vejledende  

 regler for god presseskik nærmere anført, at artiklen er en aldeles ensidig  

 og  

 unuanceret gengivelse af den ene parts udtalelser.
Da journalisten blev  

 kontaktet, kunne det konstateres, at han ikke havde forsøgt at få fat i  

 hverken  

 klager eller dennes advokat.
Han vidste end ikke, hvem der var klagers  

 advokat  

 i sagen.
Til gengæld havde han været i kontakt med både sagsøgerne og deres  

 advokat, der er citeret i artiklen, og journalisten kunne bekræfte, at hans  

 opmærksomhed var blevet henledt på sagen fra den i artiklen såkaldte  

 psykolog  

 med speciale i sekter.
Den pågældende, der ikke er psykolog men  

 selvlært, er  

 sagsøgernes bisidder i sagen, og hans udtalelser kan, som retten har udtalt  

 under sagen, ikke betragtes som sagkyndige udtalelser.
Journalisten havde i  

 øvrigt ikke nogen fornuftig forklaring på, hvorfor han ikke havde kontaktet  

 klager i forbindelse med udfærdigelsen af artiklen.
Klager har oplyst, at det er særligt oprørende i forhold til  

 artiklen, at klager nu i tre år forgæves har forsøgt at få modparten til at  

 konkretisere sagerne, så domsforhandlingen kunne finde sted.
Sagsøgerne har  

 først i januar 2003 over for klager oplyst, at de ikke vil konkretisere  

 sagerne  

 yderligere.
Klager har herefter begæret sagerne afvist.
Der har ikke på noget  

 tidspunkt været forsøg fra sagsøgernes side på at fremme sagerne,  

 almindeligvis  

 ved konkretisering af anbringenderne.
Derimod er medierne blevet brugt  

 flittigt, hvilket artiklen tydeligt viser.
 Klageren har med henvisning til den såkaldte non-informations-  

 klausul i de vejledende presseetiske regler anført, at journalisten  

  og  

 dermed bladet  i så høj grad synes at være enig med og eftergivende  

 over for  

 sagsøgerne og deres bisidder, at journalisten end ikke havde overvejet, at  

 det  

 skulle være nødvendigt at overholde de mest grundlæggende presseetiske  

 regler.
Bladet har afvist at have handlet i strid med afsnittet om  

 retsreportagen i de vejledende presseetiske regler.
Bladet har i den  

 pågældende  

 artikel loyalt redegjort for begge parters synspunkter.
Afsnittet om  

 retsreportage forpligter ikke mediet til at tage kontakt til alle parter i en  

 sag, men alene til at sikre en loyal og afbalanceret gengivelse af  

 synspunkterne, som det er sket i dette tilfælde.
Bladet har i den forbindelse  

 noteret sig, at der ikke påvises faktuelle fejl i artiklen.
 Bladet har endelig anført, at man finder klagers henvisning til  

 den såkaldte non-informationsklausul irrelevant i denne sag.
I sagens behandling har følgende nævnsmedlemmer deltaget: Lene  

 Pagter Kristensen, Finn Rowold, Kaare R.
Skou og Kirsten Dyregaard.
 Pressenævnet udtaler:
Pressenævnet finder, at bladet i artiklen ikke har bragt en  

 kvalitativ ligelig gengivelse af parternes synspunkter i sagen.
Nævnet  

 bemærker  

 i den forbindelse, at bladet har undladt at bringe klagers synspunkter i  

 forhold til det oplyste om klagers tidligere forsøg på at få stoppet  

 retssagen  

 og i forhold til det af sagsøgerne oplyste om, hvorledes de af klager blev  

 presset til at stifte gæld for at kunne deltage i klagers kurser.
Bladet har  

 herved handlet i strid med god presseskik, og nævnet udtaler sin kritik.
 Nævnet finder ikke grundlag for at fastslå, at bladet skulle  

 have udvist eftergivenhed over for sagsøgernes eller deres bisidders ønske om  

 at få indflydelse på artiklen.
 I medfør medieansvarslovens § 49 pålægges det herefter den  

 ansvarshavende redaktør af Jyllands-Posten at offentliggøre følgende:
   

  

 Kendelse fra  

 Pressenævnet:
 Den 16. marts 2003 bragte Jyllands-Posten en omtale af en  

 retssag, som tre kvinder havde anlagt mod Scientology.
 Scientology Kirken i Danmark har klaget til Pressenævnet,  

 idet man finder, at bladet har tilsidesat god presseskik.
 Pressenævnet udtaler:
Pressenævnet finder, at bladet i artiklen ikke har bragt en  

 kvalitativ ligelig gengivelse af parternes synspunkter i sagen.
Nævnet  

 bemærker  

 i den forbindelse, at bladet har undladt at bringe klagers synspunkter i  

 forhold til det oplyste om klagers tidligere forsøg på at få stoppet  

 retssagen  

 og i forhold til det af sagsøgerne oplyste om, hvorledes de af klager blev  

 presset til at stifte gæld for at kunne deltage i klagers kurser.
Bladet har  

 herved handlet i strid med god presseskik, og nævnet udtaler sin kritik.
 København den 21. maj  

 2003.
