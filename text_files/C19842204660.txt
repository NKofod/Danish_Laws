 UNDERVISNINGSVEJLEDNlNG I DATALÆRE PÅ HF.
 Indledning.
Undervisningen i datalære skal give eleverne indtryk af den teknologiske  

 udvikling der tog sin begyndelse i 70'erne.
Der tænkes dels på udviklingen  

 henimod mindre maskiner med større lagerkapacitet og hurtigere  

 datatransmission, dels på udviklingen af programmellet henimod simplere  

 programmeringssprog og bedre kommercielle standardprogrammer.
Samtidig er der  

 sket en markant udvidelse i forbruget af edb: mens der i begyndelsen især var  

 tale om rene forskeranvendelser i fx fysik og ingeniørvidenskab benyttes edb  

 nu i stigende omfang administrativt.
Endelig har mikroprocessoren muliggjort  

 en automatisering af en lang række arbejds- og overvågningsprocesser:
Hele denne udvikling medfører at der i undervisningen skal lægges vægt på  

 at eleverne får lejlighed til at arbejde med edb-systemer af administrativ  

 karakter og at de får et indblik i den teknologiske udvikling på hele  

 edb-området.
Det vil i den forbindelse være naturligt at komme ind på  

 teknologiaftaler.
Faget har såvel en teknisk som en samfundsrettet side.
Begge sider skal i  

 de senere undervisningsforløb fremtræde klart, og den enkelte elev skal  

 gennem analyser og diskussioner have lejlighed til at udvikle sit syn på  

 edb's anvendelser i samfundet.
Undervisningen har både et brugerorienteret og et skabende aspekt.
Det  

 første aspekt tilgodeses ved at eleverne lærer at anvende færdige programmer  

 med tilhørende dokumentation.
Her kan andre former for datasystemer også  

 inddrages, fx teledata.
Den skabende side af undervisningen tilgodeses ved at  

 eleverne lærer at opstille simple modeller, at konstruere tilhørende  

 algoritmer samt at programmere disse og dokumentere programmet.
Den  

 nødvendige individuelle vejledning på disse områder sikres ved at hver elev i  

 kursets indledende del afleverer et sæt hjemmeopgaver om ugen.
Opgaverne  

 rettes og kommenteres af læreren.
 Der skal i undervisningen lægges særligt vægt på betydningen af en godt  

 gennemarbejdet dokumentation, både af elevernes egne produkter og af andres.  

 Dokumentationen bør foretages sideløbende med problemløsningen, og den bør  

 altid indeholde prøvekørsler af programmet.
 Indhold.
 For at medvirke til en progression i kurset, opdeles dette i tre faser: En  

 grundlæggende del, en projektdel og en dataopgave.
A.
Grundlæggende del:
 1. Databegrebet.
 Data og information, datarepræsentation, dataorganisation,  

 datakommunikation og datatransformation.
 2. Algoritmebegrebet.
 Beskrivelse af algoritmer, konstruktion af algoritmer og eksempler på  

 algoritmer.
 3. Programmering.
 Udarbejdelse af programmer til datamaskine, herunder problemformulering,  

 modelopstilling, programskrivning, afprøvning og dokumentation.
 4. Datasystemers virkemåde og anvendelse.
Orientering om skolens eget anlæg, samt om professionelle anlæg og deres  

 anvendelse til såvel centraliseret som distribueret løsning af  

 beregningsopgaver, registeropgaver og styringsopgaver.
Der bør i  

 undervisningen lægges vægt på den teknologiske og systemmæssige udvikling af  

 datamaskinerne.
 5. Registre.
 Herunder registerlovgivningen, databaser og sikkerhedssystemer, samt  

 filhåndteringssystemet på skolens eget anlæg.
Der afleveres i denne del af kurset hver uge et sæt hjemmeopgaver fra hver  

 elev.
Opgaverne rettes og kommenteres af læreren.
B.
Projektdel.
Under denne del af kurset vælger holdet sammen med læreren et eller flere  

 emner til dyberegående behandling.
Centralt i projektet bør stå det  

 datalogiske modelbegreb - gerne belyst gennem konkrete eksempler.
Der bør  

 typisk tages udgangspunkt i problemstillinger, hvor besøg på offentlige eller  

 private virksomheder eller institutioner kan indgå som et væsentligt led i  

 undervisningen.
Der bør indgå eksempler på administrativ databehandling og på  

 automatisering af overvågnings- eller arbejdsprocesser.
 Som eksempler kan nævnes:
»Bankarbejdet i informationsalderen« »En virksomhed og dens datamat« »Edb-behandlet indkomstskat« »Datamatiske modeller i økonomi, fx SMEK og KLASK« »Datamatiske modeller i biologi, fx fiskerimodeller« »Datamaskinen i undervisningen« »Databeskyttelse i datamatiske systemer« »Edb-registreret bogudlån« »Bredbåndsnettet - hvad kan det bruges til?» »Kunstig intelligens« »Mikroprocesoren i dagligdagen« »Hospitals-informationssystemet »det røde system.«» Eleverne udarbejder sammen med læreren en samlet beskrivelse af  

 projektforløbet.
Denne beskrivelse har som primært formål at støtte elevernes  

 hukommenlse til eksamen.
Den kommenteres af læreren, og den indgår i pensum.
C.
Dataopgaven.
 I kursets sidste tredjedel udarbejder grupper på normalt højst tre elever  

 hver sin større opgave under lærerens vejledning.
I opgaven bør indgå elementer af såvel fagets tekniske som fagets  

 samfundsrettede side.
Dataopgaverne for grupperne skal være forskellige, men  

 kan godt ved sammenkædning udgøre et større hele.
De kan være uddybning af et  

 af emnerne fra den grundlæggende del eller fra et af projekterne, men  

 opgaveformuleringen bør være mere detaljeret.
 Som eksempler kan nævnes:
»Elevforsømmelsesregister.
Registret bør kunne registrere fravær i de  

 enkelte fag og på enkelte dage i timer, hele dage og procenter.
Endvidere bør  

 nye elever kunne indføjes, ligesom udgåede elever bør kunne slettes.« »Programmeret undervisning.
Du skal fremstille et  

 undervisningsprogram der henvender sig til en folkeskoleelev i 6. klasse.  

 Programmet skal fx lære eleven simpel brøkregning og procentregning.  

 Kommenter hvilke fordele og ulemper dette og lignende programmer har.« »Konstruer et edb-system der hjælper en grosserer med at registrere  

 varelageret og indtjeningen.
Systemet skal selv kunne bestille varer hjem.  

 Formuler selv input og output.
Hvorledes skal systemet ændres for at blive  

 anvendeligt for fx en grønthandler eller en blikkenslager? Kommenter de  

 ændringer edbsystemet medfører i det daglige arbejde.« D.
Kommentarer:
Kurset er basseret på anvendelse af et konverserende problemorienteret  

 programmeringssprog.
Udviklingen inden for dette område er imidlertid så  

 stærk at der ikke kan peges på et enkelt sprog.
 Det anbefales at medtage eksempler på kommunikation imellem menneske og  

 maskine hvor tastaturet ikke anvendes, fx kommunikation ved direkte grafisk  

 kontakt med skærmen.
 Under diskussionen af de samfundsmæssige konsekvenser af edb og analysen  

 af disse anbefales det at man benytter gæstelærere fra arbejdsmarkedets  

 organisationer, fra offentlige institutioner eller fra politiske partier.  

 Besøg på virksomheder eller institutioner kan også bidrage til at  

 perspektivere denne del af undervisningen.
E.
Eksamen:
 Prøven er mundtlig med forberedelsestid.
 Der stilles to spørgsmål, hvoraf det ene tager sit udgangspunkt i  

 dataopgaven der fremlægges til eksamen.
 Eleven må i forberedelsestiden benytte sig af undervisningsmateriale og  

 noter fremstillet i forbindelse med undervisningen.
Datamaskinen kan være til rådighed under eksaminationen til demonstration  

 af visse simple færdigheder.
Selve brugen af maskinen må kun udgøre en mindre  

 del af den samlede eksamination.
F.
Selvstuderende:
 Selvstuderende opgiver til eksamen hele det læste pensum samt dataopgaven.
C.
Den større skriftlige opgave i datalære:
 Der kan stilles større skriftlig opgave i datalære jfr. hfbekendtgørelsen  

 af 24. april 1974 § 10. Læreren skal dog sikre at eleverne ikke får en  

 opgavetitel, der overlapper emnet for dataopgaven.
 Med hensyn til eksempler på titler henvises til afsnittet om dataopgaven.
 P.d.v.
