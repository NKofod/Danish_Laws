 Den 22. april 1982 undertegnedes i Bogota en aftale mellem Danmark og  

 Colombia om økonomisk, indutrielt og teknologisk samarbejde.
 Aftalen har følgende ordlyd:
Aftale vedrørende økonomisk, industrielt og teknologisk samarbejde mellem Danmarks regering og Colombias regering Kongeriget Danmarks regering og Republikken Colombias regering i ønsket om  

 at forstærke de traditionelle, venskabelige forbindelser mellem de to lande  

 og under hensyn til den væsentlige betydning, der må tillægges økonomisk,  

 industrielt og teknologisk samarbejde med henblik på den økonomiske udvikling  

 af begge lande, på ligeligt grundlag og til gensidig fordel, har indgået  

 følgende aftale:
Artikel I De kontraherende parter vil bestræbe sig på at fremme det økonomiske,  

 industrielle og teknologiske samarbejde mellem de to lande.
 Artikel II Samarbejdets former, beskaffenhed og betingelser fastsættes i  

 enkeltheder inden for rammerne af nærværende aftale gennem specifikke  

 programmer, der aftales ad diplomatisk vej og i overensstemmelse med  

 gældenderetsregler i hvert af de to lande.
Artikel III I overensstemmelse med deres respektive lovgivninger vil de kontraherende  

 parter bestræbe sig for at fremme forberedelse, kontrahering og gennemførelse  

 af de samarbejdsprojekter, der måtte resultere af nærværende aftale.
Artikel IV Den danske og den colombianske regering nedsætter en blandet kommission  

 for økonomisk, industrielt og teknologisk samarbejde.
 Den blandede kommission vil mødes skiftevis i Danmark og i Colombia på  

 tidspunkter, der fastsættes ved fælles overenskomst.
Artikel V Den blandede kommissions hovedformål skal være at undersøge de økonomiske,  

 industrielle og teknologiske forbindelser mellem Danmark og Colombia.
Med  

 dette formål for øje skal kommissionen søge at fastlægge de sektorer, der er  

 af fælles interesse, og den skal træffe foranstaltninger til gennemførelse af  

 bestemte projekter og programmer inden for sådanne sektorer.
Kommissionen  

 skal ligeledes udgøre et organ for udveksling af informationer og gensidig  

 rådgivning vedrørende forhold inden for dens kompetenceområde, og det er også  

 kommissionens opgave at fremme kontakter mellem handels- og  

 industrivirksomheder i de to lande.
Artikel VI Nærværende aftale skal godkendes af hver af de to kontraherende parter i  

 overensstemmelse med deres respektive forfatningsmæssige bestemmelser, og den  

 skal træde i kraft på den dato, hvor udvekslingen af den sidste af de noter  

 finder sted, hvori det bekræftes, at begge parter har opfyldt disse  

 bestemmelser.Fra denne dato kan aftalen opsiges på et hvilket som helst  

 tidspunkt af en af de kontraherende parter.
En opsigelse har virkning seks  

 måneder efter at den anden part har modtaget meddelelse om opsigelsen.
Artikel VII Nærværende aftale er gyldig i fem (5) år, og den forlænges automatisk for  

 perioder af eet år, medmindre en af de kontraherende parter med seks (6)  

 måneders varsel skriftligt meddeler den anden part, at aftalen ønskes ændret  

 eller bragt til ophør.
 Ændring eller ophør af aftalen har ikke indflydelse på supplerende  

 aftaler, der måtte være under gennemførelse, og som er indgået i nærværende  

 aftales gyldighedsperiode, medmindre parterne har aftalt det modsatte.
 Udfærdiget i Bogota den 22. april 1982 på dansk og på spansk, idet begge  

 tekster har samme gyldighed.
For Kongeriget Danmarks regering C.
U.
Haxthausen For republikken Colombias regering Carlos Lemos Simmonds I medfør af artikel VI trådte aftalen i kraft den 5. marts 1984.
