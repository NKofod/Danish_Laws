(Til rektorerne for lærerseminarierne) Direktoratet meddeler herved, at der generelt er mulighed for afløsning af  

 dele af eksamenstoffet i læreruddannelsens fag med direktoratets godkendelse.  

 Ansøgning herom, der skal indsendes senest ved udgangen af semestret før  

 eksamenssemestret, skal indeholde oplysninger om fag, fagområde,  

 afløsningsform, undervisningstimetal og indhold for det pågældende fagområde  

 samt om antallet af studerende, der ønsker den ansøgte afløsning.
 Endvidere er der fortsat mulighed for afløsning uden direktoratets  

 godkendelse i fællesfaget regning efter bestemmelserne i cirkulæreskrivelse  

 af 1. november 1976, i liniefaget dansk efter bestemmelserne i  

 cirkulæreskrivelse af 6. september 1978 og i liniefaget hjemkundskab efter  

 bestemmelserne i cirkulæreskrivelse af 20. februar 1978.
 Herudover kan der fra og med årgang 1981 ske afløsning uden direktoratets  

 godkendelse i liniefagene dansk, engelsk, tysk og fransk efter de  

 retningslinier,der er anført nedenfor under A og B.
 En studerende kan inden for det enkelte fag kun afløse eet fagområde.
A.
I dansk kan afløsning af norsk og svensk sprog, jfr.  

 uddannelsesbekendtgørelsens § 40, stk. 2, nr. 2, og stk. 3, nr. 1, finde sted  

 på grundlag af et timetal på mindst 12 og højst 20 for hvert af de to  

 nabosprog.
 I engelsk kan kan afløsning af fonetik, jfr. uddannelsesbekendtgørelsens §  

 59, stk. 2, nr. 3, og stk. 3, nr. 2 e, finde sted på grundlag af et timetal  

 på mindst 26 og højst 32.
 I tysk kan kan afløsning af fonetik, jfr. uddannelsesbekendtgørelsens §  

 59, stk. 6, nr. 3, og stk. 7, nr. 2 e, finde sted på grundlag af et timetal  

 på mindst 18 og højst 25.
 I fransk kan afløsning af fonetik, jfr. uddannelsesbekendtgørelsens § 60,  

 stk. 2, nr. 3, og stk. 3, nr. 2 d, finde sted på grundlag af et timetal på  

 mindst 15 og højst 20.
 I alle fire fag skal båndtekster indgå i undervisningen i de nævnte  

 fagområder.
B.
Afløsning kan ske i en af følgende to former:
1. Den studerende deltager i mindst 80% af timerne i  

 det pågældende fagområde, eller 2. Den studerende udfærdiger et skriftligt arbejde,  

 der godkendes af læreren.
Det afgøres efter drøftelse på det enkelte hold, om muligheden for  

 afløsning skal benyttes, og i givet fald hvilke(n) afløsningsform(er) der  

 ønskes anvendt.
Den første af de to nævnte afløsningsformer kan kun anvendes,  

 hvis et flertal af de studerende på et hold går ind for det.
Bortset herfra  

 er det den enkelte studerende, som vælger at afløse eksamensstoffet under en  

 af de to nævnte former.
Studerende, som vælger afløsning, men som ikke  

 gennemfører afløsningskurset eller ikke får deres skriftlige arbejde  

 godkendt, går til eksamen efter de almindelige regler.
 Det anføres på »Redegørelse for eksamensstoffet«, om afløsning  

 har fundet sted, og der oplyses om afløsningsform, undervisningstimetal,  

 indhold, evalueringsform samt om antallet af studerende, der har gennemført  

 eller forventes at gennemføre afløsningen.
 Undervisningsministeriet, direktoratet for folkeskolen og seminarier m.v.,  

 den 25. november 1983.
 P.d.v.
