I medfør af § 6, § 35, stk. 2, § 45, stk. 3, § 48, stk. 2, § 56 og § 83, stk. 3 i lov om miljøbeskyttelse, jf. lovbekendtgørelse nr. 68 af 24. januar 1989, fasættes:
Område § 1.  Bekendtgørelsen omfatter motorer og turbiner til  

 forbrænding af naturgas samt gas fra forgasning af faste brændstoffer (kul,  

 halm, affald m.v.) enten alene eller i blanding med andre brændsler i faste  

 installationer med en indfyret effekt over 120 kW.
 Stk. 2.  Bekendtgørelsen omfatter ikke anlæg, der er  

 omfattet af lov nr. 215 af 5. april 1989 om begrænsning af udledning af  

 svovldioxid og kvælstofoxider fra kraftværker.
 Stk. 3.  Ved bestemmelse af den indfyrede effekt skal  

 benyttes brændslets nedre brændværdi.
 Stk. 4.  Bekendtgørelsen omfatter ikke anlæg, der  

 benyttes mindre end 500 driftstimer om året.
Definitioner § 2.  Ved eksisterende anlæg forstås anlæg, som var  

 lovligt i drift før 1. december 1990.
 Stk. 2.  Ved nye anlæg forstås anlæg, som idriftsættes  

 efter 1. december 1990.
Grænseværdier § 3.  Emissionen af kvælstofoxider (NOx regnet som  

 NO2) fra nye anlæg, jfr. § 2, stk. 2, må ikke overstige 650 mg/Nm3 tør røggas  

 ved en elvirkningsgrad på 30%.
 Stk. 2.  Emissionen af kulilte (CO) fra nye anlæg, jfr.  

 § 2, stk. 2, må ikke overstige 650 mg/Nm3 tør røggas ved en elvirkningsgrad  

 på 30%.
 Stk. 3.  Grænseværdierne i stk. 1. og 2 ændres  

 proportionalt i op eller nedadgående retning afhængig af elvirkningsgraden.
 Stk. 4.  De i stk. 1 og 2 nævnte grænseværdier refererer  

 til et 02 indhold i røggassen på 5%.
 Stk. 5.  De i stk. 1 og 2 nævnte grænseværdier beregnes  

 som timemiddelværdi ved fuldlast.
 Stk. 6.  Eksisterende anlæg, jf. § 2, stk. 1, skal  

 overholde de i stk. 1 og 2 nævnte grænseværdier senest den 1. januar 1998.
Stk. 7.  Til kontrol af de fastsatte emissionsgrænser  

 skal der udføres målinger, der er i overensstemmelse med anerkendte  

 standardmetoder.
De benyttede målemetoder skal kunne bestemme  

 emissionskoncentrationen af røggassens enkelte komponenter med en samlet  

 usikkerhed på mindre end 15%.
Forhåndsanmeldelse § 4.  Inden etablering af et nyt anlæg, jf. § 2, stk.  

 2, med en indfyret effekt under 5 MW skal der indgives anmeldelse herom til  

 tilsynsmyndigheden, jf. § 8.
 Stk. 2.  Eksisterende anlæg, jf. § 2, stk. 1, med en  

 indfyret effekt under 5 MW, skal anmeldes til tilsynsmyndigheden, jf. § 8,  

 inden den 1. januar 1996.
 Stk. 3.  Anmeldelsen skal indeholder dokumentation for,  

 at emissionsgrænserne i § 3, stk. 1 og 2 overholdes.
Stk. 4.  Dokumentation skal foreligge i form af Stk. 5.  Den i stk. 4 nævnte målerapport skal udføres af  

 et af tilsynsmyndigheden anerkendt laboratorium.
En målerapport udført af et  

 laboratorium, der opfylder kriterier svarende til EN 45.001 skal dog  

 umiddelbart anerkendes af tilsynsmyndigheden.
 § 5.  Anmeldepligten anses for opfyldt, når  

 tilsynsmyndigheden har modtaget de i § 4, stk. 4, nævnte oplysninger.
 Stk. 2.  Har tilsynsmyndigheden ikke inden 4 uger fra  

 modtagelsen af anmeldelsen gjort indsigelse, kan bygge- og anlægsarbejder  

 påbegyndes.
 Stk. 3.  Har tilsynsmyndigheden inden 4 uger fra  

 anmeldelsen gjort indsigelse mod det anmeldte projekt, må bygge- og  

 anlægsarbejder ikke påbegyndes, før der mellem tilsynsmyndigheden og  

 anmelderen er opnået enighed om sådanne ændringer af projektet, at  

 grænseværdierne i § 3 kan overholdes.
 § 6.  Når det anmeldte anlæg sættes i drift, skal  

 dette meddeles til tilsynsmyndigheden.
 § 7.  Er det anmeldte anlæg ikke sat i drift inden 2  

 år efter udløbet af fristen i § 5, stk. 2, skal anmeldelse påny indgives til  

 tilsynsmyndigheden.
Tilsyn § 8.  Kommunalbestyrelsen påser, at reglerne i denne  

 bekendtgørelse overholdes.
 Stk. 2.  For såvidt angår anlæg etableret på  

 virksomheder, hvor amtsrådet i medfør af miljøbeskyttelsesloven er  

 tilsynsmyndighed, føres det i stk. 1 nævnte tilsyn af amtsrådet.
 § 9.  Tilsynsmyndigheden kan i fornødent omfang træffe  

 afgørelse om, hvilken egenkontrol de af bekendtgørelsen omfattede  

 virksomheder for ejerens regning skal foretage til dokumentation for, at  

 bekendtgørelsen overholdes.
 § 10.  For tilsyn og håndhævelse gælder i øvrigt  

 reglerne i miljøbeskyttelseslovens kapitel 7.
Afgørelser og straf § 11.  Bestemmelserne i miljøbeskyttelseslovens  

 kapitel 10 gælder for afgørelser efter denne bekendtgørelse.
 § 12.  Tilsynsmyndighedens afgørelser efter § 5, stk.  

 3, kan påklages til Miljøstyrelsen efter reglerne i miljøbeskyttelseslovens  

 kapitel 11.
 Stk. 2.  Tilsynsmyndighedens øvrige afgørelser kan ikke  

 påklages til anden administrativ myndighed.
Stk. 3.  Klage skal indgives til tilsynsmyndigheden  

 senest 4 uger fra den dag, afgørelsen er meddelt den pågældende.  

 Tilsynsmyndigheden videresender klagen til Miljøstyrelsen med sine eventuelle  

 bemærkninger.
Klagesagen afgøres efter miljøbeskyttelseslovens kapitel 11.
 § 13.  Miljøstyrelsens afgørelser efter denne  

 bekendtgørelse kan ikke påklages til anden administrativ myndighed.
§ 14.  Med mindre højere straf er forskyldt efter den  

 øvrige lovgivning straffes med bøde den der Stk. 2.  For overtrædelser, der begås af aktieselskaber,  

 andelsselskaber eller lignende, kan der pålægges selskabet som sådant  

 bødeansvar.
Er overtrædelsen begået af en kommune eller et kommunalt  

 fællesskab, jfr. § 60 i lov om kommunernes styrelse, kan der pålægges  

 kommunen eller det kommunale fællesskab bødeansvar.
Ikrafttrædelse § 15.  Bekendtgørelsen træder i kraft den 1. december  

 1990.
 § 16.  Fra tidspunktet for bekendtgørelsens  

 ikrafttræden ændres punkt H 4 i listen over virksomheder, anlæg og  

 indretninger, som er omfattet at miljøbeskyttelseslovens kapitel 5, jf.  

 bekendtgørelse nr. 783 af 21. november 1986 om godkendelsespligtige  

 virksomheder m.v., til følgende:
 »Gasturbiner og gasmotorer med en indfyret effekt på over 5 MW  

 (a)».
