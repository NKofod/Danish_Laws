Udloddende  

 investeringsforeninger - skattepligtig fusion med tilbagevirkende kraft Spørgsmål I anledning af en påtænkt skattepligtig fusion i 2003 mellem to  

 udloddende aktieafdelinger i Investeringsforeningen I, er der stillet  

 følgende  

 spørgsmål:
Indgangsværdier i den  

 fortsættende afdeling 1. Skal værdipapirerne i den ophørende afdeling indgå til  

 børskursværdien/markedsprisen den 1. januar 2003 i den fortsættende afdeling? Udlodningsopgørelse 2. Skal den afsluttende udlodningsopgørelse i den ophørende  

 afdeling for indkomståret 2003 foretages pr. 1. januar 2003? 3. Skal den fortsættende afdeling ved udlodningsopgørelsen for  

 2003 medtage alle indtægter og udgifter fra den ophørende afdeling fra 1.  

 januar 2003? Udlodningsregulering 4. Skal emissioner og indløsninger fra den ophørende afdeling i  

 perioden 1. januar 2003 til vedtagelsen udløse udlodningsregulering i den  

 fortsættende afdeling? 5. Skal der for 2003 foretages udlodningsregulering pr. 1. januar  

 2003 af de fremførbare tab i den fortsættende afdeling ? Anskaffelsessum for aktier 6. Opgøres anskaffelsessummen for aktier fra den fortsættende  

 afdeling, som sælges efter den 1. januar 2003, men inden vedtagelsen af  

 fusionen, efter gennemsnitsmetoden på grundlag af de oprindelige  

 anskaffelsessummer  

 i den fortsættende afdeling og børskursværdien pr. 1. januar 2003 i den  

 ophørende afdeling? 7. Opgøres anskaffelsessummen for aktier fra den ophørende  

 afdeling, som sælges efter den 1. januar 2003, men inden vedtagelsen af  

 fusionen, efter gennemsnitsmetoden på grundlag af de oprindelige  

 anskaffelsessummer  

 i den fortsættende afdeling og børskursværdien pr. 1. januar 2003 i den  

 ophørende afdeling? Anskaffelsestidspunkt for aktier  

 til brug for opgørelse af ejertid 8. Bevares de oprindelige anskaffelsestidspunkter ved opgørelsen  

 af ejertiden for aktiebeholdningen fra den fortsættende afdeling? 9. Skal den fortsættende afdeling anse aktiebeholdningen fra den  

 ophørende afdeling, som er i behold pr. vedtagelsesdagen for fusionen, og som  

 indgår i den fortsættende afdelings beholdning, for anskaffet pr.  

 vedtagelsesdagen for fusionen? 10. Skal aktier i den indskydende afdeling, der sælges efter den  

 1. januar 2003, men inden vedtagelsen for fusionen, anses for anskaffet på de  

 oprindelige anskaffelsestidspunkter i den ophørende afdeling? Fordringer i fremmed valuta 11. Skal avance/tab på valutakonti i den ophørende afdeling  

 opgøres med udgangspunkt i markedskursen pr. 1. januar 2003? Svar Ad spørgsmål 1-9 og 11: Ja.
Ad spørgsmål 10: Nej.
Fortjeneste eller tab skal opgøres hos den  

 modtagende afdeling, jf. svaret på spørgsmål 7. Da ejertiden i relation til  

 aktieavancebeskatingsloven først regnes fra fusionens endelige vedtagelse  

 skal  

 avance/tab behandles efter de regler, der gælder for afståelse af aktier med  

 en  

 ejertid på mindre end 3 år.
Beskrivelse af de faktiske  

 forhold Investeringsforeningen I påtænker at fusionere to afdelinger.
De  

 to afdelinger er Afdeling A, som skal være fortsættende (modtagende)  

 afdeling,  

 og Afdeling B, som skal være ophørende (indskydende) afdeling.
Begge  

 afdelinger  

 er udloddende aktieafdelinger.
Afdeling B har placeret sin formue i IT-aktier, og på grund af det  

 faldende aktiemarked nærmer afdelingens formue sig mindstekravet på 10 mio.  

 kr.  

 i lov om investeringsforeninger og specialforeninger.
Med de usikre  

 aktiemarkeder og manglende interesse for nye investorer i denne  

 specialiserede  

 del af aktiemarkedet er der ikke umiddelbart udsigt til en formueforøgelse.
 Der er derfor risiko for en situation, hvor Finanstilsynet kan  

 pålægge foreningen at lukke afdelingen og udbetale formuen til medlemmerne.  

 Som  

 alternativ til afvikling ses muligheden for fusion med Afdeling A, som er den  

 afdeling i foreningen, hvis investeringsområde kommer tættest på Afdeling B.
 Fusionen ønskes gennemført som en skattepligtig fusion med  

 tilbagevirkende kraft til 1. januar 2003.
 Begrundelsen for at foretage en  

  

 skattepligtig  

  

 fusion er at bevare de store fremførbare tab i  

 Afdeling B.
Investeringsforeningen anser det for meget vigtigt og presserende  

 at få bindende forhåndsbesked om de stillede spørgsmål, idet regelgrundlaget  

 i  

 relation til investeringsforeninger ikke synes at være ganske klart.  

 Endvidere  

 forudser Investeringsforeningen et stort behov for også fremover at kunne  

 foretage skattepligtige fusioner med tilbagevirkende kraft og ønsker  

 sikkerhed  

 for, at fusionerne ikke kan udløse utilsigtede virkninger for afdelingerne  

 eller medlemmerne.
Således påtænker Investeringsforeningen også at fusionere  

 tre afdelinger, Afdeling C, D og E, men det er endnu ikke besluttet, hvilken  

 afdeling der skal være den fortsættende.
Det retlige grundlag Fusion af investeringsforeninger/afdelinger sker efter de  

 almindelige regler i aktieselskabsloven.
Det indebærer efter  

 aktieselskabslovens § 134 e, at i hvert fald den ophørende afdeling skal  

 træffe  

 beslutning om fusionen på generalforsamlingen, som tidligst må afholdes 4  

 uger  

 efter bekendtgørelse om modtagelse af fusionsplan og af vurderingsmændenes  

 erklæring.
 De selskabsretlige regler og formkrav bevirker, at en fusion  

 mellem investeringsforeningsafdelinger kun kan foretages med tilbagevirkende  

 kraft, selv om fusionen planlægges i god tid.
 Det er således nødvendigt at passere skæringsdagen for fusionen  

 for at udarbejde de krævede selskabsretlige dokumenter og overholde fristen  

 for  

 indkaldelse til generalforsamling.
 Det er baggrunden for, at fusionen agtes foretaget med  

 tilbagevirkende kraft, selv om den ønskede skæringsdag først er den 1. januar  

 2003.
 Lovhjemlen for en skattepligtig fusion med tilbagevirkende kraft  

 findes i selskabsskattelovens § 8 A, som ifølge lovforarbejderne (L 189 af  

 25.  

 februar 1999) og LV 2001 S.D.1 også omfatter  

 investeringsforeninger/afdelinger.
Efter SEL § 8 A, stk. 2, skal ved skattepligtig fusion med  

 tilbagevirkende kraft  

  

 værdien  

  

 af det  

 indskydende selskab pr. skæringsdagen, som afspejlet i vederlaget for  

 aktierne  

 eller anparterne i det indskydende selskab, lægges til grund ved opgørelsen  

 af  

 det indskydende selskabs afståelsessum samt det modtagende selskabs  

 anskaffelsessum for de overdragne aktiver og passiver.
Det modtagende selskab  

 skal ved indkomstopgørelsen medregne de indtægter og udgifter, som måtte  

 anses  

 at vedrøre selskabet, såfremt fusionen af selskaberne rent faktisk var sket  

 på  

 skæringsdatoen til værdierne pr. denne dato.
Selskabsskattelovens § 8 A omhandler alene forholdet mellem de to  

 afdelinger i relation til værdiansættelse og placeringen af indtægter og  

 udgifter, medens overdragelsessum og overdragelsestidspunkt for investorerne  

 reguleres af de almindelige regler, jf. tillige ligningsvejledningen 2001,  

 S.D.1. I relation til investorerne vil tidspunktet for vedtagelsen af  

 fusionen  

 således være afgørende.
I praksis vil det betyde, at medlemmerne i den  

 ophørende afdeling pr. vedtagelsen skal opgøre afståelsesavance af  

 børskursværdien af de modtagne andele i den fortsættende afdeling samt af  

 overskydende beløb afledt af ændrede stykstørrelser.
Salgsomkostninger  

 fratrækkes i opgørelsen.
Beviserne i den fortsættende afdeling er  

 skattemæssigt  

 anskaffet pr. vedtagelsen til børskursen samme dag.
Spørgsmål 1. Indgangsværdier i  

 den fortsættende afdeling Rådgivers opfattelse og  

 begrundelse ad spørgsmål 1:
 Svaret skal efter vores opfattelse være JA.
Ifølge SEL § 8 A indebærer den tilbagevirkende kraft, at  

 overdragelsen i relation til værdiansættelsen anses for sket pr.  

 skæringsdagen  

 den 1. januar 2003. Samtlige indtægter og udgifter fra begge afdelinger fra  

 skæringsdagen til vedtagelsen skal herefter skattemæssigt indgå i den  

 fortsættende  

 afdeling, jf.
SEL § 8 A og ligningsvejledningen 2001 S.D.1.
 Told- og Skattestyrelsens  

 indstilling og begrundelse ad spørgsmål 1.
 Ved skattepligtig fusion anvender SEL § 8 A, stk. 2, følgende  

 formulering i relation til de værdier, der skal anvendes ved  

 avanceopgørelsen/anskaffelsessummen: "Tillægges fusionen skattemæssig  

 virkning fra skæringsdatoen, lægges værdien af det indskydende selskab pr.  

 denne dato, som afspejlet i vederlaget for aktierne eller anparterne i det  

 indskydende selskab, til grund ved opgørelsen af det indskydende selskabs  

 afståelsessum samt det modtagende selskabs anskaffelsessum for de overdragne  

 aktiver og passiver, og det modtagende selskab medregner ved  

 indkomstopgørelsen  

 de indtægter og udgifter, som måtte anses for at vedrøre selskabet, såfremt  

 fusionen af selskaberne rent faktisk var sket på skæringsdatoen til værdierne  

 pr. denne dato".
 Udtrykket, "som afspejlet i vederlaget for aktierne",  

 giver anledning til tvivl, idet dette kan læses således, at det er værdien af  

 vederlaget på vedtagelsestidspunktet, der er afgørende for fastsættelsen af  

 de  

 pågældende værdier pr. skæringsdatoen uanset at den reelle handelsværdi af  

 aktiverne på skæringsdatoen f. eks. pga. børsnotering påviseligt var en anden  

 værdi.
 Ved fusion af de omhandlede investeringsforeningsafdelinger  

 fastsættes vederlaget samtidig med fusionsbeslutningen, dvs. sige at enhver  

 (netto-)værdisvingning påvirker vederlaget, dvs. at vederlaget afspejler  

 værdien af de indskudte aktiver/passiver på vedtagelsestidspunktet og ikke  

 værdien  

 på skæringsdatoen.
 I lovbemærkningerne er bl. a. anført følgende:
 "Adgangen til i relation til opgørelsen og værdiansættelsen  

 af de overdragne aktiver og passiver og til indkomstopgørelsen at anse  

 overdragelsen for sket pr. skæringsdatoen er indholdet af begrebet  

 skattemæssig  

 tilbagevirkende kraft i den betydning, det benyttes ved fusion, stiftelse og  

 virksomhedsomdannelse".
"Det er således i lovbestemmelsen fastsat, at det er  

 værdierne pr. skæringsdatoen, der lægges til grund.
Disse må i udgangspunktet  

 antages at svare nogenlunde til værdierne på vedtagelsestidspunktet, da det  

 modtagende selskab må antages at lægge vægt på, at vederlaget står i forhold  

 til det, der rent faktisk overdrages.
Vederlaget vil være fastsat med  

 udgangspunkt i værdierne på skæringsdatoen, der kan ligge op til 6 måneder  

 forud for vedtagelsen, men de under lovforberedelsen hørte advokater og  

 revisorer har oplyst, at de udsving, der måtte være, heller ikke ved  

 skattepligtige fusioner mellem uafhængige parter giver anledning til ændring  

 af  

 bytteforhold m.v.
Skulle der i perioden indtræde meget drastiske tab i et af  

 selskaberne, vil det i stedet betyde, at fusionen opgives".
 "Det skal holdes for øje, at der er tale om en skattepligtig  

 overdragelse, og at hvert enkelt aktiv ved avanceopgørelsen i det indskydende  

 selskab - der som følge af fusionen i skatteretlig forstand anses for opløst,  

 jf. selskabsskattelovens § 5 - skal anses for afstået for en del af det  

 samlede  

 faktiske vederlag, forstået som værdien af det til aktionærerne i det  

 indskydende selskab ydede vederlag".
"Det, der har givet anledning til særlige overvejelser i  

 forbindelse med afgrænsningen af den tilbagevirkende kraft, er spørgsmålet om  

 værdiansættelsen af de overdragne aktiver og passiver, da denne i flere  

 sammenhænge vil være forbundet med de løbende indtægter og udgifter, som i  

 konsekvens af den tilbagevirkende kraft indgår i det modtagende selskabs  

 skattepligtige indkomst.
Er der eksempelvis ved salg af en post obligationer  

 i  

 perioden mellem skæringsdatoen og vedtagelsen af fusionen konstateret en  

 gevinst på 2 mio. kr. i forhold til værdien på skæringsdatoen, vil der ikke  

 være den fornødne sammenhæng, hvis værdien af obligationerne - og dermed det  

 modtagende selskabs anskaffelsessum for disse - er forhøjet med dette beløb  

 samtidig med, at det modtagende selskab medtager gevinsten ved opgørelsen af  

 sin indkomst".
Den anførte konklusion i sidste afsnit må dog antages at bero på  

 en lapsus.
En forøgelse af obligationernes anskaffelsessum med de nævnte 2  

 mio.  

 kr. vil betyde, at der ikke vil opstå en fortjeneste i det modtagende  

 selskab.  

 Derimod vil fortjenesten blive henført til det indskydende selskab uanset at  

 fusionen sker med tilbagevirkende kraft til et tidspunkt, der ligger før  

 værdistigningen.
Dette forekommer at være i strid med, at den tilbagevirkende  

 kraft omfatter indtægter og udgifter efter skæringsdatoen for fusionen.
 Loven har som det fremgår af bemærkningerne som forudsætning, at  

 værdierne pr. skæringstidspunktet nogenlunde svarer til værdierne på  

 vedtagelsestidspunktet, idet fusion i modsat fald ikke vil blive gennemført.
 Heraf følger, at man ikke har været opmærksom på den praksis, der  

 gælder ved fusion af investeringsforeninger, hvor fusionsvederlaget, dvs.  

 ombytningsforholdet, først fastsættes på fusionstidspunktet på basis af de  

 indre værdier på dette tidspunkt.
 Da denne omstændighed ikke kan fratage investeringsforeninger  

 mulighed for at anvende reglerne om skattepligtig fusion med tilbagevirkende  

 kraft, findes det efter en samlet bedømmelse at være bedst stemmende med  

 bestemmelsens formål, hvorefter indtægter og udgifter fra skæringstidspunktet  

 skal henføres til den modtagende afdeling, at der tages udgangspunkt i  

 børskursen pr. skæringstidspunktet.
 Spørgsmål 1 kan derfor besvares med ja.
Spørgsmål 2-3. Udlodningsopgørelse Ved udlodning efter LL § 16 C anvender begge afdelinger et  

 realisationsprincip.
 Rådgivers opfattelse og  

 begrundelse ad spørgsmål 2:
 Svaret er efter vores opfattelse JA.
 Den afsluttende udlodningsopgørelse i den ophørende afdeling  

 foretages for indkomståret 2003 pr. 1. januar 2003. Selv om der ikke sker en  

 realisation af avancer og tab pr. 1. januar 2003, men først pr.  

 vedtagelsesdagen for fusionen, anses de realiserede avancer og tab som  

 realiserede pr. 1. januar 2003, og avance eller tab opgøres på grundlag af  

 børskursen pr. denne dag og medtages i udlodningsopgørelsen.
 Hvis der netto i den ophørende afdeling er fremførbare tab på  

 aktier ejet under 3 år, går denne saldo tabt.
 Svaret fremgår hverken af lovteksten, lovforarbejderne eller  

 ligningsvejledningen, men dette svar vil give sammenhæng og logik i  

 opgørelserne.
 Told- og Skattestyrelsens  

 indstilling og begrundelse ad spørgsmål 2:
 Uanset at en skattepligtig fusion vælges gennemført med  

 tilbagevirkende kraft ændrer det som anført i lovbemærkningerne ikke på, at  

 aktiver og passiver tidsmæssigt skal anses for afstået på  

 beslutningstidspunktet, ligesom fortjeneste og tab skal opgøres efter de på  

 dette tidspunkt gældende skatteregler.
 Heraf må i relation til udloddende investeringsforeninger følge,  

 at der skal foretages en udlodningsopgørelse for vedtagelsesåret, dvs.  

 indkomståret 2003, således at realisationen af aktiver og passiver, der er en  

 konsekvens af den skattepligtige fusion medtages i udlodningsregnskabet.
 Spørgsmål 2 kan derfor besvares med ja.
 Rådgivers opfattelse og  

 begrundelse ad spørgsmål 3:
 Svaret er efter vores opfattelse JA.
Det må følge af SEL § 8 A, hvorefter alle indtægter og udgifter  

 fra den ophørende afdeling skal medregnes ved indkomstopgørelsen i den  

 fortsættende afdeling fra skæringsdagen for åbningsbalancen (1. januar 2003),  

 sammenholdt med LL § 16 C, at den fortsættende afdeling ved  

 udlodningsopgørelsen for 2003 skal medtage alle indtægter og udgifter fra den  

 ophørende afdeling.
Medregning af indtægter og udgifter har alene betydning  

 for  

 udlodningsopgørelsen, idet begge afdelinger i realiteten er skattefrie, da de  

 er udloddende.
 Told- og Skattestyrelsens  

 indstilling og begrundelse ad spørgsmål 3:
 Skattepligtig fusion med tilbagevirkende kraft medfører, som nævnt  

 i bemærkningerne til lovforslaget, at indtægter og udgifter fra  

 skæringstidspunktet medregnes ved indkomstopgørelse hos det modtagende  

 selskab.
 Den modtagende afdeling skal ved udlodningsopgørelsen efter  

 ligningslovens § 16 C medregne en række nærmere anførte indtægter og  

 udgifter.
 Som konsekvens af den tilbagevirkende kraft må heraf følge, at den  

 modtagende afdeling ved sin udlodningsopgørelse for 2003 skal medregne de  

 relevante indtægter og udgifter, hidrørende fra såvel den indskydende som den  

 modtagende afdeling.
 Spørgsmål 3 kan derfor besvares med ja.
 Told- og Skattestyrelsens  

 indstilling og begrundelse ad spørgsmål 4:
 Svaret skal efter vores opfattelse være JA.
Som nævnt i svaret på spørgsmål 3 skal alle indtægter og udgifter  

 fra den ophørende afdeling medregnes i den fortsættende afdeling fra den  

 1. januar 2003. Denne medregning af indtægter og udgifter har som  

 tidligere nævnt alene betydning ved opgørelsen af udlodningsforpligtelsen og  

 dermed for udlodningen.
Reguleringen må skulle ske fra 1. januar 2003 for at  

 sikre sammenhæng med udlodningsopgørelsen for den ophørende afdeling, jf.  

 svaret på spørgsmål 2.
 Nedenfor vises skematisk, hvorledes andele fra den ophørende  

 afdeling omregnes til andele i den fusionerede fortsættende afdeling og her  

 indgår i udlodningsreguleringen:
 I det første skema vises forløb for udvikling i andele i  

 fortsættende afdeling og ophørende afdeling samt beregning af bytteforhold  

 pr.  

 vedtagelsesdagen xx.xx.03.
Nominel  

  

 1/1-03 Nominel  

  

 indløsning Nominel  

  

 emission Nominel  

  

 xx/xx-03 Indre  

  

 værdi Bytte-  

  

 forhold Fortsættende 1.000 1.000 88,888 1 Ophørende 100 -20 30 110 80,00 0,90 På vedtagelsesdagen er indre værdi opgjort til henholdsvis 88,888  

 og 80,00 i fortsættende og ophørende afdeling.
Dette giver et bytteforhold,  

 hvor  

 hver andel i ophørende afdeling giver 0,9 andele i fortsættende afdeling.
Den  

 nominelle kapital i ophørende på 110 ombyttes altså til 99 i fortsættende  

 afdeling.
 I andet skema vises, hvorledes den nominelle kapital på 99, som  

 udstedes af fortsættende afdeling på vedtagelsesdagen kan opdeles i 90 pr. 1.  

 januar 2003 en indløsning på 18 samt en emission på 27.
Nominel  

  

 1/1-03 Nominel  

  

 indløsning Nominel  

  

 emission Nominel  

  

 xx/xx-03 Fortsættende 1.000 1000 Ophørende*) 90 -18 27 99 Fusioneret  

  

 fortsættende 1.090 -18 27 1.099 *)Andelene i ophørende afdeling er omregnet efter bytteforholdet  

 opgjort pr. xx/xx-03 Told- og Skattestyrelsens  

 indstilling og begrundelse ad spørgsmål 4:
 Udlodningsregulering foretages efter reglerne i ligningslovens §  

 16 C, stk. 8-10, der har følgende ordlyd:
"Stk. 8. Ved udstedelse af nye investeringsbeviser (emission)  

 forøges de indtægter og udgifter, jf. stk. 3-6, indtil emissionstidspunktet,  

 som skal tages i betragtning ved opgørelsen af en udloddende  

 investeringsforenings  

 udlodningspligt efter emissionen.
Forøgelsen af de enkelte indtægter og  

 udgifter sker efter forholdet mellem den pålydende værdi af alle andele efter  

 emissionen og den pålydende værdi af alle andele inden emissionen.
Stk. 9. Ved indløsning af investeringsbeviser nedsættes de  

 indtægter og udgifter, jf. stk. 3-6, indtil indløsningstidspunktet, som skal  

 tages i betragtning ved opgørelsen af en udloddende investeringsforenings  

 udlodningspligt efter indløsningen.
Nedsættelsen af de enkelte indtægter og  

 udgifter  

 sker efter forholdet mellem den pålydende værdi af alle andele efter  

 indløsningen og den pålydende værdi af alle andele inden indløsningen.
Stk. 10. Beløb efter stk. 1, 5. pkt., samt tab, der kan fremføres  

 til indtægt henholdsvis fradrag ved opgørelse af foreningens udlodningspligt,  

 efter at emission eller indløsning har fundet sted, sidestilles ved  

 anvendelse  

 af stk. 8 og 9 med foreningens indtægter og udgifter, selv om de hidrører fra  

 tidligere år." Disse bestemmelser medfører, at emission og indløsning i den  

 indskydende afdeling forud for fusionen enten nedsætter eller forøger de  

 indtægter og udgifter, der skal tages i betragtning ved opgørelsen af den  

 indskydende afdelings udlodningspligt.
 En skattepligtig fusion med tilbagevirkende kraft, "hvorefter  

 det modtagende selskab medregner ved indkomstopgørelsen de indtægter og  

 udgifter, som måtte anses for at vedrøre selskabet, såfremt fusionen af  

 selskaberne rent faktisk var sket på skæringsdatoen til værdierne pr. denne  

 dato", jf. selskabsskattelovens § 8 A, stk. 2, må medføre, at indløsning  

 og emission i den indskydende afdeling tilsvarende skal tages i betragtning  

 hos  

 den modtagende afdeling.
Det er på denne baggrund Told- og Skattestyrelsens opfattelse, at  

 der skal ske udlodningsregulering i den modtagende afdeling for så vidt angår  

 emissioner og indløsninger i den indskydende afdeling.
Told- og  

 Skattestyrelsen  

 finder, at der ved den forholdsmæssige opgørelse af forholdet mellem  

 pålydende  

 værdi før og efter emissionen henholdsvis indløsningen skal foretages en  

 omregning af den pålydende værdi af andelene i den indskydende afdeling efter  

 det ved fusionen andvendte ombytningsforhold, således at Told- og  

 Skattestyrelsen kan tilslutte sig det af revisionsfirmaet skitserede  

 eksempel.
 Spørgsmål 4 kan derfor besvares med ja.
 Rådgivers opfattelse og  

 begrundelse ad spørgsmål 5:
 Svaret skal efter vores opfattelse være JA.
Tab i den fortsættende afdeling kan fremføres efter reglerne  

 herom.
Der skal ske udlodningsregulering med hensyn til dette tab som følge  

 af  

 emissionen, medens fremførte tab i den ophørende afdeling som nævnt i svaret  

 på  

 spørgsmål 2 fortabes.
 Told- og Skattestyrelsens  

 indstilling og begrundelse ad spørgsmål 5:
 Idet tab fra tidligere år, der kan fremføres, ifølge  

 ligningslovens § 16C, stk. 10, sidestilles med udgifter i det løbende år,  

 skal  

 fremførte tab indgå i udlodningsreguleringen.
 Spørgsmål 5 kan derfor besvares med ja.
Spørgsmål 6-10. Anskaffelsessum  

 for aktier Spørgsmålene 6-10 vedrører udelukkende aktier i samme fondskode i  

 de to afdelinger.
 Rådgivers opfattelse og  

 begrundelse ad spørgsmål 6:
 Svaret skal efter vores opfattelse være JA.
Værdien af aktierne fra den ophørende afdeling indgår i  

 åbningsbalancen pr. 1. januar 2003 og må derfor også indgå ved opgørelsen af  

 anskaffelsessummen for aktierne i den fortsættende afdeling.
Det gælder efter  

 vores opfattelse også, selv om den fortsættende afdeling sælger aktier fra  

 beholdningen inden vedtagelsen af fusionen.
Det vil sige, at anskaffelsessummen for aktierne opgøres efter  

 gennemsnitsmetoden på grundlag af de oprindelige anskaffelsessummer i den  

 fortsættende afdeling og børskursværdien pr. 1. januar 2003 i den ophørende  

 afdeling af de aktier, der var i behold pr. skæringsdagen.
Anskaffelser i de  

 to  

 afdelinger efter den 1. januar 2003 indgår i gennemsnitsberegningen med de  

 faktiske anskaffelsessummer.
 Opgørelsesmetoden er således uafhængig af, om aktier i behold den  

 1. januar 2003 sælges (til tredjemand) før eller efter vedtagelsen.
 Told- og Skattestyrelsens  

 indstilling og begrundelse ad spørgsmål 6:
 Tillægges fusionen skattemæssig virkning fra skæringsdatoen, skal  

 det modtagende selskab ved indkomstopgørelsen medregne de indtægter og  

 udgifter, som måtte anses for at vedrøre selskabet, såfremt fusionen af  

 selskaberne rent faktisk var sket på skæringsdatoen til værdierne pr. denne  

 dato.
Heraf følger efter Told- og Skattestyrelsens opfattelse, at den  

 samlede anskaffelsessum for aktier i samme fondskode ved salg efter  

 skæringsdagen udgør den modtagende afdelings oprindelige anskaffelsessummer  

 og  

 børskursværdien af tilsvarende aktier fra den indskydende afdeling.
Salg  

 efter  

 skæringsdagen i såvel den indskydende afdeling som den modtagende afdeling  

 skal  

 som følge af den tilbagevirkende kraft henføres til den modtagende afdeling  

 og  

 opgørelsen af anskaffelsessummen efter gennemsnitsmetoden skal ved de enkelte  

 salg ske med udgangspunkt i den nævnte samlede anskaffelsessum.
 Spørgsmål 6 kan derfor besvares med ja.
 Rådgivers opfattelse og  

 begrundelse ad spørgsmål 7:
 Svaret skal efter vores opfattelse være JA.
 Der henvises til begrundelsen ovenfor vedrørende spørgsmål 6.
 Told- og Skattestyrelsens  

 indstilling og begrundelse ad spørgsmål 7:
 Der henvises til indstilling og begrundelse under spørgsmål 6.
 Spørgsmål 7 kan derfor besvares med ja.
Spørgsmål 8-10.  

 Anskaffelsestidspunkt for aktier til brug for opgørelse af ejertid Spørgsmålene 6-10 vedrører udelukkende aktier i samme fondskode i  

 de to afdelinger.
 Rådgivers opfattelse og  

 begrundelse ad spørgsmål 8:
 Svaret skal efter vores opfattelse være et JA.
 En skattepligtig fusion er en (skattepligtig) overdragelse, og  

 overdragelsen pr. vedtagelsesdagen fra den ophørende til den fortsættende  

 afdeling berører ikke den  

  

 fortsættende  

  

 afdelings  

 anskaffelsestidspunkter for aktier, der var i den fortsættende afdelings  

 beholdning inden vedtagelsen af fusionen.
 Told- og Skattestyrelsens  

 indstilling og begrundelse ad spørgsmål 8:
 Den skattepligtige fusion berører ikke fastlæggelsen af  

 anskaffelsestidspunktet for den modtagende afdelings aktier, hvorfor  

 spørgsmål  

 8 kan besvares med ja.
 Rådgivers opfattelse og  

 begrundelse ad spørgsmål 9:
 Svaret skal efter vores opfattelse være JA.
Som nævnt under svaret på spørgsmål 7 er en skattepligtig fusion  

 en (skattepligtig) overdragelse.
Den tilbagevirkende kraft i SEL § 8 A  

 omfatter  

 værdien af modtagne aktiver og passiver og placeringen af indkomster og  

 udgifter, men derimod ikke den ophørende afdelings afståelses  

  

 tidspunkt  

  

 og den fortsættende afdelings  

 anskaffelses  

  

 tidspunkt  

  

 , jf.  

 ligningsvejledningen 2001 S.D.1., s. 214 nederst "  

  

 Erhverver det modtagende selskab ved fusionen f.eks. en post aktier fra  

 det indskydende selskab, og ønsker selskabet at sælge denne skattefrit, må  

 det  

 således vente i 3 år fra vedtagelsestidspunktet, jf.
ABL § 4  

  

 ".
 Told- og Skattestyrelsens  

 indstilling og begrundelse ad spørgsmål 9:
Ved skattepligtig fusion med tilbagevirkende kraft er det de  

 aktier mv., der fremgår at den pr. skæringsdatoen udarbejdede åbningsbalance,  

 der anses for afstået af det indskydende selskab.
Disse aktier anses for  

 afstået på vedtagelsestidspunktet af den indskydende afdeling og tilsvarende  

 for anskaffet af den modtagende afdeling på tidspunktet for den endelige  

 vedtagelse af fusionen.
 Aktier, der er erhvervet af den indskydende afdeling i perioden  

 mellem datoen for åbningsbalancen og vedtagelsen af fusionen, anses dermed  

 ikke  

 for afstået af den indskydende afdeling i relation til  

 realisationsbeskatningen  

 af denne afdeling.
 Det af rådgiver anførte citat fra ligningsvejledningen er et  

 ordret citat fra lovbemærkningerne til Selskabsskattelovens § 8 A, stk. 2.  

 Det  

 forekommer imidlertid ikke klart om udtalelsen fra bemærkningerne alene  

 omfatter de aktier der skal anses for overdraget fra det indskydende selskab  

 og  

 som netop kun omfatter de aktier, der fremgår af åbningsabalancen eller om  

 udtalelsen også omfatter aktier, som den indskydende afdeling har erhvervet i  

 perioden fra skæringstidspunktet til fusionens vedtagelse.
Ved den klassiske forståelse af overdragelse med tilbagevirkende  

 kraft skal alle transaktioner, der foretages efter skæringstidspuktet  

 henføres  

 til det modtagende selskab.
Selvom der kan argumenteres for begge resultater  

 virker det dog en smule ulogisk, hvis aktierne på den ene side først skal  

 anses  

 for erhvervet ved fusionen, hvis aktierne på den anden side ikke skal anses  

 for  

 afstået af den indskydende afdeling.
 På den anden side er udtalelsen ganske klar og uden forbehold og  

 kan af den grund godt læses som omfattende alle aktiver og passiver, der er i  

 behold på vedtagelsestidspunktet og der synes ikke at være noget til hinder  

 for  

 at et princip, hvorefter ejertiden for alle aktier mv. først regnes fra  

 vedtagelsen af fusionen.
 Spørgsmål 9 kan derfor besvares med ja.
 Rådgivers opfattelse og  

 begrundelse ad spørgsmål 10:
 Svaret skal efter vores opfattelse være JA.
Aktier i den indskydende afdeling, der sælges før vedtagelsen,  

 bliver ikke "anskaffet" af den fortsættende afdeling i relation til  

 opgørelsen af ejertid, men alene i relation til de værdier, der medtages i  

 åbningsbalancen.
Som nævnt under svaret på spørgsmål 1 er  

  

 vedtagelsen  

  

 af fusionen og ikke skæringsdagen afgørende i relation  

 til afståelses- og anskaffelsestidspunktet, og aktier i den ophørende  

 afdeling  

 må derfor skulle anses for anskaffet på de oprindelige  

 anskaffelsestidspunkter  

 frem til fusionens vedtagelse.
 Told- og Skattestyrelsens  

 indstilling og begrundelse ad spørgsmål 10:
Aktier i den indskydende afdeling, der er medtaget i den på  

 skæringsdatoen udarbejde åbningsbanlance, skal anses for overdraget fra den  

 indskydende afdeling til den modtagende afdeling på tidspunktet for  

 vedtagelsen  

 af fusionen uanset at aktierne eventuelt måtte være solgt af den indskydende  

 afdeling i perioden fra skæringsdatoen til tidspunktet for fusionens endelige  

 vedtagelse.
Fortjeneste og tab ved afståelsen skal indgå i den modtagende  

 afdelings indkomstopgørelse (udlodningsopgørelse.). Den omstændighed, at den  

 modtagende afdelings ejertid i relation til 3-årsreglen  

 aktieavancebeskatningsloven § 4, stk. 1, for sådanne aktier først regnes fra  

 fusionens vedtagelse findes ikke at kunne medføre, at ejertiden skal opgøres  

 på  

 grundlag af den indskydende afdelings anskaffelsestidspunkt.
Fortjeneste eller tab ved aktiesalg foretaget af den indskydende  

 afdeling i perioden fra skæringsdatoen til fusionens vedtagelse skal som  

 anført  

 medregnes hos den modtagende afdeling.
I mangel af særlige bestemmelser skal  

 dette ske ved anvendelse af de almindelige regler i  

 aktieavancebeskatningsloven.
SEL § 8 A, stk. 2, indeholder den særregel, at  

 aktierne skal anses for anskaffet til værdien på skæringsdatoen.
Da ejertiden  

 i  

 relation til aktieavancebeskatingsloven som nævnt først regnes fra fusionens  

 vedtagelse, må det heraf følge, at avance/tab behandles efter de regler, der  

 gælder for afståelse af aktier med en ejertid på mindre end 3 år.
 Spørgsmål 10 kan derfor besvares med nej.
 Rådgivers opfattelse og  

 begrundelse ad spørgsmål 11:
 Svaret skal efter vores opfattelse være JA, jf. svaret på  

 spørgsmål 1.
 Told- og Skattestyrelsens  

 indstilling og begrundelse ad spørgsmål 11:
Valutakonti anses for fordringer i fremmed valuta, jf.
Ligningsvejledingen  

 2001, A.D.14.2, hvorfor disse skal behandles efter samme retningslinier som  

 øvrige aktiver og passiver, jf. besvarelsen af spørgsmål 1. Valutakontiene  

 skal  

 opgøres pr. skæringstidspunktet og værdiansættes til handelsværdien på dette  

 tidspunkt,  

 hvilket herefter udgør den indskydende afdelings afståelsessum.
 Spørgsmål 11 kan derfor besvares med ja.
 Told- og Skattestyrelsens  

 indstilling og begrundelse i øvrigt:
 Om anvendelsesområdet for selskabsskattelovens bestemmelse i § 8  

 A, stk. 2, om skattepligtig fusion med tilbagevirkende kraft bemærkes, at  

 følgende fremgår af lovbestemmelsens forarbejder:
"Bestemmelsen omfatter fusioner, der gennemføres i  

 overensstemmelse med de for aktieselskaber gældende regler.
Reglerne i  

 aktieselskabslovens kapitel 15 om fusion finder ifølge en række andre love i  

 nærmere bestemte tilfælde tilsvarende anvendelse på de af disse love  

 omfattede  

 retssubjekter.
Det gælder eksempelvis anpartsselskaber, fonde og  

 investeringsforeninger, der dermed i de pågældende tilfælde også vil kunne  

 anvende den i den foreslåede bestemmelse givne mulighed for at gennemføre en  

 fusion med tilbagevirkende kraft, hvis de tillige er omfattet af  

 selskabsskatteloven." Der er i det foreliggende tilfælde tale om fusion af udloddende  

 investeringsforeninger omfattet af selskabsskattelovens § 1, stk. 1, nr. 6,  

 der  

 alene er skattepligtige af indtægt ved erhvervsmæssig virksomhed mv.  

 Udloddende  

 investeringsforeninger vil typisk ikke have skattepligtige indtægter og er  

 derfor i praksis skattefri.
Uanset at udloddende investeringsforeninger ikke  

 har skattepligtige indtægter anses disse for omfattet af  

 selskabsskatteskattelovens § 1, stk. 1, nr. 6, hvorved de må anses for  

 omfattet  

 af selskabsskattelovens § 8 A, stk. 2, om skattepligtig fusion.
Virkningen af  

 den tilbagevirkende kraft vil i givet fald få betydning for  

 udlodningsregnskabet.
Det er i øvrigt forudsat ved besvarelsen, at fusionen  

 som  

 oplyst gennemføres efter reglerne i aktieselskabslovens kapitel 15, herunder  

 at  

 de øvrige betingelser om rettidig indsendelse af dokumenter i bestemmelsen  

 opfyldes.
 Ligningsrådet  

  

 tiltrådte Told-  

 og Skattestyrelsens indstilling.
