Momsfritagelse for ejendomsadministration  

 berigtigelse af Momsvejledningen 1999 Ved affattelsen af afsnittet om momsfri  

 ejendomsadministration i Momsvejledningen 1999 er der opstået en fejl.  

 Momsvejledningens afsnit D.11.8 berigtiges hermed.
 Det fremgår af Momsvejledningen 1999, D.11.8, under  

 afsnittet om administrators opgaver, at de af administrators opgaver, der kan  

 henføres til momsfri ejendomsadministration, er begrænset til de  

 opgaver, som er nævnt i 7 punkter, og som normalt udføres af  

 administrator, når der foreligger en aftale om varetagelse af den  

 løbende administration af en ejendom, og som omfattes af det aftalte  

 honorar.
Det er imidlertid ikke noget krav, at de  

 pågældende ydelser skal være omfattet af det aftalte  

 honorar.
Fritagelsen gælder, uanset om ydelserne honoreres samlet eller  

 særskilt.
Der har således ikke med den ændrede affattelse  

 af afsnittet været tiltænkt nogen ændring af den hidtidige  

 retstilstand på dette punkt.
Det bemærkes, at fritagelsen for moms af  

 administration af fast ejendom fortsat forudsætter, at der foreligger  

 en aftale mellem parterne om, at administrator skal varetage den  

 løbende ejendomsadministration, og at aftalen i alt væsentligt  

 omfatter de opgaver, der er nævnt under de første 3 af de  

 omhandlede punkter.
Specielle opgaver, der honoreres særskilt, vil som  

 anført i momsvejledningen ikke være omfattet af fritagelsen.
Det  

 gælder som hidtil f.eks. fogedsager og retssager.
