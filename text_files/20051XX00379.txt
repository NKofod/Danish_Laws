Skriftlig fremsættelse (29. marts 2006) Undervisningsministeren  

  

 (Bertel Haarder):
 Herved tillader jeg mig for Folketinget at fremsætte:
Forslag til  

 lov  

 om ændring af lov om Centre for  

 Videregående Uddannelse og andre selvejende institutioner for videregående  

 uddannelser m.v., lov om institutioner for erhvervsrettet uddannelse, lov om  

 almen voksenuddannelse og om voksenuddannelsescentre og lov om  

 folkehøjskoler,  

 efterskoler, husholdningsskoler og håndarbejdsskoler (frie kostskoler) (Opfølgning på Undervisningsministeriets  

 styringsanalyse af selveje og taxametersystemet i forbindelse med  

 strukturreformen  

 m.v.) (Lovforslag nr.
L 184).
 Lovforslaget er en del af den samlede lovgivningsmæssige  

 opfølgning på kommunalreformen og lov nr. 590 og lov nr. 591 af 24. juni  

 2005.
 Undervisningsministeriet har  som opfølgning på aftalen om  

 kommunalreformen - gennemført en analyse af uddannelsesområdets  

 styringssystem  

 (selvejeform, finansieringsform, samspil mellem uddannelsesregler og tilsyn),  

 der er afsluttet med en rapport, som indeholder en række konkrete  

 anbefalinger  

 om indretningen af uddannelsesområdets fremtidige styringssystem.
 En række af anbefalingerne i rapporten om styringsanalysen er  

 indarbejdet i lovforslagets bestemmelser om institutioner for erhvervsrettet  

 uddannelse.  

 Det drejer sig blandt andet om:
bestyrelsernes sammensætning og medlemmernes habilitet  

 og kompetencer mulighed for fastsættelse af regler om vedtægternes  

 indhold i en standardvedtægt mulighed for allerede godkendte institutioner til at  

 beslutte, om de vil være selvejende institution inden for offentlige  

 forvaltning harmonisering af revisionsreglerne med de øvrige  

 regelstyrede selvejende institutioners regler, således at institutionernes  

 regnskaber skal revideres af Rigsrevisionen indførelse af indsatsaftaler, der kan indgås mellem en  

 institution for erhvervsrettet uddannelse og Undervisningsministeriet, hvis  

 det  

 er nødvendigt at rette op på kvaliteten af undervisningen eller  

 uddannelserne.
 Lovforslaget indeholder endvidere:
bestemmelser om statens administration af  

 institutionsbygninger, der overtages fra amterne til brug for Centre for  

 Videregående Uddannelse og andre selvejende institutioner for videregående  

 uddannelser eller institutioner for erhvervsrettet uddannelse tilpasning af lovgivningen om almen voksenuddannelse til  

 den nye institutionsstruktur bestemmelser om særligt tilskud til institutioner for  

 erhvervsrettet uddannelse til specialpædagogisk støtte for eleverne konsekvensændringer som følge af det samtidigt  

 fremsatte forslag til lov om institutioner for almengymnasiale uddannelser og  

 almen voksenuddannelse m.v.
 Det foreslås, at loven skal træde i kraft den 1. januar 2007.
 Idet jeg henviser til lovforslaget med bemærkninger, tillader  

 jeg mig at anbefale lovforslaget til hurtig og velvillig behandling i det  

 høje  

 Ting.
