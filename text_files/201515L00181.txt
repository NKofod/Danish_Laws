Tillægsbetænkning afgivet af Udlændinge-, Integrations- og Boligudvalget den 20. november 2015 Tillægsbetænkning over Forslag til lov om ændring af udlændingeloven (Håndtering af flygtninge- og migrantsituationen) [af udlændinge-, integrations- og boligministeren (Inger Støjberg)]:
1. Ændringsforslag Enhedslistens, Alternativets, Radikale Venstres og Socialitisk Folkepartis medlemmer af udvalget har stillet 1 ændringsforslag til lovforslaget.
2. Udvalgsarbejdet Lovforslaget blev fremsat den 18. november 2015 og var til 1. behandling den 18. november 2015. Lovforslaget blev efter 1. behandling henvist til behandling i Udlændinge-, Integrations- og Boligudvalget.
Udvalget afgav betænkning den 19. november 2015. Lovforslaget var til 2. behandling den 20. november 2015, hvorefter det blev henvist til fornyet behandling i Udlændinge-, Integrations- og Boligudvalget.
Møder Udvalget har, efter lovforslaget blev henvist til fornyet udvalgsbehandling, behandlet lovforslaget i 2 møder.
Spørgsmål Udvalget har under den fornyede behandling af lovforslaget stillet 9 spørgsmål til udlændinge-, integrations- og boligministeren.
Svarene forventes besvaret inden 3. behandling.
3. Indstillinger Et flertal i udvalget (S, DF, V, LA og KF) indstiller lovforslaget til vedtagelse i den affattelse, hvori det foreligger efter 2. behandling.
 Dansk Folkepartis medlemmer af udvalget henviser til de politiske bemærkninger, som er optrykt i betænkningen.
Liberal Alliances medlemmer af udvalget bemærker, at partiet i forhold til § 37 havde foretrukket den nuværende, obligatoriske fremstilling for en dommer kombineret med en længere tidsfrist.
LA accepterer imidlertid flertallets afgørelse, eftersom der nu er vedtaget et ændringsforslag, der indfører en tidsbegrænsning på 4 år for bestemmelsen om suspension af den obligatoriske fremstilling inden for 72 timer »solnedgangsklausul«.
Et mindretal i udvalget (EL, ALT, RV og SF) indstiller lovforslaget til forkastelse.
Mindretalllet vil stemme for det stillede ændringsforslag.
 Enhedslistens, Alternativets, Radikale Venstres og Socialistisk Folkepartis medlemmer af udvalget henviser til de politiske bemærkninger, som er optrykt i betænkningen.
 Inuit Ataqatigiit, Siumut, Tjóðveldi og Javnaðarflokkurin var på tidspunktet for tillægsbetænkningens afgivelse ikke repræsenteret med medlemmer i udvalget og havde dermed ikke adgang til at komme med indstillinger eller politiske udtalelser i tillægsbetænkningen.
 En oversigt over Folketingets sammensætning er optrykt i tillægsbetænkningen.
4. Ændringsforslag med bemærkninger Til § 2 Af et mindretal (EL, ALT, RV og SF):
 1) Stk. 2 affattes således:
»Stk. 2. De ændringer af udlændingeloven, som følger af denne lovs § 1, ophæves den 1. juni 2016.« [Udløbsklausul på 6 måneder] Bemærkninger Til nr. 1 Forslagsstillerne anser lovforslaget for at have meget vidtgående retssikkerhedsmæssige konsekvenser og noterer sig, at regeringen og aftalepartierne motiverer lovforslaget med en akut situation, der kræver hastelovgivning.
Disse to forhold gør tilsammen, at forlagsstillerne finder det hensigtsmæssigt kun at lade de nye regler have gyldighed i kortere tid  6 måneder  hvorefter regeringen og Folketinget vil kunne tage stilling til, om den akutte situation, der har motiveret fremsættelsen af lovforslaget, fortsat består, og om der er grund til fortsat at have så vidtgående lovbestemmelser som dem, der er indeholdt i lovforslaget.
Martin Henriksen (DF) fmd.
Peter Skaarup (DF) Christian Langballe (DF) Marie Krarup (DF) Peter Kofod Poulsen (DF) Merete Dea Larsen (DF) Marcus Knuth (V) Britt Bager (V) Preben Bang Henriksen (V) Louise Schack Elholm (V) Erling Bonnesen (V) Jan E.
Jørgensen (V) Henrik Dahl (LA) Ole Birk Olesen (LA) Naser Khader (KF) Dan Jørgensen (S) Daniel Toft Jakobsen (S) nfmd.
Jan Johansen (S) Karen J.
Klint (S) Mattias Tesfaye (S) Yildiz Akdogan (S) Johanne Schmidt-Nielsen (EL) Søren Egge Rasmussen (EL) Ulla Sandbæk (ALT) Nikolaj Amstrup (ALT) Lotte Rod (RV) Sofie Carsten Nielsen (RV) Jacob Mark (SF) Lisbeth Bech Poulsen (SF) Inuit Ataqatigiit, Siumut, Tjóðveldi og Javnaðarflokkurin havde ikke medlemmer i udvalget.
