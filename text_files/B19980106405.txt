Bekendtgørelse om  

 Arbejdsmiljørådets og branchearbejdsmiljørådenes  

 arbejdsmiljøindsats I medfør af § 14 a, stk. 4, § 67, stk. 7, og  

 § 68 a, stk. 5, i arbejdsmiljøloven, jf.  

 lovbekendtgørelse nr. 497 af 29. juni 1998, fastsættes:
Afsnit I Arbejdsmiljørådet Kapitel 1 Formål § 1. Arbejdsmiljørådet har til  

 formål at give arbejdsmarkedets parter medindflydelse på  

 indsatsen for et sikkert og sundt arbejdsmiljø og skal forestå  

 koordineringen af Arbejdsmiljørådets og  

 branchearbejdsmiljørådenes (parternes)  

 arbejdsmiljøindsats.
 Stk. 2. Arbejdsmiljørådet deltager i  

 tilrettelæggelsen og gennemførelsen af den samlede  

 arbejdsmiljøindsats gennem rådgivning af arbejdsministeren.
Kapitel 2 Sammensætning og udvalg under rådet Sammensætning § 2. Arbejdsmiljørådet består  

 af en formand og følgende andre medlemmer:
 1)	Seks medlemmer indstillet af Landsorganisationen i Danmark.
 2)	To medlemmer indstillet af Funktionærernes og  

 Tjenestemændenes Fællesråd.
 3)	To medlemmer indstillet af Akademikernes Centralorganisation.
 4)	Fire medlemmer indstillet af Dansk Arbejdsgiverforening.
 5)	Et medlem indstillet af Ledernes Hovedorganisation.
 6)	Et medlem indstillet af Sammenslutningen af Landbrugets  

 Arbejdsgiverforeninger og Landbrugsraadet i fællesskab.
 7)	Et medlem indstillet af Finanssektorens Arbejdsgiverforening.
 8)	To medlemmer indstillet af Kommunernes Landsforening,  

 Amtsrådsforeningen samt Københavns og Frederiksberg Kommuner i  

 fællesskab.
 9)	Et medlem indstillet af Finansministeriet.
 Stk. 2. Følgende deltager med hver en  

 repræsentant uden stemmeret i rådet:
 1)	Arbejdsministeriet.
 2)	Arbejdstilsynet.
 3)	Arbejdsmiljøinstituttet.
 4)	Sundhedsministeriet.
 5)	Socialministeriet.
 6)	Miljø- og Energiministeriet.
 Stk. 3. Ved behandling af sager om arbejdsmiljøet i  

 Grønland tiltrædes rådet af to grønlandske  

 medlemmer, hvoraf én skal være repræsentant for de  

 grønlandske arbejdsgiverforeninger og én for de  

 grønlandske lønmodtagerorganisationer.
§ 3. Formanden og de øvrige medlemmer samt  

 stedfortrædere for disse udpeges af arbejdsministeren for fire år  

 ad gangen og kan genudpeges.
Finder udpegning sted i løbet af en  

 periode, gælder den kun til periodens udløb.
Stk. 2. Arbejdsmiljørådet vælger blandt  

 sine medlemmer en stedfortræder for formanden.
Stedfortræderen  

 fungerer i formandens fravær og i tilfælde af, at der ikke er  

 udpeget en formand.
 § 4. Sekretariatsbetjeningen af  

 Arbejdsmiljørådet varetages af Arbejdsmiljørådets  

 sekretariat, som er placeret i og bemandes med medarbejdere ansat i  

 Arbejdsministeriet.
 Stk. 2. Arbejdsmiljørådet kan i nødvendigt  

 omfang indhente sekretariatsbistand fra Arbejdsmiljørådets  

 Service Center, jf. § 5.
Arbejdsmiljørådets Service Center § 5. Til varetagelse af  

 Arbejdsmiljørådets tværgående opgaver, jf.  

 § 16, etableres Arbejdsmiljørådets Service Center.  

 Arbejdsministeren ansætter efter indstilling fra  

 Arbejdsmiljørådet lederen af centret.
Centret og lederen af  

 centret er ved udførelse af opgaverne undergivet rådets  

 instruktionsbeføjelse.
Udvalg under rådet Arbejdsmiljørådets forretningsudvalg § 6. Arbejdsmiljørådet kan blandt  

 sine medlemmer og stedfortrædere nedsætte et  

 forretningsudvalg.
 Stk. 2. Arbejdsmiljørådet fastsætter  

 udvalgets opgaver og kompetence i en forretningsorden for udvalget.
 Stk. 3. Arbejdsmiljørådets sekretariat varetager  

 med bistand fra Arbejdsmiljørådets Service Center og  

 Arbejdstilsynet sekretariatsbetjeningen af rådets  

 forretningsudvalg.
Arbejdsmiljørådets  

 planlægningsudvalg § 7. Arbejdsmiljørådet kan blandt  

 sine medlemmer og stedfortrædere nedsætte et  

 planlægningsudvalg, som udarbejder oplæg til rådet om en  

 plan for den samlede partsindsats, herunder rådets eget bidrag til  

 denne plan, jf. § 30.
Stk. 2. Udvalgets formand udpeges af  

 Arbejdsmiljørådet.
Arbejdsministeriets og Arbejdstilsynets  

 repræsentanter i rådet deltager i møderne. Øvrige  

 repræsentanter efter § 2, stk. 2, deltager efter behov.
 Stk. 3. Arbejdsmiljørådets Service Center  

 varetager sekretariatsbetjeningen af planlægningsudvalget.
Arbejdsmiljørådets forsknings-,  

 forsøgs- og udviklingsudvalg § 8. Arbejdsmiljørådet  

 nedsætter et forskningsudvalg, som, blandt andet efter forslag fra  

 branchearbejdsmiljørådene, skal komme med indstilling til  

 rådet om iværksættelse af forskningsprojekter samt  

 forsøgs- og udviklingsaktiviteter.
 Stk. 2. Udvalget sammensættes af følgende  

 medlemmer:
 1)	Et medlem udpeget af Landsorganisationen i Danmark.
 2)	Et medlem udpeget af Funktionærernes og Tjenestemændenes  

 Fællesråd.
 3)	Et medlem udpeget af Akademikernes Centralorganisation.
 4)	Et medlem udpeget af Dansk Arbejdsgiverforening.
 5)	Et medlem udpeget af Finanssektorens Arbejdsgiverforening,  

 Sammenslutningen af Landbrugets Arbejdsgiverforeninger og Landbrugsraadet i  

 fællesskab.
 6)	Et medlem udpeget af de offentlige arbejdsgivere i fællesskab,  

 jf. § 2, stk. 1, nr. 8 og 9.
 7)	Et medlem udpeget af Ledernes Hovedorganisation.
 8)	Et medlem udpeget af Arbejdsmiljøinstituttet.
 9)	Et medlem udpeget af Arbejdstilsynet.
 10)	Et medlem udpeget af Statens Tekniske-Videnskabelige  

 Forskningsråd.
 11)	Et medlem udpeget af Statens Sundhedsvidenskabelige  

 Forskningsråd.
 12)	Et medlem udpeget af Statens Samfundsvidenskabelige  

 Forskningsråd.
 Stk. 3. Udvalgets formand udpeges af  

 Arbejdsmiljørådet.
 Stk. 4. Arbejdsmiljørådets Service Center  

 varetager sekretariatsbetjeningen af udvalget.
Andre stående udvalg og arbejdsudvalg § 9. Arbejdsmiljørådet kan  

 nedsætte andre stående udvalg samt arbejdsudvalg, herunder  

 regeludvalg.
Rådet kan udpege medlemmer til disse udvalg også  

 uden for rådets medlemskreds.
Stk. 2. Udvalgene skal være repræsentativt  

 sammensat.
Rådet kan om nødvendigt tilkalde særligt  

 sagkyndige til at deltage i udvalgenes arbejde.
 Stk. 3. Formanden for de enkelte stående udvalg og  

 arbejdsudvalg udpeges af rådets formand, medmindre andet er  

 bestemt.
Stk. 4. Udvalgene afgiver indstilling til rådet i de  

 forelagte sager.
Arbejdsmiljørådets formand kan fastsætte  

 frister herfor.
 Stk. 5. Arbejdstilsynet stiller normalt sekretariatsbetjening  

 til rådighed for regeludvalg nedsat under rådet.
 Stk. 6. Arbejdsmiljørådet stiller efter konkret  

 vurdering sekretariatsbetjening til rådighed for øvrige  

 udvalg.
Kapitel 3 Forretningsgang og mødevirksomhed § 10. Der afholdes møde i  

 Arbejdsmiljørådet efter formandens bestemmelse eller på  

 anmodning fra et eller flere medlemmer.
 § 11. Arbejdsmiljørådets sekretariat  

 skal normalt senest ti arbejdsdage før mødet udsende  

 indkaldelse med dagsorden samt materiale, der skønnes  

 nødvendigt for behandling i rådet.
Stk. 2. En eventuel tillægsdagsorden skal normalt  

 udsendes senest fem arbejdsdage før mødet.
Ethvert medlem kan  

 få en sag sat på tillægsdagsordenen, ligesom ethvert medlem  

 kan få udsat sager, der er optaget på en  

 tillægsdagsorden.
 Stk. 3. Forud for behandlingen af sager om  

 arbejdsmiljøet i Grønland skal de grønlandske medlemmer  

 indkaldes, jf. § 2, stk. 3, med et passende varsel.
§ 12. Formanden leder møderne.
Er formanden  

 ikke til stede, leder formandens stedfortræder møderne, jf.  

 § 3, stk. 2.
Stk. 2. Under forhandlingerne har ethvert af medlemmerne og  

 repræsentanterne efter § 2, stk. 1 og 2, ret til at få  

 ordet og ret til få en sag udsat.
Formanden kan fastsætte en  

 frist for den afsluttende behandling af en udsat sag Stk. 3. Arbejdsmiljørådet kan indhente  

 erklæringer fra sagkyndige og iværksætte  

 undersøgelser til brug for sit arbejde.
 § 13. Arbejdsmiljørådet er  

 beslutningsdygtigt, hvis mindst halvdelen af rådets medlemmer eller  

 disses stedfortrædere er til stede.
Stk. 2. Det skal tilstræbes, at rådets  

 beslutninger træffes i enighed.
Ved uenighed kan formanden beslutte at  

 sætte en sag til afstemning.
I så fald træffes rådets  

 beslutninger ved stemmeflertal blandt de tilstedeværende medlemmer.
Ved  

 stemmelighed er formandens stemme afgørende.
 Stk. 3. I sager, hvor rådet afgiver indstilling til  

 arbejdsministeren, skal det udtrykkeligt fremgå af  

 Arbejdsmiljørådets indstillinger, hvilke organisationer der  

 afgiver de enkelte indstillinger.
§ 14. Formanden sikrer, at  

 Arbejdsmiljørådets indstillinger og beslutninger er  

 udfærdiget i overensstemmelse med rådets vedtagelser, og  

 underskriver disse på rådets vegne.
Rådets sekretariat  

 udarbejder et referat efter hvert rådsmøde.
Kapitel 4 Arbejdsmiljørådets opgaver § 15. Arbejdsmiljørådet følger  

 udviklingen på arbejdsmiljøområdet og drøfter  

 på eget initiativ spørgsmål, som rådet finder af  

 betydning for arbejdsmiljøet, og udtaler sig herom til  

 arbejdsministeren.
 Stk. 2. Arbejdsmiljørådet udarbejder med bidrag  

 fra branchearbejdsmiljørådene, jf. § 32, en årlig  

 redegørelse til arbejdsministeren om udviklingen på  

 arbejdsmiljøområdet, herunder om de forbedringer, som  

 rådet finder ønskelige.
 Stk. 3. Arbejdsmiljørådet udtaler sig om  

 mål for den samlede arbejdsmiljøindsats og om koordineringen af  

 myndigheds- og partsindsatsen samt forestår planproceduren, jf. kapitel  

 8.
Stk. 4. Arbejdsmiljørådet udtaler sig om og giver  

 forslag til arbejdsministeren om lovændringer og nye regler.
Ved  

 udarbejdelse af regler i henhold til bemyndigelse i arbejdsmiljøloven  

 skal Arbejdsmiljørådet medvirke gennem repræsentanter  

 udpeget af rådet inden for eller uden for rådets medlemskreds.  

 Endvidere skal rådets udtalelse indhentes, inden reglerne  

 fastsættes, med de begrænsninger der følger af  

 arbejdsmiljølovens § 73.
 Stk. 5. Arbejdsmiljørådet udtaler sig, inden  

 arbejdsministeren godkender branchearbejdsmiljøråd, jf.  

 § 18.
 § 16. Arbejdsmiljørådet  

 forestår udførelsen af tværgående opgaver, som ikke  

 naturligt kan varetages af branchearbejdsmiljørådene.  

Rådet varetager bl.a.:
 1)	Formidlings- og informationsopgaver m.v., herunder Udstillingen for  

 Arbejderbeskyttelse.
 2)	Vidensopsamling gennem en dokumentationsfunktion m.v.
 3)	Uddannelses- og kursusinitiativer, herunder administration af den  

 lovpligtige arbejdsmiljøuddannelse, jf. arbejdsmiljølovens § 9,  

 efter retningslinier fastsat af Arbejdstilsynet, medmindre  

 Arbejdsmiljørådet overlader opgaverne hermed til de enkelte  

 branchearbejdsmiljøråd.
 4)	Lagerstyring, distribution og markedsføring m.v. af  

 brancherettet og tværgående materiale.
 Stk. 2. Arbejdsmiljørådet kan beslutte, at  

 Arbejdsmiljørådets Service Center mod betaling kan varetage  

 serviceopgaver, herunder budget- og regnskabsopgaver i forbindelse med  

 parternes øvrige arbejdsmiljøindsats.
 Stk. 3. Arbejdsmiljørådet tager blandt andet  

 på grundlag af forslag fra branchearbejdsmiljørådene  

 initiativ til og støtter forskning samt tværgående  

 udviklingsarbejde og forsøg.
Afsnit II Branchearbejdsmiljøråd Kapitel 5 Formål, godkendelse og sammensætning Formål § 17. Branchearbejdsmiljørådene skal  

 medvirke ved løsning af sikkerheds- og sundhedsspørgsmål  

 inden for en eller flere brancher og skal understøtte  

 arbejdsmiljøindsatsen på branche- og virksomhedsniveau.
 Stk. 2. Branchearbejdsmiljørådene kan samarbejde  

 med de øvrige aktører i arbejdsmiljøindsatsen:  

 Arbejdstilsynet, bedriftssundhedstjenester m.fl.
Godkendelse af råd § 18. Arbejdsministeren godkender efter udtalelse  

 fra Arbejdsmiljørådet et antal  

 branchearbejdsmiljøråd, herunder de enkelte  

 branchearbejdsmiljøråd.
 Sammensætning m.v.
§ 19. De mest repræsentative organisationer  

 for arbejdstagere og arbejdsgivere inden for de brancher, som det enkelte  

 branchearbejdsmiljøråd dækker, udpeger hver lige mange  

 medlemmer og stedfortrædere for disse til rådet.
Arbejdslederne  

 henregnes til arbejdsgiversiden.
Stk. 2. Det enkelte råd bestemmer selv antallet af  

 medlemmer.
Hvis der ikke kan opnås enighed herom i rådet,  

 fastsætter arbejdsministeren antallet af medlemmer.
§ 20. Medlemmer og stedfortrædere for disse  

 udpeges for fire år ad gangen og kan genudpeges.
Finder udpegning sted  

 i løbet af en periode, gælder den kun til periodens  

 udløb.
§ 21. Det enkelte  

 branchearbejdsmiljøråd vælger blandt sine medlemmer en  

 formand og en næstformand.
Arbejdstager- og arbejdsgiversiden har  

 på skift henholdsvis formands- og næstformandsposten for to  

 år ad gangen.
Hvis parterne ikke kan blive enige om andet, har  

 arbejdstagersiden formandsposten og arbejdsgiversiden  

 næstformandsposten i den første periode.
 § 22. Det enkelte  

 branchearbejdsmiljøråd fastsætter selv sin  

 forretningsorden.
§ 23. Beslutninger i det enkelte  

 branchearbejdsmiljøråd træffes i enighed.
Der kan dog i  

 forretningsordenen fastsættes regler om afstemning.
Kapitel 6 Opgaver og sekretariatsbetjening m.v.
 § 24. Det enkelte  

 branchearbejdsmiljøråd bistår inden for rådets  

 område branchens enkelte virksomheder ved løsning af  

 arbejdsmiljømæssige spørgsmål og varetager de  

 opgaver, som fremgår af arbejdsmiljølovens § 14 a,  

 stk. 2, og stk. 3.
§ 25. Det enkelte  

 branchearbejdsmiljøråd etablerer et fællessekretariat for  

 både arbejdstagere og arbejdsgivere samt arbejdsledere.
Det enkelte  

 branchearbejdsmiljøråd fastsætter selv sekretariatets  

 størrelse og placering og kan i den forbindelse beslutte at supplere  

 fællessekretariatet med sekretariatsbetjening i parternes eget  

 regi.
 Stk. 2. Flere branchearbejdsmiljøråd kan etablere  

 et fællessekretariat, og flere branchearbejdsmiljøråd kan  

 gå sammen om løsningen af en eller flere konkrete  

 opgaver.
 Stk. 3. Inden for de vilkår, som arbejdsministeren  

 opstiller for anvendelsen af branchearbejdsmiljørådenes andel af  

 den samlede tilskudsramme, jf. kapitel 12 og 13, bestemmer det enkelte  

 branchearbejdsmiljøråd selv, hvordan rådets arbejde med at  

 løse de opgaver, som rådet har efter arbejdsmiljøloven,  

 internt skal udføres.
 Kapitel 7.
Andre bestemmelser § 26. Branchearbejdsmiljørådenes  

 virksomhed efter kapitel 6 er omfattet af forvaltningsloven og  

 offentlighedsloven.
 § 27. Branchearbejdsmiljørådene kan  

 gennemføre aktiviteter, der finansieres af de deltagende parter selv  

 eller af andre private bidragydere.
Afsnit III Kapitel 8 Planproceduren § 28. Med henblik på at gennemføre  

 parternes arbejdsmiljøindsats skal Arbejdsmiljørådet  

 afgive indstilling til arbejdsministeren om:
1)	fastsættelsen af de overordnede mål for parternes  

 arbejdsmiljøindsats, 2)	den årlige plan for parternes arbejdsmiljøindsats,  

 og 3)	fordeling af den samlede årlige tilskudsramme mellem  

 Arbejdsmiljørådet (Arbejdsmiljørådets Service  

 Center) og branchearbejdsmiljørådene, jf. afsnit IV.
 Stk. 2. Arbejdsmiljørådet kan indstille til  

 arbejdsministeren, at fordelingen af den samlede tilskudsramme mellem  

 Arbejdsmiljørådets Service Center og  

 branchearbejdsmiljørådene sker efter en fast  

 fordelingsnøgle.
 Stk. 3. Arbejdsmiljørådets indstilling til  

 arbejdsministeren om fordeling af branchearbejdsmiljørådenes  

 andel af den samlede tilskudsramme tager udgangspunkt i den opdeling og de  

 fordelingskriterier, herunder den vægt, der er fastsat i § 36.
§ 29. Det enkelte  

 branchearbejdsmiljøråd udarbejder hvert år en plan,  

 herunder mål og budgetoverslag, for rådets aktiviteter i de  

 næste fire år.
Planen for det kommende år skal udarbejdes  

 med udgangspunkt i de enkelte branchers behov og den tilskudsramme, som  

 Arbejdsmiljørådet efter de i § 36, stk. 2-3,  

 nævnte fordelingskriterier har udmeldt som grundlag for  

 branchearbejdsmiljørådenes udarbejdelse af planer.
 Stk.2. Branchearbejdsmiljørådenes planer indgår  

 i den plan for den samlede partsindsats, som Arbejdsmiljørådet  

 skal sende til arbejdsministeren.
§ 30. Arbejdsmiljørådet udarbejder  

 hvert år en plan for den samlede partsindsats for de næste fire  

 år.
Planen skal bestå i dels en plan, herunder mål og  

 budget, for Arbejdsmiljørådets tværgående  

 aktiviteter, jf. § 16, dels de planer som de enkelte  

 branchearbejdsmiljøråd har udarbejdet, jf. § 29.  

 Arbejdsmiljørådet sikrer i den forbindelse, at planerne i videst  

 muligt omfang er koordineret mellem Arbejdsmiljørådet og  

 branchearbejdsmiljørådene og mellem  

 branchearbejdsmiljørådene indbyrdes.
 Stk. 2. Den nødvendige koordinering af  

 branchearbejdsmiljørådenes planer og eventuelle ændringer  

 af rådenes planer med henblik herpå, sker ved drøftelse  

 med de involverede branchearbejdsmiljøråd.
 § 31. Arbejdsmiljørådet fremsender og  

 udtaler sig om planen for den samlede partsindsats til arbejdsministeren.  

 Arbejdsministeren vurderer, om planen for den samlede partsindsats bidrager  

 til opfyldelsen af de overordnede mål for arbejdsmiljøindsatsen,  

 som Arbejdsmiljørådet har tilsluttet sig.
 Stk. 2. Arbejdsministerens tilbagemelding på  

 Arbejdsmiljørådets plan for den samlede partsindsats danner  

 sammen med den af arbejdsministeren udmeldte tilskudsramme for det kommende  

 år, grundlag for den konkrete planlægning og gennemførelse  

 af Arbejdsmiljørådets og branchearbejdsmiljørådenes  

 enkelte aktiviteter.
 § 32. Det enkelte  

 branchearbejdsmiljøråd afgiver hvert år en  

 redegørelse om branchearbejdsmiljørådets virksomhed til  

 Arbejdsmiljørådet.
Afsnit IV Tilskud til Arbejdsmiljørådets Service Centers  

 og branchearbejdsmiljørådenes arbejdsmiljøindsats Kapitel 9 Finansieringsgrundlag § 33. Midler til finansiering af  

 Arbejdsmiljørådets Service Centers og de godkendte  

 branchearbejdsmiljøråds arbejdsmiljøindsats  

 tilvejebringes gennem bidrag fra staten, forsikringsselskaber m.fl., jf.  

 § 68 i lov om arbejdsmiljø.
 Stk. 2. Arbejdsministeren fordeler efter indstilling fra  

 Arbejdsmiljørådet de tilvejebragte midler.
Kapitel 10 Udmelding af tilskudsrammer m.v.
 § 34. Til brug for Arbejdsmiljørådets  

 udarbejdelse af en samlet plan for parternes arbejdsmiljøindsats i det  

 kommende finansår, jf. § 30, udmelder arbejdsministeren senest 1.  

 april en samlet foreløbig tilskudsramme for parternes  

 arbejdsmiljøindsats.
 Stk. 2. Udmeldingen sker bl.a. på grundlag af  

 Arbejdsskadestyrelsens beregning af to procentbidraget efter § 68, stk.  

 3, i lov om arbejdsmiljø.
 § 35. I forbindelse med finanslovens vedtagelse  

 udmelder arbejdsministeren de endelige tilskudsrammer til  

 Arbejdsmiljørådets Service Center og de enkelte godkendte  

 branchearbejdsmiljøråd.
 Stk. 2. Udmeldingen sker på baggrund af  

 Arbejdsmiljørådets indstilling om planen for parternes samlede  

 arbejdsmiljøindsats, herunder den af rådet indstillede fordeling  

 af den samlede tilskudsramme, jf. § 28.
 Stk. 3. Såfremt planen for den samlede partsindsats  

 ikke udnytter den samlede tilskudsramme, indgår de overskydende midler  

 i en ny fordeling efter § 51, stk. 2.
§ 36. Af tilskudsrammen til  

 branchearbejdsmiljørådene afsættes forlods en ramme til  

 ydelse af grundtilskud til branchearbejdsmiljørådenes  

 administration.
Grundtilskuddet, som fastsættes af arbejdsministeren  

 efter indstilling fra Arbejdsmiljørådet, ydes normalt med et  

 lige stort beløb til alle godkendte  

 branchearbejdsmiljøråd.
 Stk. 2. Mindst 80 procent af den resterende del af  

 tilskudsrammen, der udgør branchearbejdsmiljørådenes  

 aktivitetstilskudsramme, fordeles mellem de godkendte  

 branchearbejdsmiljøråd efter følgende kriterier med den  

 angivne vægtning:
 1)	Antallet af anmeldte arbejdsulykker til Arbejdstilsynet, der  

 vægtes med 50 procent.
 2)	Antallet af anerkendte arbejdsulykker og erhvervssygdomme, hvor  

 Arbejdsskadestyrelsen har tilkendt erstatning, sat i forhold til  

 områdets beskæftigelse (incidens). Dette kriterium vægtes  

 med 25 procent.
 3)	Antallet af beskæftigede på det pågældende  

 område, der vægtes med 25 procent.
Stk. 3. Arbejdsministeren kan efter indstilling fra  

 Arbejdsmiljørådet lade andre kriterier indgå i fordelingen  

 efter stk. 2 eller erstatte de i stk. 2 anførte kriterier  

 med andre kriterier.
Arbejdsministeren kan endvidere efter indstilling fra  

 Arbejdsmiljørådet ændre vægtningen af de anvendte  

 kriterier.
Stk. 4. Op til 20 procent af aktivitetstilskudsrammen fordeles  

 efter konkret vurdering.
Også denne del af tilskudsrammen kan dog efter  

 indstilling fra Arbejdsmiljørådet fordeles efter de i  

 stk. 2 og 3 fastsatte kriterier.
Kapitel 11 Tilskud til Arbejdsmiljørådets Service  

 Center § 37. Tilskudsrammen til drift af  

 Arbejdsmiljørådets Service Center og til finansiering af de  

 aktiviteter, som centret gennemfører, fastsættes på  

 finansloven.
 § 38. Ved anvendelsen af midlerne gælder de  

 budget-, bevillings- og regnskabsregler, der gælder for  

 statsinstitutioner.
 § 39. Arbejdsmiljørådets Service  

 Center følger de bestemmelser om løn- og  

 ansættelsesvilkår, som er fastsat af finansministeren eller som  

 er aftalt for det personale, der er ansat i centret.
 § 40. Arbejdsmiljørådets Service  

 Center er undergivet revision efter reglerne i lov om revisionen af statens  

 regnskaber m.m.
Kapitel 12 Udbetaling m.v. af tilskud til godkendte  

 branchearbejdsmiljøråd Grundtilskud til branchearbejdsmiljørådenes  

 administration § 41. Foreløbig udbetaling af grundtilskud  

 til branchearbejdsmiljørådenes administrationsudgifter sker  

 normalt kvartalsvis forud i fire lige store rater.
Stk. 2. Endelig tilskudsafregning sker ved udgangen af  

 finansåret på grundlag af et regnskab fra det enkelte  

 branchearbejdsmiljøråd forsynet med påtegning af en  

 statsautoriseret eller registreret revisor.
Arbejdsministeriet kan til brug  

 for den endelige afregning anmode om dokumentation for afholdte  

 administrationsudgifter.
 Stk. 3. Såfremt det foreløbigt udbetalte tilskud  

 overstiger et branchearbejdsmiljøråds faktisk afholdte  

 administrationsudgifter, skal det for meget udbetalte beløb  

 tilbagebetales.
Aktivitetstilskud § 42. Arbejdsministeriet afgiver tilsagn om  

 tilskud til det enkelte branchearbejdsmiljøråds konkrete  

 aktiviteter inden for den udmeldte aktivitetstilskudsramme.
Tilsagn afgives  

 på grundlag af en beskrivelse af aktiviteterne.
 Stk. 2. Det er en betingelse for at opnå  

 tilskudstilsagn, at den pågældende aktivitet indgår i den  

 samlede plan for parternes arbejdsmiljøindsats, som  

 Arbejdsmiljørådet har fremsendt til arbejdsministeren, jf.  

 § 31, eller at aktiviteten er anbefalet af  

 Arbejdsmiljørådet i forbindelse med fordeling af evt. uudnyttede  

 midler, jf. § 36, stk. 4, og § 51, stk. 2.
 Stk. 3. Beskrivelsen af aktiviteterne, som nævnt i  

 stk. 1, skal indeholde følgende oplysninger:
 1)	Mål med den konkrete aktivitet.
 2)	Tidsplan for gennemførelse af aktiviteten.
 3)	Specificeret budget.
§ 43. Ved afgivelsen af tilskudstilsagn  

 fastsætter Arbejdsministeriet nærmere vilkår for midlernes  

 anvendelse, herunder vilkår om, at  

 branchearbejdsmiljørådet 1)	straks underretter Arbejdsministeriet, hvis den aktivitet, som der  

 er givet tilsagn om tilskud til, opgives, forsinkes, eller  

 forudsætningerne for tilsagnet om tilskud i øvrigt ændres  

 væsentligt, og 2)	udarbejder en afsluttende rapport, der redegør for det  

 samlede forløb af aktiviteten med oplysning om, i hvilket omfang de  

 opstillede mål for aktiviteten er nået.
§ 44. Tilskud udbetales a conto i rater,  

 efterhånden som aktiviteten gennemføres.
Tilskud kan udbetales  

 forskudsvis.
§ 45. Endelig afregning af de aktivitetstilskud,  

 som et branchearbejdsmiljøråd har fået tilsagn om inden  

 for et finansår, sker ved finansårets udløb på  

 grundlag af regnskab forsynet med påtegning af en statsautoriseret  

 eller registreret revisor om, at aktiviteterne er gennemført i  

 overensstemmelse med 1)	de indsendte beskrivelser, jf. § 42, samt eventuelle senere  

 ændringer heri, som Arbejdsministeriet har godkendt, 2)	de vilkår for tilskudsmidlernes anvendelse, som er fastsat i  

 forbindelse med afgivelsen af tilskudstilsagnet samt 3)	denne bekendtgørelses bestemmelser i øvrigt.
Stk. 2.Tilskuddet ændres ikke, selvom de dokumenterede  

 udgifter overstiger det beløb, der er lagt til grund for  

 tilskudstilsagnet.
Såfremt de dokumenterede udgifter er lavere end det  

 beløb, der er lagt til grund for tilsagnet, ydes alene tilskud til de  

 faktisk afholdte udgifter.
Såfremt det foreløbigt udbetalte  

 tilskud overstiger de faktisk afholdte udgifter, skal det overskydende  

 beløb tilbagebetales.
 Stk. 3. Arbejdsministeriet kan til brug for den endelige  

 tilskudsafregning kræve alle regnskabsbilag til gennemsyn.
 § 46. Branchearbejdsmiljørådenes  

 revisorattesterede  regnskaber efter § 41, stk. 2, og § 45 er  

 undergivet revision efter reglerne i lov om revisionen af statens regnskaber  

 m.m.
 § 47. Arbejdsministeren fastsætter  

 nærmere retningslinjer om fremgangsmåden ved ansøgning om  

 udbetaling, afregning m.v. af tilskud efter §§ 41-46, herunder  

 nærmere retningslinjer om krav til regnskab og revisionens  

 udførelse.
Kapitel 13 Øvrige bestemmelser § 48. Eventuelle indtægter, som  

 følger af en aktivitet, hvortil der er ydet tilskud efter kapitel 12,  

 og som ikke er modregnet i tilskuddet, skal anvendes til finansiering af  

 andre aktiviteter, som nævnt i § 24.
 § 49. Arbejdsministeren kan bestemme, at et  

 tilsagn om tilskud helt eller delvist bortfalder, og at udbetalt tilskud skal  

 tilbagebetales, hvis et branchearbejdsmiljøråd har undladt at  

 meddele oplysninger af betydning for tilskudstilsagnet eller for udbetalingen  

 af tilskud.
§ 50. Arbejdsministeren kan bestemme, at et  

 branchearbejdsmiljøråd helt eller delvist skal tilbagebetale et  

 aktivitetstilskud, hvis aktiviteten ikke gennemføres i  

 overensstemmelse med 1)	de i aktivitetsbeskrivelsen opstillede mål, budgetter m.v. og  

 forudsætninger for udbetaling af tilskud, samt eventuelle senere  

 ændringer, som Arbejdsministeriet har godkendt, 2)	de konkrete vilkår, som er opstillet for ydelsen af tilskud  

 eller 3)	denne bekendtgørelses bestemmelser i øvrigt.
§ 51. Uudnyttede midler som følge  

 af 1)	at den samlede tilskudsramme ikke er fuldt udnyttet, jf. § 35, stk.  

 3, 2)	at tilskud ikke er anvendt, 3)	at tilskud er bortfaldet, jf. § 49, eller 4)	at udbetalt tilskud er krævet tilbagebetalt, jf. § 41,  

 stk. 3, § 45, stk. 2, og § 50, indgår i en fornyet fordeling efter stk. 2  

 eller § 36.
Stk.2. Hvis Arbejdsministeriet konstaterer, at der er  

 væsentlige uudnyttede midler, orienterer Arbejdsministeriet  

 Arbejdsmiljørådets Service Center og  

 branchearbejdsmiljørådene herom.
Samtidig opfordrer  

 Arbejdsministeriet centret og rådene til at fremsende ansøgning  

 til Arbejdsmiljørådet om at få andel i de uudnyttede  

 midler.
Arbejdsmiljørådet indstiller til arbejdsministeren,  

 hvordan de uudnyttede midler fordeles.
Afsnit V Fællesbestemmelser Kapitel 14 Tavshedspligt § 52. Arbejdsmiljørådets og  

 branchearbejdsmiljørådenes medlemmer, tilforordnede og  

 stedfortræderne for disse, ansatte i de institutioner, der betjener  

 Arbejdsmiljørådet og branchearbejdsmiljørådene,  

 samt udvalgsmedlemmer og sagkyndige udenfor Arbejdsmiljørådets  

 og branchearbejdsmiljørådenes medlemskreds har tavshedspligt  

 efter arbejdsmiljølovens § 79, jf. straffelovens §§ 152 og  

 152 b, samt forvaltningslovens § 27.
Kapitel 15 Ikrafttræden § 53. Bekendtgørelsen træder i kraft  

 den 6. januar 1999.
 Stk. 2. Samtidig ophæves bekendtgørelse nr. 101  

 af 2. marts 1981 om forretningsorden for Arbejdsmiljørådet,  

 bekendtgørelse nr. 356 af 7. maj 1992 om forretningsorden for  

 Arbejdsmiljøfondet, og bekendtgørelse nr. 234 af 26. maj 1977  

 om branchesikkerhedsråd.
