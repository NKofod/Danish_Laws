(Til overlægen) Den 1. oktober 1973 træder den nye lov om svangerskabsafbrydelse af 13.  

 juni 1973 i kraft.
Denne lov vil medføre en forøgelse af antallet af afbrydelser uden særlig  

 tilladelse og en formindskelse af antallet af samrådstilladelser.
Samtidig må  

 det forudses, at flere abortindgreb vil blive udført uden egentlig  

 indlæggelse af patienten.
Disse ændringer i forholdene foranlediger en mindre  

 ændring i anmeldelsesblanketterne og i proceduren, således som den var  

 fastlagt i sundhedsstyrelsens cirkulære af 12.4.1970 og 31.3.1971.
 Til brug for anmeldelser af svangerskabsafbrydelser fra 1. oktober 1973  

 fremsendes et antal eksemplarer af de reviderede blanketter, hvoraf den blå  

 blanket - form. 4900 - skal benyttes ved svangerskabsafbrydelser uden særlig  

 tilladelse og den hvide blanket - form. 4901 - ved svangerskabsafbrydelser  

 efter samrådsbeslutning.
Yderligere eksemplarer af form. 4900 kan rekvireres fra Ullstad og Sønner  

 A/S, medens form. 4901 som hidtil følger med mødrehjælpens  

 indlæggelsespapirer.
De nuværende blanketter ( form. 4910 og form. 4911) må  

 ikke benyttes på indgreb udført i henhold til den nye lov efter 1. oktober.
Blanketterne, hvis indhold svarer til de nuværende skemaer, men er  

 tilpasset de nye lovbestemmelser og den nye operationsklassifikation, skal  

 indsendes i alle tilfælde af svangerskabsafbrydelser, også i de tilfælde hvor  

 indgrebet er udført ambulant.
Modsat den tidligere fremgangsmåde skal kopien  

 af den hvide blanket ikke medsendes til mødrehjælpen, men skal indsendes  

 direkte til sundhedsstyrelsen på samme måde som de blå anmeldelser.
For at lette arbejdet med indsendelsen skal blanketterne for samtlige  

 svangerskabsafbrydelser, som er foretaget i løbet af en kalendermåned,  

 indsendes samlet senest den 10. i den efterfølgende måned sammen med den nye  

 form. 4902. Form 4902 har karakter af en følgeskrivelse til de individuelle  

 anmelselser - form. 4900 og form. 4901 - hvorpå anføres antallet af udførte  

 svangerskabsafbrydelser i løbet af kalendermåneden og antallet af indsendte  

 blanketter.
Et antal eksemplarer af denne blanket er vadlagt og yderligere  

 eksemplarer kan ligesom for de andre blanketters vedkommende rekvireres hos  

 Ullstad og Sønner A/S.
 P.d.v.
