Arbejdsformidlingskontorerne De statsanerkendte arbejdsløshedskasser 1. I tilknytning til det tidligere udsendte cirkulære af 8/10 1982  

 vedrørende registrering m.v. af tilbagebetalingskrav og for at sikre en  

 ensartet administration af arbejdsløshedskassernes inddrivelse af dagpenge,  

 efterløn og feriedagpenge m.v., som er udbetalt med urette, fastsættes  

 følgende regler for tilfælde, hvor alene medlemmet er ansvarlig for en  

 fejludbetaling, jfr. arbejdsløshedslovens 86, stk. 1:
 2. Inddrivelse bortset fra modregning.
2.1. Kassen skal inddrive tilbagebetalingskrav hurtigts muligt.
Det  

 påhviler kassen at påse, at kravet ikke forældes.
Kravet kan inddrives uanset  

 sagens indbringelse før højere instans.
2.2. Hvis det skyldige beløb under hensyntagen til beløbets størrelse,  

 medlemmets økonomiske forhold og de nærmere omstændigheder ved gældens  

 opståen ikke bør kræves betalt med det samme - det vil sige normalt senest 1  

 måned efter, at kassen har fremsat krav over for medlemmet om tilbagebetaling  

 af beløbet - skal kassen søge at opnå et skriftligt, frivilligt forlig med  

 medlemmet.
Forliget skal indeholde medlemmets ubetingede anerkendelse af  

 gældens størrelse.
I forliget kan der fastsættes en aftale om en  

 afdragsordning.
Det skal udtrykkeligt fremgå, at hele gælden forfalder til  

 betaling, såfremt aftalen ikke nøje overholdes, og at dokumentet kan tjene  

 som grundlag for tvangsfuldbyrdelse ved fogedens foranstaltning.
 2.3. Hvis medlemmet ikke har betalt det skyldige beløb efter påkrav, og  

 kassen ikke kan opnå et frivilligt forlig, skal kassen anlægge sag mod  

 medlemmet, medmindre det må antages, at medlemmet ikke har midler til dækning  

 af en rimelig del af gælden.
 3. Henstand med betaling af afdrag.
 Hel eller delvis henstand med betaling af afdrag bør kun gives, såfremt  

 særlige omstændigheder taler derfor.
 4. Betalingsfrist.
Kassen kan fastsætte en frist, inden for hvilken beløbet skal  

 tilbagebetales.
Hvis beløbet ikke er tilbagebetalt inden fristens udløb, kan  

 direktoratet efter indstilling fra kassen bestemme, at pågældende slettes som  

 medlem, jfr. arbejdsløshedslovens § 86, stk. 3.
 5. Udlæg.
 5.1. Hvis medlemmet ikke betaler til det fastsatte tidspunkt, bør kassen  

 efter at have opnået frivilligt forlig, retsforlig eller dom begære udlæg for  

 gælden, såfremt medlemmets indtægts- og formueforhold giver grundlag for en  

 formodning om, at der hos medlemmet er midler til dækning af en rimelig del  

 af gælden.
 5.2. Udgifter til inddrivelse af gælden bæres af kassen, såfremt de ikke  

 inddrives hos medlemmet.
 6. Forgæves inddrivelsesskridt.
 Hvis tilbagebetalingskravet forgæves er søgt inddrevet ad retslig vej,  

 eller hvis det i øvrigt skønnes, at yderligere inddrivelsesskridt må anses  

 for formålsløse, kan kassen midlertidigt stille inddrivelse i bero, idet det  

 dog skal påses, at forældelsesfristen ikke overskrides.
 7. Modregning.
7.1. Kassen skal foretage tilbageholdelse i den løbende udbetaling af  

 dagpenge, efterløn eller feriepenge for inddrivelse af et medlems gæld i  

 henhold til arbejdsløshedslovens § 86, stk. 1. Omkostninger til gældens  

 inddrivelse, som medlemmet hæfter for, kan inddrives ved tilbageholdelse i  

 medlemmets dagpenge, efterløn eller feriedagpenge.
Tilbageholdte beløb skal  

 dog forlods anvendes til afskrivning på tilbagebetalingskrav, før beløbene  

 kan anvendes til dækning af omkostninger, som medlemmet hæfter for.
7.2. Gælden kan afdrages ved delvis modregning.
Det er normalt en  

 forudsætning for delvis modregning, at der mellem kassen og medlemmet er  

 oprettet et forlig, som anført ovenfor i punkt 2.2.
 7.3. En afdragsordning, der har løbet, inden medlemmet blev berettiget  

 til ydelser fra kassen, kan fortsætte - eventuelt i lempet form - under  

 forudsætning af, at medlemmet hertil har overholdt aftalen.
 8. Modregning, efter at medlemmet har skiftet kasse.
 8.1. Optages (eller overflyttes) et medlem, der har en gæld til en kasse,  

 i en anden kasse, skal den tilflyttede kasse foretage tilbageholdelse i den  

 løbende udbetaling af dagpenge, efterløn eller feriedagpenge, jfr. punkt 7.
 8.2. Den fraflyttede kasse skal give den tilflyttede kasse de fornødne  

 oplysninger om kravets opståen, om tilbagebetalingens hidtidige forløb og om  

 indholdet af et eventuelt forlig.
8.3. Den tilflyttede kasse indbetaler løbende de tilbageholdte beløb til  

 den fraflyttede kasse.
Indbetalingerne registreres på sædvanlig vis i den  

 fraflyttede kasses bogholderi.
 9. Afskrivning.
9.1. Hvis tilbagebetalingskravet helt eller delvis er ophørt ved  

 forældelse, tvangsakkord eller i forbindelse med medlemmets død, kan kassen  

 afskrive den del af kravet, der er ophørt, i forsikringsregnskabet.
Et  

 tilbagebetalingskrav, der ikke dækkes af medlemmets dødsbo, anses kun for  

 ophørt, hvis dødsboet afsluttes som et gældsfragåelsesbo eller udlægges til  

 dækning af begravelsesudgifterne eller afsluttes med bemærkningen »ejede  

 intet«.
 9.2. Afskrivning foretages ved en postering i forsikringsregnskabet, der  

 reducerer både debitorkonto og tilsvarskonto.
 10. Kassens ansvar.
Har en kasse forsømt sin pligt til at inddrive et tilbagebetalingskrav  

 eller ikke overholdt sin oplysningspligt i henhold til punkt 8.2, kan kassen  

 pådrage sig ansvar for beløbets tilbagebetaling.
Er kassen ansvarlig, skal  

 beløbet indtægtsføres i forsikringsregnskabet, og debitorkonto og  

 tilsvarskonto nedskrives tilsvarende.
 11. Afsluttende bemærkninger.
 11.1. I tilfælde, hvor kassen er medansvarlig for fejludbetalingen og  

 derfor ikke har krav på at få beløbet refunderet af statskassen, bør  

 inddrivelsen af tilbagebetalingskravet ske i overensstemmelse med de ovenfor  

 fastsatte regler.
 11.2. R Cirkulæret gælder for alle uafsluttede tilbagebetalingssager.
 11.3. Der udarbejdes en vejledning til cirkulæret.
 11.4. Cirkulære af 11/3 1981 vedrørende udbetaling af dagpenge til  

 medlemmer, som har gæld til kassen (AF-cirkulære nr. 39/81 - AK-cirkulære nr.  

 15/81, emnenummer 3.316 og 3.326) bortfalder samtidig hermed.
 Som bilag er vedlagt vejledning om anvendelse af ovennævnte regler.
 P.D.V.
Else Lambæk kontorchef /Lennart Jensen fm.
