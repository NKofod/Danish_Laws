Bekendtgørelse om ændring af bekendtgørelse om detailforskrifter for køretøjers indretning og udstyr § 1 I bekendtgørelse nr. 1050 af 17. oktober 2019 om detailforskrifter for køretøjers indretning og udstyr, som ændret ved bekendtgørelse nr. 1544 af 16. december 2019,  foretages følgende ændringer:
 1. § 1, stk. 1, affattes således:
»§ 1. Køretøjer, der registreres, godkendes eller tages i brug første gang på ikrafttrædelsesdatoen eller senere og som hverken er omfattet af bekendtgørelse om godkendelse af nye motorkøretøjer m.v., bekendtgørelse om godkendelse af nye to- og trehjulede køretøjer m.v. eller bekendtgørelse om nye landbrugs- og skovbrugskøretøjer m.v., skal opfylde kravene i bilag 1.« 2. Overskriften før § 3 affattes således:
 »Udstyr, der monteres på EU-typegodkendt bil eller påhængskøretøj dertil«.
 3. § 3 affattes således:
»§ 3. Udstyr, der monteres på bil eller påhængskøretøj dertil, der er omfattet af Europa-Parlamentets og Rådets forordning (EU) 2018/858 af 30. maj 2018 om godkendelse og markedsovervågning af motorkøretøjer og påhængskøretøjer dertil samt af systemer, komponenter og seperate tekniske enheder til sådanne køretøjer, om ændring af forordning (EF) nr. 715/2007 og (EF) nr. 595/2009 og om ophævelse af direktiv 2007/46/EF, skal være godkendt i henhold til bestemmelserne i forordningen og de i henhold til forordningen gældende EU-forordninger eller UNECE-regulativer.« 4. Overskriften før § 4 affattes således:
 »Udstyr, der monteres på EU-typegodkendte to- og trehjulede motordrevne køretøjer samt quadricykler«.
 5. § 4 affattes således:
»§ 4. Udstyr, der monteres på EU-typegodkendt køretøj omfattet af Europa-Parlamentets og Rådets forordning (EU) nr. 168/2013 af 15. januar 2013 om godkendelse og markedsovervågning af to- og trehjulede køretøjer samt quadricykler og som er omfattet af denne forordning, skal være godkendt i henhold til bestemmelserne i forordningen og de i henhold til forordningen gældende EU-forordninger eller UNECE-regulativer.« 6. Overskriften før § 5 affattes således:
 »Udstyr, der monteres på EU-typegodkendte traktorer eller påhængskøretøjer dertil«.
 7. § 5 affattes således:
»§ 5. Udstyr, der monteres på EU-typegodkendt køretøj omfattet af Europa-Parlamentets og Rådets forordning (EU) nr. 167/2013 af 5. februar 2013 om godkendelse og markedsovervågning af landbrugs- og skovbrugstraktorer og som er omfattet af denne forordning, skal være godkendt i henhold til bestemmelserne i forordningen og de i henhold til forordningen gældende EU-forordninger eller UNECE-regulativer.« § 2 Bekendtgørelsen træder i kraft den 1. september 2020.
