Den 25. januar 1988 fremsendte ansøgers fuldmægtig, et dansk  

 patentbureau, en ansøgning om videreførsel af en international  

 patentansøgning til direktoratet.
Ansøgningen var fejlagtigt ikke vedlagt  

 ansøgningsafgift, hvilket først blev opdaget efter den i PTL's § 31, stk. 1  

 fastsatte frist for videreførsel, som udløb den 29. januar 1988.
Patentbureauet begærede den 25. april 1988 genoprettelse i henhold til  

 PTL's § 72. Til støtte for anmodningen blev det bl.a. oplyst, at fejlen var  

 begået af en betroet bogholder, der havde været ansat i firmaet i 14 år og i  

 flere år selvstændigt og fejlfrit havde styret firmaets praksis med hensyn  

 til nye ansøgninger.
Ved ekspeditionen af nye ansøgninger til indlevering var  

 det således praksis, at sagerne altid passerede bogholderen, som i henhold  

 til en særlig instruks skulle sørge for, at alle »røde sager« blev  

 ledsaget af en afgiftsbetaling.
Systemet overvågedes af patentbureauets  

 indehaver.
Fejlekspeditionen den pågældende dag var sket uden ydre anledning, og  

 man havde overvejet, hvorvidt hændelsen burde give anledning til en ændret  

 praksis.
Men da der hverken før eller siden var sket fejltagelser fandt man,  

 at den hidtidige fulgte praksis burde opretholdes.
 Patentdirektoratet konkluderede, at der var tale om en menneskelig  

 fejl som man med det beskrevne system ikke kunne have undgået.
 Begæringen om genoprettelse blev på denne baggrund imødekommet.
 Under henvisning til Deres skrivelse af 25 apr 1988 skal direktoratet  

 meddele, at Deres begæring om genoprettelse af pct-ansøgning nr. 341/88 er  

 mødekommet.
 Genoprettelsen vil blive bekendtgjort i Dansk Patenttidende den 3. april  

 1989.
 Direktoratet skal i den forbindelse henlede opmærksomheden på patentlovens  

 § 74, stk. 2. I medfør af denne bestemmelse kan den, som efter et patents  

 bortfald er bekendtgjort, men inden bekendtgørelse om genoprettelse i Dansk  

 Patenttidende har fundet sted og som i god tro har påbegyndt erhvervsmæssig  

 udnyttelse af opfindelsen her i landet eller har truffet væsentlige  

 foranstaltninger hertil, fortsætte udnyttelsen ved bibeholdelse af dennes  

 almindelige karakter.
