 Morarente ved ændring af skatteansættelse på grund af nedsættelse af  

 skattegodtgørelse beregnes fra den 1. i den måned, der følger efter  

 meddelelsen.
 Et selskab klagede over, at der i forbindelse med nedsættelse af  

 skattegodtgørelse for tidligere skatteår var beregnet morarenter.  

 Morarenterne var beregnet med tilbagevirkende kraft fra det tidspunkt, hvor  

 skatterne oprindeligt forfaldt til betaling.
Skattedepartementet meddelte, at morarente ved ændring af skatteansættelse  

 som følge af nedsættelse af skattegodtgørelse skal beregnes efter reglerne i  

 selskabsskattelovens § 30, stk. 1, 2. pkt., jf. stk. 3. Det betyder, at ved  

 forhøjelse af skatteansættelsen på grund af nedsættelse af skattegodtgørelse  

 forfalder den for lidt betalte skat til betaling den 1. i en måned, der  

 følger efter meddelelsen.
Seneste rettidige indbetalingsdag er den 20. i  

 samme måned.
Ved for sen indbetaling betales 1 pct. i rente pr. påbegyndt  

 måned fra forfaldsdagen at regne.
 Selskabets morarenteberegning blev ændret i overensstemmelse hermed.
