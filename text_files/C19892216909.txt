(Til de frie kostskoler) I medfør af § 11, stk. 2, og i tilknytning til § 5, stk. 2, og § 11. stk.  

 1, nr. 1 og 2, i lov om folkehøjskoler, landbrugsskoler, husholdningsskoler  

 og efterskoler, jf. lovbekendtgørelse nr. 661 af 26. oktober 1988,  

 fastsættes:
Kursuslængder § 1.  Skolen skal i finansåret have gennemført et  

 godkendt kursus på mindst 20 uger eller to godkendte kurser hver på mindst 12  

 uger.
Stk. 2.  En godkendt kursusuge skal omfatte 7  

 kursusdøgn.
De 7 kursusdøgn skal omfatte mindst 5 sammenhængende  

 undervisningsdage, som ubeskåret skal være til rådighed for undervisning  

 m.v., jf. dog § 2, stk. 2.
 Stk. 3.  Eleverne skal have adgang til fuldt ophold på  

 skolen på lørdage og søndage eller andre dage inden for kursusperioden, selv  

 om der ikke finder undervisning sted.
Stk. 4.  Et ugekursus på en landbrugsskole kan dog  

 tilbydes med mindst 5 enkeltstående undervisningsdage.
En landbrugsskole kan  

 tilbyde efteruddannelseskurser med varighed fra mandag kl. 12 til fredag kl.  

 12.
Stk. 5.  Den godkendte kursusperiode kan afbrydes af  

 ikke godkendte perioder, når blot den samlede faktiske kursustid nøje svarer  

 til det godkendte antal kursusuger.
Afbrydelsen kan udgøre højst 12 uger.
 § 2.  Kursets begyndelses- og afslutningsdag medregnes  

 som første og sidste kursusdøgn.
 Stk. 2.  På kurser, der varer 12 uger eller mere, kan i  

 kursusperioden medregnes:
 Stk. 3.  Kursusperioder, der medgår til pædagogisk  

 tilrettelagte ekskursioner eller til erhvervspraktisk arrangeret af skolen  

 under elevernes ophold på denne, kan medregnes med indtil 1 uge på kurser af  

 mindst 16 ugers varighed og med indtil 2 uger på kurser af mindst 32 ugers  

 varighed.
 Stk. 4.  Ekskursions- og erhvervspraktikperioder ud over  

 det i stk. 3 nævnte omfang kan kun medregnes i særlige tilfælde efter  

 godkendelse fra Direktoratet for Folkeoplysning, Frie Grundskoler m.v  

 (direktoratet).
 Stk. 5.  Enkeltstående hele og halve ekskursionsdage kan  

 medregnes i et rimeligt omfang.
Årselevtal § 3.  Skolen skal i de seneste 3 finansår have haft  

 mindst 18 årselever i gennemsnit.
For nyoprettede skoler, d.v.s. skoler, der  

 har været i virksomhed i mindre end 3 finansår, gælder dette krav for de  

 finansår, i hvilke skolen har virket.
 Stk. 2.  Årselevtallet er summen af elever i de enkelte  

 undervisningsuger i finansåret divideret med 40.
 Stk. 3.  Hvis skolen - herunder en nyoprettet skole -  

 har haft mindre end 36 ugers godkendt undervisning i et finansår, nedsættes  

 kravet om mindst 18 årselever efter forholdet mellem det faktiske antal  

 undervisningsuger og 36.
 Stk. 4.  Ved beregning af årselevtallet ved kombinerede  

 skoler opgøres årselevtallet ved hver skoleform for sig.
 Stk. 5.  Direktoratet kan fravige bestemmelsen i stk. 1  

 for skoler, som på grund af sygdom blandt eleverne eller forhold, der må  

 sidestilles hermed, ikke har opnået det tilstrækkelige antal årselever, og  

 for skoler hvis undervisning er tilrettelagt for nationale eller religiøse  

 mindretal, og som midlertidigt har tilbagegang i elevtallet.
 § 4.  Ved opgørelse af årselevtallet medregnes kun  

 elever:
 § 5.  I årselevtallet indgår:
 Stk. 2.  Elever, der kun deltager i en del af et  

 godkendt kursus, medregnes i årselevtallet med det antal hele uger, i hvilke  

 de deltager.
Stk. 3.  Elever, der alene deltager i undervisningen,  

 kan kun medregnes i årselevtallet i særlige tilfælde efter godkendelse fra  

 direktoratet.
Skolen kan i begrænset omfang på de enkelte kurser optage  

 elever, der deltager i undervisning og ophold uden overnatning.
Disse elever  

 medregnes i årselevtallet.
 Stk. 4.  Elever, der har fået bevilget mere end halv  

 friplads, medregnes ikke i årselevtallet.
 Stk. 5.  Direktoratet kan fravige bestemmelsen i stk. 1  

 for skoler med særligt mellemfolkeligt formål.
 Ikrafttræden m.v.
 § 6.  Cirkulæret har virkning fra 1. august 1989.
 Stk. 2.  Afsnit II i Undervisningsministeriets cirkulære  

 af 18. april 1984 om korte kurser ved folkehøjskoler, landbrugsskoler,  

 husholdningsskoler og efterskoler ophæves.
Kulturministeriet, Direktoratet for Folkeoplysning, Frie Grundskoler m.v.,  

 den 22. august 1989. (* 1) P.d.v.
