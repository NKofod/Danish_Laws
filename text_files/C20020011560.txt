Vejledning om opgørelse af moms i  

 forbindelse med  

 byfornyelsesaktiviteter Kapitel 1 Baggrund I denne vejledning beskrives, hvorledes opgørelsen af moms  

 foretages i forbindelse med anmeldelse af refusionsberettigede udgifter (kap.  

 3), tilbagebetaling til den kommunale momsudligningsordning (kap. 4),  

 opgørelse af de støtteberettigede udgifter (kap. 5), belastning  

 af kommunens investeringsramme (kap. 6) og ikrafttræden og  

 overgangsbestemmelser (kap. 7). Endvidere beskrives princippet for den  

 statslige refusion (kap. 2).
Som bilag til vejledningen er optrykt By- og Boligministeriets  

 bekendtgørelse nr. 89 af 7. februar 2001 om opgørelse af moms i  

 forbindelse med byfornyelsesaktiviteter.
Endvidere er bilagt en skitse  

 relateret til vejledningens kapitel 3 og 4. I skitsen er illustreret de tre  

 tilfælde, hvor spørgsmålet om statslig refusion af moms  

 for kommunalt ejede ejendomme gør sig gældende.
Den kan anvendes  

 ved kommunens opgørelse af, om der kan anmeldes et beløb til  

 statslig refusion.
Viser kommunens opgørelse, at man er i den i § 4,  

 stk. 1 nævnte situation, kan kommunen godt anmelde et beløb til  

 statslig refusion.
Er man imidlertid i den i § 4, stk. 2 nævnte  

 situation kan kommunen ikke anmelde et beløb til statslig refusion.  

 Mens man i den i § 5, stk. 1 nævnte situation skal tilbagebetale et  

 beløb til den kommunale momsudligningsordning.
Afgørende er  

 således i alle tre tilfælde størrelsesforholdet mellem  

 ombygningstabet og eventuelle overførte forbedringsudgifter samt den  

 refunderede moms, der er modtaget fra den kommunale  

 momsudligningsordning.
Kapitel 2 Indledning om byfornyelsesrefusion For refusionsberettigede udgifter efter byfornyelseslovens § 87, stk. 1 og  

 2, (jf. lovbekendtgørelse nr. 135 af 1. marts 2001 med senere  

 ændringer) gælder, at kommunen kan anmode om statslig refusion af  

 de refusionsberettigede udgifter.
Staten refunderer herefter 50 pct. af de  

 refusionsberettigede udgifter, som kommunen har afholdt, (jf. loven § 88,  

 stk. 2). Anmodning om statslig refusion sker ved skriftlig anmodning direkte  

 til Finansstyrelsen i beslutninger, som har fået hovedtilsagn via  

 BOSSINF-BYF systemet.
Anmodning om refusion i beslutninger, som har  

 fået hovedtilsagn i BFO&BFU-systemet sker over dette system.
Kapitel 3 Anmeldelse af refusionsberettigede udgifter De af kommunen afholdte refusionsberettigede udgifter, jf.  

 byfornyelseslovens kapitel 2 samt § 87, stk. 1 og 2, anmeldes til  

 statslig refusion eksklusiv den faktisk afholdte moms.
Dette gælder dog  

 ikke udgifter til ombygningstab, nybygningstab og engangstilskud.
Endvidere  

 gælder det ikke kommunens udgifter til sager fra  

 bygningsforbedringsudvalg, som anmeldes til refusion, jf. byfornyelseslovens  

 § 137.Ved ombygning af kommunalt ejede ejendomme anmeldes momsen af  

 ombygningsudgiften til refusion i den kommunale momsudligningsordning.
Særligt vedrørende ombygningstabet for  

 kommunalt ejede ejendomme For kommunalt ejede ejendomme gælder for så vidt angår  

 ombygningstab, jf. bekendtgørelsens § 4, stk. 1, at når  

 ombygningstabet fratrukket overførte forbedringsudgifter overstiger  

 den refunderede moms og hvor der ikke senest ved kommunalbestyrelsens  

 godkendelse af byggeregnskabet er indgået aftale om salg af ejendommen,  

 kan kommunen umiddelbart anmelde forskellen mellem ombygningstabet fratrukket  

 overførte forbedringsudgifter og den refunderede moms til statslig  

 refusion.
 Ved den refunderede moms forstås den moms, der er refunderet via den  

 kommunale momsudligningsordning.
 Ved overførte forbedringsudgifter forstås den del af  

 forbedringsudgifterne, som er overført til ombygningstabet som  

 følge af, at udgifterne ikke kan betinge en forhøjelse af  

 lejen, jf. byfornyelseslovens § 88, stk. 3.
 Det fremgår endvidere af bekendtgørelsens § 4, stk. 2, at  

 når den refunderede moms er mindre end ombygningstabet men  

 større end ombygningstabet fratrukket overførte  

 forbedringsudgifter og hvor der ikke senest ved kommunalbestyrelsens  

 godkendelse af byggeregnskabet er indgået aftale om salg af ejendommen,  

 kan kommunen ikke anmelde ombygningstabet til statslig refusion,  

 sålænge ejendommen er i kommunens eje.
Når tilsvarende den refunderede moms er mindre end ombygningstabet  

 men større end ombygningstabet fratrukket overførte  

 forbedringsudgifter, men hvor ejendommen afhændes med en  

 overtagelsesdag, der ligger senest 5 år efter kommunalbestyrelsens  

 godkendelse af byggeregnskabet, skal kommunen med virkning fra  

 overtagelsesdagen tilbagebetale den refunderede moms af hele  

 ombygningsudgiften til den kommunale momsudligningsordning.
Kommunen kan i  

 så fald anmelde et beløb svarende til ombygningstabet fratrukket  

 overførte forbedringsudgifter til statslig refusion.
Dette  

 fremgår af bekendtgørelsens § 4, stk. 4.
 Det følger endelig af bekendtgørelsens § 5, stk. 1, at  

 når ombygningstabet er mindre end den refunderede moms og hvor der ikke  

 senest ved kommunalbestyrelsens godkendelse af byggeregnskabet er  

 indgået aftale om salg af ejendommen, skal kommunen umiddelbart  

 tilbagebetale forskellen mellem den refunderede moms og ombygningstabet til  

 den kommunale momsudligningsordning.
Når tilsvarende ombygningstabet er mindre end den refunderede moms,  

 men hvor ejendommen afhændes med en overtagelsesdag, der ligger senest  

 5 år efter kommunalbestyrelsens godkendelse af byggeregnskabet, skal  

 kommunen med virkning fra overtagelsesdagen indbetale et beløb  

 svarende til ombygningstabet til den kommunale momsudligningsordning.  

 Kommunen kan i så fald anmelde et beløb svarende til  

 ombygningstaget fratrukket overførte forbedringsudgifter til statslig  

 refusion.
Dette følger af bekendtgørelsens § 5, stk. 2.
Kapitel 4 Tilbagebetaling til den kommunale  

 momsudligningsordning I kommunalt ejede ejendomme; hvor ombygningstabet fratrukket overførte forbedringsudgifter  

 overstiger den refunderede moms, jf. bekendtgørelsens § 4, stk. 1 eller hvor den refunderede moms er mindre end ombygningstabet,  

 men større end ombygningstabet fratrukket overførte  

 forbedringsudgifter, jf. bekendtgørelsens § 4, stk. 2 og hvor kommunen fortsat ejer ejendommen mere end 5 år efter  

 kommunalbestyrelses godkendelse af byggeregnskabet og hvor ejendommen afhændes efterfølgende, skal kommunen  

 ikke tilbagebetale den refunderede moms til den kommunale  

 momsudligningsordning.
Dette følger af bekendtgørelsens § 4,  

 stk. 5.
Tilsvarende gælder efter bekendtgørelsens § 5, stk. 3 i  

 kommunalt ejede ejendomme; hvor ombygningstabet er mindre end den refunderede moms, jf.  

 bekendtgørelsens § 5, stk. 1 og hvor kommunen fortsat ejer ejendommen mere end 5 år efter  

 kommunalbestyrelsens godkendelse af byggeregnskabet og hvor ejendommen afhændes efterfølgende.
 I sådanne tilfælde skal kommunen ikke tilbagebetale et  

 beløb svarende til ombygningstabet til den kommunale  

 momsudligningsordning.
Det skal bemærkes, at der i forbindelse med visse nedrivningssager,  

 dvs. refusionsberettigede aktiviteter, hvor der i udgifterne modregnes for  

 indtægter fra grundsalg, kan opstå et særligt momsproblem.  

 I de tilfælde, hvor salgsprisen overstiger købsprisen, bliver en  

 del af nedrivningsudgifterne herved dækket.
Såfremt grunden  

 sælges til private, skal momsen af denne del af nedrivningsudgiften  

 tilbagebetales til den kommunale momsudligningsordning.
Kapitel 5 Opgørelse af støtteberettigede  

 udgifter Ved ombygning af ejendomme, der ejes af andre end en kommune og ved  

 nybyggeri efter lov om byfornyelse:
De støtteberettigede udgifter opgøres her inklusive den  

 faktisk afholdte moms.
Det følger af bekendtgørelsens § 2. Ved  

 støtteberettigede udgifter forstås de  

 værdiforøgende forbedrings- og nybygningsudgifter samt  

 ombygnings- og nybygningstab.
 Ved ombygning af kommunale beboelsesejendomme og ejendomme, som kommunen  

 råder over med henblik om ombygning:
De støtteberettigede udgifter opgøres her inklusive moms ved  

 støtteudmålingen, jf. bekendtgørelsens § 3, stk. 1. Dette  

 gælder uanset om kommunen i gennemførelsesfasen har fået  

 refunderet momsen fra den kommunale momsudligningsordning.
Det skal dog i den  

 forbindelse bemærkes, at kommunen i de i bekendtgørelsens §§ 4  

 og 5 nævnte tilfælde skal tilbagebetale den refunderede moms til  

 den kommunale momsudligningsordning.
Hvis der senest ved kommunalbestyrelsens godkendelse af byggeregnskabet i  

 forbindelse med ombygning af kommunale beboelsesejendomme og ejendomme, som  

 kommunen råder over med henblik på ombygning, er indgået af  

 tale som salg af ejendommen, skal kommunen endvidere tilbagebetale den  

 refunderede moms til den kommunale momsudligningsordning.
Det følger  

 af bestemmelsen i bekendtgørelsens § 3, stk. 2.
Kapitel 6 Belastning af kommunens vejledende investeringsramme Kommunens investeringsramme til byfornyelse belastes med momsbeløb  

 således, at de refusionsberettigede udgifter belaster rammen med de  

 faktiske afholdte udgifter eksklusive moms.
Undtaget herfra er dog  

 ombygnings- og nybygningstab samt engangstilskud.
For ombygnings- og  

 nybygningstab gælder, at disse udgifter belaster rammen med de faktisk  

 afholdte udgifter inklusive moms.
Ligeledes gælder for de værdiforøgende forbedrings- og  

 nybygningsudgifter, at de belaster rammen med de faktisk afholdte udgifter  

 inklusive moms.
Rammen belastes efter bekendtgørelsens § 6 altså  

 i de to sidstnævnte tilfælde inklusive moms til trods for, at  

 kommunen i gennemførelsesfasen har fået refunderet momsen via  

 den kommunale momsudligningsordning.
Kapitel 7 Ikrafttræden og overgangsbestemmelser Bekendtgørelse nr. 89 af 7. februar 2001 om opgørelse af  

 moms i forbindelse med byfornyelsesaktiviteter har virkning for beslutninger  

 efter lov om byfornyelse, hvortil kommunalbestyrelsen har hjemtaget bindende  

 tilsagnsramme om offentlig støtte efter den 31. december 2000.
Bekendtgørelsen har endvidere virkning for ejendomme, der er  

 omfattet af en beslutning efter lov om byfornyelse og boligforbedring eller  

 lov om byfornyelse, hvortil kommunalbestyrelsen har hjemtaget bindende  

 tilsagnsramme før den 1. januar 2000, men hvor der ikke forinden er  

 optaget endeligt lån eller acontolån til finansiering af  

 ombygningstabet.
I de sidstnævnte tilfælde skal der ikke ske  

 fradrag for overførte forbedringsudgifter ved kommunens  

 opgørelse af det refusionsberettigede ombygningstab, således som  

 det fremgår af bekendtgørelsens § 4, stk. 1 og 2 samt § 5, stk.  

 2.
Samtidig med denne bekendtgørelses ikrafttræden ophæves  

 bekendtgørelse nr. 475 af 17. juni 1999 om opgørelse af moms i  

 forbindelse med byfornyelsesaktiviteter.
Bekendtgørelsen har dog  

 fortsat virkning for ejendomme, der er omfattet af en beslutning efter lov om  

 byfornyelse og boligforbedring eller lov om byfornyelse, hvortil  

 kommunalbestyrelsen har hjemtaget bindende tilsagnsramme før den 1.  

 januar 2001 og hvor kommunalbestyrelsen har indhentet tilbud på  

 realkreditlån.
Erhvervs- og Boligstyrelsen, den 8. november  

 2002 Margrete Pump Bilag 1 Bekendtgørelse nr. 89 af 7. februar 2001 om  

 opgørelse af moms i forbindelse  

 med byfornyelsesaktiviteter Bilag 1 indeholder  Bekendtgørelse nr. 89 af 7. februar 2001  

 om opgørelse af moms i forbindelse med byfornyelsesaktiviteter.
 Bekendtgørelsen er udeladt her, da den har  

 været offentliggjort i Lovtidende A, samt forefindes i  

 Retsinformation.
