Bekendtgørelse om regler for  

 udarbejdelse af autoriserede  

 standardblanketter for lejeaftaler I medfør af § 5, stk. 2, i lov om leje, jf.  

 lovbekendtgørelse nr. 347 af 14. maj 2001, fastsættes  

 følgende:
 § 1. Herved bekendtgøres den af By- og  

 Boligministeriet autoriserede standardblanket typeformular A, 8. udgave, af  

 3. september 2001, til anvendelse i lejeaftaler om beboelseslejligheder,  

 herunder blandede lejemål, og værelser i private  

 udlejningsejendomme, jf. bilag 1.
 § 2. Standardblanketten samt en vejledning om  

 opstilling af standardblanketten kan købes hos Statens  

 Information.
 § 3. Som autoriseret standardblanket for  

 beboelseslejemål anses endvidere blanketter, der med hensyn til indhold  

 og opstilling er identiske med typeformular A, 8. udgave af 3. september  

 2001. Udarbejdes blanketten i overensstemmelse med denne  

 bekendtgørelses bilag 2, anses blanketten for identisk med  

 typeformular A, 8. udgave, af 3. september 2001, med hensyn til  

 opstilling.
 Stk. 2. På blankettens forside i øverste venstre  

 hjørne indenfor de i vejledning om opstilling af standardblanketten  

 anførte markeringer kan anbringes eget logo.
 § 4. Bekendtgørelsen træder i kraft  

 den 12. september 2001.
 Stk. 2. Samtidig ophæves bekendtgørelse nr. 1037  

 af 15. december 1995 af regler for udarbejdelse af autoriserede  

 standardblanketter for lejeaftaler dog således, at §§ 1 og 4  

 ophæves med virkning for lejeaftaler, som indgås den 4. marts  

 2002 eller senere.
