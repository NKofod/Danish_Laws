Bekendtgørelse om  

 offshoredykkeroperationer og offshoredykkermateriel1) I medfør af § 13 , § 14, stk. 2, § 15, § 16, stk. 2, § 19, § 24,  

 stk. 6, og § 25, stk. 6, i lov om dykkerarbejde og dykkermateriel m.v., jf.  

 lovbekendtgørelse nr. 18 af 7. januar 2000, § 3 og § 19 i lov nr. 900  

 af 16. december 1998 om sikkerhed til søs og efter bemyndigelse fra  

 erhvervsministeren, samt § 5, § 9, § 14, stk. 1, og § 21, stk. 2, i lov nr.  

 292 af 10. juni 1981 om visse havanlæg og efter bemyndigelse fra  

 miljø- og energiministeren, fastsættes:
Anvendelsesområde § 1. Denne bekendtgørelse finder anvendelse  

 for offshoredykkeroperationer på dansk territorium, dansk  

 kontinentalsokkel og fra danske skibe.
 Stk. 2. Bekendtgørelsen finder ikke anvendelse for  

 personer under Forsvarskommandoen, der udfører dykkerarbejde i  

 tjenesten.
 Stk. 3. Bestemmelserne i denne bekendtgørelse  

 medfører ingen begrænsning i anvendelsen af de regler i  

 medfør af lov om visse havanlæg, og ved dykning fra skib i  

 lovgivningen vedrørende sikkerhed til søs, der efter deres  

 indhold finder anvendelse i forbindelse med offshoredykning.
Definitioner § 2. Følgende definitioner finder  

 anvendelse i denne bekendtgørelse, for så vidt ikke andet er  

 fastsat særskilt:
 1)	»Anlæg«:  

 Ved anlæg forstås installationer, der anvendes i forbindelse med  

 efterforskning og indvinding af kulbrinter i undergrunden og  

 rørledninger mellem sådanne anlæg samt øvrige  

 enheder, der befinder sig indenfor de omgivende sikkerheds-, beskyttelses- og  

 arbejdszoner.
 2)	»Bemyndigede klassifikationsselskaber«: Klassifikationsselskab der  

 efter Søfartsstyrelsens vurdering bestrider den nødvendige  

 ekspertise og viden på området.
 3)	»Ejer«: Ejer af det anlæg, der dykkes på.
 4)	»Koden«: Den  

 til enhver tid gældende IMO Code of Safety for Diving Systems.
 5)	»Offshoredykkeroperation«: Ved offshoredykkeroperation forstås  

 dykkerarbejde ved faste eller flytbare anlæg, der anvendes i  

 forbindelse med efterforskning og indvinding af kulbrinter i undergrunden og  

 ved rørledninger mellem sådanne anlæg, dykkerarbejde  

 på en dybde over 50 meter samt dykkerarbejde , hvor det af hensyn til  

 dykkeropgavens art, omfang og de sikkerheds- og sundhedsmæssige forhold  

 er nødvendigt at stille tilsvarende, skærpede krav.
 6)	»Operatør«: En, der på ejers vegne er ansvarlig for  

 opbygning, drift og/eller vedligehold af det anlæg, der dykkes  

 på.
 7)	»Undervandsentreprenør«: En, der på ejers/operatørs vegne  

 udfører undervandsarbejde på anlægget.
8)	»Værnemiddeldirektivet«: Forkortelse for Rådets Direktiv  

 89/686/EØF af 21. december 1989 om indbyrdes tilnærmelse af  

 medlemsstaternes lovgivninger om personlige værnemidler med senere  

 ændringer, jf.
Rådets direktiver nr. 93/95 af 29. oktober 1993 og  

 93/68 af 22. juli 1993, samt Europa-Parlamentets og Rådets Direktiv nr.  

 96/58 af 3. september 1996.
Organisation og udførelse af dykkeropgaver § 3. Operatøren skal påse og  

 føre tilsyn med, at dykkerarbejdet af undervandsentreprenøren i  

 alle led planlægges, tilrettelægges og udføres sikkerheds-  

 og sundhedsmæssigt fuldt forsvarligt i overensstemmelse med  

 gældende danske bestemmelser, herunder også at der ikke  

 foreskrives eller forudsættes anvendt konstruktioner, planudformninger,  

 detailløsninger og arbejdsmetoder, der kan være farlige for  

 eller i øvrigt forringe sikkerheden og sundheden ved arbejdets  

 udførelse.
Operatøren skal endvidere påse og føre  

 tilsyn med, at dykkerarbejdet af undervandsentreprenøren  

 tilrettelægges og udføres under størst mulig hensyn til,  

 at de samlede påvirkninger i arbejdsmiljøet på kortere  

 eller længere sigt ikke forringer arbejdstagernes sikkerhed eller  

 sundhed.
 Stk. 2. Uanset operatørens tilsynspligt,  

 påhviler det undervandsentreprenøren forud for operationens  

 igangsættelse at sikre, at de §3, stk. 3-11, omhandlede forhold omkring  

 en dykkeroperation er betryggende tilrettelagt og i overensstemmelse med  

 gældende danske bestemmelser.
Stk. 3. Operatøren skal påse og føre  

 tilsyn med, at involveret personel altid er informeret om procedurer og  

 andet, der er nødvendigt for at udføre den pålagte opgave  

 med størst muligt hensyntagen til helbreds-, sundheds- og  

 miljømæssige forhold.
Endvidere skal operatøren  

 påse, at undervandsentreprenøren udarbejder en risikovurdering  

 forinden arbejdet påbegyndes.
 Stk. 4. Operatøren er ansvarlig for, at der er  

 etableret et sikkerhedsberedskab.
Stk. 5. Operatøren skal påse og føre  

 tilsyn med, at undervandsentreprenøren dokumenterer alle faser i en  

 dykkeroperation.
Dette omfatter monitering og registrering af bl.a.  

 trykændringer og sammensætning af åndemiddel i vand og  

 kammer.
Omfanget af monitering og registrering fastsættes af  

 Søfartsstyrelsen.
 Stk. 6. Operatøren skal påse og føre  

 tilsyn med, at undervandsentreprenøren sikrer, at sammensætning,  

 uddannelse og kompetence af personel involveret i dykkeropgaven står i  

 forhold til dykkeroperationens art og omfang.
 Stk. 7. Operatøren skal påse og føre  

 tilsyn med, at undervandsentreprenøren sikrer, at dykkerpersonellet  

 har gennemgået nødvendige lægeundersøgelser med  

 tilfredsstillende resultat.
 Stk. 8. Undervandsentreprenøren skal sikre at  

 omfanget og kvaliteten af materiellet på ethvert dykkested er  

 tilstrækkeligt til at løse den planlagte opgave sikkert og  

 forsvarligt.
 Stk.9. Undervandsentreprenøren skal sikre, at materiellet,  

 herunder nødvendig energiforsyning, er dubleret således, at et  

 funktionssvigt ikke forhindrer en forsvarlig og sikker afslutning af opgaven.  

 Herudover skal der forefindes den nødvendig mængde reservedele  

 for almindelig vedligeholdelse.
 Stk. 10. Mætningsdykkersystemer skal være  

 opbygget, indrettet og placeret således, at dykkerne og  

 hjælpepersonellet kan evakueres sikkert i tilfælde af ulykke,  

 brand, forlis mv.
Stk. 11. Ethvert mætningsdykkersystem skal opfylde  

 bestemmelserne i Koden og være forsynet med certifikat udstedt af  

 flaglandet.
Det skal påvises at evakueringssystemet fungerer til  

 Søfartsstyrelsens tilfredshed.
 § 4. For dykkerpersonel, der ikke er under tryk,  

 skal arbejdet tilrettelægges, så det sikres, at der under hensyn  

 til arbejdsperiodens varighed gives den ansatte rimelige muligheder for hvile  

 og friperioder, der er afpasset efter arbejdspladsens og mandskabets  

 særlige forhold med henblik på, at arbejdet kan udføres  

 sikkerheds- og sundhedsmæssigt fuldt forsvarligt.
 § 5. Operatørens skal påse og  

 føre tilsyn med, at undervandsentreprenøren har etableret et  

 system, der sikrer, at mætningsperioden for den enkelte dykker  

 tilrettelægges ud fra hensyntagen til de  

 arbejdsmiljømæssige forhold, herunder den planlagte  

 mætningsdybde, dykkerteknikken, dykkersystemets beskaffenhed og  

 arbejdsopgavens art.
Stk. 2. Mætningsperioden må maksimalt  

 være 28 døgn inklusiv kompression og dekompression.
Perioden  

 mellem 2 mætningsperioder skal normalt være mindst ligeså  

 lang som seneste mætningsperiode.
§ 6. Arbejdsulykker eller  

 forgiftningstilfælde som må antages at medføre  

 uarbejdsdygtighed i 1 dag eller mere udover tilskadekomstdagen, skal af  

 operatøren anmeldes til Søfartsstyrelsen.
Operatøren  

 skal i videst muligt omfang sikre, at Søfartsstyrelsen kan få  

 adgang til de involverede personer og eventuelle vidner, samt i videst mulige  

 omfang sikre det involverede materiel, med henblik på en nærmere  

 undersøgelse.
 Stk. 2. Af hensyn til vurdering af om de anvendte  

 procedurer i forbindelse med en dykkeroperation eventuelt skal ændres,  

 skal operatøren skriftlig til Søfartsstyrelsen indberette  

 hændelser, der indebar væsentlig fare for at de kunne have  

 forvoldt alvorlig skade på person, miljø, materiel eller udstyr  

 (tæt-på hændelser).
 Stk. 3. Såfremt en person behandles i tryktank,  

 skal operatøren indberette dette skriftligt til  

 Søfartsstyrelsen.
Godkendelse § 7. Fastinstallerede offshoredykkersystemer skal  

 være godkendt og forsynet med certifikat udstedt af  

 Søfartsstyrelsen.
Certifikatet udstedes med en gyldighed på 5  

 år forudsat, at der årligt i synsmåneden afholdes syn med  

 tilfredsstillende resultat.
Personlige værnemidler skal være  

 CE-mærket i henhold til national lovgivning i et EU-medlemsland eller  

 et land, som er omfattet af EØS-aftalen, og som gennemfører  

 værnemiddeldirektivet.
 Stk. 2. Det årlige syn skal udføres inden  

 for 3 måneder før eller efter certifikatets grunddato.
Stk. 3. Det 5-årlige syn skal være afsluttet  

 senest på grunddatoen, og kan tidligst påbegyndes 3 måneder  

 før denne dato, jf.
SOLAS 74 med senere ændringer, kapitel 1,  

 regel 14.
 Stk. 4. Søfartsstyrelsen kan på basis af en  

 konkret vurdering helt eller delvist acceptere et syn der er udført af  

 et bemyndiget klassifikationsselskab.
 Stk. 5. Ikke-fastinstallerede offshoredykkersystemer og  

 sammensætningen af disse skal være godkendt af  

 Søfartsstyrelsen.
 § 8. Inden en offshoredykkeroperation  

 påbegyndes, skal operatøren indhente Søfartsstyrelsens  

 tilladelse dertil.
Stk. 2. Operatøren skal i god tid fremsende en  

 projektplan med nødvendige oplysninger om opgavens art, omfang,  

 procedure, materiel, organisation mv. til Søfartsstyrelsen.
Af denne  

 skal det bl.a. klart fremgå, hvem der er ejer, operatør og  

 undervandsentreprenør foruden organisering af personel, som er  

 involveret i dykkerarbejdets sikre udførelse, herunder alle kategorier  

 af hjælpepersonel.
 Stk. 3. Operatøren skal efter besigtigelse og  

 vurdering af egnethed fremsende bekræftelse på, at  

 dykkersystemet, personel, procedurer og eventuelt fartøj opfylder  

 gældende, danske bestemmelser.
 Stk. 4. Tilladelsens gyldighedsperiode fastsættes  

 af Søfartsstyrelsen.
 § 9. Søfartsstyrelsens udgifter i  

 forbindelse med godkendelse og syn afholdes af rekvirenten og omfatter  

 betaling af direkte udgifter til løn samt rejse- og  

 opholdsudgifter.
 § 10. Et skib, en semisubmersible, pram mv., der  

 anvendes som udgangspunkt for offshoredykkeroperationer, skal være i  

 besiddelse af gyldige nationale og internationale certifikater og være  

 optaget i registeret hos et klassifikationsselskab.
 Administration m.v.
 § 11. Søfartsstyrelsen varetager  

 administrationen af denne bekendtgørelse og fører tilsyn med  

 dens overholdelse.
 Stk. 2. Søfartsstyrelsens medarbejdere har, hvis  

 det skønnes nødvendigt i forbindelse med deres hverv, til  

 enhver tid mod behørig legitimation uden retskendelse adgang til at  

 gå om bord i ethvert skib, på anlæg og adgang til ethvert  

 dykkersystem der er omfattet af bekendtgørelsen for at udføre  

 deres opgaver.
 Stk. 3. Det påhviler såvel operatøren,  

 skibets reder og fører som enhver, der handler på disses vegne,  

 at yde Søfartsstyrelsen den nødvendige bistand ved dens  

 undersøgelser og give enhver oplysning i forbindelse dermed.
 § 12. Søfartsstyrelsen kan undtage fra  

 bestemmelserne i §§ 3   8 og 10, når særlige arbejdsformer  

 tilsiger det, herunder anvendelse af alternative standarder, anvendelse af  

 særlige dykkerudrustninger eller dykkersystemer samt andre  

 særlige forhold, der af Søfartsstyrelsen skønnes at  

 tilgodese en mindst lige så sikker udførelse af  

 dykkerarbejdet.
 Stk. 2. Søfartsstyrelsen accepterer  

 afprøvninger, der udføres af anerkendte  

 prøveinstitutter, herunder af prøveinstitutter i andre  

 EU-medlemslande samt i lande, der er omfattet af EØS-aftalen og som  

 giver passende, tilfredsstillende og uafhængige garantier af teknisk og  

 fagmæssig art.
 Stk. 3. Søfartsstyrelsen accepterer udstyr, der er  

 produceret af andre lande i henhold til EU-regler om sikkerhedsforhold i  

 forbindelse med dykkerarbejde ved faste eller flytbare anlæg, der  

 anvendes i forbindelse med efterforskning og indvinding af kulbrinter i  

 undergrunden og ved rørledninger mellem sådanne anlæg,  

 samt dykkerarbejde på en dybde over 50 meter.
 Straf og ikrafttræden m.v.
§ 13. Medmindre højere straf er forskyldt  

 efter anden lovgivning, straffes med bøde eller hæfte den,  

 der 1)	overtræder §§ 3   6, § 7, stk. 1   3 eller 5, § 8, stk. 1   3,  

 § 10 eller § 11 stk. 3, 2)	ikke efterkommer påbud eller forbud, der er meddelt i henhold  

 til bekendtgørelsen.
 Stk. 2. Der kan pålægges selskaber m.v.  

 (juridiske personer) strafansvar efter reglerne i straffelovens 5.  

 kapitel.
 § 14. Bekendtgørelsen træder i kraft  

 den 1. august 2000.
 Stk. 2. Samtidig ophæves bekendtgørelse nr.  

 29 af 15. januar 1988 om dykkermateriel og bekendtgørelse nr. 30 af  

 15. januar 1988 om betryggelse ved erhvervsdykkerarbejde og om  

 erhvervsdykkerarbejdes sikre udførelse.
 Stk. 3. Attester udstedt i medfør af nævnte  

 bekendtgørelser bevarer gyldigheden indtil den udløbsdato, som  

 er anført på attesten.
 Stk. 4. Bestemmelserne i § 3, stk. 11, skal være  

 opfyldt senest 1 år efter ikrafttræden af denne  

 bekendtgørelse.
Søfartsstyrelsen, den 12. juli 2000 Hans Christensen /Palle Kristensen 1)   

  Bekendtgørelsen har som udkast været notificeret i  

 overensstemmelse med Europaparlamentets og Rådets direktiv 98/34/EF  

 (informationsproceduredirektivet), som ændret senest ved direktiv  

 98/48/EF.
