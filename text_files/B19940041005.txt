 I henhold til § 34, stk. 1, i lov om arbejdsløshedsforsikring m.v., jf.  

 lovbekendtgørelse nr. 16 af 11. januar 1994, fastsættes efter forhandling med  

 Landsarbejdsrådet og med arbejdsministerens godkendelse:
 § 1.  En anerkendt arbejdsløshedskasses vedtægt skal  

 være i overensstemmelse med standardvedtægten, jf. bilaget til denne  

 bekendtgørelse.
§ 2.  Vedtægten skal i afsnittet om  

 arbejdsløshedskassens administration, jf. standardvedtægtens afsnit 7,  

 indeholde detaljerede regler om Stk. 2.  Alle valg af hovedbestyrelsesmedlemmer og  

 revisorer skal straks meddeles direktøren for arbejdsløshedsforsikringen.
Det  

 samme gælder ved supplering i valgperioden.
 Stk. 3.  Bestemmelserne i vedtægtens afsnit om kassens  

 administration må ikke være i strid med reglerne i standardvedtægten.
 § 3.  Kasser, der er organiseret i afdelinger under en  

 fælles ledelse, kan beslutte, at afdelingernes vedtægter skal være i  

 overensstemmelse med en mønstervedtægt, der er fastsat af kassens  

 hovedbestyrelse og godkendt af kassens øverste myndighed (delegeretmødet).
Stk. 2.  En mønstervedtægt for afdelinger skal godkendes  

 af direktøren for arbejdsløshedsforsikringen.
Vedtægten skal indeholde  

 bestemmelse om, at det påhviler bestyrelsen at sørge for, at samtlige  

 medlemmer indkaldes til generalforsamlinger og medlemsmøder.
 Stk. 3.  Enhver ændring af mønstervedtægten skal  

 godkendes af hovedbestyrelsen, delegeretmødet og direktøren for  

 arbejdsløshedsforsikringen.
 Stk. 4.  En afdelings vedtægt er først gyldig, når den  

 er godkendt af hovedbestyrelsen.
 Stk. 5.  Ved oprettelse, nedlæggelse eller flytning af  

 en afdeling skal der straks gives meddelelse til Direktoratet for  

 Arbejdsløshedsforsikringen, det lokale arbejdsformidlingskontor og det  

 Centrale Register for Arbejdmarkedsstatistik (CRAM).
§ 4.  Ansøger en arbejdsløshedskasse om godkendelse af  

 ændring af det faglige område, jf. standardvedtægtens § 4, stk. 4, indhenter  

 direktøren for arbejdsløshedsforsikringen en udtalelse fra den eller de  

 kasser, hvis faglige område vil blive berørt af ændringen.
Hvis nogen af de  

 berørte kasser har indvendinger mod ændringen, kan direktøren for  

 arbejdsløshedsforsikringen først godkende denne efter at have forhandlet med  

 Landsarbejdsrådet.
 § 5.  Der udarbejdes en vejledning til  

 bekendtgørelsen.
 § 6.  Bekendtgørelsen træder i kraft den 1. juli 1994.
 Stk. 2.  Samtidig ophæves Direktoratet for  

 Arbejdsløshedsforsikringens bekendtgørelse nr. 663 af 25. september 1990 om  

 standardvedtægt for danske anerkendte arbejdsløshedskasser, som ændret ved  

 bekendtgørelse nr. 70 af 29. januar 1992, med vejledning.
Direktoratet for  

 Arbejdsløshedsforsikringen, den 26. maj 1994 Troels Nørgaard / Susanne L.Bærentzen Bilag til Direktoratet for Arbejdsløshedsforsikringens bekendtgørelse nr.  

 410 af 26. maj 1994 om standardvedtægt for anerkendte arbejdsløshedskasser.
Standardvedtægt for anerkendte arbejdsløshedskasser Vedtægt  for .  

 . . . . . Arbejdsløshedskasse Formål og hjemsted § 1. . . . .  Arbejdsløshedskasse har udelukkende til  

 formål at sikre sine medlemmer økonomisk bistand i tilfælde af ledighed og at  

 administrere andre ordninger, som ifølge lovgivningen er henlagt til  

 kasserne.
 Stk. 2.  Arbejdsløshedskassen har hjemsted i  

 ..............
Statsanerkendelsen § 2.  Arbejdsløshedskassen har anerkendelse efter lov  

 om arbejdsløshedsforsikring m.v. (i det følgende betegnet som  

 arbejdsløshedsforsikringsloven).
 Stk. 2.  Til anerkendelsen er knyttet de rettigheder,  

 der fremgår af loven, herunder retten til forskud og refusion efter lovens §  

 79.
 Stk. 3.  Til anerkendelsen er tillige knyttet de  

 forpligtelser, der foreskrives i loven, herunder pligten til at være  

 undergivet offentligt tilsyn.
 Stk. 4.  Tilsynet forestås af direktøren for  

 arbejdsløshedsforsikringen, jf. lovens §§ 88-90.
 Stk. 5.  Kassens repræsentanter til de møder, der  

 afholdes af direktøren for arbejdsløshedsforsikringen, jf. lovens § 96,  

 vælges af . . . .
 § 3.  Om bortfald af anerkendelsen henvises til  

 reglerne i arbejdsløshedsforsikringsloven kapitel 7.
Stk. 2.  Bortfalder en kasses anerkendelse, skal der  

 træffes afgørelse om anvendelsen af kassens formue.
Afgørelsen er først  

 gyldig, når den er godkendt af direktøren for arbejdsløshedsforsikringen.
Medlemsretten § 4.  En person har ret til at blive optaget som  

 medlem, hvis pågældende opfylder lovens almindelige betingelser for  

 medlemskab af en anerkendt arbejdsløshedskasse og kan henføres til kassens  

 faglige område, jf. stk. 2.
 Stk. 2.  (a). Kassens faglige område er den del af  

 arbejdsmarkedet, der i væsentligt omfang overenskomstdækkes af . . . ., jf.  

 de faggrupper, der nævnes i bilag 1.
 Stk. 2.  (b). Kassens faglige område omfatter personer,  

 der har ret til at blive optaget i . . . ./organisationer tilsluttet . . . .,  

 jf. de faggrupper/organisationer, der nævnes i bilag 1.
 Stk. 3.  Medlemmer af de faggrupper, der er nævnt i  

 bilaget, optages som fuldtidsforsikrede, jf. arbejdsløshedsforsikringslovens  

 § 41. De med X) mærkede faggrupper har desuden ret til deltidsforsikring, jf.  

 lovens § 66.
 Stk. 4.  Hovedbestyrelsen kan træffe beslutning om, at  

 faggrupper/faggrupper og organisationer kan optages i eller udgå af bilag 1.  

 En udvidelse eller indskrænkning af det faglige område på grund af ændringer  

 i bilag 1 får først gyldighed efter godkendelse af direktøren for  

 arbejdsløshedsforsikringen.
 Bilag i tilknytning til vedtægtens § 4, stk. 2:
 Bilag 1: Kassens faglige område.
 Kassens faglige område er . . . ., omfattende følgende  

 faggrupper/faggrupper og organisationer:
 Faglig organisation Faggruppe (Fagområde) . . . . . . . . . . . . . . . .  

 . . . . . . . .
 De faggrupper, der er mærket med X), har ret til deltidsforsikring, jf.  

 arbejdsløshedsforsikringslovens § 66.
§ 5.  Optagelse i arbejdsløshedskassen er ikke gyldig,  

 før kassen har godkendt, at lovens betingelser for optagelse er opfyldt.  

 Optagelsen kan tidligst få virkning fra det tidspunkt, hvor kassen har  

 modtaget en skriftlig anmodning om optagelse.
Hvis optagelse sker ved løfte  

 om arbejde, kan optagelsen dog tidligst få virkning fra arbejdets første dag.
Stk. 2.  Ved optagelsen skal medlemmet have udleveret et  

 eksemplar af kassens vedtægt med eventuelle tillæg og ændringer.
Desuden  

 udstedes et medlemsbevis efter hovedbestyrelsens nærmere bestemmelse.
 § 6.  Ingen må være medlem af mere end een  

 arbejdsløshedskasse.
 Stk. 2.  Medlemmer, som tager erhvervsarbejde uden for  

 kassens faglige område, skal lade sig overflytte til anden kasse, hvis  

 faglige område omfatter det pågældende arbejde, eller udtræde af kassen.
Stk. 3.  Medlemmer, der opfylder betingelserne for  

 medlemskab i mere end een arbejdsløshedskasse, har ret til overflytning  

 mellem disse.
Overflytning kan dog ikke finde sted under ledighed eller i en  

 efterlønsperiode.
 Stk. 4.  Overflytning finder sted efter regler, der  

 fastsættes af direktøren for arbejdsløshedsforsikringen.
 Stk. 5.  Vedrørende overflytning af faggrupper henvises  

 til § 4, stk. 4.
 § 7.  Medlemskabet ophører ved udgangen af den måned,  

 hvori medlemmet fylder 67 år.
§ 8.  Udmeldelse af arbejdsløshedskassen kan kun finde  

 sted ved skriftlig meddelelse til kassen med mindst en uges/14 dages/ en  

 måneds varsel til udgangen af en uge/14 dages periode/en måned.
Medlemmet  

 skal samtidig indbetale medlemskontingent til udtrædelsesdatoen.
 Stk. 2.  Ved overflytning gælder fristerne i stk. 1  

 ikke, men medlemmet skal betale kontingent til den fraflyttede kasse til  

 overflytningsdagen.
Medlemmernes rettigheder I.
Ret til dagpenge mv.
 § 9.  Kassen yder dagpenge mv. efter de gældende  

 regler herom.
 Stk. 2.  Før der kan udbetales dagpenge mv., skal der  

 foreligge dokumentation for, at udbetalingsgrundlaget er korrekt.
 Stk. 3.  Retten til dagpenge mv. ophører ved udgangen af  

 den måned, hvori medlemmet fylder 67 år.
 § 10.  Dagpenge mv. udbetales til medlemmets konto i  

 et pengeinstitut, der er valgt af medlemmet.
 Stk. 2.  Udbetaling af dagpenge, uddannelsesgodtgørelse  

 og etableringsydelse sker bagud for 14 dage eller for 4 henholdsvis 5 uger.  

 Hver 4/5-ugers udbetalingsperiode slutter næstsidste søndag i en måned.
 Stk. 3.  Efterløn, overgangsydelse og ydelse efter lov  

 om orlov udbetales bagud for 4 henholdsvis 5 uger, således at hver  

 udbetalingsperiode slutter næstsidste søndag i en måned.
Stk. 4.  Dagpengekort mv. skal indleveres til kassen  

 umidddelbart efter hver udbetalingsperiodes udløb.
Retten til forfaldne  

 ydelser bortfalder, hvis dagpengekortet mv. ikke er indleveret senest 3  

 måneder efter periodens udløb, medmindre medlemmet har haft fyldestgørende  

 grund til ikke at have indleveret udbetalingsmaterialet.
 Stk. 5.  Hvis medlemmet forlanger det, skal kassen  

 fremsende en specifikation, der angiver den udbetalte ydelses bruttobeløb,  

 tilbageholdt A-skat og eventuelt ATP-bidrag, eventuelle fradrags art og  

 størrelse, samt det udbetalte nettobeløb.
II.
Andre rettigheder § 11.  Ethvert medlem har ret til at lade sig vælge  

 til kassens ledelse og revision.
 Stk. 2.  Ethvert medlem har ret til at deltage i kassens  

 medlemsmøder, samt til at afgive sin stemme på generalforsamlingen, ved valg  

 af delegerede/repræsentanter og ved afholdelse af urafstemning, jf. dog § 19,  

 stk. 2.
 Stk. 3.  For at medlemmerne kan varetage de rettigheder,  

 der er nævnt i stk. 2, er det kassens pligt at orientere og indkalde samtlige  

 medlemmer.
 Stk. 4.  Ethvert medlem har ret til at gøre sig bekendt  

 med kassens/afdelingens regnskab.
Medlemmernes pligter I.
Pligt til at betale medlemskontingent § 12.  Til dækning af kassens medlemsbidrag til staten  

 og kassens eventuelle udgifter til finansiering af bidrag til  

 Arbejdsmarkedets Tillægspension samt til dækning af kassens  

 administrationsudgifter fastsætter kassens ledelse et medlemskontingent efter  

 lovens bestemmelser.
Kontingentet indbetales ugevis/månedsvis/kvartalsvis  

 bagud/forud.
 Stk. 2.  Hvis kontingentet opkræves sammen med  

 kontingent til andre organisationer, skal det fremgå af opkrævningen, hvilken  

 andel af det samlede kontingent, der er kontingent til kassen.
 Stk. 3.  Fritagelse for betaling af medlemskontingent  

 gives efter de gældende regler.
 § 13.  Der kan ikke kræves højere  

 administrationsbidrag af medlemmer, der ikke er medlem af en faglig  

 organisation tilknyttet kassen, jf. § 4, stk. 2, med bilag, end af de øvrige  

 medlemmer.
 Stk. 2.  Der kan ikke kræves højere  

 administrationsbidrag af medlemmer, der modtager dagpenge, efterløn eller  

 andre ydelser fra arbejdsløshedskassen, end af de øvrige medlemmer.
(Hvis kassens administration fuldt ud betales af en faglig  

 organisation, formuleres § 13 i stedet således:) § 13.  Der opkræves ikke administrationsbidrag af  

 medlemmer, der tillige er medlemmer af ...., idet  

 organisationen/organisationerne betaler kassens administrationsudgifter for  

 disse medlemmers vedkommende.
 Stk. 2.  Det årlige administrationsbidrag for andre  

 medlemmer kan højst ansættes til 1 1/2 gange højeste dagpengesats.
 Stk. 3.  Hvis den i stk. 1 nævnte betaling ophører, kan  

 der ikke kræves højere administrationsbidrag af medlemmer, der ikke er medlem  

 af en faglig organisation tilknyttet kassen, jf. § 4, stk. 2, med bilag, end  

 af de øvrige medlemmer.
 Stk. 4.  Der kan ikke kræves højere adminstrationsbidrag  

 af medlemmer, der modtager dagpenge, efterløn eller andre ydelser fra  

 arbejdsløshedskassen, end af de øvrige medlemmer.
§ 14.  Medlemskontingentet indbetales efter  

 hovedbestyrelsens nærmere bestemmelse.
Medlemmet har dog ret til at betale  

 gennem et pengeinstitut eller gennem postvæsenet.
 Stk. 2.  Hovedbestyrelsen kan uanset stk. 1 bestemme, at  

 kontingent for medlemmer, der modtager efterløn eller overgangsydelse,  

 betales ved modregning i ydelsen.
 Stk. 3.  Kassen skal modregne forfaldent  

 medlemskontingent i tilgodehavende dagpenge og andre ydelser fra kassen.
Stk. 4.  Hvis kontingentet ikke betales rettidigt, kan  

 der i forbindelse med underretning om restancen opkræves et restancegebyr  

 efter hovedbestyrelsens nærmere bestemmelse.
Gebyret, der skal være ens for  

 alle kassens medlemmer, betragtes som en del af det skyldige kontingent.
Stk. 5.  Et medlem, der undlader at betale kontingent  

 rettidigt, slettes som medlem af kassen efter reglerne i lovens § 78.  

 Slettelsen sker med virkning fra det tidspunkt, indtil hvilket medlemmet har  

 betalt kontingent.
Slettelse kan dog kun finde sted, hvis medlemmet ikke har  

 betalt det skyldige kontingent senest 3 uger efter, at medlemmet skriftligt  

 er blevet underrettet om restancen.
 Stk. 6.  Hvis det skyldige kontingent betales senest 4  

 uger efter, at medlemmet skriftligt er blevet underrettet om slettelsen,  

 ophæves slettelsen.
 Stk. 7.  Ophæves en slettelse, jf. stk. 6, træffer  

 kassen afgørelse om udelukkelse fra dagpenge og andre ydelser fra kassen  

 efter reglerne herom, jf. lovens § 78, stk. 7.
II.
Andre Pligter § 15.  Et medlem har pligt til, herunder ved  

 henvendelse til arbejdsløshedskassen (afdelingen), at holde sig orienteret om  

 de gældende regler vedrørende dagpengeret mv. i  

 arbejdsløshedsforsikringsloven og i lov om en aktiv arbejdsmarkedspolitik og  

 de forskrifter, der er knyttet til disse love.
Stk. 2.  Medlemmerne har pligt til at overholde god ro  

 og orden på kassens ekspeditionskontor og ved kassens møder, herunder  

 generalforsamlinger og delegeretmøder.
Desuden har de pligt til at overholde  

 de ordensregler, der er fastsat af ledelsen, og til at rette sig efter  

 kassens påbud og anvisninger.
Overtrædelse af disse bestemmelser kan medføre  

 anvendelse af vedtægtens § 19.
 § 16.  Et medlem har pligt til at meddele  

 bopælsændring til kassen.
 Stk. 2.  Medlemmer, der flytter fra en afdeling til en  

 anden, skal melde afgang fra den fraflyttede afdeling og tilgang til den  

 tilflyttede afdeling.
 Stk. 3.  Medlemmer, der anmoder om eller modtager  

 dagpenge, efterløn eller andre ydelser fra arbejdsløshedskassen, har pligt  

 til at give kassen oplysning om ethvert forhold, der kan have betydning for  

 bedømmelsen af deres ret til de omhandlede ydelser.
Stk. 4.  Under ledighed har medlemmerne pligt til at  

 anføre ethvert arbejde på dagpengekortet, herunder drift af eller deltagelse  

 i selvstændig virksomhed, uanset ejerforholdet og uanset det økonomiske  

 udbytte.
Medlemmer, der er gået på efterløn, skal efter udløbet af hvert  

 kalenderår give oplysninger om arbejde i det seneste kalenderår.
Medlemmer,  

 der modtager overgangsydelse, skal efter udløbet af hver udbetalingsperiode  

 give oplysninger om arbejde i udbetalingsperioden.
 Stk. 5.  Medlemmer, der modtager dagpenge, efterløn  

 eller andre ydelser fra arbejdsløshedskassen, skal give kassen oplysninger om  

 al indtægt, uanset hvor den stammer fra.
 Stk. 6.  Medlemmerne har pligt til at give besked til  

 kassen, hvis de indgiver - eller eventuelt allerede har indgivet - ansøgning  

 om social pension eller invaliditetsydelse efter lov om social pension eller  

 tilsvarende udenlandsk social lovgivning eller om delpension efter lov om  

 delpension.
 Stk. 7.  Overtrædelse af stk. 3-6 medfører anvendelse af  

 vedtægtens § 19, stk. 1.
Forskellige bestemmelser § 17.  Udbetaling af dagpenge mv. sker centralt via  

 kassens hovedkontor, der endvidere fremskaffer oplysninger til statistisk  

 formål efter retningslinier, der fastsættes af direktøren for  

 arbejdsløshedsforsikringen og direktøren for Arbejdsmarkedsstyrelsen.
 Stk. 2.  Hovedkontoret skal have et ajourført  

 medlemsregister over samtlige medlemmer af kassen.
 Stk. 3.  Dagpenge mv., der er udbetalt med urette, kan  

 af hovedkassen kræves tilbagebetalt af medlemmet, vedkommende tillidsmand  

 eller afdeling af kassen, efter de gældende regler.
 § 18.  Medlemmer, som ikke er medlem af en faglig  

 organisation, der er tilknyttet kassen, jf. § 4, stk. 2, med bilag, kan efter  

 hovedbestyrelsens bestemmelse overføres fra en afdeling til administration  

 direkte under hovedbestyrelsen (hovedkontoret). Medlemmerne har dog ret til  

 fortsat at lade sig administrere i afdelingen, hvis de anmoder om det.
 Stk. 2.  Hovedbestyrelsen bestemmer, om medlemmer, der  

 er overført i henhold til stk. 1, bevarer retten til at deltage i afdelingens  

 møder og valg af delegerede m.v., eller om disse rettigheder udøves via en  

 særskilt afdeling i tilknytning til hovedkontoret.
 § 19.  Forseelser over for kassen kan medføre tab af  

 medlemsret eller ret til dagpenge m.v. efter gældende regler.
 Stk. 2.  Overtrædelse af de i § 15, stk. 2, indeholdte  

 ordensforskrifter kan medføre henholdsvis bortvisning fra pågældende møde og  

 henvisning til særlig ekspedition efter ledelsens nærmere bestemmelse.
(Hvis kassen er organiseret i afdelinger/kredse/regioner eller  

 lignende, hvori der træffes afgørelser, formuleres § 20 således:) § 20.  Klage over en afdelings afgørelse om  

 medlemsret, kassetilhørsforhold, overflytning, medlemsbidrag, dagpengeret,  

 ret til efterløn, overgangsydelse, uddannelsesydelse og iværksætterydelse,  

 samt afgørelser efter lov om en aktiv arbejdsmarkedspolitik og afgørelser  

 vedrørende ydelser efter lov om orlov og om tilbagebetaling af dagpenge,  

 efterløn og øvrige ydelser, kan af den, afgørelsen vedrører, indbringes for  

 kassens hovedbestyrelse inden 4 uger fra det tidspunkt, hvor den pågældende  

 har modtaget besked om afgørelsen.
 Stk. 2.  Hovedbestyrelsen kan se bort fra overskridelse  

 af klagefristen i stk. 1, når der er særlig grund til det.
Stk. 3.  Hovedbestyrelsens afgørelse i klagesager skal  

 udfærdiges skriftligt.
Medmindre afgørelsen fuldt ud giver medlemmet medhold,  

 skal den ledsages af en skriftlig begrundelse, der skal indeholde en  

 redegørelse for de oplysninger om sagens faktiske omstændigheder, der er lagt  

 til grund for afgørelsen.
Desuden skal afgørelsen indeholde oplysning om  

 klageadgang og angive, at klage til direktøren for arbejdsløshedsforsikringen  

 skal indgives til kassens hovedbestyrelse inden 4 uger fra det tidspunkt,  

 hvor den pågældende har modtaget besked om afgørelsen.
 Stk. 4.  Klage over en afgørelse, der er truffet af  

 kassens hovedbestyrelse vedrørende de forhold, der er nævnt i stk. 1, kan af  

 den, afgørelsen vedrører, indbringes for direktøren for  

 arbejdsløshedsforsikringen.
Klagen indsendes til kassens hovedbestyrelse inden 4 uger fra det  

 tidspunkt, hvor den pågældende har modtaget besked om afgørelsen.
Klagen har  

 ikke opsættende virkning.
 Hvis hovedbestyrelsen efter en fornyet vurdering af sagen giver klageren  

 medhold fuldt ud, underrettes de pågældende skriftligt om dette.
Hvis hovedbestyrelsen helt eller delvist fastholder afgørelsen, indsendes  

 klagen - normalt senest 4 uger efter at denne er modtaget - til direktøren  

 for arbejdsløshedsforsikringen.
Klagen skal fremsendes med hovedbestyrelsens  

 bemærkninger, herunder en redegørelse for de omstændigheder, der er lagt til  

 grund ved den trufne afgørelse, og bilagt den for sagens vurdering nødvendige  

 dokumentation.
Hovedbestyrelsen underretter klageren om sagens indsendelse.
Stk. 5.  Direktøren for arbejdsløshedsforsikringen kan  

 se bort fra overskridelse af klagefristen i stk. 4, når der er særlig grund  

 til det.
Afgørelse herom kan ikke indbringes for anden administrativ  

 myndighed.
(Hvis kassen er centralt administreret, formuleres § 20 således:) § 20.  Klage over kassens afgørelse om medlemsret,  

 kassetilhørsforhold, overflytning, medlemsbidrag, dagpengeret, ret til  

 efterløn, overgangsydelse, uddannelsesydelse og iværksætterydelse, samt  

 afgørelser efter lov om en aktiv arbejdsmarkedspolitik og afgørelser  

 vedrørende ydelser efter lov om orlov og om tilbagebetaling af dagpenge,  

 efterløn og øvrige ydelser, kan af den, afgørelsen vedrører, indbringes for  

 direktøren for arbejdsløshedsforsikringen.
Klagen indsendes til kassens  

 hovedbestyrelse inden 4 uger fra det tidspunkt, hvor den pågældende har fået  

 besked om afgørelsen.
Klagen har ikke opsættende virkning.
 Hvis hovedbestyrelsen efter fornyet vurdering af sagen giver klageren  

 medhold fuldt ud, underrettes den pågældende skriftligt om dette.
Hvis hovedbestyrelsen helt eller delvis fastholder afgørelsen, indsendes  

 klagen - normalt senest 4 uger efter at denne er modtaget - til direktøren  

 for arbejdsløshedsforsikringen.
Klagen skal fremsendes med hovedbestyrelsens  

 bemærkninger, herunder en redegørelse for de omstændigheder, der er lagt til  

 grund ved den trufne afgørelse, og bilagt den for sagens vurdering nødvendige  

 dokumentation.
Hovedbestyrelsen underretter klageren om sagens indsendelse.
Stk. 2.  Kassens afgørelser om de i stk. 1 nævnte  

 spørgsmål skal udfærdiges skriftligt.
Medmindre afgørelsen fuldt ud giver  

 medlemmet medhold, skal den ledsages af en skriftlig begrundelse, der skal  

 indeholde en redegørelse for de oplysninger om sagens faktiske  

 omstændigheder, der er lagt til grund for afgørelsen.
Desuden skal afgørelsen  

 indeholde oplysning om klageadgang og angive, at klage til direktøren for  

 arbejdsløshedsforsikringen skal indgives til kassens hovedbestyrelse inden 4  

 uger fra det tidspunkt, hvor den pågældende har modtaget besked om  

 afgørelsen.
Stk. 3.  Direktøren for arbejdsløshedsforsikringen kan  

 se bort fra overskridelse af klagefristen i stk. 2, når der er særlig grund  

 til det.
Afgørelse herom kan ikke indbringes for anden administrativ  

 myndighed.
 § 21.  Afgørelser, som er truffet af direktøren for  

 arbejdsløshedsforsikringen om de spørgsmål, der er nævnt i § 20, stk. 1, kan  

 af vedkommende indbringes for Arbejdsmarkedets Ankenævn inden 4 uger.  

 Ankenævnets afgørelser kan ikke indbringes for anden administrativ myndighed.
 Stk. 2.  Alle øvrige afgørelser, der træffes af  

 direktøren for arbejdsløshedsforsikringen, kan af vedkommende indbringes for  

 arbejdsministeren inden 4 uger.
 Stk. 3.  Ankenævnet og arbejdsministeren kan se bort fra  

 overskridelse af klagefristen i henholdsvis stk. 1 og stk. 2, når der er  

 særlig grund hertil.
 Stk. 4.  Klage over afgørelser efter stk. 1 og stk. 2  

 har ikke opsættende virkning.
 Stk. 5.  Et medlem, der af ledelsen er udelukket fra  

 medlemsret, har, hvis sagen indbringes for højere myndighed, ret til at udøve  

 de medlemsrettigheder, der står i § 11, indtil sagen er endeligt afgjort.
Arbejdsløshedskassens administration §§ 22-31.
Regnskab og revision § 32.  Kassens regnskabsvæsen, der omfatter  

 hovedkassen og eventuelle afdelinger, skal tilrettelægges i overensstemmelse  

 med de regler, der er fastsat af direktøren for arbejdsløshedsforsikringen,  

 og således at kassen kan opfylde de til enhver tid gældende krav til  

 regnskabsaflæggelse og løbende indberetninger.
 Stk. 2.  Regnskabsføringen skal give en klar og  

 overskuelig redegørelse for kassens virksomhed, således at denne kan danne  

 grundlag for udarbejdelse af kassens årsregnskab.
Stk. 3.  Efter hvert regnskabsårs slutning udarbejder  

 kassen et årsregnskab efter de retningslinier, der er givet af direktøren for  

 arbejdsløshedsforsikringen. Årsregnskabet godkendes og underskrives af  

 hovedbestyrelsen.
Det underskrives tillige af de valgte revisorer.
 Stk. 4.  For at kassen kan opnå refusion fra staten,  

 skal årsregnskabet i revideret og behørig underskrevet stand indsendes til  

 direktøren for arbejdsløshedsforsikringen inden for den frist, som er fastsat  

 i loven.
 § 33.  Kassens indtægter og formue må kun anvendes til  

 opfyldelse af kassens formål, jf. § 1, og må hverken som lån,  

 sikkerhedsstillelse eller gave tilflyde andre.
 Stk. 2.  Kassens midler skal holdes adskilt fra andre  

 foreningers midler og skal anbringes og forvaltes på økonomisk forsvarlig  

 måde.
 Stk. 3.  Forskud fra staten skal anbringes og forrentes  

 efter de gældende regler.
 Stk. 4.  Hovedbestyrelsen skal bemyndige mindst 2  

 personer til ved deres underskrift at stå inde for rigtigheden og ægtheden af  

 de datatransaktioner, der danner grundlag for rekvisition af forskudsmidler  

 på kassens vegne i Danmarks Nationalbank, samt til via Danmarks Nationalbank  

 at foranledige tilbageholdt kildeskat overført til Told- og Skattestyrelsen.
 § 34.  De af kassen valgte revisorer reviderer kassens  

 årsregnskab i overensstemmelse med den revisionsinstruks, som er fastsat af  

 direktøren for arbejdsløshedsforsikringen.
Stk. 2.  Mindst een af kassens revisorer skal være  

 statsautoriseret.
Den valgte statsautoriserede revisor er ansvarlig for den  

 samlede revision, uanset om eventuelle afdelinger har valgt anden revisor.
 Stk. 3.  Hovedbestyrelsen, de valgte revisorer og  

 direktøren for arbejdsløshedsforikringen har til enhver tid ret til at  

 undersøge regnskabsføringen såvel i eventuelle afdelinger som i hovedkassen.
 Vedtægtens ikrafttræden m.v.
 § 35.  Nærværende vedtægt, der er revideret på kassens  

 delgeretmøde den . . . . 19.. og godkendt af direktøren for  

 arbejdsløshedsforsikringen, træder i kraft den . . . . 19...
 Stk. 2.  Samtidig ophæves den under . . . . 19..  

 udsendte vedtægt med dertil hørende tillægsblade.
 Stk. 3.  Kassen sørger for, ved bekendtgørelse i  

 fagblade eller på anden måde, at hvert medlem kan få udleveret et eksemplar  

 af vedtægten, jf. § 5, stk. 2.
 Stk. 4.  Kassens vedtægt skal være i overensstemmelse  

 med den af arbejdsministeren godkendte standardvedtægt for anerkendte  

 arbejdsløshedskasser og skal godkendes af direktøren for  

 arbejdsløshedsforsikringen.
 Stk. 5.  Enhver ændring af vedtægten, der vedtages af  

 kassen, skal godkendes af direktøren for arbejdsløshedsforsikringen.
Stk. 6.  Ændringer i standardvedtægten har umiddelbar  

 virkning for kassens vedtægtsbestemmelser.
Kassens hovedbestyrelse er  

 bemyndiget og forpligtet til snarest muligt at foretage de ændringer af  

 vedtægten, der herefter er nødvendige for at bringe den i overensstemmelse  

 med standardvedtægten. Ændringerne skal godkendes af direktøren for  

 arbejdsløshedsforsikringen, jf. stk. 5.
 Stk. 7.  Ved hvert genoptryk af vedtægten eller ved  

 udsendelse af rettelsesblade sendes 70 eksemplarer til direktøren for  

 arbejdsløshedsforsikringen.
 ---------------------------- den ----------------- 19..
