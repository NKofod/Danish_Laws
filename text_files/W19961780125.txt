Vejlovens § 106 dækker såvel den situation, at en vej i sig selv  

 ombygges, som den situation, at en vej ombygges af hensyn til et udefra  

 kommende vejanlæg. § 106 giver ikke holdepunkter for at skelne mellem  

 omkostninger ved en midlertidig ledningsomlægning og ved en permanent  

 ledningsomlægning Udskrift af forhandlingsprotokollen for ekspropriationskommissionen vedrørende hovedlandevejsanlæg på Øerne.
4. hæfte Protokoltilførsel den 15. juli 1996 Udbygning af Helsingørmotorvejen fra Øverødvej til Jægersborg.
 Mandag den 15. juli 1996 lod Kommissarius protokollen tilføre  

 kendelse i nedennævnte sag angående omlægning af fjernvarmeledninger i  

 Skodsborgvej i forbindelse med udvidelse af Helsingørmotorvejen, forelagt  

 kommissionen ved ekspropriationsforretningen den 4. juni 1996.
 Protokollen førtes af fuldmægtig Mogens Pedersen.
I forbindelse med udvidelsen af Helsingørmotorvejen skal broen for  

 Skodsborgvej over motorvejen i Nærum udskiftes.
Dette nødvendiggør en  

 omlægning af to ledninger, tilhørende Holte Fjernvarme AmbA.
Begge ledninger er placeret i Skodsborgvejs sydside, men på broen er der  

 placeret en ledning i hver side af broen.
Den ene ledning krydser derfor  

 under vejen uden for begge ender af motorvejsbroen.
Den permanente omlægning går ud på, at begge ledninger placeres i  

 nordsiden af den nye bro.
Efter omlægningen skal begge ledninger altså krydse  

 Skodsborgvej.
 Udskiftningen af broen foregår i to etaper, idet den nordlige halvdel  

 udskiftes først, hvorefter den sydlige halvdel udskiftes.
Den nordlige ledning flyttes under anlægsarbejdet midlertidigt til  

 sydsiden af broen.
Når den nordlige halvdel er bygget, omlægges begge  

 ledninger som nævnt permanent til denne side af broen.
Som ligeledes nævnt skal ledningerne altså krydse Skodsborgvej, og  

 krydsningerne må forlægges længere mod henholdsvis vest og øst.
Dette er  

 nødvendigt som følge af metoden til udskiftning af broen, idet der nedrammes  

 spunsvæg i midten af Skodsborgvej på begge sider af motorvejen.
 Der er mellem Vejdirektoratet som anlægsmyndighed og Holte Fjernvarme AmbA  

 enighed om arbejdets tekniske gennemførelse.
 Der er derimod uenighed mellem parterne om betalingsspørgsmålet.
Andelsselskabet har i et brev af 4. juli 1996 gjort gældende, at dette  

 selskab kun skal afholde omkostningerne ved den permanente ledningsomlægning  

 i broen.
Derimod skal Vejdirektoratet afholde omkostningerne ved den  

 midlertidige ledningsflytning og ved ledningsomlægningen uden for broen.
 Den samlede omlægning af fjernvarmeledningerne andrager 244 lbm, nemlig  

 122 m x 2. Omlægningen i broen andrager 88 lbm fra brovæg i øst til brovæg i  

 vest (44 x 2) med tillæg af tværgående (nord/syd) ledninger 46 lbm (23 x 2).  

 altså i alt 134 lbm.
Omlægning af de øvrige 110 lbm i Skodsborgvej er selskabet ikke forpligtet  

 til at betale, idet de eksisterende ledninger ville kunne bruges efter  

 ombygning af broen uden at være til ulempe for broen.
Det er for at undgå  

 afstivning af de eksisterende fjernvarmekanaler uden for broen under  

 broarbejdets udførelse, at 110 lbm fjernvarmeledning uden for broen omlægges.
 Andelsselskabet har herefter opstillet følgende fordeling af  

 omkostningerne:
 Holte Fjernvarme AmbA skal afholde:
 Ledning i broen Beløbene er ekskl. moms Selskabet har i brevet af 4. juli  

 1996 bl.a. anført:
»Med hensyn til retsgrundlaget er selskabet af den opfattelse, at den  

 gældende lov ikke har virkning for fjernvarmeledninger i Skodsborgvejbroen,  

 da disse er udført i 1966/67, d.v.s., før loven blev vedtaget i Folketinget.  

 vi går ud fra, at loven ikke har tilbagevirkende kraft.« Vejdirektoratet har gjort gældende, at ledningsejeren i henhold til § 106  

 i lov om offentlige veje skal afholde omkostninger ved såvel midlertidig som  

 permanent omlægning af fjernvarmeledningerne, idet § 20 i lov om offentlige  

 veje ikke finder anvendelse, ligesom der ikke foreligger særlige aftaler  

 eller afgørelser af betydning for denne sags afgørelse.
Kommissionen har fået oplyst, at selskabet er et andelsselskab.
Som  

 andelshaver kan optages en fysisk eller juridisk person, der inden for  

 forsyningsområdet er ejer af en ejendom, ejerlejlighed m.m.
Der afsagdes sålydende K E N D E L S E:
 Det ses ikke, hvilken lovændring efter 1966 selskabet finder har betydning  

 for sagens afgørelse.
 Selskabet taler endvidere i den ovenfor citerede udtalelse om ledningerne  

 »i Skodsborgvejbroen«, men det er denne del af  

 ledningsomlægningerne, som selskabet vil betale.
 Selskabets ejerkreds er ikke af en sådan sammensætning, at vejlovens § 20  

 har betydning for sagen.
Skodsborgvej er en kommunevej.
Det gør ingen ændring i gyldighedsområdet  

 for vejlovens § 106, at den myndighed, der rekvirerer ledningsomlægningen,  

 ikke er den aktuelle vejbestyrelse (Vejdirektoratet, ikke Søllerød Kommune).
 I brev af 8. december 1992 fra Trafikministeriet til A/S  

 Øresundsforbindelsen siges således:
 »Som det fremgår, dækker lovbestemmelserne såvel den situation, at en  

 vej i sig selv ombygges, som den situation, at en vej ombygges af hensyn til  

 et ude fra kommende vejanlæg«.
 Efter det for kommissionen foreliggende må såvel den midlertidige  

 ledningsomlægning som den permanente ledningsomlægning anses for  

 anlægsteknisk begrundet og i økonomisk henseende rigtigt disponeret.
 Andelsselskabet har da heller ikke haft bemærkninger til projektet i så  

 henseende.
 Der er ikke i vejlovens § 106 holdepunkter for at skelne mellem  

 omkostninger ved en midlertidig ledningsomlægning og ved en permanent  

 ledningsomlægning.
 Konklusion.
 Holte Fjernvarme AmbA skal afholde omkostningerne, der er forbundet med  

 midlertidig og permanent omlægning af fjernvarmeledninger i Skodsborgvej og  

 motorvejsbroen for denne i Nærum som følge af motorvejsbroens udskiftning.
 Efter det oplyste udgør omkostningerne ved den midlertidige omlægning  

 124.546,50 kr., ekskl. moms. og ved den permanente omlægning ifølge afholdt  

 licitation 1.178.165 kr., ekskl. moms.
 Således passeret.
F.
Reidar Jørgensen / Mogens Pedersen Underskriftens rigtighed bekræftes.
