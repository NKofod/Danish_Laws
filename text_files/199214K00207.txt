Nr BTL 207 Betænkning over Forslag til lov om ændring af lov om arbejdsformidling og  

 arbejdsløshedsforsikring m.v. (Orlovsydelser til ledige, til selvstændige og  

 under frivilligt, ulønnet arbejde i udlandet)   

 Nr L 207 1992-93, 1. samling Afgivet af Arbejdsmarkedsudvalget Afgivet: 19930324 Udvalget har behandlet lovforslaget i nogle møder.
 Der er af arbejdsministeren stillet ændringsforslag, hvorom henvises til  

 de ledsagende bemærkninger.
 Herefter indstiller et flertal (udvalget med undtagelse af  

 Fremskridtspartiets medlem) lovforslaget til vedtagelse med de  

 stillede ændringsforslag.
 Et mindretal (Fremskridtspartiets medlem af udvalget) indstiller  

 lovforslaget til forkastelse ved 3. behandling.
 Mindretallet finder, at lovforslaget kun lapper på den tidligere  

 lovgivning på området.
 Fremskridtspartiet mener, at de beskæftigelsesmæssige problemer bedst  

 løses gennem en lovgivning, der skaber mere beskæftigelse i den private  

 sektor.
 Lovforslaget er udtryk for, at der i vid udstrækning gives mulighed for,  

 at personer kan søge orlov i op til 1 år, og at de ledige kan overtage deres  

 job.
 Dette kan synes sympatisk, men fuld garanti for, at den, der har søgt  

 orlov, kan vende tilbage til jobbet, er der imidlertid ikke.
 Det er på tide, at Folketinget realistisk vurderer de tanker,  

 Fremskridtspartiet har beskrevet i den netop udgivne bog: »Dansk  

 Dynamik: en helt ny vækststrategi«.
 Her anvises effektive veje til nedbringelse af ledigheden, hvor bl.a.  

 skattelettelser med deraf følgende merforbrug og beskæftigelse er en af de  

 mange veje ud af vores samfunds største problem.
 ÆndringsforslagAf arbejdsministeren , tiltrådt af et flertal  

 (udvalget med undtagelse af FP):
 Til § 1 1) Før nr. 1 indsættes som nyt nummer:
»01. I § 97 a, stk. 1 , § 97 b, stk. 1 , og  

§ 97 c ændres ordet »hjemmehjælp« til: »service til  

 ældre«.' 2) Efter nr. 3 indsættes som nyt nummer:
 »02. I § 97 e, stk. 3 , der bliver stk. 5, indsættes  

 efter 1. pkt. som nyt punktum:
»Der sker dog ikke fradrag for beløb, der udbetales af en  

 arbejdsgiver som supplement til en orlovsydelse, jf. lov om  

 forældreorlovsydelse § 4, stk. 3, 2. pkt.«» 3) Efter nr. 6 indsættes som nyt nummer:
 »03. I § 97 f, stk. 3 , der bliver stk. 5, indsættes  

 efter 1. pkt. som nyt punktum:
»Der sker dog ikke fradrag for beløb, der udbetales af en  

 arbejdsgiver som supplement til en orlovsydelse, jf. lov om orlovsydelse til  

 uddannelse § 4, stk. 3, 2. pkt.«» 4) Nr. 8 affattes således:
»8. I § 97 g , der bliver § 97 i, ændres »§§ 97  

 d-97 f« til: »§§ 97 d-97 h«.' 5) I den under nr. 10 foreslåede affattelse af § 97  

 i , der bliver § 97 k, ændres ordet »hjemmehjælp« til:  

 »service til ældre«.
 Til § 3 6) Paragrafen affattes således:
»§ 3 Loven træder i kraft dagen efter bekendtgørelsen i  

 Lovtidende og har virkning indtil udløbet af orlovsperioder påbegyndt inden  

 den 31. december 1993 eller godkendt af Arbejdsformidlingen inden denne  

 dato.« Bemærkninger Til nr. 1 og 5 Der er tale om konsekvensændringer som følge af  

 Indenrigsministeriets lovforslag nr.
L 206, hvorved »Lov om  

 aktiveringsordning ved hjemmehjælp og dagpasning af børn« ændres til  

 »Lov om aktiveringsordning ved service til ældre og dagpasning af  

 børn«.
 Til nr. 2 og 3 Ændringsforslagene er en konsekvens af, at der i lov om  

 forældreorlov og lov om orlovsydelse til uddannelse åbnes mulighed for, at  

 arbejdsgiveren til orlovspersonen kan udbetale en supplerende ydelse til  

 orlovsydelsen, uden at dette skal medføre fradrag i orlovsydelsen.
 Til nr. 4 Der er alene tale om en redaktionel ændring.
Til nr. 6 Da lovforslaget ikke vil kunne færdigbehandles i Folketinget  

 inden den 1. april 1993, ændres ikrafttrædelsestidspunktet til dagen efter  

 bekendtgørelsen i Lovtidende.
Der er endvidere foretaget en redaktionel  

 ændring, således at der bliver overensstemmelse med  

 ikrafttrædelsesbestemmelsen i L 208 og L 209.
