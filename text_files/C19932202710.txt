(Til landbrugsskolerne) INDHOLD CIRKULÆRESKRIVELSE AF 14. DECEMBER 1993 OM ARBEJDSTID MV.
FOR LEDERE  

 OG FOR LÆRERE VED LANDBRUGSSKOLERNE AFTALE OM ARBEJDSTID MV.
FOR LEDERE VED LANDBRUGSSKOLERNE AFTALE OM ARBEJDSTID MV.
FOR LÆRERE VED LANDBRUGSSKOLERNE Bilag 1 LÆRERNES ARBEJDSOPGAVER PÅ LANDBRUGSSKOLERNE Underbilag 1 Funktionsbeskrivelse for hverv som uddannelses- og  

 erhvervsleder Underbilag 2 Kostskoleaktiviteter Bilag 2 Oversigt over uddannelser Arbejdstid mv. for ledere og lærere ved landbrugsskolerne 1. ledere Undervisningsministeriet har efter bemyndigelse fra Finansministeriet  

 indgået vedlagte aftale af 25. oktober 1993 med Akademikernes  

 Centralorganisation og Dansk Teknisk Lærerforening om arbejdstid mv. for  

 ledere ved landbrugsskolerne.
 Aftalen finder anvendelse for tjenestemandslignende ansatte forstandere og  

 inspektører, samt evt. andre ledende pædagogisk administrative stillinger som  

 oprettes.
Ad § 6, stk. 1 Aftalen har virkning fra 1. juli 1993.
 Samtidig ophæves § 5, stk. 1, og for så vidt angår forstandere § § 6, 7 og  

 8 i Kulturministeriets cirkulære af 28. februar 1990 om løn- og  

 ansættelsesforhold for forstandere og lærere ved landbrugsskoler.
2. lærere Undervisningsministeriet har efter bemyndigelse fra Finansministeriet  

 indgået vedlagte aftale af 1. juli 1993 med Akademikernes  

 Centralorganisation og Dansk Teknisk Lærerforening om arbejdstid mv. for  

 lærere ved landbrugsskolerne.
 Aftalen finder anvendelse for lærere ansat på tjenestemandslignende  

 vilkår, for lærere ansat efter »overenskomst mellem CO II og  

 Finansministeriet« og for akademisk uddannede lærere ansat efter  

 »overenskomsten for akademikere ansat i staten«.
 Det er lagt til grund, at aftalen omfatter lærernes opgaver inden for  

 landbrugsskolernes faglige område, jf. bilag 1 om lærernes arbejdsopgaver og  

 følgende for tiden gældende regler:
 - Lov om erhvervsskoler.
 - Lov om landbrugsuddannelser.
 - Lov om erhvervsuddannelser.
 - Lov om videregående teknikeruddannelse mv.
 - Lov om arbejdsmarkedsuddannelserne.
 - Lov om arbejdstilbud m.v. til ledige.
 - Lov om åben uddannelse.
Ad § 2, stk. 1 Lærerens årlige arbejdstid på 1924 timer, incl. ferie og søgnehelligdage,  

 svarer til 1680 timer ekscl. ferie og søgnehelligdage.
 En arbejdsuge er gennemsnitlig på 37 timer.
 Det er forudsat at der sker en planlægning af lærernes arbejdsopgaver.
 Det er forudsat, at et arbejdsår strækker sig over perioden 1. januar -  

 31. december.
Ad § 2, stk. 3 Løn under ferie/feriegodtgørelse ydes efter gældende regler.
Ad § 2, stk. 4 Opmærksomheden henledes på § 13, stk. 1 i overenskomst for akademikere i  

 staten, hvorefter overenskomstansættelse på deltid med mindre end 680  

 arbejdstimer årligt forudsætter aftale mellem skolen og den  

 forhandlingsberettigede organisation.
 For eventuelle fagkonsulenter nedsættes de i §§ 5 og 6 anførte timetal  

 forholdsmæssigt på samme måde som for deltidsansatte.
Ad § 3 Indplaceringen af uddannelserne i uddannelsesgrupper angiver de  

 forskellige uddannelsesniveauer.
Differentieringen indenfor forhandlingsrammen vil primært tage  

 udgangspunkt i forskelle i forberedelsesbyrden i de enkelte fag.
Eksempelvis  

 kan der ved tidsfastsættelsen tages særligt hensyn til særligt belastende  

 undervisningsformer, fx. undervisning på særligt store hold eller på hold,  

 hvor der forudsættes en høj grad af differentieret undervisning.
 Differentieringen bør tage udgangspunkt i forskelle i rettebyrden,  

 herunder ved skriftlig eksamen.
Ad § 3 stk. 3 Ved »rette« forstås »rette, kommentere, vurdere og  

 bedømme«.
Det er forudsat, at der i fag og fagområder, hvori der  

 afholdes skriftlig eksamen eller fremlægges skriftlige arbejder ved eksamen,  

 skal udføres et rettearbejde uden for undervisningstiden af læreren.
Ad § 3, stk. 4 Det forudsættes, at tidsforbruget stipuleres, inden arbejdet påbegyndes.
 Øvrigt eksamensarbejde, f.eks. eksamensvagt og udarbejdelse af decentralt  

 stillede opgaver indregnes i arbejdstiden med de medgåede arbejdstimer.  

 Eventuel udarbejdelse af eksamensopgaver til brug for reeksamination og  

 sygeeksamen og ved eksamen for privatister godskrives efter § 7.
Ad § 4 Arbejdstimer tillagt efter § 4 forudsættes fordelt jævnt over arbejdsåret.  

Ad § 5, stk. 1 Ved deltagelse i kurser på skolens foranledning indregnes der faktisk  

 medgået tid dog højst 7,4 arbejdstimer i årsopgørelsen pr. kursusdag.
Såfremt en lærer pålægges at deltage i - herunder foretager hen- eller  

 hjemrejse i forbindelse med et kursus på en på forhånd fastlagt fridag, ydes  

 erstatning herfor efter reglerne i tjenestemændenes gældende  

 arbejdstidsregler.
Hvis en lærer i forbindelse med kursusdeltagelse som nævnt  

 ovenfor foretager hen- eller hjemrejse på dage, der ikke er fridage, og hvor  

 der i øvrigt ikke afvikles kursusaktiviteter medregnes rejsetiden i  

 arbejdstiden efter reglerne i tjenestemændenes gældende arbejdstidsregler.
Ad § 5, stk. 2 Antallet af lærerårsværk opgøres ved skoleårets start.
I beregningen  

 indgår alene fastansatte fuldtids- og deltidsbeskæftigede lærere omfattet af  

 denne aftale.
 Arbejdstimepuljen beregnes som summen af samtlige lærerarbejdstimer i  

 henhold til aftalen, excl. ferie og søgnehelligdage divideret med 1680  

 multipliceret med 130. Arbejdstimepuljen kan dog også beregnes som summen af  

 samtlige lærertimer i henhold til aftalen incl. ferie og søgnehelligdage  

 divideret med 1924 multipliceret med 130.
 Arbejdstimepuljen anvendes på de lærere, der er omfattet af denne aftale.
Ad § 5, stk. 3 Lærerne kan stille forslag om arbejdsopgaverne og deres fordeling mellem  

 lærerne.
 Det er forudsat, at puljen anvendes fuldt ud i løbet af arbejdsåret.  

 Arbejdstimerne kan indgå i planlægning eller disponeres løbende.
Ad § 5, stk. 4 Opmærksomheden henledes på, at tillidsrepræsentanten repræsenterer lærerne  

 ved indgåelsen af lokalaftaler, og at det i tillidsrepræsentantsreglerne er  

 forudsat, at tillidsrepræsentanten må anvende den tid, der er nødvendig til  

 tillidsmandsarbejdets forsvarlige udførelse.
 Der henvises i øvrigt til Lønnings- og pensionsministeriets  

 cirkulæreskrivelse af 23. juli 1971 vedrørende deltagelse i uddannelseskurser  

 for det i staten og folkekirken ansatte personale.
Ad § 6 Det er skolens ansvar, at der afsættes fornøden tid til de nævnte opgaver.
 Eventuelle kostskoleaktiviteter varetages som hidtil af skolens lærere og  

 ledelse.
Ad § 7 Denne bestemmelse giver skolens ledelse mulighed for at anvende tid til  

 opgaver og aktiviteter, som ikke kan fastsættes efter bestemmelserne i §§  

 3-6.
 Eksempelvis indregnes følgende aktiviteter i årsopgørelsen for den lærer,  

 der er tillagt sådanne aktiviteter:
- Konsulentopgaver - Ansættelseskvalificerende kurser - Praktikvejlederuddannelse - Uddannelses- og erhvervsvejlederuddannelse - Anden uddannelse/kurser efter skolens godkendelse - Praktikpladsopsøgende virksomhed - Praktikpladsbesøg - Skolepraktik - Rekvireret arbejde, herunder udviklingsarbejde rekvireret af  

 Undervisningsministeriet samt indtægtsdækket virksomhed ved landbrugsskoler - Sikkerhedsrepræsentant.
Ad § 8 Såfremt en nyansat lærer medbringer et større antal restferiedage, end der  

 efter skolens planlægning resterer i ferieåret, indgår de overskydende dage i  

 årsopgørelsen med 7,4 arbejdstimer pr. dag.
Ad § 9 Det forudsættes at normperioden vælges således, at det er muligt at lægge  

 en arbejdsplan for perioden.
 Arbejdsplanen for normperioden skal omfatte tidsforbruget til:
 - Undervisning mv., jf. § 3 og bilag 1 pkt. 1 og 2.
- Pædagogisk administrative opgaver, jf. § 4 og bilag 1 pkt. 3.1.  

 (indregnes forholdsmæssigt) - Øvrige opgaver, jf. § 5 og bilag 1 pkt. 3.2.
 - Særlige hverv, jf. § 6 og bilag 1, pkt. 4, 5 og 6.
 - Andre opgaver, jf. § 7.
- Ferie og søgnehelligdage, jf. § 2, stk. 3 - Erstatningsfrihed, jf. § 10, stk. 2.
 - Afspadsering, jf. § 10, stk. 4.
 Det bør tilstræbes, at arbejdsplanen udarbejdes, så læreren har kendskab  

 til den mindst 4 uger før normperiodens påbegyndelse.
 Det aftales lokalt, hvornår der skal foreligge en timeplan, der indeholder  

 arbejdsopgavernes tidsmæssige placering.
 Timeplanen kan kun ændres efter drøftelse med den pågældende lærer.
 Ekstratjeneste i form af uforudsete opgaver pålægges af ledelsen efter  

 drøftelse med læreren.
Ad § 12 Tillidsrepræsentanter kan indgå lokale aftaler med skolens ledelse i  

 henhold til denne aftale for de lærere for hvilke organisationen har aftale-  

 og forhandlingsretten.
 Såfremt der ikke er valgt en tillidsrepræsentant, repræsenteres de  

 pågældende lærere af deres forhandlingsberettigede organisation.
Ad § 13 Aftalen har virkning fra 1. juli 1993.
 Samtidig ophæves § 5, stk. 2 og for så vidt angår lærere §§ 6, 7 og 8 i  

 Kulturministeriets cirkulære af 28. februar 1990 om løn- og arbejdsforhold  

 for forstandere og lærere ved landbrugsskoler.
 P. m. v.
 e. b.
Dorthea Clausen fuldmægtig AFTALE OM ARBEJDSTID MV.
FOR LEDERE VED LANDBRUGSSKOLERNE I henhold til § 2, stk. 2, i den mellem Ministeriet for Statens Lønnings-  

 og Pensionsvæsen og tjenestemændene indgåede hovedaftale af 27. oktober 1969  

 aftales følgende:
 § 1. Aftalen omfatter tjenestemandslignende ansatte forstandere  

 og inspektører, samt evt. andre ledende pædagogisk administrative stillinger  

 som oprettes.
 § 2. Forstandere har ret til at undervise, og skal have  

 undervisningskompetence inden for området.
§ 3. Inspektører har pligt til at undervise, og skal have  

 undervisningskompetence inden for undervisningsområdet.
Undervisningens  

 omfang fastsættes af skolelederen efter drøftelse med den pågældende, dog  

 højst svarende til 500 arbejdstimer årligt incl. tid til forberedelse, der  

 anvendes i tilknytning til undervisningen.
 § 4. For eventuelt andre ledende pædagogisk administrative  

 stillinger aftales arbejdstiden mellem Undervisningsministeriet og de  

 forhandlingsberettigede organisationer.
 § 5. I øvrigt gælder reglerne for statens tjenestemænd uden  

 højeste arbejdstid.
 § 6. Aftalen har virkning fra 1. juli 1993.
 Stk. 2. Aftalen kan opsiges af hver af parterne med 3 måneders  

 varsel, dog tidligst den 31. december 1995.
København, den 25. oktober 1993 Akademikernes Centralorganisation Pernille Leidersdorff Dansk Teknisk Lærerforening Jens Henning Ravnsmed Undervisningsministeriet P.m.v.
 e.b.
E.F.
Poulsen AFTALE OM ARBEJDSTID M.V.
FOR LÆRERE VED  

 LANDBRUGSSKOLERNE I henhold til § 2, stk. 2 i den mellem Ministeriet for  

 Statens Lønnings- og Pensionsvæsen og tjenestemændenes Område § 1. Aftalen omfatter lærere, der er ansat på  

 tjenestemandslignende vilkår efter den til enhver tid gældende  

 ansættelsesbekendtgørelse for erhvervsskoler.
Arbejdstid § 2. For fuldtidsbeskæftigede udgør den årlige arbejdstid 1924  

 timer incl. ferie og søgnehelligdage.
 Stk. 2. Ved fravær i forbindelse med sygdom og barsel gælder  

 følgende:
a.
Planlagt arbejdstid medregnes i opgørelsen af lærerens arbejdstid.
b.
For ikke planlagt arbejdstid medregnes 7,4 timer pr. fraværsdag.
 Stk. 3. Ferie og søgnehelligdage indgår i arbejdstidsopgørelsen  

 med 7,4 timer pr. dag.
 Stk. 4. For deltidsbeskæftigede lærere ydes løn i forhold til den  

 nedsatte arbejdstid og de i §§ 5 og 6 nævnte arbejdstimetal nedsættes  

 forholdsmæssigt.
Stk. 5. Ved overskridelse af det fastsatte årlige arbejdstimetal  

 ydes der til deltidsbeskæftigede alene kvotaløn for de arbejdstimer, der  

 ligger indenfor det i stk. 1 nævnte årlige arbejdstimetal.
Udbetaling af  

 overskydende arbejdstimer finder sted efter samme principper som i § 10.
 Undervisning og forberedelse m.v.
 § 3. Hver lektion a 45 minutter indregnes i årsopgørelsen med et  

 antal minutter, der aftales mellem skolens ledelse og tillidsrepræsentanten  

 inden for følgende rammer:
Uddannelsesgruppe  antal minutter Stk. 2. Såfremt der ikke indgås aftale efter stk. 1, indregnes  

 hver lektion a 45 minutter med følgende antal minutter:
Uddannelsesgruppe  antal minutter Uddannelsernes gruppering fremgår af bilag 2.
 Stk. 3. Den i stk. 1 anførte tid medgår til undervisning,  

 forberedelse og opgaveudarbejdelse, efterbehandling, bedømmelse og pauser  

 m.v., jf. bilag 1, pkt. 1. Endvidere indgår tid til rettelse af skriftlige  

 opgaver og skriftlig eksamen for egne elever.
 Stk. 4. Ved mundtlig eksamen og censur medregnes den tid, der  

 medgår til eksaminationen og censuren som undervisningslektion incl.  

 forberedelse, jf. stk. 1. Såfremt der ikke indgås aftale, indregnes hver  

 periode a 45 minutter med følgende antal minutter:
Uddannelsesgruppe  antal minutter Øvrige eksamensopgaver, f.eks. eksamensvagt og udarbejdelse af decentralt  

 stillede opgaver indregnes i arbejdstiden med de medgåede arbejdstimer.
 Stk. 5. For lærere, der er fyldt 60 år, og som anmoder herom,  

 forhøjes de efter stk. 1, 2 og 4 fastsatte eller aftalte minutter med 20 pct.  

 Arbejdstimer udover det pligtige årlige arbejdstimetal afspadseres i det  

 følgende år i forholdet 1 : 1.
Stk. 6. Ønskes en lærer planlagt med flere end 31 lektioner a 45  

 minutter i en uge, kan det alene ske efter aftale med den pågældende lærer.  

 Anden skemalagt og kontrollabel aktivitet på skolen indgår efter omregning i  

 lektionstimetallet.
Omregning sker i forholdet 1,6 arbejdstime = 1 lektion.
 Stk. 7. Såfremt en lærer pålægges flere end 28  

 undervisningslektioner a 45 minutters varighed i en uge, ydes der et tillæg  

 pr. overskydende undervisningslektion på 22,5 minut, der medregnes i  

 normperioden.
 Stk. 8. Ved andre lektionslængder end 45 minutter beregnes de  

 anførte minuttal forholdsmæssigt.
Pædagogiske og pædagogisk-administrative opgaver § 4. Udover undervisning og forberedelse m.v. varetager læreren  

 generelt orienterede pædagogiske og pædagogisk-administrative opgaver.
 Stk. 2. Til løsning af de i bilag 1, pkt. 3.1 nævnte opgaver  

 afsættes forlods på lærerens årsopgørelse 100 arbejdstimer, der anses for  

 medgået til varetagelsen af de pædagogiske og pædagogisk-administrative  

 opgaver.
Øvrige arbejdsopgaver § 5. Til skolens varetagelse af arbejdsopgaver, der påhviler  

 lærere individuelt, jf. bilag 1, pkt. 3.2, der ikke forudsættes løst inden  

 for den generelle forpligtelse efter § 4, afsættes en arbejdstimepulje for  

 skolen.
 Stk. 2. Arbejdstimepuljen beregnes som 130 timer gange antallet  

 af lærerårsværk ved skolen.
 Stk. 3. Skolens ledelse fastlægger tidsforbruget efter drøftelse  

 med den lærer, der skal løse arbejdsopgaverne, og tillidsrepræsentanten.
 Stk. 4. Tidsforbruget til hvervene som tillidsrepræsentant og  

 repræsentant i samarbejdsudvalg afregnes af den i stk. 1 nævnte  

 arbejdstimepulje.
Særlige hverv og funktioner § 6. Tidsforbruget for varetagelse af hverv som uddannelses- og  

 erhvervsvejleder samt varetagelse af kostskoleaktiviteter og tilsyn med  

 skolens samlinger og edb-udstyr, jf. bilag 1, pkt. 4, 5 og 6, aftales af  

 skolens ledelse med den lærer, der skal varetage hvervet, og  

 tillidsrepræsentanten.
 Stk. 2. Til hvervet som uddannelses- og erhvervsvejleder afsættes  

 minimum 200 timer.
Andre opgaver § 7. Tillægges en lærer andre opgaver, aktiviteter o.l. indregnes  

 de til aktiviteten medgåede arbejdstimer i lærerens årsopgørelse.
Til- og fratrædelse § 8. Ved til- og fratrædelse i løbet af et skoleår beregnes  

 lærerens årlige arbejdstid forholdsmæssigt.
Fastlæggelse af normperioder § 9 Arbejdstiden fastsættes for en periode (normperioden) på  

 grundlag af et timetal svarende til gennemsnitlig 37 timer pr. uge.
En  

 normperiode udgør normalt mellem 4 og 13 uger.
Det kan lokalt aftales af  

 skolens ledelse med tillidsrepræsentanten, at en normperiode kan udgøre flere  

 end 13 uger dog højst et år.
Erstatningsfrihed og overarbejde §-10 Overarbejde skal så vidt muligt undgås.
 Stk. 2. Beordret og kontrollabelt arbejde, der strækker sig ud  

 over den for normperioden fastsatte, godtgøres med frihed af samme varighed i  

 den efterfølgende normperiode.
 Stk. 3. Erstatningsfrihed skal så vidt muligt gives som hele  

 fridage af 7,4 timer.
 Stk. 4. Erstatningsfrihed, der ikke afvikles i den efterfølgende  

 normperiode, godtgøres med afspadsering i forholdet 1 : 1,5.
 Stk. 5. Beordret og kontrollabelt arbejde, der strækker sig ud  

 over den for fuldtidsansatte fastsatte årlige arbejdstid, honoreres med  

 overarbejdsbetaling.
 Stk. 6. Overarbejde vederlægges pr. arbejdstime med 1/1924 af den  

 pågældendes årsbruttoløn med tillæg på 50 pct.
 Stk. 7. Overarbejdsbetaling finder sted ved førstkommende  

 lønudbetaling efter arbejdsårets afslutning.
Opgørelse af arbejdstiden § 11. Med henblik på at konstatere, om der er optjent  

 erstatningsfrihed, opgøres arbejdstiden ved normperiodens afslutning.
 Stk. 2. I opgørelsen medregnes:
- Undervisning mv., jf. 3 - Pædagogisk administrative opgaver, jf. § 4 - Øvrige opgaver, jf. § 5 - Særlige hverv, jf. § 6 - Andre opgaver, jf. § 7 - Ekstra tjeneste - Ferie og søgnehelligdage - Sygdom og barsel - Erstatningsfrihed - Afspadsering Stk. 3. Aflyste enkeltlektioner i henhold til timeplanen  

 medregnes i arbejdsopgørelsen med den planlagte arbejdstid.
I stedet for  

 aflyst planlagt undervisning kan læreren pålægges ny undervisning eller andet  

 pædagogisk administrativt arbejde.
 Stk. 4. Med henblik på at konstatere, om der er udført  

 overarbejde, opgøres ved arbejdsårets afslutning lærerens arbejdstimer som  

 summen af arbejdstimer i årets normperioder.
Indgåelse af lokalaftale § 12. Forhandlinger om indgåelse af en lokalaftale efter reglerne  

 i § 3, § 6 og § 9 skal indledes snarest efter, at et forslag eller  

 forhandlingsoplæg er modtaget af skolens ledelse eller lærernes  

 tillidsrepræsentant.
Forhandlingerne skal være afsluttet senest 14 dage  

 efter, at forslaget er modtaget.
 Stk. 2. Efter opsigelse af en indgået lokalaftale skal  

 forhandlingerne om indgåelse af en ny aftale være afsluttet senest 14 dage  

 efter opsigelsen, medmindre længere frist er aftalt mellem parterne.
Stk. 3. Lokalaftaler skal være skriftlige og indgås for mindst et  

 halvt år.
Indgåede aftaler kan opsiges af hver af parterne med mindst 8 ugers  

 varsel til udløb af et halvår.
Opsigelse skal ske skriftligt.
 Ikrafttræden m.v.
 § 13. Aftalen har virkning fra den 1. juli 1993.
 Stk. 2. Aftalen kan opsiges af hver af parterne med 3 måneders  

 varsel, dog tidligst til den 31. december 1995.
København, den 9. juli 1993 Akademikernes Centralorganisation Jørgen Friis Christensen Dansk Teknisk Lærerforening Jens Henning Ravnsmed Undervisningsministeriet P.m.v.
 e.b.
E.F.Poulsen Undervisningsministeriet Erhvervsskoleafdelingen BILAG 1 LÆRERNES ARBEJDSOPGAVER PÅ LANDBRUGSSKOLER A.
Beskrivelse af lærernes almindelige arbejdsopgaver Det påhviler lærerne at udføre de pædagogiske og pædagogisk-administrative  

 opgaver, som ligger inden for en godkendt erhvervsskoles formål, herunder  

 blandt andet de nedenfor nævnte.
 Det påhviler enhver lærer at undervise i det eller de fag, hvorom der ved  

 ansættelsen er truffet aftale, idet det er en forudsætning, at den  

 pågældendes uddannelse gør læreren egnet dertil, og i øvrigt i fag eller  

 fagområder, som skolen finder læreren kvalificeret til.
1. Direkte undervisningsrelaterede opgaver 1.1. Lektionsorienteret arbejde Lærerne varetager tilrettelæggelse, forberedelse, gennemførelse og  

 evaluering af undervisningen, herunder udarbejder og udvælger  

 undervisningsmateriale og opgaver.
Lærernes varetager almindeligt tilsyn med udstyr og inventar til  

 undervisningen, herunder tilsyn med udstyrs-, værktøjs- og  

 materialeudskiftning.
Det påhviler dem i forbindelse med undervisningen at  

 klargøre værksteder, hvilket kan nødvendiggøre udførelse af mindre  

 reparationer.
1.2. Elevorienteret arbejde Lærerne retter, kommenterer, vurderer og bedømmer elevernes skriftlige og  

 mundtlige besvarelser og andre elevarbejder.
 Lærerne formulerer projektopgaver og lignende til skriftlig og mundtlig  

 besvarelse eller anden fremlæggelse.
 Lærerne bistår eleverne med individuel faglig vejledning.
 Lærerne bistår eleverne ved virksomhedskontakter i forbindelse med  

 undervisningen og ved opgaver, der løses i samarbejde med erhvervsliv og  

 virksomheder.
2. Direkte eksamensrelaterede opgaver Lærerne skal medvirke ved gennemførelse af prøver og eksaminer, herunder  

 varetage opgaveudarbejdelse, forberedelse, eksamination, bedømmelse og  

 censur.
3. Generelt orienterede opgaver 3.1. Opgaver, der påhviler lærergruppen generelt (jævnt) Lærerne medvirker ved den almindelige planlægning af faglokaler og deres  

 indretning.
Lærerne medvirker generelt ved skolens undervisningsplanlægning, herunder  

 ved omdannelse af faglige mål til undervisningsplaner.
Lærerne medvirker i  

 fornødent omfang ved den pædagogiske planlægning og tilrettelæggelse af  

 eksamen.
 Lærerne foretager en planlægning af egen undervisning, der blandt andet  

 omfatter den langsigtede forberedelse af undervisningen, i fornødent omfang i  

 samarbejde med andre lærere.
 Lærerne skal følge den pædagogiske, teoretiske og praktiske udvikling  

 inden for deres undervisningsområde samt medvirke ved undervisningens  

 udvikling, herunder deltagelse i pædagogiske og faglige konferencer mv.
 Lærerne varetager opgaver i forbindelse med etablering og opretholdelse af  

 pædagogisk, fagligt og tværfagligt samarbejde mellem lærerne, deltager i  

 skolens lærermøder og i elevdemokratisk arbejde omkring undervisningens  

 gennemførelse, samt medvirker i skolens kontakt med eleverne og deres  

 forældre.
3.2. Opgaver, der påhviler lærerne individuelt (ujævnt) Lærerne medvirker ved særlige opgaver i forbindelse med planlægning af  

 faglokaler og deres indretning.
 Lærerne medvirker ved tilrettelæggelse og gennemførelse af  

 virksomhedsbesøg og studierejser i ind- og udland.
 Lærerne varetager særlige opgaver i forbindelse med skolens  

 undervisningsplanlægning, herunder ved omdannelse af faglige mål til  

 undervisningsplaner.
 Lærerne deltager i pædagogiske og faglige kurser.
 Lærerne varetager opgaver i forbindelse med etablering og opretholdelse af  

 pædagogisk, fagligt og tværfagligt samarbejde mellem lærerne og med andre  

 skoler og skoleformer.
 Lærerne medvirker i skolens kontakt med det lokale arbejdsmarked og  

 erhvervsliv, herunder praktikvirksomheder.
 Lærerne medvirker ved gennemførelse af skolens vejledningsopgaver.
 Lærerne varetager opgaver i forbindelse med temadage og -uger,  

 introduktionsarrangementer og andre elevarrangementer.
 Lærerne udfører pædagogisk og fagligt udviklingsarbejde.
 Lærerne varetager opgaver i forbindelse med skolens  

 praktikpladsformidling.
 Lærerne har opgaver ved deltagelse i bestyrelse, råd, udvalg og lign.  

 nedsat af skolen eller som repræsentant for skolen i bestyrelser, råd, udvalg  

 og lignende nedsat af andre.
 Lærerne varetager andre pædagogiske og pædagogisk-administrative opgaver.
B.
Beskrivelse-af særlige hverv og funktioner 4. hverv som uddannelses- og erhvervsvejleder Se underbilag 1.
5. Tilsynsfunktioner Tilsynshavende fører tilsyn med skolens samlinger og edb-udstyr efter  

 skolens nærmere bestemmelse.
6. Kostskoleaktiviteter Se underbilag 2.
UNDERBILAG 1 Funktionsbeskrivelse-for hverv som uddannelses- og erhvervsvejleder Uddannelses- og erhvervsvejlederen medvirker til at opfylde skolens  

 forpligtelser i henhold til lov om landbrugsuddannelser samt bekendtgørelse  

 nr. 815 af 21. november 1990 om uddannelses- og erhvervsvejledning på  

 erhvervsskolerne, herunder særligt den individuelle og personlige vejledning.
 Hvervet som uddannelses- og erhvervsvejleder udøves under ansvar over for  

 skolens ledelse.
 Uddannelses- og erhvervsvejlederens hovedopgaver er:
 - At bistå den enkelte elev/studerende med at træffe kvalificerede valg  

 med henblik på et uddannelsesforløb og med henblik på senere erhvervs- eller  

 videreuddannelsesmuligheder.
 - At bistå den enkelte elev/studerende med at løse uddannelsesmæssige  

 problemer og personlige problemer i forhold til uddannelsesinstitutionen.
 - At bistå den enkelte elev/studerende ved praktikplads- eller jobsøgning.
 - At bistå elever/studerende, der afbryder uddannelsen, med vejledning om  

 andre muligheder.
 - At orientere om skolens uddannelsestilbud til potentielle  

 elever/studerende i samarbejde med andre vejledningssystemer lokalt og  

 regionalt.
 Uddannelses- og erhvervsvejlederen kan efter ledelsens bestemmelse  

 varetage koordinering af gennemførelsen af skolens vejledningsopgaver.
UNDERBILAG 2 Kostskoleaktiviteter Lærerne varetager opgaver i forbindelse med kostskolen, herunder:
 - Modtager og indkvarterer kostafdelingens beboere.
 - Planlægger og deltager i skolearrangementer ud over almindelig  

 undervisning.
 - Samarbejder med beboerne om kostafdelingens funktioner og  

 aktivitetstilbud.
 - Har vagt på kostafdelingen, hvor lærerne står til rådighed for beboerne  

 med lektiehjælp, hjælp i forbindelse med personlige og sociale problemer på  

 kostafdelingen, fører tilsyn med at husordensreglerne overholdes, herunder at  

 lokaler og faciliteter behandles ansvarligt.
BILAG 2 Oversigt over uddannelser Uddannelsesgruppe Ia:
Erhvervsuddannelser Faglært landmænd Arbejdsmarkedsuddannelser Uddannelsestilbud til ledige Uddannelsesgruppe III a:
Landbrugets overbygningsuddannelser - Driftsleder - Udvidet driftsleder - Agrarøkonom Efteruddannelse af landmænd.
 Uddannelsesgruppe IV a:
 Landbrugstekniker mv.
