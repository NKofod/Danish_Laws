 Civilretsdirektoratet meddelte en ansøger, at fritagelse for  

 sikkerhedsstillelse i en forbudssag ikke er nævnt i retsplejelovens § 332, og  

 at der derfor efter direktoratets opfattelse ikke er hjemmel til at meddele  

 en sådan fritagelse.
 Ansøgeren var meddelt fri proces til en forbudsforretning samt til  

 sagsanlæg og justifikationssag mod en kommune.
 Under rettens behandling af forbudssagen krævedes en sikkerhedsstillelse  

 på 200.000 kr. som betingelse for, at fogedforbud kunne nedlægges.
 I den anledning anmodede ansøgeren Civilretsdirektoratet om at meddele,  

 hvorvidt han kunne få fritagelse for sikkerhedsstillelsen under forbudssagen.
 Civilretsdirektoratet meddelte, at virkningerne af fri proces er fastlagt  

 i retsplejelovens § 332. Fritagelse for sikkerhedsstillelse er ikke nævnt i §  

 332, og det var herefter Civilretsdirektoratets opfattelse, at der ikke er  

 hjemmel til at meddele en sådan fritagelse.
