En annonce i et dagblad annoncerede for en avisartikelserie vedrørende  

 en navngiven kvinde, der var blevet myrdet for nogle år siden.
Dansk  

 Pressenævn udtalte, at teksten på grund af dens indhold var krænkende overfor  

 den afdøde og derfor i strid med god presseetik.
Forbrugerombudsmanden  

 tilsluttede sig ved bedømmelse af annoncering i medfør af markedsføringsloven  

 denne vurdering af indholdet og udtalte, at annoncen var i strid med  

 markedsføringslovens § 1. Ved afgørelsen blev det fremhævet, at hensynet til  

 den samfundsmæssige interesse i, at offentligheden holdes underrettet må  

 anses for at være uden væsentlig betydning for så vidt angår reklamer for  

 selve avisen.
Forbrugerombudsmanden henviste samtidig til kodeks for  

 reklamepraksis art. 1.
2. Utilbørlig annoncering for et dagblad I en annonce for et dagblad i en lokal avis omtaltes en artikelserie, der  

 vedrørte en navngiven kvinde, som var myrdet for nogle år siden, og samtidig  

 blev der bragt et billede af den pågældende.
Forbrugerombudsmanden anmodede om en udtalelse fra Dansk Pressenævn, der  

 gav udtryk for, at nævnet ikke havde taget stilling til, om en annonce hørte  

 under dets virkeområde, men at oplysningerne om afdøde var kædet sammen med  

 sensationsprægede oplysninger om den kriminelle underverden i København og  

 provinsen og om 12-årige pigers afhængighed af heroin og fortjeneste ved  

 prostitution.
Man ville derfor mene, at en sådan tekst i sin helhed var  

 krænkende for afdøde og derfor måtte anses for stridende mod god presseetik.
Ved bedømmelsen af annoncen i medfør af markedsføringsloven tilsluttede  

 Forbrugerombudsmanden sig denne vurdering af indholdet og fandt den således i  

 strid med kravet i markedsføringslovens § 1 om god markedsføringsskik.
Der  

 henvistes i denne forbindelse til, at det ikke kan anses for at være  

 foreneligt med god markedsføringsskik, såfremt straffesager omtales i  

 annoncer på en måde, der ud fra de synspunkter, som anlægges ved bedømmelse  

 af redaktionelt stof, strider mod god presseetik.
Yderligere blev det  

 fremhævet, at hensynet til den samfunsmæssige interesse i, at offentligheden  

 bliver holdt underrettet - og som tillægges vægt ved bedømmelsen af det  

 redaktionelle stof - må anss for at være uden væsentlig betydning for så vidt  

 angår reklame for bladene selv.
 Kravet om, at omtale af straffesager skal ske med fornøden hensyntagen  

 til, at der ikke tilføjes nogen krænkelse eller ulempe, gør sig så meget  

 desto mere gældende for så vidt angår straffesager, der nævnes i annoncer.  

 Endelig henvistes til, at reklamer ifølge Artikel 1 i Kodeks for  

 reklamepraksis ikke må indeholde udsagn eller visuelle fremstillinger, som  

 støder an mod fremherskende normer for sømmelighed.
 Udtalelsen sluttede med en henstilling om, at dagbladet for fremtiden  

 undlader at bringe den omhandlede annonce og i øvrigt affatter andre annoncer  

 i overensstemmelse med de nævnte synspunkter.
