§ 1 Ved farvandet omkring Samsø forstås i denne vedtægt dansk søterritorium  

 Samsø rundt til Svanegrundens østlige kost og derfra i en linie over  

 Stenkarlen på Tunø til Lillegrunden.
§ 2 Ved alt fiskeri skal det være enhver fiskers pligt at søge undgået, at  

 redskaber kommer hinanden så nær, at de ikke kan holdes fri af hinanden.
Den,  

 der sidst har begyndt udsætningen af sine redskaber, skal vige for den, der  

 har begyndt før ham.
Viser det sig ved dragningen, at redskaber er blevet  

 uklare af hinanden, da må den, der kommer først til det uklare sted, ikke  

 kappe anden mands redskab.
Bliver det nødvendigt at kappe, skal det altid ske  

 på egne redskaber.
§ 3 Indtagelse af bundgarnspladser skal ske efter de i den til enhver tid  

 gældende almindelige lov om saltvandsfiskeri givne bestemmelser.
 Den, som en gang lovlig har indtaget eller efter lodtrækning har fået  

 overladt en bundgarnsplads, bevarer fortrinsretten til den i 6 år, når der  

 til fiskeriet benyttes garn, som måler mindst 38 meter i ringen (målt efter  

 hele garnets omkreds, dog således at der beregnes højst 3 meter for  

 fangståbningen), når der hvert år inden 15. marts på nærmeste strandbred ind  

 for pladsen findes anbragt en pæl mindst 1,5 meter over jordsmonnet, hvorpå  

 foruden navnebogstaver er angivet pladsens nummerorden i rækken regnet fra  

 land, og når pladsen derefter benyttes på de tider af året, hvor det  

 almindelige fiskeri med bundgårn foregår på stedet uden anden afbrydelse end  

 den, eventuel reparation og tørring af garnet måtte medføre.
Fortrinsretten til at benytte en bundgarnsplads fortabes, når afmærkningen  

 af pladsen ikke er foretaget i rette tid, når garnet ikke benyttes i den tid  

 af året, i hvilken bundgarnsfiskeriet ordentligvis finder sted, når der  

 benyttes garn af mindre størrelse end ovenangivet, eller når brugeren ophører  

 med fiskeriet for egen regning.
Er fortrinsretten til at benytte en  

 bundgarnsplads fortabt, finder ny indtagelse af pladsen sted som i  

 paragraffens 1. stykke anført.
Pladsen kan i det pågældende år benyttes af  

 alle og enhver indtil den nærmest påfølgende 31. december under iagttagelse  

 af de for fiskeriets udøvelse almindelige givne regler.
I tilfælde af  

 brugerens død bevarer hans arvinger fortrinsretten til at benytte  

 bundgarnspladsen til den nærmest påfølgende 31. december.
 Ingen må sætte mere end to bundgarn i eet stade, og den samlede længde af  

 raden i de to bundgarn må ikke overstige 400 meter.
 Den fisker, som i bundgarnsfiskesæsonen forud for denne vedtægts  

 ikrafttræden har haft bundgarn på en bestemt, lovligt indtaget  

 bundgarnsplads, har dermed erhvervet den i denne paragraf omhandlede  

 fortrinsret til pladsen, når afmærkningen og benyttelse af pladsen i øvrigt  

 foregår efter fornævnte regler.
§ 4 På Stavns fjord inden for en linie fra nordenden af Besser rev til  

 Lilleøre hage er brugen af vod af hvilken som helst art forbudt.
 I den del af Stavn fjord, der begrænses af Besser rev og en linie fra  

 Hønsepollen over Kollerne, Yderstholm, Meilsholm, Carlskol, Eskholm, Brokol  

 til Stenskovpynt, er brugen af strygeglip og piglyster forbudt; ligeledes  

 skal brugen af andre stangredskaber være forbudt fra 1. marts til 31. maj og  

 fra 1. august til 1. december.
 Al færdsel og sejlads med vod i det i stk. 2 nævnte farvand er forbudt,  

 med mindre vodlinerne er frastukne voddet, og dette er sammenbundet.
§ 5 På vedtægtens område må savlyster kun anvendes, når spændvidden mellem  

 grenene, målt fra savtand til savtand, er mindst 11 mm forneden og mindst 7  

 mm foroven, jfr. i øvrigt § 4.
§ 6 På vedtægtens område er brugen af skovlvod tilladt året rundt fra 1 time  

 før solopgang til 1 time efter solnedgang, jfr. dog § 4.
§ 7 Plads til åleruser, hvorved her forstås ruseredskaber, der er bestemt til  

 fangst af ål, og som måler under 25 meter i ringen, skal anses for  

 vedtægtsmæssigt indtaget, når der den 1. april, eller dersom denne dag er en  

 helligdag, da den først påfølgende hverdag, på pladsen for redskabets yderste  

 pæl findes anbragt en pæl med den fiskers navnebogstaver, som ønsker at  

 benytte pladsen.
Findes der den pågældende dag flere mærker på en plads,  

 foretages lodtrækning om pladsen, om ønskes ved fiskerikontrollens  

 mellemkomst.
 Den fisker, som lovlig har indtaget eller efter lodtrækning har fået  

 overladt en plads til åleruser, bevarer fortrinsretten til den i 3 år, når  

 han hvert år afmærker pladsen som foran ommeldt, når ruserne udsættes i  

 fiskedygtig stand inden 15. april kl. 12, for så vidt isforholdene tillader  

 det, og når pladsen derefter benyttes i forårs- og efterårssæsonen af  

 brugeren til fiskeri for egen regning uden anden afbrydelse end den, eventuel  

 reparation og tørring af redskaberne måtte medføre.
 Den fisker, som i mindst 1 år forud for denne vedtægts ikrafttræden har  

 haft åleruser på en bestemt, lovligt indtaget åleruseplads, har dermed  

 erhvervet den i denne paragraf omhandlede fortrinsret til pladsen, når  

 afmærkningen og benyttelsen af pladsen i øvrigt foregår efter fornævnte  

 regler.
 I tiden fra 15. april kl. 12 til 15. september er det tilladt at besætte  

 forannævnte lovlig indtagne ålerusepladser med rejeruser og andet redskab til  

 fangst af rejer, uden at fortrinsretten derved fortabes, jfr. i øvrigt § 8.
§ 8 Rejeruser og andet redskab til fangst af rejer er kun tilladt i tiden fra  

 15. april kl. 12 til 15. september og må ikke udsættes på større vanddybde  

 end 1,5 meter ved daglig vandstand.
 I den øvrige tid af året skal fangst af rejer på vedtægtens område være  

 forbudt.
§ 9 Mellem åleredskaber, der måler under 25 meter i ringen - herunder  

 indbefattet åleruser som ikke er fastgjort til pæle - og rejeruser og andet  

 redskab til fangst af rejer samt mellem disse redskaber indbyrdes, må  

 sideafstanden ikke være mindre end 100 meter.
 Sættes rejeruser og andet redskab til fangst af rejer uden for eller inden  

 for anden mands rejeredskaber, skal de sættes i samme flugtlinie som det  

 allerede udsatte redskab og med en afstand af mindst 10 meter mellem den  

 yderste redskabsrækkes inderste radpæl og den inderste redskabsrækkes yderste  

 pæl.
 Sideafstanden mellem torskeruser skal være mindst 70 meter.
 Faststående silde- og makrelgarn må ikke anbringes hinanden nærmere end  

 150 meter.
 Rødspætte-, torske-, makrel- og sildegarn må ikke anbringes bundgarn  

 nærmere end 200 meter, ligesom vodtræk af enhver art ikke må udføres i en  

 afstand af mindre end 200 meter fra bundgarn. § 10.
De anførte afstande mellem redskaber må ikke overskrides på steder, hvor  

 flere fiskere ønsker at indtage fiskepladser, og forholdene i øvrigt egner  

 sig for anbringelse af flere redskaber eller rækker af redskaber inden for  

 disse afstande.
I tvivlstilfælde kan det efter fiskernes begæring afgøres af  

 fiskerikontrollen, om forholdene kræver større afstand mellem redskaberne.
§ 11 Ved tidsangivelse i denne vedtægt medregnes såvel den førstnævnte som den  

 sidstnævnte dag.
§ 12 For alle forhold, hvorom der ikke i denne vedtægt er givet særlige  

 bestemmelser, gælder bestemmelserne i den til enhver tid gældende almindelige  

 lov om saltvandsfiskeri.
---------- Foranstående i henhold til lov om saltvandsfiskeri af 19. december 1951,  

 kapitel 2, udarbejdede vedtægt stadfæstes herved, således at den træder i  

 kraft den 1. juni 1952, fra hvilket tidspunkt den under 16. juni 1909  

 stadfæstede vedtægt for fiskeriet i farvandet omkring Samsø med tillæg af 29.  

 juli 1931 bortfalder.
 FISKERIMINISTERIET, den 14. maj 1952.
 KNUD REE.
/J.
Nørgaard.
