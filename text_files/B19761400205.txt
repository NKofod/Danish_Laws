 Efter indstilling af vildtnævnet fastsætter landbrugsministeriet i medfør  

 af § 35 i lov nr. 221 af 3. juni 1967 om jagten (* 1) nedennævnte  

 bestemmelser for Søby Rev vildtreservat i Århus amt.
 § 1. Vildtreservatet omfatter:
a.
To umatrikulerede delvis bevoksede øer, der ligger i farvandet vest for  

 Samsø ca. 4 km SSV for Hov og ca. 2,5 km øst for Mågeholm på Gylling Næs.
b.
Tilvækstarealer til de under a. nævnte områder.
c.
Søterritoriet ud for de under a. og b. nævnte områder i en bredde af 50  

 m fra højeste daglige vandstandslinje.
 § 2. Det er forbudt at ødelægge og indsamle fugleæg.
 § 3. På vildtreservatets område er færdsel forbudt i perioden fra 1.  

 april til og med 15. juli.
 Stk. 2.  Bestemmelsen i stk. 1 gælder ikke for sejlads i  

 forbindelse med fiskeri på vildtreservatets vandområde.
 § 4.  Jagtrådet kan med vildtnævnets godkendelse  

 fravige bestemmelserne i §§ 2 og 3.
 § 5. Overtrædelse af bestemmelserne i §§ 2 og 3 straffes i medfør af  

 jagtlovens § 51, stk. 1, med bøde, for så vidt strengere straf ikke er  

 forskyldt efter den øvrige lovgivning.
 § 6. Bekendtgørelsen træder i kraft den 1. april 1976.
 Landbrugsministeriet, den 29. marts  

 1976.
