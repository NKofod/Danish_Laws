Cirkulære om dispositionsbegrænsninger mv. for 2020 § 1. Med virkning for finansåret 2020 gennemføres en begrænsning af ministeriernes dispositionsadgang over de på finansloven opførte bevillinger.
Dispositionsbegrænsningen vedrører effektivisering af statslige indkøb i forbindelse med indgåelsen af centralt koordinerede indkøbsaftaler i Statens Indkøbsprograms i 14. fase.
§ 2. De centralt koordinerede indkøbsaftaler i 14. fase vil føre til en effektivisering af indkøbet på de omfattede indkøbsområder.
I forbindelse hermed ændres ministeriernes driftsrammer med de i tabel 1 viste beløb.
 § 3. Dispositionsbegrænsningen skal fremgå af forslag til tillægsbevillingslov for 2020. Dispositionsbegrænsningen skal i TB-oversigterne kategoriseres under Dispositionsbegrænsninger med følgende tekst: »Effektivisering af indkøb mv.«.
