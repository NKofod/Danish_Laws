I henhold til § 65, stk. 6, i lov om arbejdsformidling og arbejdsløshedsforsikring m.v., jf. lovbekendtgørelse nr. 632 af 2.
 september 1991, fastsættes efter forhandling med Landsarbejdsnævnet:
 § 1.  En arbejdsløshedskasse har pligt til aktivt at  

 informere sine medlemmer om de rettigheder og pligter, der følger af  

 arbejdsløshedsforsikringslovens kapitlerne 7-16, samt ved personlig kontakt  

 at vejlede det enkelte medlem, når medlemmet har behov herfor.  

 Informationsforpligtelsen kan opfyldes ved udlevering af et fyldestgørende  

 informationsmateriale.
 Stk. 2.  Et arbejdsløshedskassemedlem har pligt til at  

 medvirke ved tilvejebringelsen af de oplysninger, som arbejdsløshedskassen  

 har behov for at kende for at kunne opfylde sin vejledningspligt.
 § 2.  Arbejdsløshedskassen skal straks, når et medlem  

 bliver ledigt, informere medlemmet om betydningen af pligten til at stå til  

 rådighed for arbejdsmarkedet.
 Stk. 2.  Arbejdsløshedskassen skal sikre sig, at  

 medlemmet bliver bekendt med betydningen af at opretholde kontakten til  

 Arbejdsformidlingen, kravet om at være aktivt arbejdssøgende og om  

 konsekvenserne af at afslå formidlet arbejde.
 Stk. 3.  Arbejdsløshedskassen skal informere medlemmet  

 om, på hvilke tidspunkter og i hvilke situationer arbejdsløshedskassen har  

 pligt til at vurdere medlemmets rådighed.
§ 3.  Arbejdsløshedskassen skal med 14 dages varsel  

 indkalde et medlem til samtale i arbejdsløshedskassen med henblik på en  

 vurdering af medlemmets rådighed, når medlemmet er udeblevet fra den samtale,  

 som medlemmet bliver indkaldt til i Arbejdsformidlingen efter 3 måneders  

 sammenhængende ledighed.
Arbejdsformidlingen giver straks  

 arbejdsløshedskassen meddelelse om medlemmets udeblivelse fra samtalen.
 Stk. 2.  Arbejdsløshedskassen skal i indkaldelsen til  

 den i stk. 1 nævnte samtale informere medlemmet om, at medlemmet ikke anses  

 for at stå til rådighed, hvis medlemmet uden en fyldestgørende grund  

 udebliver fra samtalen, og om de dagpengemæssige konsekvenser heraf.
 § 4.  Arbejdsløshedskassen skal, når et medlem har  

 haft en sammenlagt ledighed på 26 uger inden for en periode på 39 uger,  

 skriftligt indkalde medlemmet til en personlig samtale for at sikre sig, dels  

 at medlemmet er orienteret om de foreliggende muligheder af beskæftigelses-  

 og uddannelsesmæssig art, og dels at medlemmet udnytter disse muligheder.  

 Samtalen skal senest have fundet sted 4 uger efter indkaldelsen.
 Stk. 2.  Arbejdsløshedskassen skal i indkaldelsen til  

 den i stk. 1 nævnte samtale informere medlemmet om, at medlemmet ikke kan  

 modtage dagpenge, så længe medlemmet udebliver fra samtalen.
§ 5.  Medlemmet skal under en vejledningssamtale i  

 henhold til § 4 give oplysninger om sin jobsøgningsaktivitet samt deltagelse  

 i kurser og andre beskæftigelsesfremmende aktiviteter.
Oplysningerne skal  

 indgå i grundlaget for den vejledning, som arbejdsløshedskassen skal give  

 medlemmet.
 Stk. 2.  Arbejdsløshedskassen skal i forbindelse med  

 samtalen vejlede medlemmet om mulighederne for at opnå beskæftigelse.  

 Arbejdsløshedskassen skal desuden vejlede om de muligheder for uddannelse,  

 genoptræning eller omskoling, der findes inden for arbejdsløshedskassens  

 faglige område, og som har betydning for medlemmets genplacering på  

 arbejdsmarkedet.
 § 6.  Arbejdsløshedskassen kan vejlede medlemmet i  

 jobsøgningsfærdigheder, hvis arbejdsløshedskassen skønner, at medlemmets  

 beskæftigelsesmuligheder herved forbedres.
 Stk. 2.  Arbejdsløshedskassen kan kræve, at medlemmet  

 deltager i et jobsøgningskursus, hvis arbejdsløshedskassen skønner, at  

 medlemmet har et særligt behov herfor.
 § 7.  Arbejdsløshedskassen får til brug  

 forvejledningen af medlemmet oplysninger fraArbejdsformidlingen dels om de  

 kurser ogandre beskæftigelsesfremmende aktiviteter, som medlemmet er blevet  

 henvist til af Arbejdsformidlingen og dels om, hvilke af disse aktiviteter  

 medlemmet har deltaget i, i det omfang oplysningerne er registreret i  

 Arbejdsformidlingen, jf. bilag 1.
 Stk. 2.  Arbejdsløshedskassen har pligt til at  

 registrere, hvad medlemmet er blevet informeret og vejledt om og de  

 oplysninger, medlemmet har givet, om medlemmets jobsøgningsaktivitet og  

 deltagelse i aktiviteter af beskæftigelsesmæssig karakter.  

 Arbejdsløshedskassen skal give Arbejdsformidlingen de oplysninger, der  

 fremgår af bilag 1.
 § 8.  Arbejdsløshedskassen skal sikre sig den fornødne  

 dokumentation for arbejdsløshedskassens administration af reglerne i denne  

 bekendtgørelse, jf. arbejdsløshedsforsikringslovens § 79, stk. 3.
 § 9.  Der udarbejdes en vejledning om anvendelsen af  

 bekendtgørelsen.
 § 10.  Bekendtgørelsen træder i kraft den 15. oktober  

 1991.
 Stk. 2.  Samtidig ophæves følgende retsforskrifter:
