 Forbrugerombudsmanden modtog en klage over, at en pakke legetøj ikke  

 indeholdt en figur, der var afbildet på æsken.
 Forbrugerombudsmanden udtalte overfor fabrikanten, at der forelå en  

 væsentlig uoverstemmelse mellem indhold og emballage, og at det forhold, at  

 varen sælges til børn medfører en skærpelse af de krav, der kan stilles efter  

 markedsføringsloven.
 Billeder på legetøjsemballage svarede ikke til indholdet.
 Et forældrepar rettede henvendelse til FO, fordi deres 6-årige barn som  

 samler af smølfer, var blevet skuffet over, at en æske med smølfetilbehør  

 ikke indeholdt den »super-smølf«, som var afbildet på æsken.
FO udtalte over for fabrikanten, at der forelå en væsentlig  

 uoverensstemmelse imellem emballage og indhold, idet der var afbildet en  

 eller flere smølfer på æsken, mens pakken kun indeholdt forskelligt  

 smølfetilbehør og ikke de afbildede smølfer.
Det forhold, at den pågældende  

 vare sælges til børn, medfører efter FO's opfattelse en skærpelse af de krav,  

 der kan stilles i medfør af markedsføringsloven på dette område.
Forhandlingen med fabrikanten resulterede i, at seriens emballage ændredes  

 således, at bagsiden kom til at bestå af gennemsigtigt folie.
Derved kan  

 køberne straks se, at pakken ikke indeholder smølfer, men kun tilbehør til  

 leg med smølfer.
 (* 1) Offentliggjort i Forbrugerombudsmandens Årsberetning 1979-1980, side  

 77.
