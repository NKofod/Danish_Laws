 Bekendtgørelse om indbetaling af Den Særlige  

  

 Pensionsopsparing for medlemmer af arbejdsløshedskasser for  

  

 lønmodtagere ved udbetaling af dagpenge m.v.
 I medfør af § 85 e, stk. 3, i lov om  

 arbejdsløshedsforsikring m.v., jf. lovbekendtgørelse nr. 712 af 19. juli  

 2000,  

 § 14, stk. 3, i lov nr. 400 af 31. maj 2000 om godtgørelse ved  

 deltagelse i erhvervsrettet voksen- og efteruddannelse, som ændret ved lov  

 nr.  

 1251 af 20. december 2000, og § 41 c, stk. 3, i lov om en aktiv  

 arbejdsmarkedspolitik, jf. lovbekendtgørelse nr. 805 af 23. august 2000, som  

 ændret ved lov nr. 1250 af 20. december 2000, fastsættes efter indstilling  

 fra  

 direktøren for Arbejdsløshedsforsikringen og bestyrelsen for Arbejdsmarkedets  

 Tillægspension:
§ 1.  

  

 Arbejdsløshedskasser for lønmodtagere tilbageholder særlig pensionsopsparing  

 hos medlemmer, der modtager dagpenge efter lov om arbejdsløshedsforsikring  

 m.v.  

 eller fuld godtgørelse efter lov om godtgørelse ved deltagelse i  

 erhvervsrettet  

 voksen- og efteruddannelse.
Endvidere tilbageholder kasserne den særlige  

 pensionsopsparing hos medlemmer over 25 år, der modtager  

 uddannelsesgodtgørelse, og hos medlemmer, som modtager aktiveringsydelse  

 efter  

 lov om en aktiv arbejdsmarkedspolitik.
 § 2.  

  

 Pensionsopsparingen  

 udgør 1 procent af den ugentlige ydelse efter fradrag af medlemmets del af  

 ATP-bidraget af den pågældende ydelse.
 Stk. 2.  

  

 Opsparingen  

 for en uge afrundes til nærmeste hele kronebeløb.
§ 3.  

  

 Arbejdsløshedskasserne  

 opgør og indbetaler den tilbageholdte pensionsopsparing kvartalsvis bagud til  

 Arbejdsmarkedets Tillægspension.
Sidste rettidige betalingsdag er den 14. i  

 måneden efter hvert kvartals udløb.
For oktober kvartal er sidste rettidige  

 betalingsdag  

 dog den 20. januar.
 Stk. 2.  

  

 Betaling  

 skal ske til Arbejdsmarkedets Tillægspensions konto for Den Særlige  

 Pensionsopsparing med angivelse af det SE-nummer, den enkelte ydelse er  

 udbetalt under.
 Stk. 3.  

  

 Indbetaler  

 kassen ikke opsparing rettidigt, finder reglerne i § 17, stk. 2-5  

 og  

 7, i lov om Arbejdsmarkedets Tillægspension tilsvarende anvendelse.
 Stk. 4.  

  

 Reglerne  

 for udbetaling af forskud og refusion til de anerkendte arbejdsløshedskasser  

 til dækning af dagpenge, godtgørelse ved deltagelse i erhvervsrettet voksen-  

 og  

 efteruddannelse, uddannelsesgodtgørelse til personer over 25 år samt  

 aktiveringsydelse finder anvendelse på beløb, der indbetales til  

 Arbejdsmarkedets Tillægspension efter denne bekendtgørelse.
 § 4.  

  

 For  

 hvert medlem skal arbejdsløshedskasserne senest den 1. juni hvert år  

 indberette  

 størrelsen af den indbetalte pensionsopsparing for det foregående år.  

 Indberetningen sker direkte til Arbejdsmarkedets Tillægspension.
§ 5.  

  

 Hvis  

 et medlem skal tilbagebetale dagpenge, godtgørelse ved deltagelse i  

 erhvervsrettet voksen- og efteruddannelse, uddannelsesgodtgørelse eller  

 aktiveringsydelse, der er modtaget med urette, skal indbetalte  

 opsparingsbeløb  

 af ydelsen overføres fra Arbejdsmarkedets Tillægspension til  

 arbejdsløshedskassen.
Beløb under 50 kr. overføres dog ikke.
§ 6.  

  

 Bekendtgørelsen  

 træder i kraft den 1. januar 2001.  

1) Stk. 2.  

  

 Samtidig  

 ophæves bekendtgørelse nr. 37 af 20. januar 2000 om indbetaling af Den  

 Særlige  

 Pensionsopsparing for medlemmer af arbejdsløshedskasser for lønmodtagere ved  

 udbetaling af dagpenge mv.
Bekendtgørelsen finder dog fortsat anvendelse på  

 kursusgodtgørelse og praktikydelse.
Arbejdsministeriet, den 14. december  

 2000 Ove Hygum /Vibeke Dalbro 1)  Direktoratet for  

 Arbejdsløshedsforsikringen  

 udarbejder en vejledning til denne bekendtgørelse.
