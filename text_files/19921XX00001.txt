Skriftlig fremsættelse (19. maj  

 1993) Skatteministeren (Ole Stavad):
 Jeg skal hermed tillade mig at fremsætte:
 Forslag til lov om ændring af lov om afgift af  

 visse detailsalgspakninger. (Afgift af visse poser af papir eller plast  

 m.v.).
(Lovforslag nr.
L 299).
 Forslag til lov om ændring af lov om energiafgift  

 af mineralolieprodukter m.v. (Afgiftsforhøjelser m.v.).
(Lovforslag nr.
L 300).
Forslag til lov om ændring af lov om afgift af  

 stenkul, brunkul og koks m.v. og lov om kuldioxidafgift af visse  

 energiprodukter. (Afgiftsforhøjelser m.v.) (Lovforslag nr.
L 301).
 Forslag til lov om ændring af lov om afgift af  

 elektricitet. (Afgiftsforhøjelser m.v.).
(Lovforslag nr.
L 302).
 Forslag til lov om afgift af ledningsført  

 vand.
(Lovforslag nr.
L 303).
 Forslag til lov om ændring af lov om afgift af  

 affald og råstoffer. (Forhøjelse af affaldsafgiften).
(Lovforslag nr.
L 304).
Forslag til lov om ændring af lov om  

 registreringsafgift af motorkøretøjer m.v. (Omlægning af  

 beskatningen af varebiler, busser og valutaudlejningsbiler, afgiftslempelse  

 for motorcykler m.m.) (Lovforslag nr.
L 305).
Et moderne velfærdssamfund som det danske må i  

 stigende grad tage vidtgående hensyn til miljøet.
Regeringen har  

 derfor fra starten prioriteret miljøet meget højt.  

 Miljøvenlig teknologi og lavere ressourceforbrug skal fremmes, og  

 miljøhensyn skal indgå i alle relevante politiske  

 initiativer.
 Skatteomlægningen indeholder derfor også en  

 række initiativer, som skal medvirke til at styrke miljøet.
 El- og kulafgifterne foreslås forhøjet, fordi  

 anvendelse af fossile brændstoffer påvirker det globale  

 miljø gennem udslip af CO2, svovl, partikler og andre  

 skadelige stoffer.
Benzin og diesel bidrager ligeledes til  

 CO2-udslip og luftforurening.
Det foreslås derfor også  

 en afgiftsforhøjelse på dette område.
Som noget nyt foreslås en afgift på vand, som  

 skal sikre den fremtidige forsyning med rent grundvand af god kvalitet.
Et  

 mindsket forbrug af vand vil samtidig medføre en mindsket udledning af  

 spildevand og vil derfor tillige medvirke til et bedre vandmiljø i  

 søer og indre danske farvande.
Samtidig forhøjes  

 affaldsafgiften, bl.a. for at tilskynde til genbrug.
 Ud fra miljømæssige hensyn indføres  

 endvidere en afgift på bæreposer.
 Endelig foreslås der en tilpasning af  

 registreringsafgiften på forskellige køretøjer.
Den øgede anvendelse af miljøafgifter er som  

 nævnt med til at sikre en miljømæssig ansvarlighed.
Men  

 samtidig er det vigtigt at understrege, at det er med til at aflaste de alt  

 for høje skatter på arbejdsindkomst.
 Der er god mening i at flytte skattebelastningen fra  

 arbejdskraft over på miljøbelastende aktiviteter.
Det er helt bevidst, at regeringen i forbindelse med denne  

 skatteomlægning har valgt fortrinsvis at øge afgiftsbelastningen  

 på husholdningerne.
Erhvervslivet skal naturligvis også  

 tilskyndes til at udvise større miljømæssig og  

 ressourcemæssig bevidsthed.
Men regeringen lægger samtidig megen  

 vægt på, at erhvervslivets konkurrenceevne ikke skades.  

 Regeringen vil derfor drøfte initiativer på  

 miljøafgiftsområdet med erhvervslivet, således at  

 konkurrenceevnen kan bevares også fremover.
 Miljøafgifter har en tendens til at ramme relativt  

 hårdere blandt de laveste indkomster og blandt  

 børnefamilierne.
 Den særlig lave bundskat på indkomster  

 på op til 130.000 kr.   for ægtepar 260.000 kr.   sikrer, at  

 også disse grupper får en fremgang i  

 rådighedsbeløbet, også efter at de har betalt de  

 grønne skatter.
 Samtidig kompenseres børnefamilierne for de  

 øgede omkostninger som følge af de grønne skatter gennem  

 en gradvis forhøjelse af børnefamilieydelsen med i alt 1.000  

 kr. fra 1998.
 Idet jeg henviser til lovforslagenes bemærkninger,  

 skal jeg anbefale disse forslag til Folketingets hurtige og velvillige  

 behandling.
