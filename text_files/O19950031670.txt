 Resumé  


  

 En gruppe faglige organisationer klagede på vegne af tre medlemmer over  

 manglende partshøring efter forvaltningslovens § 19 i forbindelse med  

 medlemmernes afskedigelse fra Post- og Telegrafvæsenet.
Post- og Telegrafvæsenet mente ikke at partshøring var nødvendig  

 når afskedigelserne udelukkende var begrundet i virksomhedens forhold.
Post-  

 og  

 Telegrafvæsenet henviste endvidere til at de afskedigede i forvejen var  

 blevet  

 bekendt med afskedigelsesgrundlaget gennem de møder, Post- og Telegrafvæsenet  

 havde holdt i overensstemmelse med overenskomstproceduren med blandt andre  

 tillidsrepræsentanterne for de faglige organisationer.
Ombudsmanden udtalte at partshøring efter forvaltningslovens § 19  

 er en individuel ret som ikke kan erstattes af overholdelse af  

 overenskomstproceduren.
Ombudsmanden fandt det kritisabelt at der ikke blev  

 foretaget partshøring forud for afskedigelserne.
Ombudsmanden fandt det beklageligt at der ikke i  

 opsigelsesbrevene var givet individuelle begrundelser.
Da fejlene var  

 generelt  

 og konkret væsentlige for afskedigelsesafgørelserne, måtte disse anses for  

 ugyldige.
Ombudsmanden henstillede til Post- og Telegrafvæsenet at  

 genoptage sagerne. (J. nr. 1993-2196-809) Manglende partshøring forud for afskedigelse (*1) En gruppe faglige  

 organisationer (A) klagede over manglende partshøring i forbindelse med  

 afskedigelsen  

 af tre medlemmer fra Post- og Telegrafvæsenet (P&T).
 Sagens omstændigheder var  

 følgende:
 Ved skrivelser af 29. oktober  

 1992 blev de tre medlemmer opsagt fra deres stillinger i P&T,  

 Bygningstjenesten.  

 Brevene var enslydende og havde følgende indhold:
 "Grundet nedgang i  

 arbejdsopgaverne i 1993 ser Bygningstjenesten sig nødsaget til at varsle dig  

 afsked.
Opsigelsesvarslet i henhold  

 til gældende overenskomst hhv. funktionærloven udgør 4 måneder.
Din sidste  

 ansættelsesdag er således den 28. februar 1993.
 Du er som tidligere omtalt  

 tilmeldt postvæsenets jobbørs, som har meddelt, at der ikke på nuværende  

 tidspunkt er anmeldt arbejdskraftbehov, der kan tilbydes dig.
 Du vil i opsigelsesperioden  

 være tilmeldt Jobbørsen med henblik på fremsættelse af  

 genbeskæftigelsestilbud,  

 ligesom Bygningstjenesten er indstillet på at revurdere situationen, såfremt  

 udviklingen i opgavemængden giver anledning hertil.
Kopi af dette brev er  

 tilsendt din faglige organisation - (A) - samt Postvæsenets  

 Personalefunktion." Afskedigelserne var et led i  

 en generel nedskæring i Bygningstjenesten som bl.a. på grund af manglende  

 ordretilgang skulle reduceres fra 110 ansatte til ca. 60 ansatte.
Spørgsmålet  

 om generelle nedskæringer blev drøftet mellem P&T og de berørte  

 organisationer  

 på flere møder i løbet af sommeren 1992. Under drøftelserne gjorde  

 organisationerne indsigelse imod at der blev foretaget afskedigelser og  

 pegede  

 på muligheden af at overflytte de berørte personer til andre stillinger inden  

 for postvæsenet og lade reduktionen ske ved naturlig afgang.
Ledelsen  

 fastholdt imidlertid at personalereduktionen skulle ske ved afskedigelser,  

 dog således at de der blev sagt op i opsigelsesperioden skulle forsøges  

 overflyttet  

 til andre funktioner ved tilmelding til "jobbørsen".
A som var blevet underrettet  

 om afskedigelsesskrivelserne af 29. oktober 1992, begærede ved skrivelse af  

 24. november 1992 til Bygningstjenesten afholdt et forhandlingsmøde i henhold  

 til AC-overenskomstens § 21. Mødet blev holdt den 14. januar 1993. I mødet  

 deltog repræsentanter for Generaldirektoratet for P&T og A.
Den 15.  

 januar  

 1993 sendte P&T referat af mødet.
I referatet anførtes bl.a.:
 "...
Organisationerne udtrykte  

 tvivl om, hvorvidt forvaltningslovens regler om partshøring var overholdt i  

 forbindelse med afskedigelserne.
Generaldirektoratet fandt, at  

 afskedsprocedure var foretaget helt i overensstemmelse med gældende  

 regler." A kommenterede i skrivelse af  

 8. februar 1993 referatet.
A bemærkede bl.a.:
 "...
F.s.v.a. de på mødet rejste  

 spørgsmål om partshøring er det fortsat organisationernes opfattelse, at en  

 sådan skal iværksættes eller ihvertfald tilbydes ved enhver uansøgt opsigelse  

 -  

 uanset begrundelsen.
Det er således ikke rigtigt, når P&T hævder, at  

 dette  

 ikke er nødvendigt, når opsigelsen alene skyldes virksomhedens forhold, idet  

 den opsagte netop har behov for forudgående at forholde sig til  

 overvejelserne  

 bag det konkrete valg.
 Den manglende partshøring er  

 derfor udtryk for en væsentlig mangel ved beslutningen, der som udgangspunkt  

 må  

 omgøres.
Jeg skal bede om en  

 henvendelse med henblik på at drøfte, hvorledes denne mangel kan blive  

 afhjulpet." Hertil svarede  

 Generaldirektoratet for P&T, Postvæsenet, i skrivelse af 12. maj 1993:
 "Under henvisning til  

 ovennævnte breve skal vi meddele, at det fortsat er Generaldirektoratets  

 opfattelse,  

 at afskedsprocedure i relation til ovennævnte medarbejdere er foretaget helt  

 i  

 overensstemmelse med gældende regler.
 Denne opfattelse fremgår  

 endvidere af mødereferatet af 14. januar 1993, og er ligeledes meddelt (A)  

 ved  

 en senere telefonsamtale.
 Det er Generaldirektoratets  

 opfattelse, at der ikke skal etableres partshøring i henhold til  

 Forvaltningslovens  

 § 19 i en situation som den foreliggende, hvor afskedigelserne udelukkende er  

 begrundet i virksomhedens forhold.
 Endvidere formodes det, at de  

 pågældende medarbejdere er fuldt bekendt med afskedigelsesgrundlaget, idet  

 medarbejdernes repræsentanter forud for afskedigelserne, der fandt sted i  

 oktober/november  

 1992, har deltaget i mødet om P&T Bygningstjenestens økonomiske og  

 bemandingsmæssige situation, afholdt bl.a. den 24.6.1992 og den 19.8.1992.
Afskedigelsesprocedurereglerne  

 i overenskomst for akademikere i staten er ligeledes overholdt, da der  

 samtidig  

 med afskedigelserne er sendt kopier af afskedigelsesbrevene til  

 organisationerne." Under et forhandlingsmøde den  

 15. juni 1993 drøftedes på ny om der burde være foretaget partshøring.  

 Parterne  

 fastholdt under mødet deres tidligere standpunkter.
I en skrivelse af 7. maj 1993  

 til postvæsenets overenskomstkontor redegjorde Generaldirektoratet for  

 P&T  

 for hvorledes personalereduktionerne i Bygningstjenesten var gennemført.
Det  

 oplystes bl.a.:
 "...
 Vedrørende årsagen til opsigelserne  

 kan oplyses, at P&T Bygningstjenesten - på baggrund af en ordrenedgang i  

 1992 på ca. 5 mio. kr. i forhold til forventet og begrundet forventning om  

 fortsat nedgang i omsætningen i 1993, svarende til ca. 40% - har måttet  

 gennemføre en bemandingstilpasning fra 110 til ca. 60 medarbejdere for at  

 sikre  

 den nødvendige økonomiske balance i virksomheden.
 Nedgangen er jævnt fordelt på  

 Bygningstjenestens samlede opgaveområder, men vedrører især nybygninger og  

 større ombygninger.
 De heraf berørte medarbejdere  

 er udvalgt med henblik på virksomhedens fremtidige konkurrenceevne og  

 opgavegrundlag.
Der er således i udvælgelsen  

 taget hensyn til balancen faggrupperne imellem og den enkelte medarbejders  

 kvalifikationer og muligheder for at indgå i den strukturelle  

 tilpasning." I skrivelse af 28. september  

 1993 indbragte A sagen for mig idet A anførte følgende:
 "Som det fremgår af  

 disse bilag er der uenighed mellem P & T og organisationerne om  

 anvendelsen  

 af Forvaltningslovens § 19.
 Organisationerne mener, at  

 denne bestemmelses regler om partshøring ikke er blevet fulgt i forbindelse  

 med  

 afskedigelserne, og at disse derfor lider af en væsentlig mangel.
 P & T har derimod  

 fastholdt, at partshøring ikke er nødvendig, når afskedigelserne udelukkende  

 er  

 begrundet i arbejdsgiverens situation.
 Organisationerne mener, at  

 den opsagte uanset begrundelsen altid vil have et behov for at kunne udtale  

 sig  

 om det konkrete valg, som afskedigelsen er udtryk for og finder det  

 problematisk, om myndigheden ved valg af begrundelse kan frigøre sig fra  

 kravet om partshøring.
..." I en udtalelse af 19.  

 november 1993 gjorde Generaldirektoratet for P&T følgende gældende:
"Bygningstjenesten  

 (BTJ), hvor de omhandlede medarbejdere var ansat indtil deres fratræden, er  

 en  

 selvstændig, resultatansvarlig enhed i Postvæsenet.
Bygningstjenesten  

 oplevede  

 i foråret og sommeren 1992, at enhedens budgetterede indtægter ikke blev  

 realiseret, fordi den forventede tilgang af ordrer udeblev i et vist omfang.  

 Som følge af denne arbejdsmangel måtte Postvæsenet reducere medarbejderstaben  

 i  

 Bygningstjenesten fra 110 til ca. 60 personer, som skønnedes også fremover at  

 være det fornødne antal.
 Reduktionerne blev gennemført  

 i to runder, nemlig en i forsommeren 1992 og en i efteråret 1992. De  

 personer,  

 der er omfattet af klagen fra (A), blev opsagt i forbindelse med den  

 sidstnævnte reduktion, og bemærkningerne i det følgende er møntet på denne  

 reduktion.
Inden det blev besluttet,  

 hvor mange medarbejdere der skulle fratræde, havde nødvendigheden og omfanget  

 af reduktionen været drøftet i overensstemmelse med reglerne herom i  

 samarbejdsaftalen inden for staten og på møder med tillidsrepræsentanterne  

 for  

 medarbejdergrupperne i Bygningstjenesten.
I drøftelserne deltog også  

 tillidsrepræsentanterne for (A).
 Postvæsenet redegjorde på  

 møderne for nødvendigheden af at reducere bemandingen på grund af  

 forventningerne til ordretilgangen og Bygningstjenestens økonomi, omfanget af  

 reduktionen, tidsplanen herfor, og kriterierne for hvem der skulle fratræde.  

 Der blev desuden redegjort for de muligheder, som Postvæsenets Jobbørs havde  

 for at søge de overtallige medarbejdere omplaceret i forbindelse med  

 arbejdskraftsbehov ved andre enheder i Postvæsenet.
Disse drøftelser, som er en  

 almindeligt fulgt procedure i Postvæsenet, havde bl.a. til hensigt at skaffe  

 alle relevante og nødvendige oplysninger til veje, inden den endelige  

 beslutning om at gennemføre reduktionen blev taget.
Drøftelserne gjorde det  

 desuden muligt for alle interesserede parter at fremkomme med deres  

 synspunkter  

 om alle aspekter i anledning af reduktionen.
Gennem de nævnte drøftelser  

 er de samme hensyn, som de der ligger bag høringsbestemmelsen i  

 forvaltningslovens § 19, blevet varetaget.
Bestemmelsen kan dog efter  

 Generaldirektoratets opfattelse ikke påberåbes i relation til Postvæsenets  

 beslutning om, hvilke medarbejdere der skulle afskediges fra  

 Bygningstjenesten, idet afskedigelse er begrundet i arbejdsgiverens, dvs.  

 Postvæsenets, forhold i modsætning til forhold hos de enkelte medarbejdere. §  

 19 er ikke anvendelig i praksis, fordi kredsen af høringsberettigede og  

 høringstemaet ikke kan fastlægges.
De hensyn, som ligger bag  

 forvaltningslovens  

 § 19, er som anført blevet varetaget gennem drøftelserne med  

 personaleorganisationerne i samarbejdsudvalg mv., og gennem disse drøftelser  

 er  

 alle relevante forhold blevet belyst.
Generaldirektoratet deler  

 således fortsat ikke klagerens opfattelse om anvendelsen af  

 forvaltningslovens  

 § 19." Hertil bemærkede A i en  

 skrivelse af 13. januar 1994:
 "...
Organisationerne mener  

 stadig, at Generaldirektoratets begrundelse for ikke at anvende  

 forvaltningslovens  

 § 19 er uholdbar.
Bestemmelsen skal anvendes og partshøring foretages uanset  

 begrundelsen for de evt. efterfølgende opsigelser.
Ved afskedigelsen af vore  

 medlemmer har P&T sat sig ud over dette retssikkerhedskrav, og  

 beslutningerne  

 lider derfor af en væsentlig mangel.
Synspunktet har også støtte i  

 retspraksis.
At Postvæsenet i sin tid  

 bestræbte sig på at orientere de ansatte og disses repræsentanter om de  

 dengang  

 påtænkte reduktioner, bestrider organisationerne ikke.
Men informationen og  

 drøftelserne om denne var af generel karakter, og det er forkert, når  

 Generaldirektoratet i udtalelsen anfører, at disse drøftelser "gjorde  

 det  

 desuden muligt for alle interesserede parter at fremkomme med deres  

 synspunkter  

 om alle aspekter i anledning af reduktionen". For den enkelte ansatte  

 har  

 det aller væsentligste aspekt - nemlig vedkommendes fortsatte ansættelse -  

 ikke været behandlet.
 Det kan heller ikke være  

 rigtigt, når Generaldirektoratet anfører "§ 19 er ikke anvendelig i  

 praksis, fordi kredsen af høringsberettigede og høringstemaet ikke kan  

 fastlægges".
Kredsen af høringsberettigede  

 er jo netop de enkelte ansatte, som man er sindet at afskedige og  

 høringstemaet  

 er naturligvis afskedigelsen og eksempelvis et alternativ i form af en  

 omplacering efter de lokale regler om jobbank." Herefter udtalte jeg  

 følgende:
 "I forbindelse med  

 afskedigelserne af de tre medlemmer fulgte P&T den procedure der er  

 foreskrevet  

 i § 21 i AC-overenskomsten. § 21 indeholder bl.a. følgende bestemmelse:
 "  

  

 1.  

  

 Ved afskedigelse af en arbejdstager må vilkårligheder ikke finde  

 sted, og klager over påståede urimelige afskedigelser kan behandles efter  

 nedenstående regler:
Sager om påståede urimelige  

 afskedigelser behandles hurtigst muligt.
Sager, i hvilke, der nedlægges  

 påstand  

 om underkendelse af en afskedigelse, skal så vidt muligt være afsluttet inden  

 udløbet af den pågældende arbejdstagers opsigelsesvarsel.
2.  

  

 Det påhviler ansættelsesmyndigheden at meddele enhver opsigelse  

 til den ansatte skriftligt med begrundelse for opsigelsen.
Såfremt den  

 pågældende har været uafbrudt beskæftiget hos ansættelsesmyndigheden i mere  

 end 9 måneder, gives der samtidig meddelelse til organisationen ved kopi af  

 opsigelsesskrivelsen.
 3.  

  

 Såfremt den pågældende har været uafbrudt beskæftiget hos  

 ansættelsesmyndigheden i mere end 9 måneder og organisationen skønner, at  

 afskedigelsen ikke kan anses for rimeligt begrundet i den pågældendes eller  

 ansættelsesmyndighedens forhold, kan organisationen inden for en frist af 14  

 dage (for månedslønnede 1 måned) efter opsigelsen kræve spørgsmålet  

 forhandlet  

 med den lokale ansættelsesmyndighed.
 4.  

  

 Opnås der ikke ved forannævnte forhandling enighed mellem organisationen  

 og ansættelsesmyndigheden, kan organisationen inden for en frist af 14 dage  

 (for månedslønnede 1 måned) efter forhandlingen begære sagen forhandlet med  

 Finansministeriet.
5.  

  

 Opnås der ikke enighed ved forhandlingen mellem  

 Finansministeriet og organisationen, kan sagen inden for en frist af 14 dage  

 (for månedslønnede 1 måned) kræves gjort til genstand for behandling i en i  

 denne anledning nedsat voldgift.
Voldgiften nedsættes efter reglerne i  

 vedkommende hovedaftale.
6.  

  

 Voldgiftsretten afsiger en motiveret kendelse.
I de tilfælde,  

 hvor voldgiftsretten måtte finde, at den foretagne afskedigelse er urimelig  

 og  

 ikke begrundet i arbejdstagerens eller ansættelsesmyndighedens forhold, kan  

 det pålægges ansættelsesmyndigheden at afbøde virkningerne af opsigelsen.
Det kan herved pålægges  

 ansættelsesmyndigheden, såfremt den pågældende og ansættelsesmyndigheden ikke  

 begge ønsker ansættelsesforholdet opretholdt, at betale den pågældende en  

 erstatning, hvis størrelse fastsættes af voldgiftsretten og skal være  

 afhængig  

 af sagens omstændigheder og pågældendes anciennitet i staten." I sager hvori der er eller  

 vil blive truffet afgørelse af en forvaltningsmyndighed, gælder desuden  

 forvaltningslovens regler om partshøring og begrundelse.
Det er i  

 retspraksis,  

 administrativ praksis og ombudsmandspraksis fast antaget at  

 afskedigelsesbeslutninger er afgørelser i forvaltningslovens forstand.
Dette  

 gælder hvad enten der er tale om afskedigelse af tjenestemænd eller som her  

 overenskomstansat  

 personale.
 Forvaltningslovens §§ 19, 22  

 og 24 har følgende indhold:
"  

  

 § 19.  

  

 Kan en part i en sag ikke antages at være bekendt med, at  

 myndigheden er i besiddelse af bestemte oplysninger vedrørende sagens  

 faktiske  

 omstændigheder, må der ikke træffes afgørelse, før myndigheden har gjort  

 parten bekendt med oplysningerne og givet denne lejlighed til at fremkomme  

 med  

 en udtalelse.
Det gælder dog kun, hvis oplysningerne er til ugunst for den  

 pågældende part og er af væsentlig betydning for sagens afgørelse.  

 Myndigheden  

 kan fastsætte en frist for afgivelsen af den nævnte udtalelse." "  

  

 § 22.  

  

 En afgørelse skal, når den meddeles skriftligt, være ledsaget  

 af en begrundelse, medmindre afgørelsen fuldt ud giver den pågældende part  

 medhold." "  

  

 § 24.  

  

 En begrundelse for en afgørelse skal indeholde en henvisning  

 til de retsregler, i henhold til hvilke afgørelsen er truffet.
I det omfang,  

 afgørelsen efter disse regler beror på et administrativt skøn, skal  

 begrundelsen tillige angive de hovedhensyn, der har været bestemmende for  

 skønsudøvelsen.
Stk. 2.  

  

 Begrundelsen skal endvidere om fornødent indeholde en kort  

 redegørelse for de oplysninger vedrørende sagens faktiske omstændigheder, som  

 er tillagt væsentlig betydning for afgørelsen." Retten til at blive partshørt  

 samt modtage en begrundelse tilkommer "parten", det vil i  

 forbindelse  

 med afskedigelsesafgørelser sige den der bliver afskediget.
Høringen skal  

 foretages forud for afgørelsen, og en tilsidesættelse kan føre til at  

 afgørelsen bliver ugyldig.
Der er således tale om en individuel ret.
Retten til at blive hørt og  

 afgive udtalelse i henhold til AC-overenskomsten udspringer af en kollektiv  

 overenskomst og tilkommer den forhandlingsberettigede organisation, i dette  

 tilfælde (A). Som det ses af citatet, indebærer dette at organisationen og  

 ikke parten skal høres, ligesom det er organisationen og ikke parten der kan  

 forlange sagen indbragt for voldgiftsret.
Høringen foretages efter at  

 afgørelsen om opsigelse er truffet.
 I tilfælde af at  

 overenskomstens § 21 ikke var blevet overholdt, ville der være tale om et  

 overenskomstbrud som af organisationen kunne indbringes for Arbejdsretten.  

 Derimod kan en sådan fejl næppe påvirke afskedigelsesafgørelsens gyldighed.
Det forhold at  

 procedurereglerne i overenskomsten efterleves, fritager derfor ikke  

 forvaltningen fra at efterleve forvaltningslovens regler, lige så lidt som  

 overenskomstproceduren kan betragtes som en opfyldelse af den individuelle  

 partshøring efter forvaltningsloven.
Jeg henviser herved også til  

 Folketingets  

 Ombudsmands beretning for 1990, s. 339ff, og særligt s.  

 362f.
Pligten til partshøring i  

 henhold til forvaltningslovens § 19, stk. 1, omfatter oplysninger vedrørende  

 sagens faktiske omstændigheder for så vidt oplysningerne har været ugunstige  

 for parten og af væsentlig betydning.
Det kan ikke af sagen ses hvilke  

 forhold  

 der har bevirket at netop de pågældende arkitekter blev afskediget.
 P&T synes at være af den  

 opfattelse at de forhold der førte til at personalet i Bygningstjenesten blev  

 reduceret, udgjorde hele afskedigelsesgrundlaget, og at partshøring over  

 disse  

 oplysninger for så vidt var overflødig idet organisationerne havde haft  

 lejlighed til under besparelsesforhandlingerne at udtale sig herom.
Som oplyst af  

 generaldirektoratet i skrivelse af 7. januar 1993 til overenskomstkontoret  

 byggede afskedigelserne - ud over på en generel beslutning om at skære ned i  

 personaletallet - på en udvælgelse af de personer der skulle afskediges.
Ved  

 denne udvælgelse blev der taget hensyn til balancen mellem faggrupperne og  

 den  

 enkeltes kvalifikationer og muligheder for at indgå i den strukturelle  

 tilpasning.
 Partshøringen skulle således  

 omfatte såvel oplysningerne om at foretage besparelser som oplysningerne  

 vedrørende den enkelte medarbejders uddannelsesmæssige forhold, arbejdsevner,  

 arbejdets omfang osv. for så vidt disse oplysninger var blevet tillagt  

 væsentlig  

 betydning for udvælgelsen af den pågældende.
Da der efter det oplyste  

 overhovedet ikke blev forelagt oplysninger af denne type for de pågældende  

 forud for afskedigelserne, må jeg anse forvaltningslovens § 19, stk. 1, for  

 tilsidesat.
Jeg finder dette forhold kritisabelt.
Bygningstjenesten burde  

 endvidere have ledsaget opsigelsesskrivelserne med en begrundelse, dvs. en  

 angivelse af de individuelle forhold hos den enkelte medarbejder der var lagt  

 vægt på ved afskedigelsen, jf. §§ 22 og 24 i forvaltningsloven.
Også dette  

 forhold finder jeg beklageligt.
Der foreligger således to  

 generelt set væsentlige retlige mangler i forbindelse med de tre  

 afskedigelsesafgørelser.  

 Det forhold at den generelle beslutning om at reducere antallet af  

 medarbejdere  

 i Bygningstjenesten havde været drøftet med organisationerne, kan allerede  

 fordi besparelsesoplysningerne kun udgjorde en del af  

 afskedigelsesgrundlaget,  

 ikke bevirke at manglerne anses for uvæsentlige.
Da der heller ikke i øvrigt  

 er oplyst omstændigheder der godtgør at fejlene har været uden betydning for  

 afskedigelsesafgørelserne, må disse efter min mening betragtes som ugyldige.
 Jeg har derfor henstillet til  

 Generaldirektoratet for Post- og Telegrafvæsenet at genoptage sagerne med  

 henblik på at rette de begåede fejl.
..." P&T meddelte senere at de  

 afskedigede medlemmer havde fået udbetalt erstatning.
 Jeg tog det meddelte til  

 efterretning.
 NOTER (*1) Jf.  

 FOB 1990, s. 339.
