K lod sig under barselsorlov registrere som selvstændig indehaver af  

 en byggeforretning.
Hun anførte, at hun ikke deltog arbejdsmæssigt i firmaet,  

 og at dette kun blev registreret i hendes navn, fordi ægtefællen var gået  

 konkurs med et tidligere byggefirma.
 Ankestyrelsen tiltrådte amtsankenævnets afgørelse om, at K ved  

 registreringen som selvstændig måtte anses for at have genoptaget arbejdet i  

 dagpengelovens forstand og dermed ikke længere var berettiget til dagpenge.
 Ankestyrelsen lagde herunder vægt på, at K's tidligere  

 ansættelsesforhold var ophørt på registreringstidspunktet.
 REDEGØRELSE FOR SAGEN:
 K fratrådte sit arbejde som sygehjælper for at påbegynde barselsorlov den  

 1. juni 1987. Fødslen fandt sted den 30. juli 1987.
Arbejdsgiverkontrollen meddelte den 7. september 1987 socialforvaltningen, at K pr. 1. september 1987 var registreret som selvstændig.
Samme dag meddelte forvaltningen K, at barselsdagpengene blev standset pr. 31. august 1987.
 Den 10. september 1987 meddelte K forvaltningen, at det var korrekt, at  

 hun pr. 1. september 1987 var registreret som selvstændig, men at hun ikke  

 deltog arbejdsmæssigt i firmaet, som kun blev registreret i hendes navn,  

 fordi ægtefællen, der var murer, var gået konkurs med et tidligere  

 byggefirma.
 K indbragte samtidig socialforvaltningens afgørelse for amtsankenævnet.
 Forvaltningen fastholdt over for amtsankenævnet den trufne afgørelse.  

 Fastholdelsen blev begrundet med, at K ifølge blanket dp 216 af 7. september  

 1987 forventede en indtægt på 200.000 kr. i regnskabsåret 1. september 1987  

 til 31. august 1988. Det var herefter socialforvaltningens opfattelse, at K  

 måtte være gået i arbejde for at kunne opnå en sådan indtægt.
 Over for amtsankenævnet oplyste K bl.a., at det var hendes mand, der ville  

 opnå en indtægt på kr. 200.000,-, mens hendes indtægt udgjorde kr. 0,-. Hun  

 oplyste endvidere, at hun påbegyndte arbejde som sygehjælper igen den 15.  

 januar 1988.
Som svar herpå oplyste socialforvaltningen bl.a., at det ikke har nogen  

 betydning, om arbejdsindsatsen giver nogen indtægt, og at det at være  

 arbejdsgiver/selvstændig må medføre arbejde.
Endvidere gjorde  

 socialforvaltningen opmærksom på, at K's ansættelsesforhold var ophørt den  

 31. juli 1987.
 AFGØRELSEN, DER KLAGES OVER:
 Amtsankenævnet tiltrådte det sociale udvalgs afgørelse med den  

 begrundelse, at K's funktion som direktør i den selvstændige virksomhed  

 skønnedes at måtte anses som genoptagelse af arbejde i dagpengelovens  

 forstand.
 KLAGEN TIL ANKESTYRELSEN:
 Afgørelsen blev anket af K, som bl.a. anførte, at det ikke er nogen  

 betingelse for at være selvstændig arbejdsgiver, at man arbejder.
Selvstændige arbejdsgivere har også ret til barselsorlov.
Endvidere  

 anførte K, at hun den 15. februar 1988 startede ansættelse som sygehjælper og  

 fra den 1. februar 1988 havde dagplejeplads til barnet.
Endelig gjordes  

 opmærksom på, at K selv havde passet barnet, og at det således havde været  

 umuligt samtidig at passe en selvstændig murerforretning.
 LOVGRUNDLAG:
 Lov om dagpenge ved sygdom og fødsel, § 33.
 Sikringsstyrelsens vejledning af 30. januar 1987 om lov om dagpenge ved  

 sygdom eller fødsel, pkt. 88.
 ANKESTYRELSENS AFGØRELSE:
 Ankestyrelsen tiltræder afgørelsen truffet af amtsankenævnet.
Ankestyrelsen har ved sin afgørelse lagt vægt på, at det må anses at være  

 et arbejde i dagpengelovens forstand at være registreret som direktør i en  

 selvstændig erhvervsvirksomhed.
K må således anses at have genoptaget  

 arbejdet den 1. september 1987.
 Ankestyrelsen har herunder lagt vægt på, at K's tidligere arbejdsforhold  

 ophørte 31. juli 1987.
