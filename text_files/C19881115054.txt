 Ved skrivelse af 1. juli 1987 orienterede direktoratet bl.a. om, at  

 arbejdsgiverperioden fra 1. april 1987 var nedsat til 5 uger.
 Ved Folketingets vedtagelse af lov nr. 872 af 23. december 1987 samt lov  

 nr. 165 af 23. marts 1988 om ændringer af lov om dagpenge ved sygdom eller  

 fødsel er arbejdsgiverperioden fra den 1. april 1988 nedsat til 1 uge.
Offentlige arbejdsgivere afholder selv udgiften til dagpenge både i  

 arbejdsgiverperioden og de efterfølgende 12 uger, det vil sige i de 13 første  

 uger af sygeperioden.
Der ydes således ikke dagpengerefusion af kommunen for  

 denne periode.
 Denne udvidede dagpengepligt for offentlige arbejdsgivere har virkning for  

 sygdomstilfælde, hvor den hidtidige arbejdsgiverperiode på 5 uger endnu ikke  

 er udløbet den 1. april 1988, det vil sige for sygeperioder, der er påbegyndt  

 den 27. februar 1988 eller senere.
 Der henvises i øvrigt til direktoratets skrivelse af 1. juli 1987 for så  

 vidt angår spørgsmålet om anmeldelse af fravær og dagpengerefusion.
 E.B.
Erik Bang Kriminalforsorgens anstalter, afdelinger, pensioner og  

 arrestinspektørerne.
