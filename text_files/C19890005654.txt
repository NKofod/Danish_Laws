(Til samtlige kommunalbestyrelser og  

 amtsråd) Ved lov nr. 221 af 5. april 1989 er der foretaget en ændring af reglerne  

 om ejendomsbeskatningen af forsamlingshuse i lov om beskatning til kommunerne  

 af faste ejendomme.
 Ændringsloven er optaget som bilag til denne skrivelse.
 Ved ændringslovens § 1, nr. 1, er der i ejendomsskattelovens § 7, stk. 1,  

 indsat et nyt litra e, som indebærer, at forsamlingshuse, der ikke drives  

 erhvervsmæssigt, er fritaget for grundskyld til kommune og amtskommune.
 I konsekvens heraf bortfalder samtidig, jf. ændringlovens § 1, nr. 2, den  

 nuværende adgang efter ejendomsskattelovens § 8, stk. 1, litra d, for den  

 enkelte kommunalbestyrelse og det enkelte amtsråd til efter ansøgning at  

 meddele fritagelse for grundskyld af forsamlingshuse.
 Ændringsloven har virkning fra og med skatteåret 1990.
I det omfang, der i dag opkræves grundskyld af forsamlingshuse, skal den  

 enkelte kommune således sørge for, at der fra og med skatteåret 1990 ikke  

 længere opkræves kommunal og amtskommunal grundskyld af disse ejendomme.  

2. Hvad forstås ved et forsamlingshus? Der er i loven givet følgende definition af et forsamlingshus: »Ved  

 forsamlingshus skal forstås en bygning, der er bestemt til og hovedsagelig  

 benyttes til afholdelse af møder af politisk, religiøs og oplysende karakter,  

 og hvor til der er offentlig adgang.« Som led i lovforberedelsen udsendte Indenrigsministeriet den 6. januar  

 1989 et spørgeskema vedrørende kommunernes fritagelse af forsamlingshuse for  

 grundskyld.
Der var i spørgeskemaet henvist til den definition af et  

 forsamlingshus, som også er anvendt i ændringsloven.
 De ejendomme, der er omfattet af fritagelsen, er således som udgangspunkt  

 de samme som dem, der er medtaget i den enkelte kommunes besvarelse af  

 spørgeskemaet.
Som det fremgår, er det anvendelsen af en bygning, der er afgørende for,  

 om den falder ind under lovens definition af et forsamlingshus.
Der kan  

 derfor både være tale om bygninger, der ligger i og uden for byområder.
 I øvrigt kan det om definitionen af forsamlingshuse siges, at den ifølge  

 bemærkningerne til lovforslaget navnlig omfatter de traditionelle  

 forsamlingshuse på landet samt missionshuse.
 Men også andre bygninger er omfattet, jf. nedenstående udtalelse, som  

 Indenrigsministeriet har indhentet fra Kulturministeriet i forbindelse med  

 behandlingen af lovforslaget:
»I de seneste ca. 20 år er opstået andre former for  

 forsamlingssteder, kaldet aktivitetshuse, medborgerhuse, beboerhuse,  

 kulturhuse eller blot »huse«.
Husene opfylder de samme behov, som  

 forsamlingshusene gør, men derudover stiller de ofte faciliteter til rådighed  

 for andre typer af aktiviteter, f.eks. håndværksmæssige, kunstneriske og  

 kulturelle aktiviteter.
Disse huse befinder sig ofte i større boligområder i nærheden af større  

 byer eller i selve bycentrene, i modsætning til de mere traditionelle  

 forsamlingshuse, der hovedsageligt findes på landet.'  3.  

 Fritagelsesbestemmelsen omfatter ikke forsamlingshuse, der drive s erhvervsmæssigt.
Kravet om, at forsamlingshuset »ikke drives erhvervsmæssigt« går  

 på, at der ikke tilsigtes noget overskud ved driften, der kan tilfalde ejeren  

 som fortjeneste eller udloddes til en flerhed af interessenter.
Kravet om  

 ikke-erhvervsmæssig drift må derfor siges at være opfyldt, hvis der i  

 vedtægterne for et forsamlingshus er en bestemmelse om ,at eventuelt overskud  

 ved udlejning ikke må overføres til andre formål end til husets fortsatte  

 drift og eventuelle udbygning.  4. Bygningens anvendelse.
 I definitionen af et forsamlingshus indgår, at der skal være tale om en  

 bygning, der hovedsagelig anvendes til nogle nærmere angivne aktiviteter.
Meningen med ordet »hovedsagelig« er, at det på den ene side  

 ikke skal hindre fritagelse, at ejendommen i et vist omfang benyttes til  

 andre formål end forsamlingshusaktiviteter.
På den anden side ligger det også  

 i ordet, at disse andre formål ikke må have et væsentligt omfang i forhold  

 til forsamlingshusaktiviteterne.
 I de konkrete tilfælde er det vedkommende kommune, som bygningen ligger i,  

 der skal afgøre, om betingelserne for fritagelse er opfyldt.
 Hvis der er tale om en funktionærbolig i et forsamlingshus, må den normalt  

 kunne siges at være et led i driften af forsamlingshuset og dermed gå ind  

 under fritagelse.
 Endvidere kan nævnes forskellige tilfælde, hvor det er  

 Indenrigsministeriets klare opfattelse, at betingelserne for fritagelse er  

 opfyldt, selvom bygningen anvendes til andre formål end  

 forsamlingshusaktiviteter.
 Det gælder således tilfælde, hvor der er tale om følgende forhold i  

 tilknytning til et forsamlingshus:
 Ifølge 1. punktum i det nye § 7, stk. 1, litra e, i ejendomsskatteloven  

 omfatter fritagelsen »den bebyggede grund, gårdsplads og have« til  

 forsamlingshuse.
 Med hensyn til fritagelsen af havearealer er det i bestemmelsens 3.  

 punktum præciseret, at en sammenhængende have, der hører til et  

 forsamlingshus, er omfattet af fritagelsen, selvom en del af haven i  

 matrikulær henseende udgør en eller flere selvstændige ejendomme, der er  

 særskilt vurderet.
 Det vil sige, at det afgørende ved fritagelsen af havearealer er, at der  

 er tale om sammenhængende arealer, der rent faktisk benyttes som have til et  

 forsamlingshus, således at fritagelsen også omfatter et haveareal, der udgør  

 et selvstændigt matrikelnummer og er særskilt vurderet som ubebygget grund.
