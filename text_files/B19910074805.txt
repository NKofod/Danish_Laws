I medfør af § 10 og § 28, stk. 5, i dyreværnsloven, jf. lov nr. 386 af 6. juni 1991, fastsættes:
 § 1.  Besiddelse og avl af følgende hunde er forbudt:
 Stk. 2.  Forbuddet i stk. 1 gælder tillige for  

 krydsninger, hvori de nævnte hunde indgår.
§ 2.  Personer, som den 1. december 1991 var ejere af  

 de i § 1 nævnte hunde, kan dog fortsat besidde disse, såfremt der indgives  

 anmeldelse herom til politiet senest den 1. februar 1992, og såfremt hundene  

 forsynes med en øretatovering og steriliseres.
Anmeldelse skal ske på en  

 særlig blanket, der udleveres af politiet, og som på blanketten attesterer  

 retten til at besidde de i § 1 nævnte hunde.
Forinden indgivelse af  

 anmeldelse til politiet, skal anmeldelsesblanketten forsynes med en erklæring  

 fra en dyrlæge om, at øretatovering og sterilisation har fundet sted.
 Stk. 2.  Den attesterede anmeldelse skal opbevares af  

 ejeren og skal på forlangende forevises politiet.
§ 3.  Hunde, som nævnt i § 2, stk. 1, må ikke  

 overdrages.
Hvalpe, der fødes af sådanne hunde efter bekendtgørelsens  

 ikrafttræden, skal straks efter fødslen ved ejerens foranstaltning aflives af  

 en dyrlæge.
Stk. 2.  Hunde, som nævnt i § 2, stk. 1, må kun holdes  

 på ejerens bopæl.
På steder, hvortil der er almindelig adgang, skal sådanne  

 hunde føres i bånd af ejeren eller af en person over 15 år, der hører til  

 ejerens faste husstand.
Hundene skal tillige være forsynet med mundkurv.
 § 4.  Overtrædelse af §§ 1-3 straffes med bøde eller  

 hæfte.
Stk. 2.  Hunde, der holdes i strid med § 1, aflives ved  

 politiets foranstaltning.
Det samme gælder hunde, som nævnt i § 2, stk. 1,  

 for hvilke der ikke den 1. februar 1992 er indgivet anmeldelse, hunde, der  

 overdrages i strid med § 3, stk. 1, samt hvalpe, som nævnt i § 3, stk. 1, der  

 ikke er aflivet.
Det samme gælder hunde, der i gentagelsestilfælde færdes i  

 strid med reglerne i § 3, stk. 2.
 § 5.  Bekendtgørelsen træder i kraft den 1. december  

 1991.
