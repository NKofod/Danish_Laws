Lægerne fandt ikke tegn på akut behandlingskrævende  

 sygdom, og kvinden blev samme dag udskrevet.
Det blev besluttet at  

 fortsætte udredningen med efterfølgende ambulant  

 kikkertundersøgelse af endetarmen og røntgenundersøgelse  

 af tyktarmen.
To dage senere blev kvinden genindlagt på organkirurgisk  

 afdeling, da der fortsat var smerter i højre flanke.
Samme dags aften  

 blev hun udskrevet.
Ved udskrivelsen blev der aftalt ambulant ultralydscanning af maven  

 specielt med henblik på undersøgelse af lever og galdeveje.  

 Undersøgelsen blev foretaget en uge efter genindlæggelsen og  

 viste normale forhold.
Røntgenundersøgelse af tyktarmen var  

 ligeledes normal.
Lægerne konkluderede, at der ikke var grund til  

 yderligere undersøgelse vedrørende mave-tarm-kanalen.
En måned efter første indlæggelse fik kvinden via sin  

 praktiserende læge foretaget røntgenundersøgelse af  

 rygsøjlen og hofteleddene på grund af smerter.
Der var  

 slidgigtforandringer i ryggen.
Efter yderligere 4 måneder henviste  

 kvindens praktiserende læge til gynækologisk afdeling, idet der i  

 tillæg til ukarakteristiske underlivs- og lændesmerter nu  

 også var tilkommet udstrålende smerter i benene.
Der blev foretaget gynækologisk undersøgelse og  

 ultralydscanning af det lille bækken.
Undersøgelsen viste en  

 proces, svarende til venstre æggestok, og der blev foretaget operation,  

 som viste kræft udgået fra æggestokkene med spredning til  

 bughulen.
 Der blev klaget over, at patienten ved indlæggelserne på  

 organkirurgisk afdeling ikke blev undersøgt tilstrækkeligt,  

 herunder at der ikke blev foretaget en utralydsscanning af  

 bækkenet.
Klager over mangelfuld diagnostik af  

 underlivskræft Patientklagenævnet fandt, at lægerne ikke  

 havde udvist manglende omhu og samvittighedsfuldhed ved deres behandling af  

 kvinden.
Nævnet lagde vægt på, at hun under de 2  

 indlæggelser og ved de efterfølgende ambulante  

 kontrolbesøg ikke klagede over gener fra underlivet.
Nævnet  

 lagde endvidere vægt på, at der ved den første  

 indlæggelse ikke blev fundet tegn på akut sygdom ved klinisk  

 undersøgelse af maven.
Der var mistanke om en mindre udfyldning i  

 højre side af maven.
For at udelukke en byld omkring blindtarmen blev  

 der foretaget ultralydscanning, som viste normale forhold.
 Nævnet lagde endvidere vægt på, at der  

 ved den anden indlæggelse ikke var tegn på  

 blindtarmsbetændelse eller anden akut kirurgisk sygdom, og at der ved  

 udskrivelsen blev aftalt ambulant utralydsscanning af maven med henblik  

 på undersøgelse af lever og galdeveje.
 Nævnet fandt, at udskrivelse af kvinden med henblik  

 på videre ambulant udredning og kontrol ikke kunne anses for  

 værende under almindelig anerkendt faglig standard, idet der ikke var  

 tale om en akut behandlingskrævende tilstand.
 Nævnet anså det for værende en relevant  

 disposition, at kvinden blev udskrevet med henblik på at få  

 foretaget en røntgenundersøgelse af tyktarmen ambulant.
 Nævnet fandt desuden, at det under den anden  

 indlæggelse var relevant at ordinere en ultralydsun-dersøgelse  

 med henblik på at udelukke galdesten, idet smerterne sad højere  

 oppe i højre side af maveregionen end ved den første  

 indlæggelse.
 Ligeledes fandt nævnet, at det var almindelig  

 anerkendt faglig standard, at kvinden blev afsluttet fra ambulatoriet, idet  

 røntgenundersøgelsen af tyktarmen var normal, og der var  

 bestilt en røntgenundersøgelse af ryggen.
Nævnet fandt imidlertid, at det havde været  

 hensigtsmæssigt, at der som led i den diagnostiske udredning af en  

 kvindelig patient med uafklarede mavesmerter var blev foretaget en  

 gynækologisk undersøgelse under indlæggelserne eller ved  

 de ambulante undersøgelser.
Nævnet var dog af den opfattelse, at  

 en gynækologisk undersøgelse foretaget under  

 indlæggelserne ikke kunne antages at ville have ført til  

 diagnosticering af underlivslidelsen i dette tilfælde, idet der ved en  

 senere underlivsundersøgelse foretaget af en gynækologisk  

 overlæge ikke kunne føles noget unormalt i underlivet.
 Nævnet oplyste i afgørelsen, at det er  

 velkendt, at kræft i æggestokkene ikke sjældent konstateres  

 sent i forløbet, da symptomerne kan være ukarakteristiske ved  

 denne sygdom.
