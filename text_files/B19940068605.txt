 I medfør af § 2, stk. 3, §§ 3, 9 a og 10 i lov om visse forhold på  

 telekommunikationsområdet, jf. lovbekendtgørelse nr. 474 af 1. juni 1994,  

 fastsættes:
Anvendelsesområde § 1.  Denne bekendtgørelse omfatter vilkårene for  

 oprettelse og drift af satellitnet og -tjenester med henblik på  

 nyhedsindsamling, i det følgende benævnt SNG-net og -tjenester (SNG står for  

 Satellite News Gathering).
 Stk. 2.  Bekendtgørelsen omfatter såvel det tilfælde,  

 hvor både den transportable SNG-jordstation og den stationære  

 SNG-satellitjordstation er placeret i Danmark, som det tilfælde, hvor kun een  

 af jordstationerne er placeret i Danmark, jf. § 2, stk. 1.
Definitioner § 2.  Ved et SNG-net forstås en konfiguration  

 bestående af een eller flere transportable SNG-jordstationer, der  

 kommunikerer med een eller flere stationære SNG-satellitjordstationer ved  

 hjælp af satellitter.
Nettet består som minimum af en  

 radiokommunikationsforbindelse fra en transportabel SNG-jordstation til en  

 satellit (up-link) eller en radiokommunikationsforbindelse fra en satellit  

 til en stationær SNG-satellitjordstation (down-link).
 Stk. 2.  Ved en SNG-tjeneste forstås midlertidig og  

 lejlighedsvis punkt-til-punkt eller punkt-til-multipunkt transmission af  

 billed eller lyd med henblik på nyhedsindsamling ved anvendelse af  

 transportable SNG-jordstationer, og hvor det transmitterede signal alene er  

 beregnet til modtagelse af en eller flere i forvejen udpegede stationære  

 SNG-satellitjordstationer.
 Stk. 3.  Ved transportable SNG-jordstationer forstås  

 terminaler, der indgår i den faste satellittjeneste, og som kan flyttes med  

 kort varsel til forskellige faste lokaliteter med henblik på at sende  

 billedmateriale med tilhørende lyd eller lydprogramsignaler via en satellit,  

 og som kan have kapacitet til to-vejs kommunikationskredsløb til drifts- og  

 overvågningsformål.
 Stk. 4.  Ved den faste satellittjeneste forstås en  

 tjeneste, der anvender en eller flere satellitter til radiokommunikation  

 mellem jordstationer i specifikke faste lokaliteter.
 Stk. 5.  Ved stationære SNG-satellitjordstationer  

 forstås satellitjordstationer, der anvendes til modtagning af  

 SNG-transmissioner, og som kan have kapacitet til to-vejs  

 kommunikationskredsløb til drifts- og overvågningsformål.
 Stk. 6.  Stationære satellitjordstationer, der er  

 bestemt til at blive anvendt som en integreret del af Tele Danmark A/S'  

 offentlige telenet, er ikke omfattet af bekendtgørelsen.
 Stk. 7.  Ved rumsegmentkapacitet forstås satellitbaseret  

 kommunikationskapacitet, der anvendes til kommunikation med jordbaserede  

 systemer eller med andre satellitter.
 Stk. 8.  Ved det offentlige koblede telefoninet forstås  

 det net, som i Danmark er stillet til rådighed af Tele Danmark A/S med  

 henblik på udbud af en offentlig telefonitjeneste.
Tilladelser og vilkår § 3.  Oprettelse og drift af SNG-net og tjenester må  

 kun ske, hvis der foreligger tilladelse hertil fra Telestyrelsen.
 Stk. 2.  Telestyrelsen fastsætter nærmere vilkår for  

 tilladelsen, herunder om:
 Stk. 3.  Hvis tilladelsesindehaveren udbyder sin  

 tjeneste til andre, kan der endvidere fastsættes vilkår om, at  

 tilladelsesindehaveren på forespørgsel over for enhver skal oplyse de vilkår,  

 herunder hvilken kvalitet samt hvilke takster og leveringstider, der gælder  

 for tjenesten.
 Stk. 4.  Skriftlig ansøgning om tilladelse efter stk. 1  

 rettes til Telestyrelsen.
 § 4.  For tilladelser, der udstedes efter § 3,  

 opkræver Telestyrelsen gebyrer fastsat af Ministeriet for Kommunikation og  

 Turisme til dækning af omkostningerne ved udstedelse af og tilsyn med  

 overholdelse af tilladelser.
Klager og tilbagekaldelse § 5.  Klager over overtrædelser af § 3 rettes til  

 Telestyrelsen.
 § 6.  Telestyrelsen kan tilbagekalde en tilladelse,  

 hvis det konstateres, at vilkårene for tilladelsen ikke overholdes.
 Stk. 2.  Oprettes eller drives et SNG-net eller en  

 SNG-tjeneste i strid med bestemmelserne i denne bekendtgørelse, kan  

 Telestyrelsen give påbud om at foretage de fornødne ændringer.
Straffebestemmelser § 7.  Med bøde straffes den, der Stk. 2.  Er overtrædelsen begået af et aktieselskab,  

 anpartsselskab, andelsselskab eller lignende, kan bødeansvar pålægges  

 selskabet som sådant.
Ikrafttræden § 8.  Bekendtgørelsen træder i kraft den 1. august  

 1994.
