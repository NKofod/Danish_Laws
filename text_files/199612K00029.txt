Nr LSF 29 Forslag til Lov om befordringsrabat til studerende ved videregående  

 uddannelser Fremsat af undervisningsministeren (Ole Vig Jensen) den 9. oktober 1996 Vedtaget ved tredjebehandling den 18. december 1996 Lov nr. 1234 af 27/12/1996 § 1. Studerende ved videregående uddannelser har ret til rabat ved køb af månedskort til befordring med bus og tog i den kollektive persontrafik, der er omfattet af lov om hovedstadsområdets kollektive persontrafik og lov om den lokale og regionale kollektive personbefordring uden for hovedstadsområdet, samt med tog i den kollektive fjerntrafik.
Periodekort kan efter undervisningsministerens nærmere bestemmelse sidestilles med månedskort.
 Stk. 2. Retten til rabat ved køb af månedskort omfatter ikke  

 befordring i form af individuel handicapkørsel for svært bevægelseshæmmede  

 eller befordring på første klasse.
Stk. 3. Retten til rabat ved køb af månedskort omfatter måneder,  

 hvor den studerende har ret til statens uddannelsesstøtte (SU), herunder  

 måneder, hvor SU fravælges, jf. dog § 5, stk. 1, nr. 1, samt måneder, hvor  

 den studerende er i lønnet praktik.
Studerende, der ikke har søgt SU til den  

 uddannelse, de er i gang med, eller som ikke længere kan få SU til  

 uddannelsen, har ikke ret til rabat.
 § 2. Styrelsen for Statens Uddannelsesstøtte (styrelsen) træffer  

 afgørelse om, hvilke studerende der har ret til rabat efter § 1, og sender  

 meddelelse herom til de pågældende studerende.
§ 3. Der ydes en rabat på 65 pct. af udgifter til månedskort ud  

 over 300 kr.
Der kan dog maksimalt ydes en rabat på 500 kr.
 Stk. 2. Den studerende skal ved anmodning om rabat fremvise  

 meddelelse fra styrelsen, jf. § 2, samt personlig legitimation med  

 vellignende foto.
Stk. 3. Egenbetalingen på 300 kr. og maksimumsrabatten på 500 kr.,  

 jf. stk. 1, reguleres en gang årligt den 1. januar med  

 satsreguleringsprocenten, jf. lov om en satsreguleringsprocent.
Ved  

 reguleringen er det de aktuelle indtil da gældende beløb, som reguleres.
De  

 regulerede beløb afrundes til nærmeste kronebeløb.
 § 4. Det påhviler hvert amtsråd og hver kommunalbestyrelse uden  

 for hovedstadsområdet eller udvalget for en fælleskommunal trafikvirksomhed  

 samt DSB og Hovedstadsområdets Trafikselskab (HT) at yde rabat efter §§ 1 og  

 3.
 Stk. 2. Hvert amtsråd eller hvert udvalg for en fælleskommunal  

 trafikvirksomhed uden for hovedstadsområdet sørger for, at den i § 3 anførte  

 rabat indpasses i det takst- og billetteringssystem, der anvendes i  

 amtskommunen.
 Stk. 3. Udgiften ved rabatordningen og dennes administration  

 bortset fra den del, der hører under styrelsen, afholdes af de  

 transportansvarlige, der er nævnt i stk. 1. Styrelsen refunderer de  

 transportansvarlige 90 pct. af det beløb, der er ydet i rabat, på grundlag af  

 kvartalsvise opgørelser af rabatbeløbet.
 Stk. 4. Revisoren for en transportansvarlig efter stk. 1  

 attesterer, at rabatten er ydet i overensstemmelse med § 3, stk. 1, og at  

 rabatbeløbet i øvrigt er opgjort korrekt.
§ 5. Undervisningsministeren kan fastsætte regler om 1) afgørelse og meddelelse om ret til rabat ved køb af månedskort, jf. §  

 2, herunder om at studerende, der fravælger SU i en længere periode, ikke har  

 ret til rabat, 2) i hvilket omfang studerende, der har indsendt ansøgning om SU, har ret  

 til rabat, selv om der ikke er taget stilling til ansøgningen, 3) at rabatbeløbet i særlige tilfælde af den transportansvarlige skal  

 udbetales kontant til studerende, der har ret til rabat, når de tidligere har  

 købt månedskort og periodekort uden rabat, 4) hvordan studerende, der i en måned skal bruge flere månedskort, samlet  

 kan opnå rabat i overensstemmelse med § 3, stk. 1, 5) opgørelsen af, hvilke beløb der er ydet i rabat, om frist for  

 indsendelse af opgørelsen til styrelsen og om, hvilke krav der stilles til  

 attestationen af opgørelsen, jf. § 4, stk. 4, samt om, 6) at styrelsen kan indhente yderligere oplysninger om ordningen, herunder  

 bl.a. individbaserede oplysninger om studerende, der køber månedskort med  

 rabat, eller oplysninger om antallet af studerende, der køber månedskort med  

 rabat, og rabatbeløbenes størrelse, samt om at oplysningerne skal gives i  

 elektronisk form.
 Stk. 2. Reglerne efter stk. 1, nr. 4, og reglerne efter stk. 1,  

 nr. 6, om styrelsens adgang til at indhente individbaserede oplysninger  

 fastsættes efter forhandling med de transportansvarlige.
 § 6. Styrelsens afgørelser efter § 2 i denne lov kan ikke  

 indbringes for anden administrativ myndighed.
 § 7. Loven træder i kraft den 1. januar 1997.
 Stk. 2. Reguleringen som nævnt i § 3, stk. 3, sker første gang den  

 1. januar 1998.
Oprindeligt fremsat forslag § 1. Studerende ved videregående uddannelser har ret til rabat ved køb af månedskort til befordring med bus og tog i den kollektive persontrafik, der er omfattet af lov om hovedstadsområdets kollektive persontrafik og lov om den lokale og regionale kollektive personbefordring uden for hovedstadsområdet, samt med tog i den kollektive fjerntrafik.
 Stk. 2. Retten til rabat ved køb af månedskort omfatter ikke  

 befordring i form af individuel handicapkørsel for svært bevægelseshæmmede  

 eller befordring på første klasse.
Stk. 3. Retten til rabat ved køb af månedskort omfatter måneder,  

 hvor den studerende har ret til statens uddannelsesstøtte (SU), herunder  

 måneder hvor SU fravælges, samt måneder hvor den studerende er i lønnet  

 praktik.
Studerende, der ikke har søgt SU til den uddannelse, de er i gang  

 med, eller som ikke længere kan få SU til uddannelsen, har ikke ret til  

 rabat.
 § 2. Styrelsen for Statens Uddannelsesstøtte (styrelsen) træffer  

 afgørelse om, hvilke studerende der har ret til rabat efter § 1, og sender  

 meddelelse herom til de pågældende studerende.
§ 3. Der ydes en rabat på 65 pct. af udgifter til månedskort ud  

 over 300 kr.
Der kan dog maksimalt ydes en rabat på 500 kr.
Rabat på 25 kr.  

 eller derunder bortfalder.
 Stk. 2. Ved beregningen af rabatten indregnes den studerendes  

 egenbetaling og rabat ved køb af andre månedskort til kollektiv trafik inden  

 for den seneste måned.
 Stk. 3. Den studerende skal ved anmodning om rabat fremvise  

 meddelelse fra styrelsen, jf. § 2, personlig legitimation med billede samt  

 eventuel dokumentation for køb af andre månedskort til kollektiv trafik, jf.  

 stk. 2.
Stk. 4. Egenbetalingen på 300 kr. og maksimumrabatten på 500 kr.,  

 jf. stk. 1, reguleres en gang årligt den 1. januar med  

 satsreguleringsprocenten, jf. lov om en satsreguleringsprocent.
Ved  

 reguleringen er det de aktuelle indtil da gældende beløb, som reguleres.
De  

 regulerede beløb afrundes til nærmeste kronebeløb.
 § 4. Det påhviler hvert amtsråd og hver kommunalbestyrelse uden  

 for hovedstadsområdet eller udvalget for en fælleskommunal trafikvirksomhed  

 samt DSB og Hovedstadsområdets Trafikselskab (HT) at yde rabat efter §§ 1 og  

 3.
 Stk. 2. Hvert amtsråd eller hvert udvalg for en fælleskommunal  

 trafikvirksomhed uden for hovedstadsområdet sørger for, at den i § 3 anførte  

 rabat indpasses i det takst- og billetteringssystem, der anvendes i  

 amtskommunen.
Stk. 3. Udgiften ved rabatordningen og dennes administration,  

 bortset fra den del der hører under styrelsen, afholdes af de  

 transportansvarlige, der er nævnt i stk. 1. Styrelsen refunderer de  

 transportansvarlige 90 pct. af det beløb, der er ydet i rabat, på grundlag af  

 kvartalsvise opgørelser af rabatbeløbet.
I amter uden fælleskommunale  

 trafikvirksomheder sendes opgørelserne til styrelsen af amtsrådet.
Stk. 4. Revisorerne for en fælleskommunal trafikvirksomhed, DSB og  

 HT attesterer, at rabatten er ydet i overensstemmelse med § 3, stk. 1 og 2,  

 og at rabatbeløbet i øvrigt er opgjort korrekt.
I amter, hvor der ikke er  

 oprettet en fælleskommunal trafikvirksomhed, foretages attestationen af  

 amtsrådet.
§ 5. Undervisningsministeren kan fastsætte regler om 1) afgørelse og meddelelse om ret til rabat ved køb af månedskort, jf. §  

 2, 2) i hvilket omfang studerende, der har indsendt ansøgning om SU, har ret  

 til rabat, selvom der ikke er taget stilling til ansøgningen, 3) at rabatbeløbet i særlige tilfælde af den transportansvarlige skal  

 udbetales kontant til studerende, der har ret til rabat, når de tidligere har  

 købt månedskort uden rabat, 4) opgørelsen af, hvilke beløb der er ydet i rabat, og om hvilke krav der  

 stilles til attestationen af opgørelsen, jf. § 4, stk. 4, og om 5) at styrelsen kan indhente yderligere oplysninger om ordningen, herunder  

 bl.a. oplysninger om antallet af studerende, der køber månedskort med rabat,  

 og rabatbeløbenes størrelse, samt om at oplysningerne skal gives i  

 elektronisk form.
 § 6. Styrelsens afgørelser efter § 2 i denne lov kan ikke  

 indbringes for anden administrativ myndighed.
 § 7. Loven træder i kraft den 1. januar 1997.
 Stk. 2. Reguleringen, som nævnt i § 3, stk. 4, sker første gang  

 den 1. januar 1998.
Bemærkninger til lovforslaget Almindelige bemærkninger Regeringen ønsker at indføre en landsdækkende rabatordning for studerende  

 ved videregående uddannelser ved køb af månedskort til kollektiv trafik.  

 Rabatten skal udgøre 65 pct. på udgifter ud over 300 kr., dog med et loft på  

 500 kr. og en bagatelgrænse på 25 kr. månedligt.
 Formålet er at reducere udgifterne til den daglige befordring mellem bopæl  

 og uddannelsessted/praktiksted for studerende ved videregående uddannelser,  

 som bor langt fra uddannelsesstedet, og hvor befordringsudgifterne derfor for  

 mange studerende udgør en mærkbar andel af deres uddannelsesstøtte.
I en række tilfælde vil de studerende ikke have bopæl i umiddelbar nærhed  

 af de videregående uddannelsesinstitutioner.
Med en ordning, der delvis  

 kompenserer studerende, som vælger at bosætte sig i længere afstand fra  

 uddannelsesstederne, for de deraf følgende ekstra befordringsudgifter, kan  

 man også lette presset på boligmarkedet.
Ordningen vil endvidere gøre det  

 mindre nødvendigt at flytte hjemmefra.
Der er valgt en rabatordning for at opnå, at den studerende kan få den  

 økonomiske fordel med det samme ved køb af månedskort.
Det er administrativt  

 og forståelsesmæssigt også den enkleste løsning.
 Andre modeller for støtte til de studerendes befordringsudgifter er  

 vurderet som mindre hensigtsmæssige af økonomiske, administrative og  

 skattemæssige grunde, men også fordi de ikke - som ved en rabatordning -  

 sikrer, at den studerende får den økonomiske fordel med det samme.
 Det er kun studerende ved videregående uddannelser, der kan få  

 befordringsrabat, idet der allerede eksisterer en ordning med  

 befordringsgodtgørelse for uddannelsessøgende på ungdomsuddannelser.
For at begrænse rabatmuligheden til alene at omfatte studerende, mens de  

 er studieaktive, vil retten til rabat være knyttet til retten til at opnå  

 statens uddannelsesstøtte (SU). Studerende, der har ret til SU, men som i  

 kortere eller længere tid har fravalgt støtten, vil have ret til rabat.  

 Retten til rabat bortfalder derimod for studerende, der ikke længere kan få  

 stipendium/studielån til den uddannelse, de er i gang med, fordi de mangler  

 klip, og som heller ikke kan få slutlån.
Studerende vil endvidere ikke have  

 ret til rabat i de perioder, hvor de er studieinaktive, har orlov eller  

 modtager andre former for offentlig støtte, som udelukker SU.
Studerende, der er i lønnet praktik som led i uddannelsen, har ikke ret  

 til SU, mens de er i praktik.
Men i disse perioder kan de studerende have  

 store befordringsudgifter og vil derfor også have ret til befordringsrabat.
For at sikre at ansøgere om SU kan få meddelelse om ret til køb af  

 månedskort med rabat, når de har brug for det - f.eks. når de starter på  

 uddannelsen - selvom der ikke er taget stilling til deres SU-ansøgning, kan  

 undervisningsministeren fastsætte bestemmelser herom.
Bestemmelser vil blive  

 udformet, så meddelelse om ret til køb med rabat til ansøgere, som ikke har  

 ret til SU, i praktisk muligt omfang kan undgås.
Det er i øvrigt hensigten, at Styrelsen for Statens Uddannelsesstøtte  

 (styrelsen) to gange om året - med virkning fra 1. januar og 1. juli - sender  

 en meddelelse om ret til køb med rabat i den kommende halvårsperiode til de  

 studerende, som efter de oplysninger, styrelsen har om de pågældende,  

 opfylder betingelserne efter § 1. Disse meddelelser udsendes altså ikke på  

 grundlag af en ansøgning fra de pågældende om rabat.
Spørgsmål fra de  

 studerende om retten til befordringsrabat skal rettes til deres  

 uddannelsessted, som også spørgsmål om SU skal.
Meddelelse om ret til køb med rabat vil blive udsendt på en særskilt  

 blanket direkte til den studerende.
Meddelelsen vil ikke kunne tilbagekaldes  

 eller annulleres.
Det indebærer, at en studerende, der har fået meddelelse om  

 ret til køb med rabat, bevarer denne ret indtil udløbet af den periode, der  

 er angivet i meddelelsen, uanset om den pågældende inden da afslutter eller  

 afbryder uddannelsen, tager orlov m.v. og dermed mister retten til SU.
En  

 mere restriktiv ordning vil vanskeligt kunne administreres.
Også for at sikre at ordningen bliver enkel at administre og overskue for  

 de studerende, begrænses den ikke til kun at omfatte månedskort, der dækker  

 strækningen mellem bopælen og uddannelsesstedet/praktikstedet, ligesom der  

 ikke er tidsmæssige begrænsninger knyttet til klokkeslæt og ugedage.
Til  

 gengæld indeholder rabatordningen en egenbetaling på 300 kr. og et maksimum  

 for rabatten på 500 kr. om måneden.
Rabatordningen er forhandlet med de kommunale organisationer.
Der  

 foretages også høring, herunder af de kommunale organisationer, parallelt med  

 lovforslagets fremsættelse.
Økonomiske og administrative konsekvenser Økonomiske konsekvenser Det er beregnet, at der må forventes ydet rabat svarende til et beløb på  

 omkring 118 mio. kr. årligt, hvilket medfører en udgift til rabatordningen på  

 omkring 106 mio. kr.
Hertil kommer 2,8 mio. kr. årligt til styrelsen til  

 administration af styrelsens del af ordningen samt i 1997 tillige  

 engangsudgifter på 0,3 mio. kr. til edb-udvikling.
Der afsættes årligt 1,9 mio. kr. til dækning af amtskommunernes udgifter  

 til administration af rabatordningen.
Samlet udgør udgifterne til  

 administration af ordningen således 5,0 mio. kr. i 1997 og herefter 4,7 mio.  

 kr. årligt.
Styrelsen afholder herudover allerede i 1996 udgifter på 1,1 mio. kr. til  

 igangsætning af administrationen af ordningen.
Dette er udgiftsmæssigt  

 neutralt, idet beløbet afholdes indenfor Undervisningsministeriets ordinære  

 bevilling.
Beløbet optages på tillægsbevillingsloven for 1996.
 Det er valgt at give de transportansvarlige en refusion svarende til 90  

 pct. af den ydede rabat, da den refusionsprocent ud fra beregninger må  

 vurderes at dække de transportansvarliges nettoudgifter ved rabatordningen.
Administrative konsekvenser Styrelsen skal på årsbasis udstede ca. 250.000 meddelelser om ret til køb  

 med rabat til studerende samt kvartalsvis modtage refusionsopgørelser og  

 udbetale refusionsbeløb til de transportansvarlige.
Udgifterne til  

 administration heraf vil på årsbasis udgøre 2,8 mio. kr., heraf lønsum på 1,2  

 mia. kr. og driftsudgifter på 1,6 mia. kr. primært til edb-drift, porto og  

 information.
I 1997 vil der herudover være engangsudgifter på 0,3 mio. kr.  

 til edb-udvikling til administration af refusionsopgaver m.v.  

 Administrationen vil medføre et forøget ressourcebehov på 3 årsværk til  

 styrelsen.
I 1996 vil udgifterne til udvikling og administration udgøre 1,1  

 mio. kr., heraf lønsum på 0,1 mio. kr. og driftsudgifter på 1,0 mio. kr.,  

 heraf engangsudgifter til edb-udvikling på 0,3 mio. kr.
Miljømæssige og erhvervsøkonomiske konsekvenser Lovforslaget har ikke miljømæssige eller erhvervsøkonomiske konsekvenser.
Forholdet til EU-retten Det fremgår af Artikel 1, stk. 6, i Rådets forordning (EØF) nr. 1893/91 af  

 20. juni 1991 om ændringer af forordning (EØF) nr. 1191/69 om  

 medlemsstaternes fremgangsmåde med hensyn til de med begrebet offentlig  

 tjeneste forbundne forpligtelser inden for sektoren for transporter med  

 jernbane, ad landeveje og sejlbare vandveje, at de kompetente myndigheder i  

 en medlemsstat - indenfor personbefordring - kan undlade at anvende  

 forordningens bestemmelser om bl.a. indgåelse af kontrakter om offentlig  

 tjeneste på befordringsvederlag og -vilkår, som er pålagt i en eller flere  

 sociale gruppers interesse.
I henhold til bekendtgørelsen om statens uddannelsesstøtte giver styrelsen  

 på samme betingelser som til danske statsborgere SU til uddannelsessøgende,  

 der ikke er danske statsborgere, efter de forpligtelser, der følger af  

 EU-retten.
Studerende, der i medfør af EU-retten har ret til SU, har  

 ligeledes ret til befordringsrabat efter bestemmelserne i denne lov.
Bemærkninger til lovforslagets enkelte bestemmelser Til § 1 Studerende ved videregående uddannelser, der har ret til SU, har ret til  

 rabat efter de retningslinier, der er nævnt i § 3. Også studerende, der i  

 kortere eller længere tid har fravalgt SU, har ret til rabat.
Studerende, der ikke længere kan få stipendium/studielån til den  

 uddannelse, de er i gang med, fordi de mangler klip, og som heller ikke kan  

 få slutlån, har ikke ret til befordringsrabat.
Studerende, der ikke har søgt  

 SU til den uddannelse, de er i gang med, har heller ikke ret til rabat.
Studerende, der er i lønnet praktik, har ikke ret til SU, mens de er i  

 praktik.
De har dog ret til befordringsrabat.
 Ph.D.-studerende, der modtager Ph.D.-stipendium, har kun ret til rabat, i  

 det omfang de har ret til SU efter afsnit I i lov om statens  

 uddannelsesstøtte.
Transportydelsen, der udløser rabat, er efter forslaget den kollektive  

 persontrafik, der er omfattet af den lovbestemte trafikplanlægning efter  

 henholdsvis lov om den lokale og regionale kollektive personbefordring uden  

 for hovedstadsområdet (kollektivtrafikloven) og lov om hovedstadsområdets  

 kollektive persontrafik (HT-loven). Der opnås herved ret til rabat i  

 forbindelse med befordring med alle de kollektivtrafikformer, der er omfattet  

 af planlægningen, uanset hvilken myndighed, der forestår befordringen i det  

 enkelte tilfælde.
Retten til rabat vil således omfatte følgende trafik:
- Den rutekørsel med bus, der forløber inden for to amtskommuner eller en  

 amtskommune og hovedstadsområdet, - den togtrafik, der udføres inden for amtskommunen eller  

 hovedstadsområdet af DSB og privatbanerne, samt - den togtrafik, der udføres af DSB mellem to amtskommuner uden for  

 hovedstadsområdet.
 Begrebet »tog i den kollektive fjerntrafik« dækker al anden  

 togtrafik, der udføres af DSB inden for landets grænser.
 Derudover gives der rabat til personbefordring med de færgeselskaber, som  

 måtte have takstsamarbejde med de transportansvarlige, der er omfattet af  

 loven.
 Transportydelsen omfatter ikke den egentlige fjernbustrafik, der udføres  

 af private busvognmænd/-selskaber, og som forløber ud over to amtskommuner  

 eller ud over hovedstadsområdet og en tilstødende amtskommune, eller  

 befordring med færge ud over, hvad der er nævnt ovenfor.
Retten til rabat gælder efter forslaget kun ved køb af månedskort.
Andre  

 former for rejsehjemmel vil ikke udløse rabat efter denne lov.
Undtagelsen i stk. 2 vedrørende individuel handicapbefordring er en følge  

 af, at denne særlige supplementsordning til den kollektive trafik er pålagt  

 amtsrådene og HT i henhold til kollektivtrafikloven og HT-loven.
Der er i  

 denne forbindelse i overensstemmelse med principperne for offentlige  

 driftstilskud til HT og den lokale og regionale kollektive personbefordring  

 uden for HT-området foretaget statslig kompensation for kørselsordningerne  

 gennem bloktilskudspuljen.
Til § 2 Meddelelser om ret til køb med rabat vil blive udsendt på en særskilt  

 blanket direkte til den studerende og vil herefter ikke kunne tilbagekaldes  

 eller annulleres.
Meddelelse om ret til køb med rabat kræver ikke særlig  

 ansøgning ud over ansøgning om SU.
Til § 3 Retningslinierne for tildeling af rabat er fastlagt i stk. 1. Rabatten  

 ydes alene på kort med en måneds gyldighed.
Månedsperioden behøver dog ikke  

 at følge kalendermåneden.
Efter stk. 1 gives der ikke rabat på 25 kr. og  

 derunder.
Køb med rabat skal ske inden for det tidsrum, der er angivet i meddelelsen  

 fra styrelsen.
Ligeledes skal månedskortets gyldighedspriode løbe fra - men  

 ikke nødvendigvis til - en dato inden for dette tidsrum.
Da nogle studerende vil have behov for at købe flere månedskort, er der i  

 stk. 2 fastsat regler, hvorefter den studerendes egenbetaling og rabat ved  

 køb af flere månedskort til kollektiv trafik købt inden for den seneste måned  

 regnes med, når rabatten efter stk. 1 beregnes.
En måned defineres som  

 perioden mellem en given dato i en kalendermåned til datoen inden denne i den  

 følgende kalendermåned.
Købes der eksempelvis månedskort den 8. i en måned,  

 medregnes således egenbetaling og rabat på månedskort købt i perioden fra den  

 9. i foregående måned til og med den nye købsdag.
Dette gælder dog kun, i det  

 omfang det eller de første kort er købt inden for det tidsrum, der er angivet  

 i meddelelsen fra styrelsen.
I stk. 3 er det fastsat, hvordan de studerende skal dokumentere, at de har  

 ret til rabat.
De skal fremvise meddelelsen fra styrelsen om ret til køb med  

 rabat samt personlig legitimation med billede og eventuelle andre månedskort,  

 der er købt inden for den seneste måned.
På det grundlag beregnes rabatten.
I stk. 4 er der fastsat regler om den årlige regulering af egenbetaling og  

 maksimumrabat.
Reguleringen sker første gang 1. januar 1998, jf. lovens § 7,  

 stk. 2.
Til § 4 Gennemførelsen af rabatordningen pålægges efter bestemmelsen den  

 myndighed, der i henhold til lov om buskørsel er kompetent til at fastsætte  

 takster for rutekørsel med bus inden for myndighedens område, og som tillige  

 udfører kollektiv personbefordring i henhold til den planlægning, der er  

 anført i kollektivtrafikloven samt HT-loven.
I amter, hvor en fælleskommunal trafikvirksomhed (trafikselskab) er  

 oprettet, udføres den kollektive buskørsel af dette selskab, der samtidig  

 fastsætter taksterne for trafiknettet.
I andre amter - for tiden Ringkøbing,  

 Århus og Fyns amter - står kommunen for udførelsen af buskørslen inden for  

 kommunen (lokal trafik), mens amtet forestår udførelsen af buskørslen inden  

 for amtskommunen (regional trafik).
 Bestemmelsen pålægger Hovedstadsområdets Trafikselskab (HT) at yde rabat  

 for rejser med bus og tog, der alene foretages inden for hovedstadsområdet.
 Endelig pålægges DSB at gennemføre rabatordningen inden for sit område.  

 Den lokale og regionale togtrafik er på samme måde som rutekørsel med bus  

 omfattet af planlægningen i kollektivtrafikloven.
Det forudsættes efter stk. 2, at amtsrådet eller trafikvirksomheden, hvor  

 en sådan er oprettet, tager initiativ til samt forestår koordineringen af de  

 praktiske og administrative spørgsmål, der måtte opstå i samarbejdet mellem  

 de forskellige transportansvarlige (lokal over for regional kørsel eller  

 buskørsel over for banetrafikken), f.eks. som følge af et eksisterende takst-  

 og billetteringssystem inden for amtet.
Herunder findes det naturligt, at  

 samme myndigheder med andre amter og DSB afklarer eventuelle særlige  

 spørgsmål om rabatordningens administration i forhold til kollektiv trafik,  

 der overskrider amtsgrænsen.
Bestemmelsen omfatter kun myndigheder uden for  

 hovedstadsområdet, da HT efter HT-lovens § 6 fastsætter takster og  

 billetteringssystem for rejser med bus og tog inden for hovedstadsområdet.
De transportansvarlige efter stk. 1 vil få refunderet 90 pct. af det  

 beløb, der er ydet i rabat, fra styrelsen.
Refusionsbeløbet vil blive  

 udbetalt på grundlag af kvartalsvise opgørelser fra de enkelte  

 transportansvarlige.
Opgørelserne vil også omfatte rabat ydet efter regler i  

 medfør af lovens § 5, nr. 3. Fælleskommunale trafikvirksomheder, DSB og HT  

 indsender deres opgørelser direkte til styrelsen, mens der i amter, hvor der  

 ikke er oprettet en fælleskommunal trafikvirksomhed, af amtsrådet foretages  

 en indsamling af opgørelser fra de enkelte transportansvarlige i amtet.  

 Amtsrådet sender herefter til styrelsen en opgørelse af rabatbeløb fordelt på  

 de enkelte transportansvarlige.
Revisorerne for en fælleskommunal trafikvirksomhed, DSB og HT skal  

 attestere, at rabatten er givet i overensstemmelse med lovens § 3, stk. 1 og  

 2, og at rabatbeløbet i øvrigt er opgjort korrekt.
Da det ikke er et krav, at  

 udstedelse af månedskort sker med indhentelse og registrering af cpr-nummer,  

 vil det ikke efterfølgende kunne kontrolleres, om rabat alene er ydet til  

 berettigede studerende efter § 1. Attestationen vil derfor ikke kunne omfatte  

 dette forhold.
I amter, hvor der ikke er oprettet en fælleskommunal  

 trafikvirksomhed, foretages attestationen af amtsrådet.
Attestationen udgør  

 grundlaget for styrelsens udbetaling af refusionsbeløb, og styrelsen vil  

 således ikke foretage kontrol af, at rabat alene er ydet til berettigede  

 studerende og er opgjort korrekt.
Revisorerne - eller amtsrådene - er hermed  

 ansvarlige for, at rabatordningen og opgørelsen af rabatbeløbet sker  

 forsvarligt og i overensstemmelse med loven.
 Styrelsen udbetaler refusionsbeløbene til de enkelte transportansvarlige.
Til § 5 Bestemmelsen indeholder bl.a. en bemyndigelse for undervisningsministeren  

 til at fastsætte regler om, at rabatten i særlige tilfælde skal udbetales  

 kontant.
I enkelte tilfælde bliver det efterfølgende konstateret, at en studerende,  

 som ikke har fået udstedt en meddelelse om ret til køb med rabat, har ret til  

 SU og dermed ret til rabat.
Det drejer sig typisk om tilfælde, hvor  

 Ankenævnet for Uddannelsesstøtten har givet en studerende medhold i en klage.  

 For at sikre at den studerende i disse tilfælde kan få rabat på månedskort  

 købt inden for den omhandlede periode, gives undervisningsministeren en  

 bemyndigelse til at fastsætte regler om, at trafikselskaberne og DSB skal  

 udbetale rabatbeløb til studerende, der tidligere har købt månedskort uden  

 rabat.
Undervisningsministeren bemyndiges til at fastsætte regler om opgørelserne  

 fra de transportansvarlige om, hvilke beløb der er ydet i rabat, og om hvilke  

 krav der stilles til attestationen af disse.
For at det skal være muligt at  

 følge ordningen nærmere, gives en bemyndigelse for ministeren til at  

 fastsætte regler, hvorefter styrelsen kan indhente yderligere oplysninger om  

 ordningen, herunder om antallet af studerende, der køber månedskort med  

 rabat, og om rabatbeløbenes størrelse.
 Udkast til administrative regler i medfør af ministerens bemyndigelse vil  

 blive forelagt de kommunale organisationer til udtalelse.
Til § 6 Styrelsens afgørelser om meddelelse om ret til køb med rabat kan ikke  

 ankes til anden administrativ myndighed.
Afgørelser om støttetildeling efter  

 lov om statens uddannelsesstøtte kan derimod indbringes for Ankenævnet for  

 Uddannelsesstøtten.
Denne ordning findes at være forsvarlig, da retten til  

 rabat som altovervejende hovedregel er sammenfaldende med retten til SU.
Skriftlig fremsættelse Undervisningsministeren (Ole Vig Jensen):
 Hermed tillader jeg mig for det høje Ting at fremsætte:
 Forslag til lov om befordringsrabat til studerende ved videregående  

 uddannelser.
(Lovforslag nr.
L 29).
Lovforslaget fremsættes for at gennemføre det mellem regeringen, SF og  

 Enhedslisten vedtagne forlig om ydelse af rabat ved køb af månedskort til  

 kollektiv trafik for studerende ved videregående uddannelser.
Forslaget er  

 udarbejdet i samarbejde med Finansministeriet og Trafikministeriet.
Befordringsrabatten udgør 65 procent af udgifterne ved køb af månedskort  

 ud over 300 kr. om måneden, dog højest 500 kr.
Der skal gælde en  

 bagatelgrænse på 25 kr.
Egenbetalingen på 300 kr. samt maksimumrabatten på  

 500 kr. vil blive satsreguleret hvert år, første gang den 1. januar 1998.  

 Retten til rabat er som udgangspunkt knyttet måneder, hvor den studerende har  

 ret til statens uddannelsesstøtte (SU). Derudover har studerende ret til  

 rabat i perioder, hvor de har fravalgt SU, samt perioder, hvor de er i lønnet  

 praktik.
Undervisningsministeren kan endvidere bestemme, i hvilket omfang  

 studerende, der har indsendt ansøgning om SU, skal have ret til rabat, selvom  

 ansøgningen ikke er færdigbehandlet.
 SU-styrelsen udsteder særskilte meddelelser om retten til køb med rabat,  

 som i disses gyldighedsperioder fungerer som den studerendes dokumentation  

 over for trafikselskaber m.v., der skal yde rabatten.
De ansvarlige for transporten, dvs. amtsråd, kommunalbestyrelser uden for  

 hovedstadsområdet, udvalget for en fælleskommunal trafikvirksomhed samt DSB  

 og HT, forpligtes til at yde ovennævnte rabat.
Udgiften ved rabatordningen og  

 dennes administration, bortset fra den del, der varetages af SU-styrelsen,  

 afholdes af de transportansvarlige.
SU-styrelsen refunderer de  

 transportansvarlige med 90 pct. af det beløb, der er givet i rabat, på  

 grundlag af kvartalsvise opgørelser fra de enkelte transportansvarlige.
Der er beregnet en samlet udgift til rabatordningen på omkring 106 mio.  

 kr. årligt.
Hertil kommer yderligere 4,7 mio. kr. årligt til SU-styrelsens og  

 amternes administration af ordningen.
Styrelsen vil endvidere i 1997 have  

 engangsudgifter på 0,3 mio. kr. til edb-udvikling.
I 1996 afholder styrelsen  

 inden for de ordinære bevillinger udgifter på 1,1 mio. kr. til igangsætning  

 af ordningens administration.
 Lovforslaget indeholder ikke miljømæssige og erhvervsøkonomiske aspekter.
 Idet jeg i øvrigt henviser til lovforslaget med bemærkninger, tillader jeg  

 mig at anbefale lovforslaget til hurtig og velvillig behandling i det høje  

 Ting.
Efter 2. behandling den 13. december 1996 § 1. Studerende ved videregående uddannelser har ret til rabat ved køb af månedskort til befordring med bus og tog i den kollektive persontrafik, der er omfattet af lov om hovedstadsområdets kollektive persontrafik og lov om den lokale og regionale kollektive personbefordring uden for hovedstadsområdet, samt med tog i den kollektive fjerntrafik.
Periodekort kan efter undervisningsministerens nærmere bestemmelse sidestilles med månedskort.
 Stk. 2. Retten til rabat ved køb af månedskort omfatter ikke  

 befordring i form af individuel handicapkørsel for svært bevægelseshæmmede  

 eller befordring på første klasse.
Stk. 3. Retten til rabat ved køb af månedskort omfatter måneder,  

 hvor den studerende har ret til statens uddannelsesstøtte (SU), herunder  

 måneder, hvor SU fravælges, jf. dog § 5, stk. 1, nr. 1, samt måneder, hvor  

 den studerende er i lønnet praktik.
Studerende, der ikke har søgt SU til den  

 uddannelse, de er i gang med, eller som ikke længere kan få SU til  

 uddannelsen, har ikke ret til rabat.
 § 2. Styrelsen for Statens Uddannelsesstøtte (styrelsen) træffer  

 afgørelse om, hvilke studerende der har ret til rabat efter § 1, og sender  

 meddelelse herom til de pågældende studerende.
§ 3. Der ydes en rabat på 65 pct. af udgifter til månedskort ud  

 over 300 kr.
Der kan dog maksimalt ydes en rabat på 500 kr.
 Stk. 2. Den studerende skal ved anmodning om rabat fremvise  

 meddelelse fra styrelsen, jf. § 2, samt personlig legitimation med  

 vellignende foto.
Stk. 3. Egenbetalingen på 300 kr. og maksimumsrabatten på 500 kr.,  

 jf. stk. 1, reguleres en gang årligt den 1. januar med  

 satsreguleringsprocenten, jf. lov om en satsreguleringsprocent.
Ved  

 reguleringen er det de aktuelle indtil da gældende beløb, som reguleres.
De  

 regulerede beløb afrundes til nærmeste kronebeløb.
 § 4. Det påhviler hvert amtsråd og hver kommunalbestyrelse uden  

 for hovedstadsområdet eller udvalget for en fælleskommunal trafikvirksomhed  

 samt DSB og Hovedstadsområdets Trafikselskab (HT) at yde rabat efter §§ 1 og  

 3.
 Stk. 2. Hvert amtsråd eller hvert udvalg for en fælleskommunal  

 trafikvirksomhed uden for hovedstadsområdet sørger for, at den i § 3 anførte  

 rabat indpasses i det takst- og billetteringssystem, der anvendes i  

 amtskommunen.
 Stk. 3. Udgiften ved rabatordningen og dennes administration  

 bortset fra den del, der hører under styrelsen, afholdes af de  

 transportansvarlige, der er nævnt i stk. 1. Styrelsen refunderer de  

 transportansvarlige 90 pct. af det beløb, der er ydet i rabat, på grundlag af  

 kvartalsvise opgørelser af rabatbeløbet.
 Stk. 4. Revisoren for en transportansvarlig efter stk. 1  

 attesterer, at rabatten er ydet i overensstemmelse med § 3, stk. 1, og at  

 rabatbeløbet i øvrigt er opgjort korrekt.
§ 5. Undervisningsministeren kan fastsætte regler om 1) afgørelse og meddelelse om ret til rabat ved køb af månedskort, jf. §  

 2, herunder om at studerende, der fravælger SU i en længere periode, ikke har  

 ret til rabat, 2) i hvilket omfang studerende, der har indsendt ansøgning om SU, har ret  

 til rabat, selv om der ikke er taget stilling til ansøgningen, 3) at rabatbeløbet i særlige tilfælde af den transportansvarlige skal  

 udbetales kontant til studerende, der har ret til rabat, når de tidligere har  

 købt månedskort og periodekort uden rabat, 4) hvordan studerende, der i en måned skal bruge flere månedskort, samlet  

 kan opnå rabat i overensstemmelse med § 3, stk. 1, 5) opgørelsen af, hvilke beløb der er ydet i rabat, om frist for  

 indsendelse af opgørelsen til styrelsen og om, hvilke krav der stilles til  

 attestationen af opgørelsen, jf. § 4, stk. 4, samt om, 6) at styrelsen kan indhente yderligere oplysninger om ordningen, herunder  

 bl.a. individbaserede oplysninger om studerende, der køber månedskort med  

 rabat, eller oplysninger om antallet af studerende, der køber månedskort med  

 rabat, og rabatbeløbenes størrelse, samt om at oplysningerne skal gives i  

 elektronisk form.
 Stk. 2. Reglerne efter stk. 1, nr. 4, og reglerne efter stk. 1,  

 nr. 6, om styrelsens adgang til at indhente individbaserede oplysninger  

 fastsættes efter forhandling med de transportansvarlige.
 § 6. Styrelsens afgørelser efter § 2 i denne lov kan ikke  

 indbringes for anden administrativ myndighed.
 § 7. Loven træder i kraft den 1. januar 1997.
 Stk. 2. Reguleringen som nævnt i § 3, stk. 3, sker første gang den  

 1. januar 1998.
