 Resumé  


  

 En advokat klagede for en tamilsk asylansøger over Flygtningenævnets afslag  

 på asyl efter udlændingelovens § 7. Advokaten klagede især over  

 Flygtningenævnets anvendelse af visse principper og kriterier vedrørende  

 udsendelse til bestemte områder i asylsøgerens hjemland ("internal  

 flight  

 areas"). Han mente at nævnets praksis var uigennemsigtig og  

 inkonsekvent,  

 med den følge at sammenlignelige sager blev afgjort forskelligt.
Ombudsmanden udtalte at han ikke havde tilstrækkeligt grundlag  

 for at kritisere Flygtningenævnets praksis.
Ombudsmanden mente endvidere ikke  

 der var grundlag for at antage at Flygtningenævnets afgørelse var udtryk for  

 usaglig forskelsbehandling.
Derimod kritiserede ombudsmanden Flygtningenævnets begrundelse  

 for afgørelsen.
Ombudsmanden bemærkede i den forbindelse at en fyldestgørende  

 begrundelse, jf. forvaltningslovens § 24, efter omstændighederne kræver en  

 stillingtagen til de anbringender parten har gjort gældende under sagen. (J.  

 nr. 1995-498-641).
Flygtningenævnets begrundelse i sager om tamilske  

 asylansøgere Den 7. marts 1995 klagede  

 advokat B til mig over at Flygtningenævnet den 21. december 1994 afslog A's  

 anmodning om asyl i medfør af udlændingelovens § 7. Klagen omhandlede  

 samtidig  

 otte andre asylsager vedrørende srilankanske statsborgere.
 Det fremgik af sagen at A var  

 srilankansk statsborger fra Jaffna-området af tamilsk afstamning, og at han  

 var  

 født den 5. august 1969. Han indrejste i Danmark den 25. november 1991.
Umiddelbart efter indrejsen  

 ansøgte A om asyl og redegjorde til asylregistreringsrapport,  

 asylansøgningsskema og asylafhøringsrapport nærmere for baggrunden for  

 asylansøgningen.
Han fremkom desuden under sagen med yderligere oplysninger.
Den 18. juni 1992 afslog  

 Direktoratet for Udlændinge A's ansøgning om asyl.
Afgørelsen blev forkyndt  

 for  

 ham den 26. juni 1992, og i den forbindelse klagede han over afgørelsen til  

 Flygtningenævnet.
B blev beskikket som advokat  

 for A.
Ved brev af 11. februar 1993 sendte B sit indlæg til brug for  

 Flygtningenævnets  

 behandling af sagen.
Han gjorde bl.a. gældende at Colombo ikke kunne tjene  

 som  

 internal flight alternative (IFA) for A.
B henviste i den forbindelse til de  

 generelle oplysninger om situationen på Sri Lanka, herunder i Colombo.
 Sagen blev forelagt  

 Flygtningenævnet i et nævnsmøde den 17. februar 1993. Under mødet supplerede  

 A  

 sine tidligere forklaringer og oplyste ifølge forhandlingsprotokollen  

 følgende:
"... han forsøgte at  

 flygte til Indien, fordi der var fare for hans liv, idet "tigrene"  

 ville sende ham i slagmarken.
De gravede beskyttelsesrum ved slagmarken.
Han  

 havde gravet beskyttelsesrum, da han besluttede at flygte.
Han forsøgte at  

 flygte til Indien 2-3 gange, men det lykkedes kun 1 gang.
Han flygtede efter  

 at  

 den indiske hær var rejst.
Der var kampe i landet, da han rejste.
Da  

 "tigrene" fangede ham, spurgte de, hvorfor han søgte at flygte.
Han  

 blev ikke straffet, men skulle fortsætte med at arbejde for  

 "tigrene".  

 De ville tvinge ham til at tage militærtræning.
Efter flugten fra ENDLF havde  

 han ikke problemer med ENDLF, da de ikke kunne operere i området.
Han ved  

 ikke,  

 hvorfor han blev anholdt af politiet i Colombo.
Politiet plejer at anholde  

 folk, der kommer fra Jaffna området.
Han blev endvidere opsøgt af ENDLF i  

 Colombo, måske fordi han var flygtet fra deres bevægelse.
Han blev ikke  

 opsøgt  

 af "tigrene" i Colombo.
Mens han arbejdede for "tigrene"  

 boede han hos tigrene, men ellers boede han hos forældrene.
Han fik 3 dages  

 lejrarrest hos "tigrene", men derefter blev han løsladt.
Da han tog  

 til Colombo, havde han det problem, at han ikke havde en  

 tigerrejsetilladelse.  

 Han rejste til Colombo fra forældrenes hjem.
Han arbejdede 2-3 dage om ugen  

 for "tigrene". Han sagde ikke til "tigrene", at han  

 skulle  

 til Colombo.
Efter at han var flygtet fra Jaffna området, var han i Colombo i  

 6-7 dage.
Hans moder var taget til Colombo 14 dage før ham og havde ordnet  

 udrejsen for ansøgeren.
Storebroderen hjalp mange forskellige bevægelser,  

 især  

 LTTE og tidligere PLOT.
Moderen er blevet udspurgt om ansøgeren.
Moderen bor  

 nu  

 hos søsteren i Jaffna området.
Han udrejste på et ægte pas, dvs med  

 ansøgerens  

 eget navn og billede, og han blev udrejsekontrolleret.
Han har sagt til  

 politiet, at han har rejst med et falsk pas, fordi han ønskede asyl.
Han har  

 en  

 søster i Danmark.
Han har ikke familie i Colombo.
Han har ikke familie  

 udenfor  

 tamilbehersket område.
Han har bekendte udenfor tamilbehersket område.
Der er  

 tale om naboer og naboers familie.
Han har ikke haft kontakt med dem det  

 sidste  

 år.
Han frygter de rivaliserende bevægelser, da han er bange for, at de vil  

 angive ham til militæret.
Han er ikke bange for "tigrene" i  

 Colombo." Nævnet besluttede at udsætte  

 sagens afgørelse og afvente yderligere oplysninger om de generelle forhold  

 for  

 ophold i Colombo-området.
Jeg lagde ved min behandling af sagen til grund at  

 A  

 efterfølgende (foreløbig) blev kategoriseret som tilhørende "gruppe  

 4".
 Om denne kategorisering hed  

 det i en notits af 9. marts 1993 om koordinationsudvalgets beslutning:
 "...
 Koordinationsudvalget har fundet,  

 at sagerne kan inddeles i 4 grupper:
 ...
 4) Sager, hvor ansøgeren ikke  

 har nogen (særlig) tilknytning til Colombo eller det sydlige eller centrale  

 Sri  

 Lanka, og hvor nævnet lægger til grund, at ansøgeren ikke kan vende tilbage  

 til  

 det nordlige eller østlige Sri Lanka.
Koordinationsudvalget har  

 fundet, at der i disse sager er en risiko for, at de pågældende ved en  

 tilbagevenden til Sri Lanka vil blive henvist til at tage ophold i lejre.  

 Koordinationsudvalget har endvidere fundet, at der kan være mulighed for  

 tilbagesendelse til Sri Lanka i sager, hvor der ikke er risiko for  

 forfølgelse  

 fra myndighedernes side, og hvor "internal flight alternative" i  

 form  

 af ophold i en lejr sker under forhold, der ikke krænker de fundamentale  

 menneskerettigheder.
Da de foreliggende baggrundsoplysninger efter  

 koordinationsudvalgets opfattelse ikke giver et klart svar på, under hvilke  

 forhold et ophold i en lejr finder sted eller på, om der er forskel på  

 forholdene i de enkelte typer af lejre, har udvalget besluttet at anmode  

 Udenrigsministeriet om at undersøge forholdene i lejrene i relation til  

 menneskerettighederne.
Disse sager vil således først  

 blive behandlet, når der foreligger svar fra Udenrigsministeriet." Den 4. oktober 1993 sendte  

 Flygtningenævnet B forskelligt materiale vedrørende situationen i Colombo.  

 Den  

 22. november 1993 fremkom B med sine bemærkninger.
Han gjorde bl. a. gældende  

 at A ikke kunne tage ophold i Colombo eller andre dele af den  

 sydlige/centrale  

 del af Sri Lanka, der ikke var kontrolleret af LTTE.
B henviste bl.a. til at  

 området ikke kunne tjene som IFA, allerede fordi A ikke havde nogle  

 slægtninge  

 i området og kun havde opholdt sig ganske kort tid i Colombo, før han rejste  

 til udlandet.
B havde vedlagt, og i sit  

 brev henvist til, et notat af 22. november 1993 som han havde udarbejdet.
I  

 notatet redegjorde B for sin opfattelse af at der var uoverensstemmelse  

 mellem  

 UNHCR's notater af 19. december 1991, 25. juni 1992 samt 18. juni 1993 og  

 Udenrigsministeriets opfattelse af IFA-spørgsmålet.
B var utilfreds med at  

 Flygtningenævnet tilsyneladende fulgte Udenrigsministeriets opfattelse, og  

 opfordrede nævnet til at indhente yderligere oplysninger fra UNHCR.
Den 15. december 1993 sendte  

 Flygtningenævnet B yderligere materiale.
B besvarede henvendelsen ved brev af  

 31. januar 1994. Han gjorde fortsat gældende at den sydlige og centrale del  

 af  

 Sri Lanka ikke kunne anvendes som IFA.
B's bemærkninger knyttede sig særligt  

 til anvendelsen af visse lejre i området.
Han opfordrede nævnet til at  

 indhente  

 yderligere oplysninger.
Ved brev af 5. april 1994  

 meddelte Flygtningenævnet at sagen var sat i bero på indgåelse af en aftale  

 parallel med en schweizisk aftale med Sri Lanka.
Aftalen vedrørte  

 underbringelse af tilbagesendte asylansøgere der ikke umiddelbart havde et  

 lokalt netværk.
Den 7. juni og 12. juli 1994  

 meddelte Flygtningenævnet at sagen nu ville blive færdigbehandlet.
Nævnet  

 vedlagde yderligere materiale og bad om B's kommentarer.
Ved breve af 6. juli og 29.  

 juli 1994 fremkom B med sine afsluttende bemærkninger.
Han nedlagde påstand  

 om  

 at hans klient blev meddelt F-status (udlændingelovens § 7, stk. 2). B skrev  

 bl.a.:
 "...
Internal Flight Alternative (IFA) Det gøres gældende, at den  

 sydlige eller centrale del af Sri Lanka, herunder Colombo-området, ikke udgør  

 et IFA for ansøgeren.
Ved bedømmelsen heraf må der  

 foretages en konkret vurdering af ansøgerens tilknytning til  

 ikke-LTTE-kontrolleret område.
Der henvises til det neden for anførte  

 vedrørende baggrundsoplysninger og Flygtningenævnets praksis.
Det gøres gældende, at  

 ansøgeren ikke har nogen form for tilknytning til områder uden for LTTE's  

 kontrol.
Ansøgerens ophold i Colombo forud for udrejsen var yderst kortvarigt  

 (6-7 dage ultimo 1991). Det fremgår endvidere af nævnsprotokollatet, side 4,  

 at  

 ansøgeren ikke har familie i Colombo eller uden for tamilbehersket område.
 Det kan herefter konkluderes,  

 at ansøgeren ikke kan anvende den sydlige eller centrale del af Sri Lanka som  

 IFA.
 BAGGRUNDSMATERIALE:
 ...
 Det gøres gældende, at flygtningenævnet ved bedømmelsen af, om den  

 sydlige eller centrale del af Sri Lanka kan tjene som IFA for ansøgeren, skal  

 foretage en konkret vurdering i overensstemmelse med de retningslinier, som  

 er  

 fastsat af UNHCR.
 Vedrørende det senest  

 fremkomne baggrundsmateriale bemærkes følgende:
 I det sidste halve år er der  

 fremkommet en lang række oplysninger fra blandt andet Amnesty International,  

 Den schweiziske Flygtningehjælp, Direktoratet for Udlændinge og  

 Udenrigsministeriet.
 Det gøres gældende, at  

 indholdet af nævnte materiale ikke giver grundlag for at ændre på de af UNHCR  

 fastsatte kriterier vedrørende IFA-spørgsmålet, jfr. oven for.
Særligt Direktoratet for  

 Udlændinges rapport, dateret den 5. maj 1994, giver et til tider forskønnet  

 billede af situationen på Sri Lanka.
Trods sit omfang er rapporten på mange  

 måder overfladisk og blandt andet savnes en nuanceret beskrivelse af, hvordan  

 selve udrejsen fra Jaffna-halvøen foregår.
Det skal i øvrigt fremhæves, at  

 Direktoratets og Udenrigsministeriets rapporter udelukkende vedrører  

 situationen  

 i dag.
De meget kontante og firkantede oplysninger om muligheden for udrejse  

 fra Jaffna-halvøen uden LTTE's samtykke kan således ikke anvendes på  

 personer,  

 der f.eks. er udrejst i 1991, 1992 eller 1993. Situationen vedrørende det  

 spørgsmål har udviklet sig og ændret sig løbende.
 Jeg har fået oplyst, at Dansk  

 Flygtningehjælp i juni d.å. har stillet en række spørgsmål til UNHCR,  

 herunder  

 bedt UNHCR om at bekræfte, om de ovennævnte sikkerhedsnotater fra juni 1992  

 og  

 juni 1993 fortsat står ved magt.
 Såfremt Flygtningenævnet på nuværende tidspunkt finder grund til at  

 tvivle på, om UNHCR's sikkerhedsnotater fortsat står ved magt, skal jeg  

 opfordre Nævnet til ikke at træffe afgørelse i nærværende sag, før UNHCR's  

 svar  

 foreligger.
 Jeg går ud fra, at UNHCR's  

 svar kan foreligge indenfor forholdsvis begrænset tid.
..." Den 21. december 1994 traf  

 Flygtningenævnet på skriftligt grundlag afgørelse i A's sag.
Af afgørelsen  

 fremgik bl.a.:
 "...
 Flygtningenævnet besluttede  

 den 17. februar 1993 at udsætte sagen med henblik på at afvente yderligere  

 oplysninger om de generelle forhold for ophold i Colombo-området.
 Ved skrivelse af 4. oktober  

 1993 fremsendte Flygtningenævnet Dansk Flygtningehjælps notat af 19. august  

 1993 og Udenrigsministeriets skrivelse af 31. august 1993 til udtalelse hos  

 den  

 beskikkede advokat.
Ved skrivelse af 22. november  

 1993 fremsendte den beskikkede advokat sine bemærkninger til sagen.
Han har  

 anført, at ansøgeren ikke kan vende tilbage til det LTTE-kontrollerede  

 område.  

 Ansøgeren har ikke nogen form for tilknytning til Colombo eller andre  

 områder,  

 der ikke kontrolleres af LTTE.
 Ved skrivelse af 15. december  

 1993 fremsendte Flygtningenævnet det seneste materiale vedrørende Sri Lanka  

 til  

 udtalelse hos den beskikkede advokat.
 Ved skrivelse af 31. januar 1994  

 fremsendte den beskikkede advokat sine bemærkninger til sagen samt et af ham  

 udarbejdet notat.
 På Flygtningenævnets  

 koordinationsudvalgsmøde den 3. marts 1994 blev det besluttet, at sætte  

 behandlingen af sager vedrørende srilankanske statsborgere fra det nordlige  

 eller nord-østlige Sri Lanka i bero på indgåelse af en aftale parallel med  

 den  

 schweiziske aftale med Sri Lanka om underbringelse af tilbagesendte  

 asylansøgere, der ikke umiddelbart har et lokalt netværk på Sri Lanka.
 Flygtningenævnets koordinationsudvalg  

 besluttede den 31. maj 1994 under hensyn til tidsaspektet i sager vedrørende  

 srilankanske statsborgere, som ikke fandtes at kunne vende tilbage til det  

 nord  

 eller nord-østlige Sri-Lanka, at færdigbehandle disse sager.
 Ved skrivelse af 7. juni 1994  

 fremsendte Flygtningenævnet det seneste baggrundsmateriale til udtalelse hos  

 den beskikkede advokat.
 Ved skrivelse af 6. juli 1994  

 fremsendte den beskikkede advokat sine bemærkninger til sagen.
 Ved skrivelse af 12. juli  

 1994 fremsendte Flygtningenævnet det seneste baggrundsmateriale til udtalelse  

 hos den beskikkede advokat.
 Ved skrivelse af 29. juli  

 1994 fremsendte den beskikkede advokat sine bemærkninger til sagen.
 Flygtningenævnet udtaler:
 Flygtningenævnet vil ikke  

 afvise, at ansøgeren navnlig ved at unddrage sig deltagelse i våbentræning og  

 ved at forlade LTTE-domineret område uden tilladelse, har bragt sig i et  

 sådant  

 modsætningsforhold til LTTE, at han ikke i sikkerhed kan vende tilbage til  

 Jaffna-området.
 Flygtningenævnet finder ikke  

 efter ansøgerens forklaring grundlag for at antage, at han ved udrejsen var  

 forfulgt af myndighederne eller bevægelser, der samarbejder med  

 myndighederne,  

 eller at han ved en tilbagevenden vil være i risiko herfor.
 Herefter og på baggrund af  

 det foreliggende baggrundsmateriale finder et flertal af Flygtningenævnets  

 medlemmer, at det må antages, at ansøgeren vil kunne vende tilbage og tage  

 ophold i Colombo eller andet regeringskontrolleret område.
 Flertallet finder således  

 ikke, at ansøgeren opfylder betingelserne for at få opholdstilladelse efter  

 udlændingelovens § 7.
Flygtningenævnet stadfæster  

 derfor Direktoratet for Udlændinges afgørelse." Den 7. marts 1995 klagede B  

 til mig over denne afgørelse og otte andre afgørelser fra Flygtningenævnet  

 vedrørende srilankanske statsborgere.
I klagen anførte B indledningsvis:
 "...
 Nærværende klage drejer sig  

 om Flygtningenævnets anvendelse af reglerne om Internal Flight Alternative  

 (IFA) i sager, hvor Flygtningenævnet har lagt til grund, at ansøgerne  

 risikerer forfølgelse fra LTTE (De Tamilske Tigre), hvis de returnerer til  

 LTTE-kontrollerede områder (Nord- eller Østsrilanka). Sagerne er i det  

 følgende benævnt "gruppe 4"-sagerne, hvilken kategorisering stammer  

 fra et møde i Flygtningenævnets koordinationsudvalg den 9. marts 1993. Om  

 gruppe 4-sagerne siges bl.a. følgende:
"4. Sager, hvor  

 ansøgeren ikke har nogen (særlig) tilknytning til Colombo eller det sydlige  

 eller centrale Sri Lanka, og hvor nævnet lægger til grund, at ansøgeren ikke  

 kan vende tilbage til det nordlige eller østlige Sri Lanka." Mine klienter er alle  

 omfattet af gruppe 4.
 Spørgsmålet i disse sager er,  

 om de områder, der er kontrolleret af de srilankanske myndigheder (sydlige og  

 centrale Sri Lanka, herunder Colombo) kan anvendes som IFA for mine klienter,  

 således at mine klienter må henvises til at tage ophold dér.
Der findes en del  

 baggrundsmateriale om IFA-problematikken i forhold til Sri Lanka.
UNHCR  

 introducerede IFA muligheden i et notat af 19. december 1991, og har fulgt op  

 med notater af 25. juni 1992, 18. juni 1993 og 12. september 1994.  

 Udenrigsministeriet har løbende henvist til UNHCR's notater, men har i et par  

 af de seneste notater meddelt oplysninger, der strider mod indholdet af  

 UNHCR's  

 ovennævnte notater.
Amnesty International og Dansk Flygtningehjælp har såvidt  

 ses tilsluttet sig UNHCR, jfr. senest Amnesty Internationals notat dateret  

 januar 1995.
 Det centrale ved UNHCR's  

 notater er, at IFA-muligheden accepteres under forudsætning af, at der i den  

 konkrete sag er en tilknytning ("netværk") til IFA-området.  

 UNHCR skriver følgende i sit notat  

 af 18/6 1992:
 "As regards the latter it is recommended  

 that a valid threshold for the establishment of an IFA in category 1 (sydlige  

 og centrale Sri Lanka) areas should take into account such factors as the  

 presence of close relatives and/or the duration of previous residence and/or  

 past employment in these areas".
Som baggrund for kravet om  

 netværk, understreges i UNHCR's notater af 18. juni 1993 og 12. september  

 1994,  

 at der er tale om "security related matters". Konkret er der  

 (større)  

 risiko for, at en tamil i f.eks.
Colombo mistænkes for LTTE-tilknytning, og  

 dermed risikerer fængsel, tortur m.v., hvis den pågældende ikke kan forklare  

 sin tilstedeværelse i Colombo med henvisning til et netværk, f. eks. at han  

 bor  

 hos sin familie.
Vedrørende Flygtningenævnets  

 behandling af denne gruppe sager, henvises til nævnets redegørelse af 25.  

 september 1994. Redegørelsen er sendt til mig som svar på en henvendelse til  

 nævnet som dels vedrørte en konkret sag, og dels stillede nogle spørgsmål af  

 mere generel karakter.
Jeg har ialt tre gange rettet skriftlig henvendelse  

 til  

 nævnet vedrørende IFA-spørgsmålet.
Kopi af mine skrivelser af henholdsvis 22.  

 november 1993, 9. august 1994 og 15. august 1994 vedlægges.
Flygtningenævnets praksis  

 vedrørende IFA/netværk, fremgår dels af Flygtningenævnets notat af 29.  

 september 1994 og er endvidere anskueliggjort i en praksisoversigt,  

 udarbejdet  

 af Dansk Flygtningehjælp.
Nævnte praksisoversigt dækker kun perioden frem til  

 medio december 1994.
Kort beskrevet er det min  

 opfattelse, at nævnets praksis på ét punkt er klar.
Det drejer sig om sager  

 om  

 meget unge tamiler.
For denne gruppe af sager, som hidtil udelukkende har  

 omfattet teenagers, inddrages netværkskriteriet konsekvent og tillægges  

 afgørende  

 vægt, således at de gruppe 4-ansøgere, der ikke har et netværk udenfor  

 LTTE-kontrolleret område er meddelt opholdstilladelse efter udlændingelovens  

 §  

 7, stk. 2.
 For alle andre sager er  

 Flygtningenævnets praksis uigennemsigtig og inkonsekvent, sidstnævnte med den  

 uheldige konsekvens at fuldt ud sammenlignelige sager afgøres forskelligt,  

 hvilket jeg vil komme nærmere ind på i det følgende.
..." B konkretiserede herefter  

 nærmere sine klagepunkter.
Han gjorde herunder gældende at Flygtningenævnet  

 havde haft pligt til at inddrage netværkskriteriet i alle de påklagede sager.  

 Jeg forstod desuden B's klage således at han mente, at manglende netværk  

 skulle  

 tillægges afgørende betydning i sagerne vægtet over for de øvrige  

 foreliggende  

 oplysninger.
 Det var B's opfattelse at  

 Flygtningenævnet kun konsekvent havde tillagt manglende netværk afgørende  

 betydning i sager, hvor ansøgeren samtidig opfyldte et kriterium om "ung  

 alder". Dette udgjorde efter B's opfattelse en usaglig begrænsning i  

 netværkskriteriets anvendelse.
B henviste til tre sager som  

 efter hans mening var sammenlignelige med de foreliggende sager.
Nævnet havde  

 i  

 disse sager meddelt ansøgerne opholdstilladelse under henvisning til  

 manglende  

 netværk i regeringskontrollerede områder.
B fandt på denne baggrund at  

 afgørelserne i de sager som klagen vedrørte, var udtryk for en usaglig  

 forskelsbehandling.
Forskelsbehandlingen skyldtes ifølge B nævnets  

 forskellige  

 sammensætning i de enkelte sager.
 Endelig gjorde B gældende at  

 nævnet i ingen af klagesagerne konkret havde begrundet forskelsbehandlingen.
I en udtalelse af 23. juni  

 1995 kommenterede Flygtningenævnet over for mig B's klage.
Af udtalelsen  

 fremgik bl.a. følgende:
 "...
Det bemærkes, at  

 Flygtningenævnet træffer en selvstændig og uafhængig afgørelse i den for det  

 enkelte nævn foreliggende sag på grundlag af en konkret og individuel  

 vurdering  

 af ansøgerens forhold.
Denne vurdering er i vid udstrækning skønsmæssigt  

 præget.
Grundlaget for vurderingen er udover det i sagen foreliggende  

 skriftlige materiale også ansøgerens personlige fremtræden under nævnsmødet.  

 Afgørelsen er endvidere baseret på det enkelte nævns vurdering af ansøgerens  

 forhold set i lyset af de for Flygtningenævnet på afgørelsestidspunktet  

 foreliggende baggrundsoplysninger.
Det kan på denne baggrund forekomme, at to  

 sager, der ud fra det skriftlige grundlag i sagerne tilsyneladende er  

 ensartede  

 på et eller flere punkter, afgøres med forskelligt resultat.
Som det fremgår af vedlagte  

 oversigt af 8. maj 1995 vedrørende Flygtningenævnets praksis i sager  

 vedrørende  

 asylansøgere fra Sri Lanka har nævnet truffet afgørelse om stadfæstelse i de  

 fleste sager, hvor en ansøger ikke har opfyldt kriteriet om ung alder og ikke  

 har haft netværk i regeringskontrollerede områder.
Nævnet har imidlertid i  

 nogle få sager, der på dette punkt ligner de førnævnte, truffet afgørelse om  

 meddelelse af opholdstilladelse efter udlændingelovens § 7, stk. 2.  

 Flygtningenævnet har i alle sager truffet afgørelse ud fra det enkelte nævns  

 skønsmæssige vurdering af ansøgerens forhold.
Denne vurdering er som anført i  

 nogen udstrækning baseret på ansøgerens personlige fremtræden under  

 nævnsmødet.  

 Efter Flygtningenævnets opfattelse kan forskelle i den personlige fremtræden  

 set i sammenhæng med de i øvrigt i sagen foreliggende oplysninger ofte være  

 af  

 væsentlig - og i nogle tilfælde afgørende - betydning for udfaldet af  

 behandlingen af den enkelte sag.
Nævnet finder derfor ikke, at de forskellige  

 udfald i sig selv er udtryk for en usaglig forskelsbehandling.
 Flygtningenævnet finder  

 heller ikke i øvrigt, at det i henvendelsen til Folketingets Ombudsmand  

 anførte  

 giver grundlag for at antage, at der skulle være tale herom.
For så vidt angår klagen over  

 nævnets anvendelse af alderskriteriet, skal Flygtningenævnet bemærke, at  

 nævnet  

 ved afgørelsen af en del af sagerne vedrørende srilankanske asylansøgere har  

 lagt vægt på ansøgernes alder.
Nævnet har således under henvisning til en  

 ansøgers unge alder og manglende netværk i regeringskontrollerede områder i  

 en  

 række tilfælde meddelt opholdstilladelse efter udlændingelovens § 7, stk. 2.  

 Flygtningenævnet har ikke i den forbindelse fastlagt en præcis aldersgrænse  

 for, hvornår en ansøger opfylder kriteriet om ung alder.
Afgørelsen heraf har  

 beroet på det enkelte nævns vurdering af en ansøgers konkrete og individuelle  

 forhold.
Også denne vurdering er i nogen udstrækning baseret på et skøn.  

 Nævnet  

 har således meddelt opholdstilladelse ud fra alderskriteriet i nogle sager,  

 hvor ansøgerne er født i 1974, medens nævnet har meddelt afslag på  

 opholdstilladelse  

 i andre sager, hvor ansøgerne er født i 1975, 1977 eller 1979 og ikke har  

 haft  

 netværk i regeringskontrollerede områder.
Flygtningenævnets anvendelse  

 af kriteriet ung alder i forbindelse med netværksvurderingen understøttes af  

 det for Flygtningenævnet foreliggende baggrundsmateriale.
Det fremgår således  

 af Direktoratet for Udlændinges rapport om situationen i Sri Lanka af 5. maj  

 1994, at særligt unge tamilske mænd var i risiko for at blive tilbageholdt i  

 forbindelse med politiets "round-ups", ligesom U.S Committee for  

 Refugees og Amnesty International i rapporter fra januar/februar 1994 har  

 oplyst tilsvarende om særligt unge tamilske mænds risiko for at blive  

 omfattet  

 af politiets arrestationer i Colombo.
Nævnet finder på den baggrund ikke, at  

 kriteriet om ung alder indebærer en usaglig begrænsning af netværkskriteriets  

 anvendelse.
..." B fremkom herefter i brev af  

 21. juli 1995 med sine bemærkninger til Flygtningenævnets udtalelse.
Vedrørende spørgsmålet om  

 sammenlignelige sager og usaglig forskelsbehandling påpegede B således at  

 Flygtningenævnet i de foreliggende sager forudgående havde truffet beslutning  

 om at hans klienter var omfattet af gruppe 4. B var enig i at ansøgernes  

 personlige  

 fremtræden havde haft betydning under nævnets votering vedrørende denne  

 vurdering.
B havde derimod svært ved at forestille sig at hans klienters  

 personlige  

 fremtræden havde haft nogen betydning i forbindelse med det senere skøn, der  

 var begrænset til at vedrøre IFA-vurderingen.
B gav endvidere udtryk for at  

 det forhold at der i enhver nævnssag indgår en vis portion skøn, ikke  

 medførte  

 at nævnet frit kunne ændre praksis fra sag til sag, når sagerne fremstod som  

 fuldt ud sammenlignelige på alle væsentlige punkter.
B opfordrede mig  

 desuden til at gennemgå alle de syv sager hvor der ifølge Flygtningenævnets  

 praksisoversigt af 8. maj 1995 var meddelt opholdstilladelse begrundet i  

 manglende netværk, uanset at ung alder-kriteriet ikke havde været opfyldt.  

 Han  

 gik ud fra at tre af de syv sager var de sager som han havde henvist til som  

 sammenlignelige med de foreliggende.
 B gjorde desuden igen  

 gældende at når tilsyneladende ens sager blev afgjort forskelligt, havde  

 nævnet  

 pligt til at begrunde hvad årsagen var til forskelsbehandlingen.
Endelig anførte B at det  

 reelle problem efter hans opfattelse havde været at et flertal af nævnets  

 medlemmer havde valgt at følge Udenrigsministeriets holdning til  

 IFA-spørgsmålet, mens et mindretal - som af og til havde dannet flertal i et  

 konkret nævn - havde valgt at følge UNHCR's modsatte holdning.
B henviste i  

 den  

 forbindelse til sit brev af 22. november 1993 med bilag til nævnet.
Ved brev af 2. august 1995  

 bad jeg Flygtningenævnet om at fremsende sagsakterne vedrørende de tre sager  

 som B havde anført efter hans opfattelse var sammenlignelige med de påklagede  

 sager.
Samtidig anmodede jeg nævnet om at fremkomme med eventuelle  

 bemærkninger  

 til B's brev af 21. juli 1995. Endelig bemærkede jeg at jeg på baggrund af  

 den  

 foreliggende korrespondance i sagerne havde forstået Flygtningenævnets  

 udtalelser i otte af de ni sager (i den sidste sag havde jeg endnu ikke  

 modtaget nævnets udtalelse) således, at nævnet - på baggrund af B's  

 påberåbelse  

 af ansøgernes manglende tilknytning til områder uden for LTTE's kontrol -  

 under behandlingen af alle de pågældende sager  

  

 havde  

  

 inddraget netværkskriteriet.
Jeg bemærkede endvidere at jeg  

 havde forstået, at nævnet ikke havde ment at kunne tillægge manglende netværk  

 afgørende betydning vægtet over for de øvrige foreliggende oplysninger i de  

 enkelte sager.
Jeg bad om Flygtningenævnets eventuelle kommentarer hertil.
 Med brev af 27. september  

 1995 fremsendte Flygtningenævnet samtlige akter i de tre sager der af B var  

 påberåbt som værende sammenlignelige med de ni klagesager.
 Nævnet bekræftede samtidig at  

 spørgsmålet om tilknytningen til regeringskontrollerede områder havde været  

 vurderet under behandlingen af de foreliggende klagesager.
 B meddelte i brev af 9.  

 oktober 1995 at Flygtningenævnets brev ikke gav ham anledning til yderligere  

 bemærkninger.
 Ved en skrivelse til B af 19.  

 december 1995 udtalte jeg herefter følgende:
"  

  

 A.
Retsgrundlaget og princippet om internal flight alternative.
 Flygtningenævnets afgørelse  

 er truffet efter § 7 i udlændingeloven der i stk. 1 og 2 har følgende ordlyd,  

 jf. lovbekendtgørelse nr. 462 af 26. juni 1987 med senere ændringer:
 "  

  

 § 7.  

  

 Efter ansøgning gives der opholdstilladelse til en udlænding,  

 hvis udlændingen er omfattet af flygtningekonventionen af 28. juli 1951.
Stk. 2.  

  

 Efter ansøgning gives der endvidere opholdstilladelse til  

 en udlænding, som ikke er omfattet af flygtningekonventionen af 28. juli  

 1951,  

 men hvor det af lignende grunde som anført i konventionen eller af andre  

 tungtvejende grunde ikke bør kræves, at udlændingen vender tilbage til sit  

 hjemland." Det er en hovedbetingelse for  

 at en person kan betragtes som flygtning efter flygtningekonventionen, at  

 flugten skyldes "... velbegrundet frygt for forfølgelse på grund af sin  

 race, religion, nationalitet, sit tilhørsforhold til en særlig social gruppe  

 eller sine politiske anskuelser..." Der gives endvidere  

 opholdstilladelse hvis det af lignende grunde som anført i konventionen eller  

 af andre tungtvejende grunde ikke bør kræves, at den pågældende vender  

 tilbage  

 til sit hjemland.
Udlændingeloven fortolkes i  

 overensstemmelse med princippet om internal flight alternative (IFA). Dette  

 medfører at der kan meddeles en asylansøger afslag på opholdstilladelse, hvis  

 den pågældende med rimelighed kan henvises til at tage ophold i en nærmere  

 afgrænset del af hjemlandet, hvor der ikke er velbegrundet frygt for  

 forfølgelse som nævnt i konventionen, selv om der i andre dele af landet må  

 anses at foreligge risiko for en sådan forfølgelse.
Jeg henviser i den  

 forbindelse til UNHCR's "Handbook on procedures and criteria for  

 determining  

 refugee status", paragraph 91.
Om en person kan betragtes  

 som flygtning efter flygtningekonventionen, eller om det af lignende grunde  

 som anført i konventionen eller af andre tungtvejende grunde ikke bør kræves  

 at  

 udlændingen vender tilbage til (en nærmere afgrænset del af) sit hjemland,  

 bygger for en stor del på et skøn.
I denne vurdering indgår bl.a. en  

 bedømmelse  

 af forholdene og risikoen for forfølgelse i den del af hjemlandet som  

 ansøgeren  

 skal vende tilbage til.
Jeg kan ikke kritisere en sådan skønsmæssig afgørelse  

 medmindre der foreligger ganske særlige omstændigheder.
B.
Internal flight alternative og asylansøgere fra Sri Lanka.
 1) Netværkskriteriet.
De har i Deres klage bl.a.  

 gjort gældende at Flygtningenævnet har pligt til at inddrage  

 netværkskriteriet  

 i alle gruppe 4-sager.
Jeg har forstået på Dem at De mener, at manglende  

 netværk i disse tilfælde medfører at de pågældende asylansøgere skal meddeles  

 asyl.
 Fælles for de foreliggende  

 sager er at asylansøgerne er af tamilsk afstamning, og at de tidligere boede  

 i  

 Nord- eller Østsrilanka, som er domineret af LTTE (De Tamilske Tigre).
Flygtningenævnet fandt ved  

 sine afgørelser at asylansøgerne risikerede forfølgelse fra LTTE hvis de  

 returnerede til LTTE-kontrolleret område.
Nævnet vurderede herefter om  

 Colombo  

 eller den sydlige/centrale del af Sri Lanka (det regeringskontrollerede  

 område) kunne anvendes som IFA.
Det vil sige om man kunne henvise  

 asylansøgerne  

 til at vende tilbage til dette område.
 Centralt for denne vurdering  

 er bl.a. om den pågældende asylansøger under sit ophold i det  

 regeringskontrollerede område udsættes for forfølgelse e.l. fra  

 regeringsmyndighederne mv.
Bl.a. andet til brug for sin  

 vurdering heraf indhentede Flygtningenævnet over en længere periode  

 forskelligt  

 baggrundsmateriale.
UNHCR anbefalede således ved notater af 25. juni 1992 og  

 18. juni 1993 en vurdering af asylansøgerens sociale netværk i området  

 ("netværkskriteriet"):
 "...
As regards the latter, it is recommended that a  

 valid threshold for the establishment of an IFA in category 1 areas should  

 take  

 into account such factors as the presence of close relatives and/or the  

 duration of previous residence and/or past employment in these areas."  

 (UNHCR 25. juni 1992) "...
 It is believed that a valid threshold for returnees  

 to establish themselves without serious personal security problems in the  

 South, would be the presence of close relatives and/or the duration of  

 previous  

 residence and/or a past employment in these areas.
..." (UNHCR 18.  

 juni  

 1993) Andet baggrundsmateriale  

 vurderede situationen anderledes.
Således fremgik bl.a. følgende af  

 Udenrigsministeriets brev af 31. august 1993 til Flygtningenævnet:
 "...
 1.3 Måtte den situation  

 opstå, at en tilbagesendt person ikke ved egen indsats vil kunne skaffe sig  

 husly i Colombo eller umiddelbart vil kunne søge tilbage til sin hjemegn, kan  

 den pågældende ifølge det oplyste enten søge at få ophold i UNHCR's Open  

 Relief  

 Centers eller, hvilket for nylig er bekræftet fra srilankanske myndigheders  

 side, uagtet tilgangen af nyankomne til lejrene formelt indstilledes i 1990,  

 anmode The Commissioner General for Rehabilitation om at blive henvist til et  

 af de åbne Welfare/Rehabilitation Centers, beliggende i både de sydlige og  

 centrale provinser af landet.
..." Udenrigsministeriet bekræftede  

 denne holdning i brev af 7. december 1993.
 Flygtningenævnets praksis  

 vedrørende asylansøgere fra Sri Lanka er beskrevet i et notat af 8. maj 1995.  

 Det fremgår heraf:
"Flygtningenævnet har i  

 perioden fra den 8. september 1994 til den 1. maj 1995 truffet afgørelse i  

 ialt  

 136 sager vedrørende ansøgere fra Sri Lanka.
I 2 sager er der meddelt  

 opholdstilladelse efter udlændingelovens § 7, stk. 1. I 29 sager er der  

 meddelt  

 opholdstilladelse efter udlændingelovens § 7, stk. 2, medens Flygtningenævnet  

 i 105 sager har stadfæstet Direktoratet for Udlændinges afslag på  

 opholdstilladelse efter udlændingelovens § 7.
I 22 af de 29 sager, hvori  

 der er meddelt opholdstilladelse efter udlændingelovens § 7, stk. 2, har  

 nævnet  

 lagt til grund, at ansøgeren ikke kan vende tilbage til det nordlige Sri  

 Lanka  

 på grund af risikoen for konflikter med LTTE, eller fordi ansøgeren risikerer  

 at blive tvangshvervet af LTTE.
I 15 af disse 22 sager er der lagt vægt på  

 ansøgerens unge alder og manglende netværk i regeringskontrollerede områder.  

 I  

 7 sager er afgørelsen ligeledes begrundet i manglende netværk.
Disse 7 sager  

 adskiller sig imidlertid fra de 15 førnævnte sager derved, at ansøgerne ikke  

 opfylder kriteriet vedrørende ung alder.
Hertil skal bemærkes, at nævnet  

 primært har anvendt kriteriet om ung alder på ansøgere, der er født i 1975  

 eller senere.
I ovennævnte periode er kriteriet dog anvendt på 2 ansøgere,  

 der  

 er født i 1974. De 7 resterende sager, hvori der er meddelt opholdstilladelse  

 efter udlændingelovens § 7, stk. 2, er begrundet i andre forhold end  

 manglende  

 netværk i regeringskontrollerede områder.
Som tidligere anført har  

 Flygtningenævnet i perioden stadfæstet 105 sager.
I 45 sager har nævnet  

 fundet,  

 at ansøgeren kan vende tilbage til både regeringskontrollerede og  

 LTTE-kontrollerede  

 områder i Sri Lanka.
I 19 sager har nævnet ved stadfæstelsen lagt til grund,  

 at  

 ansøgeren kan henvises til at tage ophold i regeringskontrollerede områder,  

 idet ansøgeren tidligere har haft ophold i disse områder eller iøvrigt har et  

 netværk dér.
I 41 sager har nævnet stadfæstet, idet ansøgeren henvises til at  

 tage ophold i regeringskontrollerede områder, uanset at ansøgeren ikke har  

 netværk eller anden tilknytning til disse områder.
I nogle af disse sager,  

 der  

 stadfæstes på trods af manglende netværk, er ansøgerne født i 1975, 1977 og  

 1978.
For så vidt angår nævnets  

 praksis fra perioden før den 8. september 1994 henvises til notat af 29.  

 september 1994 vedrørende Flygtningenævnets praksis i Sri Lanka-sager i  

 relation til internal flight alternative-princippet.
Det fremgår af notatet,  

 at  

 Flygtningenævnet i perioden fra den 20. september 1993, hvor  

 Flygtningenævnets  

 Koordinationsudvalg besluttede at påbegynde behandlingen af sagerne i den  

 såkaldte gruppe 4, til den 7. september 1994 har truffet afgørelse i ialt 22  

 sager, hvori internal flight alternative-princippet har været relevant.
I 11  

 sager har nævnet truffet afgørelse om stadfæstelse, uanset at ansøgeren ikke  

 har netværk i regeringskontrollerede områder i Sri Lanka.
I 6 sager har  

 nævnet  

 truffet afgørelse om stadfæstelse, idet der er henvist til ansøgerens  

 tilknytning til regeringskontrollerede områder i Sri Lanka.
Endelig er der  

 meddelt opholdstilladelse efter udlændingelovens § 7, stk. 2, i 5 sager, idet  

 der er lagt vægt på ansøgerens unge alder og manglende netværk i  

 regeringskontrollerede områder.
 Samlet kan oversigten for  

 hele perioden fra den 20. september 1993 til den 1. maj 1995, for så vidt  

 angår  

 sager med relation til internal flight alternativeprincippet, opgøres  

 således:
IALT: 104 STADFÆSTELSE, idet der er  

 henvist til ansøgerens netværk: 25 STADFÆSTELSE, uanset  

 ansøgerens manglende netværk: 52 F-STATUS, idet der er lagt  

 vægt på ansøgers unge alder og manglende netværk: 20 F-STATUS, uanset at ansøgeren  

 ikke opfylder kriteriet om ung alder: 7".
Jeg har forstået nævnets  

 udtalelse af 27. september 1995 således at netværkskriteriet indgår i den  

 samlede vurdering af om det regeringskontrollerede område kan udgøre et IFA  

 for  

 asylansøgerne.
Jeg har samtidig forstået Flygtningenævnet således at selv om  

 en  

 asylansøger ikke har et netværk i området, kan området alligevel godt udgøre  

 et  

 IFA for den pågældende.
Dette afhænger af sagens øvrige omstændigheder.
 Manglende netværk har - når  

 man sammenholder nævnets udtalelser og praksisoversigt - sjældent været  

 udslagsgivende for denne gruppe asylansøgere.
 Under hensyn til det  

 foreliggende baggrundsmateriale har jeg ikke tilstrækkeligt grundlag for at  

 kritisere denne praksis.
 2) "Ung alder"-kriteriet.
 De har desuden anført at  

 nævnet kun konsekvent har ladet manglende netværk være udslagsgivende i sager  

 hvor asylansøgeren tillige opfylder en betingelse om "ung alder".  

 De  

 finder at dette udgør en usaglig begrænsning i anvendelsen af  

 netværkskriteriet.
Flygtningenævnet har i sin  

 udtalelse af 23. juni 1995 bemærket at man i en del sager vedrørende  

 srilankanske asylansøgere tillige har lagt vægt på ansøgerens alder.
Nævnet  

 har  

 anført at anvendelsen af et alderskriterium understøttes af det foreliggende  

 baggrundsmateriale.
Nævnet har herved lagt vægt på at særligt unge mænd er i  

 risiko for at blive omfattet af politiets arrestationer  

 ("round-ups")  

 i Colombo.
Som kilde til disse oplysninger har nævnet henvist til  

 Direktoratet  

 for Udlændinges rapport af 5. maj 1994 samt US Committee for Refugees og  

 Amnesty  

 Internationals rapporter fra januar/februar 1994.
Jeg finder ikke grundlag for  

 at kritisere at Flygtningenævnet i en del sager har lagt særlig vægt på den  

 pågældendes alder ved nævnets bedømmelse af mulighederne for tilbagesendelse  

 til et Internal Flight Alternative i Sri Lanka.
Jeg henviser til det nævnet  

 har  

 anført i det foregående afsnit, og til det jeg har anført ovenfor under pkt.  

 B  

 1.
C.
Usaglig forskelsbehandling/sammenlignelige sager.
 Til brug for min gennemgang  

 af A's sag (og de andre sager som Deres klage vedrører) har jeg fra  

 Flygtningenævnet  

 modtaget akterne i de tre sager som De har henvist til som værende  

 sammenlignelige med de foreliggende sager.
 I disse tre sager har nævnet  

 meddelt ansøgerne opholdstilladelse i medfør af udlændingelovens § 7, stk. 2.  

 Nævnet har herved lagt vægt på ansøgernes manglende netværk i  

 regeringskontrollerede områder i Sri Lanka.
Flygtningenævnet har i sin  

 udtalelse af 23. juni 1995 til sagen herom bemærket at afgørelsen i en for  

 det  

 enkelte nævn foreliggende sag træffes på grundlag af en konkret og individuel  

 vurdering af ansøgerens forhold.
Vurderingen er i en vis udstrækning  

 skønsmæssigt præget og foretages på baggrund af det i sagen foreliggende  

 skriftlige  

 materiale, ansøgerens personlige fremtræden under nævnsmødet og det enkelte  

 nævns vurdering af ansøgerens forhold set i lyset af de foreliggende  

 baggrundsoplysninger.
Flygtningenævnet har herefter anført at det på denne  

 baggrund kan forekomme, at to sager der ud fra det skriftlige grundlag i  

 sagerne tilsyneladende er ensartede på et eller flere punkter, afgøres med  

 forskelligt resultat.
De har heroverfor bl.a.  

 anført at nævnet allerede på et tidligere tidspunkt havde besluttet at Deres  

 klient var omfattet af "gruppe 4". Det tilbageværende spørgsmål var  

 herefter alene om myndighedskontrolleret område kunne betragtes som IFA.
I  

 forbindelse med denne vurdering mener De ikke at den personlige fremtræden  

 kan  

 have haft nogen betydning.
Som ovenfor nævnt under pkt.  

 A kan jeg kun kritisere nævnets skønsmæssige vurdering af risikoen for  

 forfølgelse ved hjemsendelse såfremt der foreligger særlige omstændigheder.  

 En  

 sådan særlig omstændighed kan for eksempel foreligge hvis den pågældende  

 afgørelse  

 må antages at være udtryk for en usaglig forskelsbehandling.
Jeg har dog ikke  

 i det foreliggende tilfælde fundet grundlag for at antage at noget sådant  

 skulle være tilfældet i A's sag, set i relation til de sager De har fremhævet  

 som sammenlignelige.
 Jeg skal herved bemærke at  

 det efter min opfattelse ikke kan udelukkes at en vurdering af ansøgerens  

 personlige fremtræden under nævnsmødet kan være af betydning, også for  

 vurderingen af om den pågældende uden risiko for forfølgelse kan hjemsendes  

 til regeringskontrolleret område i Sri Lanka.
 D). Flygtningenævnets begrundelse.
 De har endelig i Deres klage  

 af 7. marts 1995 og udtalelse af 21. juli 1995 kritiseret Flygtningenævnets  

 begrundelse.
En afgørelse skal, når den  

 meddeles skriftligt, være ledsaget af en begrundelse medmindre afgørelsen  

 fuldt ud giver den pågældende part medhold.
Dette følger af  

 forvaltningslovens  

 § 22.
Det overordnede krav til en  

 begrundelses indhold er at den skal fremtræde som en forklaring på hvorfor  

 afgørelsen fik det pågældende indhold, jf. bl.a.
Justitsministeriets  

 vejledning  

 til forvaltningsloven 1989, pkt. 132, og John Vogter, Forvaltningsloven med  

 kommentarer, 1992, s. 277.
Forvaltningslovens § 24  

 angiver herefter nærmere hvilke minimumskrav der stilles for at en  

 begrundelse  

 opfylder det nævnte formål.
Begrundelsen skal således, når afgørelsen beror  

 på  

 et administrativt skøn, bl.a. angive de hovedhensyn der har været bestemmende  

 for skønsudøvelsen.
 Om begrundelsen kan anses  

 for tilstrækkelig må bl.a. afhænge af afgørelsens art, sagens karakter og  

 partens egen udførlighed i forbindelse med sagen, jf. herved Hans  

 Gammeltoft-Hansen  

 mfl., Forvaltningsret, 1994, s.  

 371f.
En fyldestgørende begrundelse  

 vil efter omstændighederne kræve en stillingtagen til de anbringender parten  

 har gjort gældende under sagen.
Dette vil efter min mening navnlig kunne være  

 tilfældet hvor parten har tillagt et bestemt anbringende særlig vægt - og har  

 redegjort udførligt herfor - og der er tale om et anbringende som er relevant  

 for sagen.
Jeg forudsætter herved at myndighedens stillingtagen  

 omfangsmæssigt  

 kan holdes inden for rimelige rammer.
 Det fremgår ikke af  

 Flygtningenævnets afgørelse af 21. december 1994 om nævnet har inddraget  

 oplysningerne om Deres klients manglende netværk i sin vurdering, og i givet  

 fald hvorfor oplysningen ikke har haft afgørende betydning for afgørelsen.
Under hensyn til at De over  

 for Flygtningenævnet - som begrundelse for at tillægge Deres klient  

 asylstatus  

 - navnlig har peget på Deres klients manglende netværk, finder jeg at nævnet  

 ikke har opfyldt sin begrundelsespligt.
Jeg har gjort Flygtningenævnet  

 bekendt  

 med min opfattelse.
Flygtningenævnet har  

 imidlertid i sin udtalelse af 27. september 1995 nu bekræftet at nævnet har  

 inddraget Deres klients manglende netværk i sin vurdering.
Jeg har på den  

 baggrund ikke grundlag for at foretage videre vedrørende dette spørgsmål.
 Som det fremgår af  

 ovenstående, har jeg ikke i øvrigt fundet grundlag for at kritisere  

 Flygtningenævnets afgørelse af 21. december 1994. Jeg foretager mig således  

 ikke mere i (A's) sag.
