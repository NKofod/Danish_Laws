Fremsat den 20. marts 2001 af  

 Erik Larsen (V), Else Winther Andersen (V),  

 Tove Fergo (V), Eva Kjer Hansen (V),  

 Gyda Kongsted (V), Lars Løkke Rasmussen (V),  

 Tom Behnke (KF),  Pia Christmas-Møller (KF),  

 Knud Erik Kirkegaard (KF) og  

 Henriette Kjær (KF) Forslag til Lov om ændring af lov om social  

 service (Udvidelse af ordningen om frit valg af  

 hjemmehjælp) § 1 I lov om social service, jf. lovbekendtgørelse nr. 944 af 16.  

 oktober 2000, som senest ændret ved lov nr. 115 af 19. februar 2001,  

 foretages følgende ændring:
 1. § 71, stk. 3, affattes således:
» § 2 Loven træder i kraft dagen efter bekendtgørelsen i  

 Lovtidende.
Bemærkninger til lovforslaget Almindelige bemærkninger Forslaget knytter sig til servicelovens kapitel 14 og  

 lægger op til fuld valgfrihed, når det drejer sig om praktisk  

 bistand til ældre.
 Lovforslaget skal præcisere, at de ældre skal  

 sikres trygge rammer for deres liv, men at det ikke på nogen måde  

 skal begrænse de ældres muligheder og hindre de ældre i  

 selv at bestemme over deres eget liv.
Serviceloven har indført et begrænset frit  

 valg af hjemmehjælp, men det frie valg er underlagt så mange  

 restriktioner, at det ikke har den store betydning.
Det er ikke  

 tilfredsstillende, at ældre borgere kun kan udpege en anden person til  

 at udføre den praktiske bistand i hjemmet frem for den kommunale  

 hjemmehjælper. Ældre kan have andre præferencer end  

 flertallet i det lokale byråd og bør derfor have mulighed for  

 også at udpege private firmaer til at varetage hjemmehjælpen.
Hvis ældre skal tage del i de beslutningsprocesser,  

 som vedrører deres liv, er det særlig vigtigt at sikre dem fuld  

 valgfrihed, når det drejer sig om hjemmehjælpen.
Ved at give  

 ældre borgere mulighed for at vælge deres hjemmehjælper  

 blandt et langt mere varieret udbud sikres det, at de ældre får  

 friheden til at vælge service og kvalitet efter behov og ønske.  

 Disse forbedrede valgmuligheder er et udtryk for langt større respekt  

 for ældres personlige integritet.
 Når kommunen i øvrigt skal godkende den  

 arbejdskraft, der stilles til rådighed, burde der ikke være  

 tungtvejende argumenter for ikke at udvide de ældres valgmuligheder.
Forslaget vil dermed også imødekomme  

 regeringens tanker på området.
Regeringen har i det seneste  

 regeringsgrundlag skrevet, at »hjælpen skal i højere grad være individuelt  

 tilpasset og de ældre   og deres pårørende   skal have  

 medindflydelse.« Forslagsstillerne ønsker derfor at tage regeringen  

 på ordet og sikre, at det fremover er de ældre og ikke  

 kommunerne, som har den reelle valgfrihed, når det kommer til valg  

 mellem forskellige leverandører af hjemmehjælp.
Forslaget går også videre end det lovforslag,  

 Folketinget vedtog før jul omkring fleksibel hjemmehjælp, jf.
L  

 109, folketingsåret 2000-01, som kun åbner op for at give de  

 ældre en smule mere fleksibilitet i hjemmehjælpen.
En brugerundersøgelse i Odense Kommune foretaget i  

 1999 viste udbredt tilfredshed med  muligheden for at kunne vælge  

 mellem den kommunale hjemmepleje og en privat leverandør.
Odense  

 Kommune startede forsøget med brugervalgsmodel i dele af Odense  

 Kommune, men har nu gjort modellen til en permanent ordning i hele kommunen.
En anden brugerundersøgelse fra Greve Kommune  

 viser, at tilfredsheden er størst blandt de ældre, der modtager  

 praktisk bistand fra et privat firma, frem for ældre, der modtager  

 kommunens tilbud om praktisk bistand i hjemmet.
Samtidig oplever betydelig  

 flere brugere af den private hjemmehjælp i Greve Kommune at have den  

 samme hjemmehjælper til rådighed.
Brugere af den kommunale  

 hjemmehjælp oplever derimod i højere grad flere forskellige  

 hjemmehjælpere i løbet af en måned.
Det siger sig selv, at  

 en fast hjemmehjælper er garant for, at der kan opstå det  

 personlige kendskab, som kan være så afgørende i hverdagen  

 for den ældre.
Herning Kommune indførte en fritvalgsordning for  

 hjemmehjælpen i foråret 2000. Samtidig blev det aftalt, at der  

 årligt skal gennemføres en brugerundersøgelse, hvor  

 hjemmehjælpsmodtagerne under fritvalgsordningen bliver spurgt om  

 kvaliteten af hjemmehjælpen.
Den første  

 brugerundersøgelse har ført til øget fokus på  

 kvaliteten af den kommunale hjemmehjælp, idet den private  

 leverandør gennemgående har mere tilfredse brugere end den  

 kommunale hjemmehjælp.
Eksemplerne fra de 3 kommuner illustrerer tydeligt, at  

 introduktion af frit valg på hjemmehjælpsområdet bliver  

 fulgt op med større kommunal fokus på kvaliteten af den leverede  

 hjemmehjælp både den, de private firmaer leverer, men også  

 kvaliteten af kommunens egen hjemmehjælp.
Netop derfor er det så  

 afgørende, at det er op til den enkelte modtager af hjemmehjælp  

   og ikke op til kommunen   at beslutte, hvorvidt der ønskes et  

 alternativ til den kommunale hjemmehjælp.
 At et mere frit valg for den enkelte kan medføre,  

 at der blive høstet nogle kontante gevinster ved en mere effektiv  

 kommunal hjemmehjælp er også et argument, der bør tale for  

 en velvillig behandling af forslaget.
 Forslaget får ingen økonomiske konsekvenser i  

 forhold til eksisterende lovgivning, da ændringerne alene  

 vedrører ældre, der allerede er visiteret til hjælp eller  

 støtte til nødvendige praktiske opgaver i hjemmet.
Skriftlig fremsættelse Erik Larsen (V):
 Som ordfører for forslagsstillerne tillader jeg mig  

 herved at fremsætte:
 Forslag til lov om ændring af lov om social  

 service. (Udvidelse af ordningen om frit valg af hjemmehjælp).
(Lovforslag nr.
L 189).
 Jeg henviser i øvrigt til de bemærkninger,  

 der ledsager lovforslaget, og anbefaler det til Tingets velvillige  

 behandling.
Bilag 1 Lovforslaget sammenholdt med gældende lov Gældende formulering Lovforslaget Kapitel 14 Personlig hjælp, omsorg og pleje m.v.
§ 71. Kommunen sørger for tilbud om 1) personlig hjælp og pleje, 2) hjælp eller støtte til nødvendige praktiske opgaver  

 i hjemmet og 3) hjælp til at vedligeholde fysiske eller psykiske  

 færdigheder.
 Stk. 2. Tilbudene efter stk. 1 gives til personer, som  

 på grund af midlertidig eller varigt nedsat fysisk eller psykisk  

 funktionsevne eller særlige sociale problemer ikke selv kan  

 udføre disse opgaver.
Stk. 3. En person, som efter en afgørelse truffet  

 af kommunen er berettiget til hjælp eller støtte efter stk. 1,  

 nr. 2, skal kunne vælge selv at udpege en person til at udføre  

 opgaverne.
Den udpegede person skal godkendes af kommunen, som herefter skal  

 indgå skriftlig aftale med den pågældende om omfang og  

 indhold af opgaverne samt om betaling m.v.
 Stk. 4. Tilbudene efter stk. 1, nr. 1 og 2, kan  

 ikke gives som generelle tilbud efter § 65.
§ 1 I lov om social service, jf. lovbekendtgørelse nr. 944 af 16.  

 oktober 2000, som senest ændret ved lov nr. 115 af 19. februar 2001,  

 foretages følgende ændring:
 1. § 71, stk. 3, affattes således:
