Lægers og sygeplejerskers arbejde på norske/svenske sygehuse Spørgsmål Er læger/sygeplejersker (i det følgende benævnt læge), som arbejder i Norge/Sverige for et offentligt sygehus i nævnte lande og under de forudsætninger, som er beskrevet nedenfor, omfattet af den nordiske dobbeltbeskatningsoverenskomsts artikel 19? Svar Ja.
Beskrivelse af de faktiske forhold Aps Aps overvejer at  

 etablere et forretningskoncept med administration af danske læger til  

 stillinger  

 ved offentlige sygehuse i Norge og Sverige.
Aps opgave er  

 begrænset til administration.
Selskabet har således ikke nogen  

 ansættelsesaftale  

 med lægerne, ligesom Aps ikke har fuldmagt til at indgå en ansættelsesaftale  

 med en læge på vegne af det norske/svenske sygehus.
 Aps har heller  

 ikke på anden vis nogen arbejdsgiverrelation til lægerne, ligesom Aps ikke  

 udbetaler  

 løn.
 Lægerne kan ikke  

 ud fra en juridisk eller civilretlig synsvinkel gøre krav gældende over for  

 Aps.
 Der indgås en  

 administrationsaftale med det norske/svenske sygehus, ifølge hvilken Aps  

 modtager  

 et administrationshonorar for sine ydelser.
 Paradigma til en  

 samarbejdsaftale er vedlagt som bilag 1. I dette paradigma er Aps  

 administration  

 specificeret.
Det norske/svenske sygehus (ordregiver) Det norske/svenske  

 sygehus retter henvendelse til Aps med henblik på assistance.
Sygehuset  

 definerer  

 kandidatprofil.
Sygehuset får herefter via Aps kontakt til et antal mulige  

 emner, og på baggrund af CV, samtale mv. mellem emner og sygehuset beslutter  

 sygehuset sig for en kandidat.
Der indgås en  

 ansættelsesaftale mellem lægen og sygehuset efter gældende ansættelsesretlige  

 regler i Norge/Sverige.
Lægen aflønnes fra sygehuset, ligesom sygehuset  

 stiller  

 bolig til rådighed.
Sygehuset udarbejder således på sædvanlig vis lønseddel  

 og  

 sørger endvidere for et løbende skattetræk, indbetaling af lokal skat,  

 ligesom  

 indberetningsforpligtelse mv. opfyldes efter de gældende regler i  

 Norge/Sverige.
Sygehuset har  

 enhver instruks- og arbejdsgiverforpligtelse over for lægen.
Eksempel på  

 paradigma  

 til en norsk ansættelsesaftale er vedlagt som bilag 2.
 Det norske/svenske  

 sygehus fremgår endvidere som arbejdsgiver på blanket E101.
Lægen Lægen har typisk  

 en tidsubegrænset ansættelsesaftale med et dansk sygehus.
Derudover har lægen  

 en ansættelsesaftale med et sygehus i Norge/Sverige, jf. vedrørende  

 ansættelsen  

 ovenfor.
 Der er ikke nogen  

 aftale mellem læge og Aps.
Lægen har  

 sædvanlig bopæl i Danmark.
Der er fuld skattepligt til Danmark, og Danmark er  

 det skatteretlige hjemsted i henhold til den nordiske  

 dobbeltbeskatningsoverenskomst.
 Lægen afleverer  

 dansk og norsk/svensk selvangivelse.
Repræsentantens bemærkninger Den nordiske  

 dobbeltbeskatningsoverenskomst indeholder to bestemmelser om  

 beskatningsretten  

 til løn for arbejde i Norge/Sverige, som er relevante for den ovenfor  

 beskrevne  

 situation.
Det er artikel 15 og artikel 19.
Artikel 15 er den  

 generelle bestemmelse om beskatningsretten til lønindkomst og indeholder  

 tillige en bestemmelse om arbejdsudleje.
Artikel 19 er en speciel  

 bestemmelse,  

 som vedrører løn for arbejde for offentligretlige institutioner mv.
 Da de  

 norske/svenske sygehuse er offentligretlige institutioner, som ikke udøver  

 erhvervsvirksomhed, kan ansættelsesforholdet være omfattet af  artikel  

 19.
 Ved vurderingen  

 af, om artikel 15 eller artikel 19 er gældende for den beskrevne situation,  

 er  

 det af betydning at fastlægge, om der er er tale om et ansættelsesforhold hos  

 det norske/svenske sygehus eller en arbejdsudlejesituation.
Et almindeligt  

 ansættelsesforhold foreligger, hvis den formelle og reelle arbejdsgiver er  

 den  

 samme.
Dette er tilfældet, hvor ansættelsesaftale er indgået med en  

 arbejdsgiver, for hvem arbejdet udføres, og samme arbejdsgiver har enhver  

 arbejdsgiverforpligtelse i forhold til medarbejder, ligesom ethvert ansvar  

 for  

 arbejdets udførelse ligger hos samme arbejdsgiver.
 Det særlige ved en  

 arbejdsudlejesituation er, at arbejdstageren fortsat formelt er i et  

 ansættelsesforhold til en arbejdsgiver (udlejer) og modtager lønnen fra  

 denne,  

 samtidig med at hvervgiveren er ansvarlig for og bærer risikoen for  

 arbejdsresultatet og betaler udlejeren for den udlejede arbejdstagers  

 indsats.
 Det er således  

 formelle forhold, som er afgørende for, om der anses at foreligge et  

 almindeligt ansættelsesforhold eller en situation med arbejdsudleje, nemlig  

 det  

 formelle, at der ved arbejdsudleje ikke er en ansættelsesaftale mellem  

 medarbejder og den hvervgiver, for hvem arbejdet udføres, ligesom løn ikke  

 udbetales af hvervgiver.
 Det er således  

 modsat et mindstekrav, at der er en ansættelsesaftale mellem medarbejder og  

 arbejdsgiver,  

 og at løn udbetales fra denne arbejdsgiver, for at der kan siges at være tale  

 om et ansættelsesforhold og ikke en arbejdsudlejesituation.
Der foreligger en  

 enkelt Landskatteretsafgørelse  

  

 SKM2002.55.LSR  

  

 , som  

 omhandler en vurdering af, om vederlag, som læger mv. modtager for arbejde i  

 Norge eller Sverige, er at anse for løn fra norsk respektive svensk  

 offentligt  

 hospital.
I den konkrete sag underskrives ansættelsesaftalen af det danske  

 selskab, og løn udbetales fra det danske selskab til medarbejderen.
Begge  

 dele  

 gennemføres i henhold til fuldmagt fra det norske/svenske sygehus.
 I denne sag  

 vurderer Landsskatteretten, at der er tale om et forhold, som kan  

 karakteriseres som arbejdsudleje, og som omfattes af den nordiske  

 dobbeltbeskatningsoverenskomsts artikel 15.
Det er  

 repræsentantens opfattelse, at den ovenfor beskrevne situation afviger fra  

 forholdene i Landskatteretsafgørelsen derved, at Aps ikke underskriver  

 ansættelsesaftale, ikke udbetaler løn og ikke på andre måder via fuldmagt  

 forpligter det norske/svenske sygehus.
Der er således ikke omtalte formelle  

 relation eller anden binding mellem Aps og den aktuelle læge, ligesom lægen  

 ikke på nogen måde kan adressere Aps med krav om løn mv.
 Udover nævnte  

 Landsskatteretskendelse er der ikke regler eller praksis, som direkte omtaler  

 den beskrevne situation.
Til afklaring af  

 afgrænsningen mellem ansættelse og arbejdsudleje kan der dog ses på de danske  

 regler og praksis, som ville gælde, hvis situationen var omvendt.
Det vil  

 sige,  

 at en medarbejder har en ansættelseskontrakt med et dansk sygehus og modtager  

 løn derfra, og dette forhold administreres af en norsk virksomhed på de samme  

 vilkår, som gælder i den beskrevne situation.
I den situation er  

 den danske praksis klar.
Den pågældende medarbejder vil blive anset for  

 omfattet  

 af Kildeskattelovens § 2, stk. 1, litra a, jf.
Kildeskattelovens § 43, stk. 1  

 og ikke bestemmelsen om arbejdsudleje i Kildeskattelovens § 2, stk. 1, litra  

 c,  

 jf. § 43, stk. 2, litra h.
 Begrundelsen  

 herfor ville være, at der udføres arbejde i Danmark, og arbejdet er for den  

 danske  

 arbejdsgiver, og det afgørende ville i den forbindelse være, at der er et  

 formelt ansættelsesforhold med det danske sygehus, og at medarbejderen  

 aflønnes  

 derfra.
 Således fremgår  

 det også af Ligningsvejledningen, Dobbeltbeskatning 2002, side 40, at  

 forskellen  

 mellem reglerne om arbejdsudleje og det almindelige A-indkomstbegreb i  

 Kildeskattelovens § 43, stk. 1 er, at arbejdstageren ikke er ansat og lønnet  

 af  

 den danske hvervgiver.
 Der kan også  

 nævnes TfS 1996, 248, hvor Østre Landsret lægger til grund, at en direktør  

 for  

 et tysk selskabs datterselskab i Danmark blev anset for begrænset  

 skattepligtig  

 til Danmark, uanset at medarbejderen blev aflønnet fra det tyske selskab.  

 Skatteministeriet lægger i sin indstilling vægt på, at lønudgiften hører  

 hjemme  

 i det danske selskab, og at lønnen er udbetalt på vegne af det danske  

 selskab.
 Ved vurderingen i  

 henhold til intern dansk ret er der således endog taget stilling til, at der  

 er  

 tale om et ansættelsesforhold (omfattet af Kildeskattelovens § 2, stk. 1,  

 litra  

 a), uanset at lønnen i første omgang ikke udbetales fra det danske  

 selskab/arbejdsgiver.
OECD's  

 modeloverenskomst, som også kan være vejledende ved tolkning af  

 dobbeltbeskatningsoverenskomster, fastlægger i kommentarerne til artikel 15  

 kriterierne for, hvornår der må anses at foreligge arbejdsudleje.
Disse  

 kriterier er identiske med de kriterier, som lægges til grund i intern dansk  

 ret, som beskrevet ovenfor.
Det er  

 repræsentantens opfattelse, at der ved fastlæggelsen af praksis for, hvornår  

 der er tale om en arbejdsudlejesituation i henhold til den nordiske  

 dobbeltbeskatningsoverenskomsts artikel 15, tillige må henses til den praksis  

 og fortolkning, som Danmark anvender ved vurderingen af samme forhold i  

 henhold  

 til intern ret.
Overenskomstens regel og de nationale regler er baseret på de  

 samme forudsætninger om arbejdsforholdet.
 Det er  

 repræsentantens konklusion, at der i den beskrevne situation ikke er tale om  

 et  

 arbejdsudlejeforhold, idet der hverken er et reelt eller formelt  

 ansættelsesforhold  

 mellem lægerne og Aps, ligesom lægerne ikke aflønnes derfra.
Sammenfattende er  

 det således repræsentantens opfattelse, at løn modtaget af læger fra  

 norske/svenske  

 sygehuse for jobs administreret af Aps under den ovenfor beskrevne  

 forretningsmodel  

 er omfattet af den nordiske dobbeltbeskatningsoverenskomsts artikel 19, da  

 der  

 er tale om ansættelse hos en offentligretlig institution og ikke om  

 arbejdsudleje.
Repræsentanten baserer denne opfattelse på, at der ved  

 fastlæggelsen af, om der foreligger ansættelse eller arbejdsudleje, må henses  

 til, hvordan dette fastlægges i intern dansk ret og i OECD's  

 modeloverenskomster.
Styrelsens indstilling og begrundelse Artikel 19 i den  

 nordiske dobbeltbeskatningsaftale fordeler beskatningsretten til indtægter  

 ved  

 personligt arbejde i offentligt ansættelsesforhold.
Hovedreglen er, at  

 udbetalingsstaten har beskatningsretten.
Ifølge artikel 19, stk. 1, beskattes  

 offentlig ansatte, der udfører hverv i en anden kontraherende  stat, i  

 kildestaten.
I den forelagte situation  

 vil lægerne som ovenfor beskrevet indgå en arbejdsaftale (bilag 2) med  

 sygehusene i henholdsvis Norge og Sverige.
Arbejdet skal udføres på  

 sygehusene  

 i Norge og Sverige, og sygehusene vil have den fulde  

 "beslutningsmyndighet" i arbejdsforholdet.
 Arbejdsaftalerne  

 indgås på ugebasis og lønnen aftales i danske kroner inkl. feriepenge efter  

 norsk skattetræk.
Det er i henhold  

 til samarbejdsaftalen (bilag 1) Aps, der udfærdiger arbejdskontrakt mellem  

 arbejdsgiver  

 og lægen.
Repræsentanten oplyser under beskrivelsen af de faktiske forhold,  

 at  

 der ikke er nogen aftaler mellem Aps og lægen.
Styrelsen er desuagtet af den  

 opfattelse, at der foreligger en aftale mellem Aps og lægen om formidling af  

 job og udveksling af CV til sygehusene.
Månedlige  

 lønspecifikationer er i henhold til samarbejdsaftalen med sygehuset   

 outsourcet til et revisionsfirma.
Lønspecifikationer udfærdiges på baggrund  

 af  

 indberetning fra lægen og  arbejdsgiver/ordregiver.
Lønudbetaling og  

 skattetræk varetages af arbejdsgiver.
 En betingelse for  

 at den til lægerne udbetalte løn er omfattet af artikel 19 er, at den  

 "udbetales af en kontraherende stat, en af dens politiske  

 underafdelinger,  

 lokale myndigheder eller offentligretlige institutioner...".
Ifølge  

 samarbejdsaftale mellem sygehusene og Aps  påtager Aps sig på vegne af  

 sygehusene at skaffe et antal læger til arbejde på sygehusene i Norge og  

 Sverige.
For denne ydelse modtager Aps et nærmere fastsat  

 administrationshonorar pr. uge, hvilket beløb omfatter udgifter til  

 kontraktudfærdigelse, erhvervsrejse- og erhvervsansvarsforsikring,  

  rejseomkostninger til lægerne og administration herunder  

 lægeautorisationer.
 Sygehuset påtager  

 sig ifølge samarbejdsaftalen at betale løn, relevante afgifter samt sørge for  

 betaling af skatter og opfyldelse af krav til indberetningspligt vedrørende  

 løn  

 og "trekkoplysninger" til det lokale skattevæsen vedrørende  

 lægerne.  

 Sygehuset stiller vederlagsfrit passende bolig til rådighed for lægen og har  

 ansvaret for slutrengøring.
 Af  

 samarbejdsaftale mellem sygehuset og Aps fremgår ligeledes total  

 omkostningerne  

 for sygehuset, samt oplysninger om yderligere totalomkostninger i forbindelse  

 med ekstravagter på hhv. hverdage og lør-, søn- og helligdage.
 Dette er  

 omkostninger, der indeholder udgifter til både løn og administration i  

 forbindelse med lægernes arbejde på sygehuset.
 Da der i  

 samarbejdsaftalen indgår adskillige individuelle omkostninger, alt efter om  

 det  

 er en overlæge/speciallæge eller sygeplejerske, der formidles, eller hvor den  

 pågældende er bosiddende, må der efter styrelsens opfattelse indgås en ny  

 samarbejdsaftale stort set hver gang, der udfærdiges en arbejdskontrakt  

 mellem  

 arbejdsgiver og arbejdstager.
 Lønnen udbetales  

 af sygehusene, og et af de formelle kriterier i artikel 19 kan således synes  

 opfyldt.
 Styrelsen er dog  

 af den opfattelse, at når der ses til det reelle indhold i dels  

 arbejdsaftalen  

 mellem sygehus og læge og dels samarbejdsaftalen mellem sygehus og Aps, er  

 der  

 tale om en konstruktion, hvor det at selve lønudbetaling og skattetræk er  

 lagt  

 hos sygehuset alene er foretaget af skattemæssige årsager for at opnå  

 exemptionslempelse for lægernes løn.
 Det er styrelsens  

 opfattelse, at Aps arbejdsopgaver og forpligtelser fuldt ud kan sidestilles  

 med  

 de arbejdsopgaver og forpligtelser, som et sædvanligt vikarbureau har.  

 Styrelsen henser blandt andet til det forhold, at der er en uadskillelig  

 sammenhæng mellem Aps og de formidlede læger, hvilket giver sig udtryk i  

 sammenhængen mellem de indgåede kontrakter mellem hhv. læge, sygehus og Aps.
Lægerne vil efter styrelsens  

 opfattelse være at betragte som reelt arbejdsudlejet til de norske og svenske  

 sygehuse.
Ifølge den nordiske dobbeltbeskatnings-overenskomst artikel 15,  

 stk.  

 1, litra d, jf. protokollens punkt V, anses en arbejdstager, der er  

 hjemmehørende i en kontraherende stat, for udlejet, når han af nogen  

 (udlejer)  

 stilles til rådighed for at udføre arbejde i nogen andens (hvervgiver)  

 virksomhed i en anden kontraherende stat, forudsat, at hvervgiveren er  

 hjemmehørende/har fast driftssted i denne anden stat, og at udlejeren ikke  

 har  

 ansvar for og ej heller bærer risikoen for arbejdsresultatet.
 Betingelserne for  

 at arbejdsudleje foreligger synes at være opfyldt, idet lægerne, som er  

 hjemmehørende  

 i Danmark, af Aps i kraft af samarbejdsaftalen formidles til at udføre  

 arbejde  

 på sygehuse i Norge og Sverige.
Styrelsen  

 indstiller, at spørgsmålet besvares med "nej", idet fordeling af  

 beskatningsret af løn til danske læger for arbejde udført på henholdsvis  

 norske  

 og svenske sygehuse ikke skal ske efter artikel 19 i den nordiske  

 dobbeltbeskatningsoverenskomst.
Lægerne er at anse for reelt arbejdsudlejet  

 til  

 sygehusene, hvorfor fordeling af beskatningsretten skal ske efter artikel 15.
På baggrund af  

 sagens oplysninger finder Ligningsrådet, at lægerne må anses for at være  

 ansat  

 på det svensk/norske sygehus, hvorfor de pågældende er omfattet af artikel 19  

 i  

 den nordiske dobbeltbeskatningsoverenskomst.
Ligningsrådet finder herefter,  

 at  

 spørgsmålet besvares med "ja".
