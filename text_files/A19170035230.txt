 VI CHRISTIAN DEN TIENDE, af Guds Naade Konge til Danmark,  

 de Venders og Goters, Hertug til Slesvig, Holsten, Stormarn, Ditmarsken,  

 Lauenborg og Oldenborg,  Gøre vitterligt:  Rigsdagen har vedtaget og  

 Vi ved Vort Samtykke stadfæstet følgende Lov:
§ 1 Naar Fæste eller Leje af Jord udenfor København, Frederiksberg og  

 Købstædernes Bygrunde er indgaaet som Livsfæste eller paa fast Aaremaal, dog  

 mindst 25 Aar, og Brugeren ejer derpaa værende Beboelsesbygninger, som han  

 ikke er pligtig til at aflevere i kontraktmæssig Stand ved Brugsforholdets  

 Ophør, kan han ved Henvendelse til den for Amtet beskikkede Afløsningsformand  

 (§ 5) kræve den af Brugsforholdet omfattede Jord ansat til dens Værdi i  

 Handel og Vandel.
§ 2 Begæring om en saadan Vurdering maa af Brugeren eller dennes Arvinger  

 skriftlig være indgivet til Afløsningsformanden; for Livsfæsters Vedkommende  

 senest 3 Maaneder efter Brugerens Død, for Fæstere eller Lejere paa fast  

 Aaremaal senest 1/2 Aar før Brugskontraktens Udløb; indtil 1/2 Aar efter  

 denne Lovs Ikrafttræden er det dog tidsnok, at Fæstere eller Lejere paa  

 Aaremaal indgiver Begæring inden Brugskontraktens Udløb.
§ 3 Vurderingsforretningen bør indeholde en nøje Angivelse af de  

 Omstændigheder, som har været bestemmende for Værdiansættelsen, og Udskrift  

 skal snarest leveres begge Parter.
Disse er pligtige til at levere  

 Afløsningskommissionen alle de Oplysninger, som den maatte afkræve dem.
 Den Værdiforøgelse, Brugeren i sin Besiddelsestid bevislig har tilført  

 Jorden ved Grundforbedringer, opgøres særskilt og fradrages ved Vurderingen.  

 Paa samme Maade opgøres saadan Forringelse, for hvilken der ved  

 Brugsforholdets Udløb vilde tilkomme Ejeren Erstatning; den derfor ansatte  

 Værdi tillægges Vurderingssummen.
§ 4 Naar Vurderingsforretningen er sluttet, kan Brugeren eller dennes Arvinger  

 forlange Brugsforholdet forsat paa fast Aaremaal i højst 25 Aar mod at udrede  

 en aarlig.
Afgift til Ejeren af 4 pCt. af det Beløb, hvortil Jorden er  

 vurderet.
Naar Brugeren eller dennes Arvinger har fremsat Krav om Brugsforholdets  

 Fortsættelse, har Ejeren imidlertid Ret til at forlange, at Brugeren eller  

 Arvingerne i Stedet for at fortsætte Brugsforholdet skal købe Jorden for  

 Vurderingssummen.
Købesummen skal i saa Fald betales kontant ved Skødets  

 Udstedelse og alle Omkostningerne ved Overdragelsen bæres af Køberen.
Hvor Fæste- eller Lejestedet er beliggende saaledes, at dets væsentlige  

 Værdi bestemmes af Jordens Anvendelse som Byggegrund, skal Ejeren være  

 berettiget til overfor Afløsningskommissionen at fremsætte Krav om, at det  

 indgaaede Fæste- eller Lejeforhold opretholdes, indtil Kontrakttiden er  

 udløbet.
Findes Kravet i Henhold til ovenstaaende berettiget, kan Ejeren ved  

 Kontrakttidens Udløb frit disponere over Ejendommen, efter at han har givet  

 Brugeren eller dennes Arvinger fuld Erstatning for Bygningerne i Henhold til  

 Bestemmelserne i nærværende Paragrafs sidste Punktum.
Forsaavidt Leje- eller Fæstestedet er beliggende saaledes paa Jordejerens  

 Mark, at dets Slag paa en for Hovedejendommen uheldig Maade forrykker dennes  

 naturlige Grænseforhold, eller at dets Opretholdelse som selvstændigt Brug er  

 en væsentlig Hindring for Jordejeren i at gennemføre den for hans Ejendom  

 lagte Driftsplan, kan Jordejeren for Afløsningskommissionen fremsætte Krav  

 om, at Bygningerne skal fjernes og Jorden inddrages.
Skønnes Ejerens Krav i  

 Henhold til de ovenanførte Grunde at være berettiget, er han dog pligtig at  

 erstatte Brugeren da denne tilhørende Bygningers Værdi i Handel og Vandel,  

 hvorved forstaas den Værdi, Bygningerne vilde have for Brugeren eller  

 Arvingerne, hvis Brugsforholdet kunde forsættes.
§ 5 Til at lede Afløsningsforretningerne i hvert Amt, hvori superficiære  

 Fæste- eller Lejeforhold forekommer, og hvorfra Begæring om Vurdering  

 foreligger, udnævner Landbrugsministeren en i Amtet boende og i Landbrugt  

 kyndig Mand samt en Stedfortræder for denne.
Naar en Vurdering skal  

 foretages, udpeger Ejeren og Brugeren hver en Tillidsmand, der i Forbindelse  

 med Formanden (eller dennes Stedfortræder) foretager Vurderingen.
Formanden  

 og hans Stedfortræder beskikkes for 6 Aar og kan genbeskikkes efter  

 Funktionstidens Udløb.
Ingen kan beskikkes til Formand eller Stedfortræder  

 den denne, der er Ejer eller Bruger af Jord, paa hvilken denne Lov kan finde  

 Anvendelse.
 Afløsningsformanden skal, saa snart han fra en Ejer eller Bruger af Jord,  

 hvis Brugsforhold omfattes af denne Lov, faar Begæring om Vurdering af  

 Jorden, straks lade de to Parter vælge Tillidsmænd, som derefter i Løbet af  

 en Maaned tilkaldes for sammen med Formanden at foretage  

 Vurderingsforretning.
 Hvis en af Parterne ikke har valgt sin Tillidsmand inden 14 Dage efter, at  

 Afløsningsformanden har opfordret ham til at foretage Valget, vælges  

 Tillidsmanden af Amtet.
 Foretages Vurderingsforretningen i Henhold til Bestemmelserne i næstsidste  

 og sidste Stykke af § 4, kan hver af Parterne forlange den trufne Afgørelse  

 indanket for Landbrugsministeren, hvis Kendelse der bliver den endelige.
§ 6 De af Ejerne eller af Brugerne valgte Tillidsmænd maa ikke være beslægtede  

 eller besvogrede med Afløsningsformanden saa nær som i den op- og nedstigende  

 Linie eller i den lige Sidelinies første Grad. - Formanden kan ikke fungere,  

 saafremt kan paa tilsvarende Maade er beslægtet eller besvogret med en af  

 Parterne.
§ 7 Kan Parternes Tillidmænd ikke enes om Værdiansættelsen, er Formandens  

 Stemme afgørende, dog at hans Ansættelse ikke maa gaa over eller under de af  

 Parternes Tillidsmænd fastsatte Beløb.
§ 8 Afløsningsformanden (eller dennes Stedfortræder) oppebærer i  

 Rejsegodtgørelse 30 Øre pr. løbende km eller - hvor Jernbane kan benyttes -  

 Udgiften til 3die Klasses Jernbanebillet dækket.
Endvidere oppebærer kan 6  

 Kr. for hver Dag, han er til Vurdering paa en Ejendom, samt yderligere 5 Kr.  

 for hver tilendebragt Forretning.
De af Ejeren og Brugerne udpegede  

 Tillidsmænd har Ret til at kræve samme Rejsegodtgørelse og samme Godtgørelse  

 i Dagpenge som Formanden.
§ 9 Udgifter, der foranlediges af Formandshvervet, saavel Udgifter til  

 Anskaffelse af Protokol til Kommissionen.
Bekendtgørelser m.v. afholdes af  

 Amtsrepartitionsfonden, medens eventuelle Udgifter til Tillidsmændene  

 afholdes af Brugeren.
§ 10 De nærmere Regler for Forretningsgangen og Sagernes Behandling ved  

 Afløsningen fastsættes af Landbrugsministeren.
§ 11 Denne Lov gælder ikke for Færøerne.
 Hvorefter alle vedkommende sig have at rette.
 Givet paa Amalienborg, den 2den Juni  

 1917.
 Under Vor Kongelige Haand og Segl.
 CHRISTIAN R.
