Skriftlig fremsættelse (24. november 2005) Miljøministeren  

  

 (Connie Hedegaard):
 Herved tillader jeg mig for Folketinget at fremsætte:
 Forslag til lov om  

 ændring af lov om miljøbeskyttelse.(Ændring af regler om miljømærkning).
(Lovforslag nr.
L 83).
 Miljømærker er et vigtigt instrument i miljø- og  

 forbrugerpolitikken, der tilbyder forbrugerne en nem og effektiv måde at tage  

 hensyn til miljøet i det daglige, og mærkerne har i princippet et stort  

 potentiale  

 i arbejdet med nedbringelse af miljøbelastningen.
 Et miljømærke giver forbrugerne sikkerhed for, at det  

 produkt de køber hører til blandt de mindst miljøbelastende inden for  

 produktgruppen, uden at forbrugerne behøver at sætte sig ind i de tekniske  

 detaljer omkring produktet.
Det daglige arbejde med behandling af ansøgninger,  

 udstedelse af miljømærkelicenser og markedsføring af ordningerne varetages af  

 Miljømærkesekretariatet, der drives af Dansk Standard.
Erfaringerne med den  

 nuværende administrationsmodel viser, at det vil være en fordel for  

 miljømærkearbejdet,  

 hvis det danske miljømærkesekretariat - i lighed med de andre nordiske  

 sekretariater - havde kompetence til en mere forretningsmæssig drift.
 Forslaget har først og fremmest til formål at tilvejebringe  

 de nødvendige hjemler til en mere forretningsmæssig drift af  

 Miljømærkesekretariatet samt til at få en mere smidig og enkel måde at  

 gennemføre  

 de fælles regler for det europæiske miljømærke Blomsten og for den nordiske  

 Svane i dansk ret.
Lovforslaget indeholder for det første en bestemmelse, der  

 bemyndiger miljøministeren til at delegere kompetencen til at fastsætte  

 miljømærkegebyrer.
Det er tanken, at Miljømærkesekretariatet skal have  

 tilført  

 kompetence således, at dette efter høring af Miljømærkenævnet kan fastsætte  

 gebyrer  

 inden for de rammer, som Blomsten og Svanen sætter.
Gebyrforhøjelser vil dog  

 også kræve miljøministerens godkendelse, så man kan sikre, at regeringens  

 skatte- og gebyrpolitik bliver overholdt.
I dag opkræves et miljømærkegebyr af Miljømærkesekretariatet,  

 men det skal indbetales til Miljøministeriet.
Det er tanken, at  

 miljømærkegebyrer fremover skal indbetales direkte til  

 Miljømærkesekretariatet.  

 Lovforslaget indeholder derfor en bemyndigelse til miljøministeren således,  

 at  

 denne kan fastsætte nærmere regler om administration og forvaltning af  

 gebyrindtægter.
For det tredje foreslås en bemyndigelse til at gennemføre  

 kommissionsbeslutninger om Blomsten og regler for Svanen ved en bestemmelse i  

 miljømærkebekendtgørelsen, der henviser til de til enhver tid gældende regler  

 som grundlag for administration af mærkerne.
I denne forbindelse foreslås det  

 endvidere, at kundgørelse af reglerne kan ske på Miljømærkesekretariatets  

 hjemmeside, og for svanereglernes foreslås det, at reglerne kan kundgøres på  

 det sprog, de er skrevet på, hvilket kan være både norsk, svensk og dansk.
Forslaget indeholder endvidere en præcisering af, at der kan  

 udstedes regler om betaling af renter ved for sen betaling af gebyrer, der er  

 fastsat af Miljømærkesekretariatet.
Endelig indeholder forslaget en  

 ajourføring  

 af miljøbeskyttelsesloven, så den også kommer til at indeholde hjemmel til  

 miljømærkning  

 af tjenesteydelser.
 For god ordens skyld bemærkes, at ændringerne ikke vil  

 influere på Miljøministeriets eller andre interessenters muligheder for  

 indflydelse på valg af produktgrupper eller på fastsættelse af kriterier for  

 tildeling af miljømærkerne.
 Idet der i øvrigt henvises til lovforslaget med  

 bemærkninger, anbefales lovforslaget til Folketingets velvillige behandling.
