 I medfør af kapitel 3, kapitel 4, § 82, § 149, stk. 10, § 151, stk. 1 og §  

 152, stk. 2 og stk. 3, i lov om luftfart, jf. lovbekendtgørelse nr. 118 af  

 12. marts 1993, fastsætter Statens Luftfartsvæsen herved efter bemyndigelse  

 fra Trafikministeriet, jf. bekendtgørelse nr. 446 af 1. oktober 1972 om  

 benyttelse af svæveplaner, modelluftfartøjer m.v., og bekendtgørelse nr. 822  

 af 7. december 1990 om henlæggelse af visse beføjelser til Statens  

 Luftfartsvæsen, følgende:
1. Referencedokumenter 1.1 BL 1-17, Radioudstyr i dansk registrerede luftfartøjer, seneste  

 udgave.
 1.2 BL 1-19, Luftfartøjsdokumenter m.v., seneste udgave.
 1.3 BL 1-23, Nationalitets- og registreringsmærker m.m. for luftfartøjer,  

 seneste udgave.
 1.4 BL 5-21, Bekendtgørelse om lufttransport af farligt gods, seneste  

 udgave.
 1.5 BL 5-40, Bekendtgørelse om meddelelsespligt med hensyn til  

 flyvehavarier og flyvehændelser, seneste udgave.
 1.6 BL 6-02, Bekendtgørelse vedrørende luftfartscertifikater, seneste  

 udgave.
 1.7 BL 6-05, Bestemmelser om helbredskrav, seneste udgave.
 1.8 BL 6-80, Teorikrav I, Teoripensum for privatflyvercertifikat, seneste  

 udgave.
 1.9 BL 7-1, Bestemmelser om lufttrafikregler, seneste udgave.
 1.10 BL 7-15, Tillæg E til BL 7-1, seneste udgave.
2. Definitioner Dansk ultralet flyvemaskine:
 En ultralet flyvemaskine, der af den forening, der er godkendt af Statens  

 Luftfartsvæsen, har fået tildelt et identifikationsnummer.
 Flykontrollant:
 En person, som forestår inspektion og støjmåling i forbindelse med  

 udstedelse eller genudstedelse/fornyelse af flyvetilladelse på vegne af den  

 godkendte forening efter normer fastsat af Statens Luftfartsvæsen.
 Kontrollant:
 I denne BL forstås ved en kontrollant en person, som foretager praktiske  

 prøver for udstedelse af certifikat til ultralet flyvemaskine på vegne af den  

 godkendte forening efter normer fastsat af Statens Luftfartsvæsen.
 Maksimal motorydelse i normalt operations-område:
 Den højeste motorydelse, ved hvilken støjkravene er demonstreret opfyldt.
 Operationel tommasse:
 En ultralet flyvemaskines samlede masse i flyveklar stand med hjul, ski  

 eller pontoner, men eksklusive pilot, passager og brugbart brændstof.
 Periodisk flyvetræning - PFT (Periodical flight training):
 Flyvetræning og afprøvning, omfattende praktik og teori, der med faste  

 mellemrum skal gennemgås for at sikre, at en certifikatindehaver opfylder de  

 fastsatte duelighedskrav til udøvelse af certifikatets rettigheder.
 Ultralet flyvemaskine:
 En flyvemaskine, som hverken har et eksperimentalluftdygtighedsbevis eller  

 et standardluftdygtighedsbevis, og som opfylder følgende begrænsninger:
 Ved maksimal opdriftsfaktor 2,0 fastsættes vingebelastning baseret på  

 forsøg i hvert enkelt tilfælde af Statens Luftfartsvæsen.
 Brændstofsystem, der for et-sædet maksimalt rummer 20 liter og for  

 to-sædet 30 liter anvendeligt brændstof samt 5 liter uanvendeligt brændstof.
 Ultralet flyvemaskine/klasse A:
 En ultralet flyvemaskine, der styres helt eller delvis ved  

 vægtforskydning.
 Ultralet flyvemaskine/klasse B:
 En ultralet flyvemaskine, der styres med ror.
3. Anvendelsesområde 3.1 Denne BL gælder for flyvning med ultralette flyvemaskiner inden for  

 dansk område samt for flyvning med danske ultralette flyvemaskiner.
 3.1.1 Ved flyvning med danske ultralette flyvemaskiner over en fremmed  

 stats territorium skal bestemmelserne i denne BL følges med de afvigelser,  

 som er fastsat af den pågældende stat.
 Anm.: Flyvning med dansk ultralet flyvemaskine over fremmed stats  

 territorium kræver normalt tilladelse fra den pågældende stat.
 3.1.2 Ved flyvning med danske ultralette flyvemaskiner over åbent hav og  

 områder, hvor ingen stat hævder suverænitet, skal bestemmelserne i denne BL  

 følges med de afvigelser, som inden for hver flyveinformationsregion er  

 fastsat af vedkommende ATS-myndighed.
4. Generelt 4.1 Luftfartsloven og de ministerielle bekendtgørelser og BL'er, der er  

 udfærdiget i medfør heraf, gælder med de ændringer, der følger af  

 bestemmelserne i denne BL.
 4.2 Uddannelse og flyvning må ikke foregå i erhvervsmæssigt øjemed.
 4.3 For at måtte føre en dansk ultralet flyvemaskine inden for dansk  

 område, skal luftfartøjschefen være medlem af den forening, der er godkendt  

 af Statens Luftfartsvæsen i medfør af afsnit 6.
 4.3.1 Personer, der midlertidigt opholder sig i Danmark, og som af en  

 udenlandsk luftfartsmyndighed er certificeret til at føre en ultralet  

 flyvemaskine, kan dog efter ansøgning til Statens Luftfartsvæsen få  

 tilladelse til i maksimalt 90 dage at føre en tilsvarende dansk ultralet  

 flyvemaskine inden for dansk område under forudsætning af, at den pågældende  

 over for Statens Luftfartsvæsen dokumenterer en uddannelse, der svarer til  

 den danske.
4.4 Flyvning med udenlandsk ultralet flyvemaskine inden for dansk område  

 må kun finde sted efter forud indhentet tilladelse fra Statens  

 Luftfartsvæsen.
En sådan tilladelse vil kun blive meddelt, hvis a. flyvemaskinens tekniske standard svarer til kravene i afsnit 7, og b. flyvemaskinen er ansvarsforsikret i overensstemmelse med  

 luftfartslovens § 130.
 4.5 For ikke-dansk certificerede personers flyvning med udenlandsk  

 ultralet flyvemaskine gælder alene bestemmelserne i afsnit 4 og afsnit 8.
4.6 Transport af farligt gods, jf.
BL 5-21, er ikke tilladt.
 4.7 BL 5-40, Bekendtgørelse om meddelelsespligt med hensyn til  

 flyvehavarier og flyvehændelser gælder for ultralette flyvemaskiner.  

 Meddelelse gives til foreningen på de blanketter, der er autoriseret til  

 formålet af Havarikommissionen for Civil Luftfart.
5. Ansvar 5.1 Flyvemaskinens ejer/bruger er ansvarlig for, at flyvemaskinen er  

 vedligeholdt som foreskrevet af den godkendte forening og er i sikker stand  

 for flyvning, samt at flyvemaskinen opfylder kravene i pkt. 7.1, pkt. 7.2,  

 pkt. 7.3, pkt. 7.4 og pkt. 7.5 samt de støjmæssige krav i pkt. 7.6.1 c.
 5.2 Luftfartøjschefen skal sikre, at flyvemaskinen er i sikker stand for  

 flyvning, og at flyvning sker i overensstemmelse med denne BL og  

 flyvemaskinens flyvetilladelse, herunder eventuelle begrænsninger.
 5.3 Formanden for den godkendte forening, der er angivet i afsnit 6, skal  

 sikre, at foreningen varetager sine opgaver i overensstemmelse med de til  

 enhver tid gældende love og bestemmelser, herunder de regler, der er fastsat  

 i driftshåndbogen i medfør af pkt. 6.2.1.
 5.3.1 I overensstemmelse med, hvad der er angivet i foreningens  

 driftshåndbog, kan formandens opgaver og forpligtelser i et nærmere angivet  

 omfang uddelegeres til andre.
 5.3.2 Foreningens uddannelseschef skal sikre, at uddannelse foregår i  

 overensstemmelse med reglerne i denne BL og foreningens driftshåndbog, samt  

 at godkendelse af og tilsyn med de flyvepladser, der er nævnt i pkt. 6.2.1 f,  

 sker i overensstemmelse med driftshåndbogen.
 5.3.3 Foreningens kontrollanter er ansvarlige for, at de praktiske prøver  

 afvikles i overensstemmelse med reglerne i pkt. 9.5 f, pkt. 9.5.1 og 9.5.1.1  

 i denne BL og foreningens driftshåndbog.
 5.3.4 Foreningens instruktører er ansvarlige for, at grunduddannelse,  

 typeuddannelse og PFT afvikles i overensstemmelse med foreningens  

 driftshåndbog.
 5.3.5 Foreningens materielchef er ansvarlig for, at flyvetilladelse kun  

 udstedes og forlænges, når flyvemaskinen opfylder kravene i pkt. 7.2, pkt.  

 7.3, pkt. 7.4, pkt. 7.5 og pkt. 7.6.1 i denne BL og foreningens driftshåndbog  

 og er i sikker stand for flyvning.
 5.3.6 Foreningens flykontrollanter er ansvarlige for, at inspektion og  

 støjmåling af flyvemaskiner foregår i overensstemmelse med foreningens  

 driftshåndbog.
6. Godkendt forening 6.1 Statens Luftfartsvæsen kan godkende en landsdækkende,  

 ikke-erhvervsdrivende forening, i det følgende kaldet foreningen, til at  

 varetage uddannelse, udstedelse af flyvetilladelse, godkendelse af  

 skoleflyvepladser samt almindeligt tilsyn vedrørende ultralette  

 flyvemaskiner.
 6.2 Foreningen skal for at opnå godkendelse opfylde følgende betingelser:
a.
Foreningens vedtægter skal godkendes af Statens Luftfartsvæsen.
b.
Foreningen skal udarbejde en driftshåndbog, der, for så vidt angår de  

 krav, der er angivet i pkt. 6.2.1, skal godkendes af Statens Luftfartsvæsen.
c.
Foreningen skal af Statens Luftfartsvæsen skønnes egnet til at varetage  

 de opgaver, der er nævnt i pkt. 6.1.
d.
Foreningen skal forpligte sig til enten direkte eller ved sine  

 tilsluttede flyveklubber at optage enhver person, der ønsker at eje og/eller  

 flyve ultralette flyvemaskiner og som opfylder vedtægternes betingelser for  

 medlemskab.
 Anm.: Eksklusion af medlemmer kan kun ske med hjemmel i foreningens  

 vedtægter.
e.
Foreningen skal udpege en uddannelseschef og en materielchef, som  

 skønnes egnet til at varetage de opgaver, som er nævnt i pkt. 5.3.2,  

 henholdsvis pkt. 5.3.5.
 6.2.1 Driftshåndbogen skal indeholde følgende:
a.
Foreningens og dens tilsluttede flyveklubbers opbygning og virksomhed  

 samt kvalifikationskrav og ansvars- og kompetanceforhold for foreningens  

 ledere, instruktører, PFT-instruktører, kontrollanter og flykontrollanter.
b.
Skolingsnormer for - uddannelse til certifikat til ultralet flyvemaskine, - typeuddannelse til ultralet flyvemaskine af personer, der har certifikat  

 til at føre standard flyvemaskine, helikopter, svævefly, eller ultralet  

 gyroplan, - omskoling af personer, der er indehavere af certifikat til ultralet  

 flyvemaskine, - aflæggelse af PFT på ultralet flyvemaskine samt - aflæggelse af PFT/UL-instruktør.
c.
Normer og procedurer for indstilling til Statens Luftfartsvæsens  

 godkendelse af instruktører, der skal forestå - uddannelse til certifikat til ultralet flyvemaskine samt - typeuddannelse på ultralet flyvemaskine og omskoling på ultralet  

 flyvemaskine.
d.
Normer og procedurer for indstilling til Statens Luftfartsvæsens  

 godkendelse af PFT-instruktører, der på foreningens vegne skal forestå  

 periodisk flyvetræning.
e.
Normer og procedurer for indstilling til Statens Luftfartsvæsens  

 godkendelse af kontrollanter og flykontrollanter.
f.
Normer og procedurer for godkendelse af flyvepladser til brug ved  

 praktisk uddannelse, typeuddannelse og omskoling på ultralet flyvemaskine  

 samt fortegnelse med detaljerede oplysninger om godkendte flyvepladser.
g.
Normer og procedurer for udstedelse af flyvetilladelse til ultralet  

 flyvemaskine.
h.
Særlige operationelle bestemmelser.
i.
Autoriserede ansøgningsskemaer og blanketter.
j.
Normer for foreningens tilsyn med de områder, den forestår.
k.
Normer for underretning om havarier og hændelser, om forhold af  

 betydning for den sikre føring af en flyvemaskine og om forhold af betydning  

 for luftfartens sikkerhed og almene interesser i øvrigt.
 6.3 Foreningens afgørelser med hensyn til godkendelse af  

 skoleflyvepladser, udstedelse og fornyelse af flyvetilladelser skal meddeles  

 skriftligt og indeholde en fyldestgørende sagsfremstilling.
 6.4 I sager, der opstår som følge af foreningens tilsynsvirksomhed, skal  

 parten, før der træffes afgørelse i sagen, have lejlighed til at udtale sig.
 6.5 Afgørelser i henhold til pkt. 6.3 og pkt. 6.4 skal begrundes over for  

 den pågældende, således at det af afgørelsen fremgår, hvilke forhold der  

 anses for at være godtgjort, og som derfor lægges til grund for afgørelsen,  

 og hvilke bestemmelser der ligger til grund for denne.
 6.6 Afgørelsen skal endelig indeholde en klagevejledning gående ud på, at  

 afgørelsen kan påklages til Statens Luftfartsvæsen.
6.7 Instruktør, kontrollant og flykontrollant 6.7.1 For at opnå godkendelse som instruktør på ultralet flyvemaskine skal - indehavere af instruktørbevis/privatflyvercertifikat eller  

 instruktørbevis/førsteinstruktør svævefly - have opnået rettigheden til at føre ultralet flyvemaskine med passager,  

 jf. pkt. 8.10, og - med tilfredsstillende resultat have gennemgået en teoretisk og praktisk  

 prøve, der er godkendt af Statens Luftfartsvæsen, samt - af Statens Luftfartsvæsen anses for egnet til at varetage hvervet, og - indehavere af certifikat til ultralet flyvemaskine skal - have opnået en flyvetid som fartøjschef på ultralet flyvemaskine på  

 mindst 100 timer fordelt på mindst 12 måneder efter aflæggelse af den  

 praktiske flyveprøve og - have opnået mindst 25 timer som luftfartøjschef på den klasse ultralet  

 flyvemaskine, der skal anvendes til den pågældende uddannelse, og - med tilfredsstillende resultat have gennemgået foreningens  

 uddannelsesprogram for instruktører samt - af Statens Luftfartsvæsen anses for egnet til at varetage hvervet.
6.7.1.1 For at udøve sin rettighed som instruktør på ultralet flyvemaskine  

 skal den pågældende - inden for de seneste 12 måneder have erhvervet en flyvetid på mindst 10  

 timer som instruktør på ultralet flyvemaskine eller - inden for de seneste 12 måneder være godkendt som instruktør eller have  

 aflagt PFT/UL-instruktør.
 Foreningen kan, efter at en instruktør har opnået en flyvetid på mindst 25  

 timer som instruktør, godkende vedkommende til at forestå PFT.
6.7.2 For at opnå godkendelse som kontrollant på ultralet flyvemaskine  

 skal vedkommende - være godkendt som instruktør og - som instruktør have erhvervet en flyvetid på mindst 50 timer og - have haft ret til at føre ultralet flyvemaskine i mindst 24 måneder og - herunder have erhvervet en flyvetid på mindst 200 timer som  

 luftfartøjschef på den klasse ultralet flyvemaskine, som vedkommende skal  

 være kontrollant på, og - med tilfredsstillende resultat have gennemgået foreningens  

 uddannelsesprogram for kontrollanter samt - af Statens Luftfartsvæsen anses for egnet til at varetage hvervet.
6.7.2.1 For at udøve sin rettighed som kontrollant skal vedkommende - have rettighed som instruktør og - inden for de seneste 12 måneder have erhvervet en flyvetid på mindst 20  

 timer som luftfartøjschef på ultralet flyvemaskine ud over de timer, der  

 kræves for at udøve sin rettighed som instruktør.
6.7.3 For at opnå godkendelse som flykontrollant skal vedkommende - med tilfredsstillende resultat have gennemgået foreningens  

 uddannelsesprogram for flykontrollanter og - af Statens Luftfartsvæsen anses for egnet til at varetage hvervet.
 6.7.4 Dokumentation i form af bevis eller stempel som foreningen har  

 udleveret til en instruktør, kontrollant eller flykontrollant skal leveres  

 tilbage til foreningen senest en måned efter bortfald af den rettighed, som  

 dokumentationen vedrører.
6.8 Foreningens godkendelse, jf. pkt. 6.1, kan tilbagekaldes, - hvis betingelserne for udstedelsen ikke længere er til stede, - hvis der under udøvelsen af den virksomhed, der er omfattet af  

 godkendelsen, finder tilsidesættelse sted af de bestemmelser, der er gældende  

 for virksomheden, herunder bestemmelser i driftshåndbogen, - hvis foreningen ikke længere skønnes egnet til at varetage de  

 uddelegerede opgaver, eller - hvis Statens Luftfartsvæsen af andre grunde ønsker at omlægge tilsynet  

 med flyvning med ultralette flyvemaskiner.
 6.9 En godkendelse af en person som instruktør, kontrollant eller  

 flykontrollant kan tilbagekaldes, hvis Statens Luftfartsvæsen skønner, at den  

 pågældende ikke længere er egnet til at varetage de opgaver, som godkendelsen  

 vedrører.
 6.10 Hvis Statens Luftfartsvæsen skønner, at en person, der virker som  

 materielchef eller uddannelseschef, ikke længere er egnet til at varetage  

 sine opgaver, kan Statens Luftfartsvæsen kræve den pågældende erstattet af en  

 anden person.
7. Materiel 7.1 En ultralet flyvemaskine må kun benyttes, når der for flyvemaskinen  

 foreligger en flyvetilladelse, der er udstedt af foreningen, og som er  

 gyldig.
7.2 En ultralet flyvemaskine skal bære det identifikationsnummer, der  

 tildeles det af foreningen ved udstedelse af flyvetilladelse.
Udformning og  

 placering m.v. skal være i overensstemmelse med BL 1-23.
 7.3 Flyvemaskinen skal have monteret et for luftfartøjschef og passager  

 let læseligt, rødt skilt med teksten:
 Denne flyvemaskine opfylder ikke standard luftdygtighedskravene.
7.4 Flyvemaskinen skal være udstyret med omdrejningsindikator.
Maksimal  

 motorydelse i normalt operationsområde skal angi-ves ved grøn bue på eller  

 skiltning ved om-drejningsindikatoren.
 7.5 Flyvemaskinens vingeareal skal have farver, der optræder som kontrast  

 til flyvemaskinens omgivelser under flyvning.
 7.6 Ansøgning om flyvetilladelse skal af ejeren af flyvemaskinen indsendes  

 til foreningen.
 7.6.1 Ansøgningen skal indeholde følgende:
a.
Inspektionsrapport udfyldt af en af foreningens flykontrollanter.
b.
Detaljeret beskrivelse af flyvemaskinen.
c.
Dokumentation for, at det maximale A-vægtede lydtrykniveau frembragt af  

 flyvemaskinen ved maximal motorydelse i normalt operationsområde opfylder et  

 af følgende kriterier:
1. Højst 60 dB ved overflyvning i en højde af 150 m  

 (tolerance +10 m/-20 m) af en mikrofon anbragt 1,2 m over et reflekterende  

 terræn.
Mindst 4 måleresultater rapporteres.
2. Højst 80 dB i middel ved en stationær måling på et  

 reflekterende terræn i en afstand af 10 m fra motorinstallationen med  

 mikrofonen anbragt 1,2 m over terræn.
Mindst 8 måleresultater ligeligt  

 fordelt over en cirkel rapporteres.
Et af målepunkterne placeres i  

 propelplan.
Ved beregning af middelværdien (aritmetisk) udelades eventuelle  

 målepunkter placeret direkte bag flyvemaskineen nær luftstrømmens midte.
 Dokumentation med måleresultater skal indeholde en beskrivelse af det  

 anvendte måleudstyr og dettes kalibrering samt en beskrivelse af måleobjektet  

 og lokaliteten med angivelse af de meteorologiske forhold under målingens  

 udførelse.
 Ved målinger under overflyvning skal flyvehøjden og passagen over  

 målepositionen dokumenteres.
d.
Dokumentation for ansvarsforsikring, jf. luftfartslovens § 130.
7.7 En flyvetilladelse bliver ugyldig, når a. flyvemaskinen skifter ejer, b. flyvemaskinen beskadiges alvorligt, c. flyvemaskinen ændres væsentligt, d.
Statens Luftfartsvæsen finder, at flyvemaskinen ikke længere er i  

 sikker stand for flyvning, e. flyvemaskinen ikke er gyldigt ansvarsforsikret, f. flyvemaskinen ikke er inspiceret i henhold til foreningens  

 driftshåndbog af en af foreningens flykontrollanter, eller g. flyvemaskinen ikke længere opfylder de støjmæssige krav for udstedelse  

 af flyvetilladelse.
 7.7.1 En ugyldig flyvetilladelse skal snarest muligt og inden en måned,  

 efter at tilladelsen er blevet ugyldig, indsendes til foreningen.
 7.8 Foreningen kan i flyvetilladelsen fastsætte begrænsninger for  

 flyvemaskinens operation.
 7.9 Flyvemaskinens ejer eller bruger er forpligtet til at føre en  

 rejsedagbog for flyvemaskinen i overensstemmelse med de herfor gældende  

 regler i BL 1-19 og eventuelle supplerende krav fastsat af foreningen.  

 Rejsedagbogen skal før ibrugtagning autoriseres af foreningen.
8. Operationelle vilkår 8.1 En ultralet flyvemaskine skal føres i overensstemmelse med de til  

 enhver tid gældende lufttrafikregler, jf.
BL 7-1, dog med de undtagelser, der  

 er nævnt nedenfor.
8.2 Flyvning må kun foregå VFR i perioden fra solopgang til solnedgang,  

 jf.
BL 7-15, og flyvning i luftrumsklasserne F og G må kun finde sted, når  

 flyvesigtbarheden er mindst 5 km.
 8.3 Der må ikke, hverken ved start, en route eller i forbindelse med  

 landing, flyves over eller nærmere end 150 m i vandret afstand til tæt  

 bebyggede områder, herunder sommerhusområder, beboede campingpladser samt  

 områder, hvor et større antal mennesker er samlet i fri luft.
 8.4 Flyvning i en større højde end 1050 m (3500 ft MSL) er ikke tilladt.
8.5 Flyvning inden for kontrolzoner og terminalområder skal foregå i  

 overensstemmelse med indhentet klarering fra den pågældende  

 flyvekontrolenhed.
Flyvning inden for trafikinformationszoner,  

 trafikinformationsområder og trafikzoner må kun finde sted efter forud  

 truffet aftale med den pågældende lufttrafiktjenesteenhed og i  

 overensstemmelse med de af enheden meddelte betingelser.
8.6 Flyvning på eller nærmere end 5 km fra en offentlig eller militær  

 flyveplads må kun finde sted efter retningslinier godkendt af Statens  

 Luftfartsvæsen eller Flyvertaktisk Kommando.
I tilfælde, hvor der foreligger  

 retningslinier for beflyvning af flyvepladsen skal der tillige foreligge  

 tilladelse til aktuel flyvning fra flyvepladsledelsen.
 8.7 Motorydelse højere end den maksimale motorydelse i normalt  

 operationsområde må kun anvendes under start og stigning.
 8.8 Brændstof uden for flyvemaskinens brændstofsystem må ikke medtages  

 ombord under flyvning.
 8.9 Luftfartøjschefen skal medføre en højdemåler, som kan vise  

 flyvemaskinens højde med en nøjagtighed på +/-100 ft.
8.10 En passager kan medtages under forudsætning af - at luftfartøjschefen efter erhvervelse af certifikat til ultralet  

 flyvemaskine har erhvervet en flyvetid som luftfartøjschef på ultralet  

 flyvemaskine på mindst 25 timer, herunder have foretaget mindst 50 starter og  

 50 landinger, - at indehavere af S-, A- eller trafikflyvecertifikat efter omskoling til  

 ultralet flyvemaskine har opnået en flyvetid som luftfartøjschef på ultralet  

 flyvemaskine på mindst 5 timer, herunder have foretage mindst 15 starter og  

 15 landinger, samt - at luftfartøjschefen inden flyvning har udført 5 starter og 5 landinger  

 med den pågældende flyvemaskintype inden for de sidste 30 dage.
 8.11 De ombordværende skal bære sikkerhedshjelm under flyvning, medmindre  

 flyvemaskinen er udstyret med lukket kabine.
 8.12 De ombordværende skal være fastspændte under flyvning.
 8.13 Luftfartøjschefen skal bære beskyttelsesbriller, medmindre  

 flyvemaskinen er udstyret med lukket kabine.
 8.14 Hvis radioudstyr medbringes, skal udstyret opfylde kravene i BL 1-17,  

 og brugeren skal være i besiddelse af et gyldigt telefonistbevis/-certifikat.
 Anm.: Der kræves endvidere sendetilladelse udstedt af  

 Telestyrelsen.
9. Bemanding 9.1 Luftfartøjschefen skal være i besiddelse af et certifikat udstedt af  

 Statens Luftfartsvæsen til ultralet flyvemaskine eller af et andet certifikat  

 udstedt af Statens Luftfartsvæsen til at føre flyvemaskine, helikopter,  

 svævefly eller ultralet gyroplan suppleret med en typeuddannelse for ultralet  

 flyvemaskine.
 9.1.1 Indehavere af andet certifikat end certifikat til ultralet  

 flyvemaskine, jf. pkt. 9.1, skal for at opnå rettighed som luftfartøjschef på  

 ultralet flyvemaskine have gennemgået en uddannelse på mindst 5 timers  

 flyvning og supplerende teori, der er godkendt af Statens Luftfartsvæsen.
 9.2 Certifikat til ultralet flyvemaskine udstedes gældende for ultralet  

 flyvemaskine af den klasse (A eller B), som praktisk prøve er aflagt på.
 9.2.1 Certifikat udstedes af Statens Luftfartsvæsen efter ansøgning på  

 hertil autoriseret formular, når ansøgeren opfylder de udstedelseskrav, der  

 er fastsat i pkt. 9.5.
 9.3 Certifikat til ultralet flyvemaskine udstedes med en  

 gyldighedsperiode, der svarer til gyldigheden af ansøgerens helbredsmæssige  

 godkendelse i henhold til BL 6-05.
 9.4 Certifikatet giver ret til i ikke-erhvervsmæssig luftfart at fungere  

 som luftfartøjschef på ultralet flyvemaskine af den klasse, som praktisk  

 prøve er aflagt på.
9.5 Udstedelseskrav a.
Ansøgeren skal være helbredsmæssigt godkendt i henhold til BL 6-05.
b.
Ansøgeren skal være fyldt 17 år.
c.
Ansøgeren må ikke være udelukket fra at erhverve certifikat efter BL  

 6-02.
d.
Ansøgeren skal have bestået de af Statens Luftfartsvæsen til  

 privatflyvercertifikat foreskrevne teoretiske prøver i overensstemmelse med  

 BL 6-80 samt en prøve afholdt af foreningen i BL 9-6 og supplerende  

 luftfartøjs- og motorlære, og prøverne skal have bevaret deres gyldighed.
e.
Ansøgeren skal have gennemgået en praktisk uddannelse på mindst 10  

 timers dobbeltstyring og mindst 5 timers eneflyvning, der er godkendt af  

 Statens Luftfartsvæsen.
f.
Ansøgeren skal over for en af Statens Luftfartsvæsen godkendt  

 kontrollant fra foreningen under en praktisk prøve godtgøre at være  

 kvalificeret til - at udføre de funktioner, der påhviler en luftfartøjschef i forbindelse  

 med en VFR-flyvnings forberedelse, gennemførelse og og afslutning, - at træffe sådanne beslutninger og/eller forholdsregler som måtte være  

 påkrævet, hvis en nødsituation gør det umuligt eller uforsvarligt at  

 fortsætte flyvningen som planlagt, - at anvende flyvefaglig viden og udvise god dømmekraft og godt  

 luftmandsskab, - at føre den pågældende flyvemaskine under såvel normale som unormale  

 flyvemanøvrer og - at anvende nødprocedurer, der er foreskrevet for den pågældende  

 flyvemaskine.
9.5.1 Den praktiske prøve, der er angivet i pkt. 9.5 f, skal omfatte en  

 del af de øvelser, der indgår i det godkendte uddannelsesprogram.
Procedurer  

 og manøvrer skal udføres på en sikkerhedsmæssig forsvarlig måde og under  

 overholdelse af gældende forskrifter.
Der skal ved prøven desuden foretages  

 en overhøring af ansøgeren i teori.
Prøven skal foregå på et tosædet  

 luftfartøj, hvor kontrollanten er luftfartøjschef.
Foreningen kan i de  

 særlige tilfælde, der er beskrevet i driftshåndbogen, dispensere herfra.
 9.5.1.1 Kontrollanten må ikke have deltaget i den praktiske uddannelse af  

 aspiranter, som vedkommende har til prøve.
9.6 Udøvelseskrav a.
Luftfartøjschefen skal inden for de seneste 24 måneder før en flyvning  

 have aflagt PFT på en ultralet flyvemaskine af den pågældende klasse over for  

 en af Statens Luftfartsvæsen godkendt PFT-instruktør fra foreningen eller  

 have bestået praktisk prøve, jf. pkt. 9.5 f.
Gyldigt PFT/UL-instruktør kan  

 erstatte almindeligt PFT aflagt på ultralet flyvemaskine.
b.
Luftfartøjschefen skal inden for de seneste 12 måneder for at kunne  

 udøve sin rettighed have erhvervet en flyvetid på mindst 5 timer omfattende  

 10 starter og 10 landinger eller over for en af Statens Luftfartsvæsen  

 godkendt PFT-instruktør fra foreningen have aflagt PFT på en ultralet  

 flyvemaskine af den pågældende klasse.
Gyldigt PFT/UL-instruktør kan erstatte  

 almindeligt PFT aflagt på ultralet flyvemaskine.
c.
Luftfartøjschefen skal være typeuddannet på den pågældende type efter  

 en skolingsnorm, der er godkendt af Statens Luftfartsvæsen.
d.
Føreren af ultralet flyvemaskine skal være helbredsmæssigt godkendt i  

 henhold til BL 6-05.
e.
Luftfartøjschefen skal føre en logbog, der er autoriseret af  

 foreningen.
Flyvetid på ultralet flyvemaskine kan ikke medregnes ved  

 opgørelsen af flyvetid på andre luftfartøjsskategorier.
9.7 Fornyelse og udvidelse 9.7.1 Et certifikat kan indtil 18 måneder efter udløbsdatoen fornys, når  

 de udøvelseskrav, der er anført i pkt. 9.6 a, b og d, er opfyldt på  

 fornyelsestidspunktet.
 9.7.2 Udvidelse af certifikat med anden klasse ultralet flyvemaskine  

 foretages af Statens Luftfartsvæsen efter andragende herom på autoriseret  

 formular påtegnet af foreningens uddannelseschef.
9.8 Omskoling 9.8.1 Omskoling til en ultralet flyvemaskine af en anden klasse end den,  

 som certifikatet er udstedt til, skal ske ved aflæggelse af en praktisk prøve  

 på en flyvemaskine af vedkommende klasse over for en af Statens  

 Luftfartsvæsen godkendt kontrollant fra foreningen, efter at  

 certifikatindehaveren har gennemgået en praktisk uddannelse efter en  

 skolingsnorm, der er godkendt af Statens Luftfartsvæsen.
 9.8.2 Omskoling til en anden type end den, hvorpå den praktiske prøve, der  

 er anført i pkt. 9.5 f, er aflagt, skal foregå efter en skolingsnorm, der er  

 godkendt af Statens Luftfartsvæsen.
 9.8.2.1 Attestation for typeuddannelse skal indføres i  

 certifikatindehaverens logbog og underskrives af den pågældende instruktør.
10. Dispensation Statens Luftfartsvæsen kan i ganske særlige tilfælde dispensere fra  

 bestemmelserne i denne BL, når det skønnes foreneligt med de hensyn, der  

 ligger til grund for de pågældende bestemmelser.
11. Klageadgang 11.1 Afgørelser truffet af foreningen i medfør af denne BL kan påklages  

 til Statens Luftfartsvæsen.
 11.2 Afgørelser truffet af Statens Luftfartsvæsen i medfør af denne BL kan  

 påklages til Trafikministeriet.
12. Straf 12.1 Flyvning uden gyldig flyvetilladelse, flyvning i strid med  

 flyvetilladelsen eller med bestemmelserne i afsnit 4, afsnit 8 og afsnit 9  

 eller med påbudt skiltning/farveafmærkning i flyvemaskinen straffes i medfør  

 af luftfartslovens § 149, stk. 3, med bøde, hæfte eller fængsel i indtil 2  

 år.
På samme måde straffes flyvning med en flyvemaskine, som ikke er i sikker  

 stand for flyvning, eller som ikke opfylder kravene i pkt. 7.2 til og med  

 pkt. 7.5.
 12.2 Overtrædelse af bestemmelserne i pkt. 5.1, pkt. 5.3 til og med pkt.  

 5.3.6, pkt. 6.7.4, pkt. 7.7.1 og pkt. 7.9 straffes med bøde.
 12.3 Den, der virker som instruktør eller kontrollant i strid med  

 bestemmelserne i pkt. 6.7.1.1 og pkt. 6.7.2.1, straffes med bøde.
 12.4 Er overtrædelsen begået af et aktieselskab, andelsselskab eller  

 lignende, kan der i medfør af luftfartslovens § 149, stk. 14, pålægges  

 selskabet som sådant bødeansvar.
13. Ikrafttræden 13.1 Denne BL træder i kraft den 1. maj 1994.
 13.2 Samtidig ophæves BL 9-6, 1. udgave af 1. august 1985.
