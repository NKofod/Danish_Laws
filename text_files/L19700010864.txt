(Kulturaftalen med Bulgarien) Ved kgl. resolution af 31. december 1969 har Danmark ratificeret den i  

 København den 30. april 1969 undertegnede kulturoverenskomst mellem Danmark  

 og Bulgarien.
 Overenskomsten har følgende ordlyd:
KULTUROVERENSKOMST mellem Kongeriget Danmarks regering og Den bulgarske Folkerepubliks  

 regering.
Kongeriget Danmarks regering og Den bulgarske Folkerepubliks regering har  

 ud fra ønsket om at udvikle det kulturelle samarbejde mellem deres to lande besluttet at indgå følgende overenskomst:
Artikel 1 De kontraherende parter vil lette forbindelser og samarbejde mellem deres  

 forsknings- og uddannelsesinstitutioner inden for videnskab og kunst.
Artikel 2 De kontraherende parter vil udveksle docenter og andre videnskabsmænd fra  

 højere læreanstalter og institutter for videnskab og forskning.
Artikel 3 De kontraherende parter vil fremme udvekslingen af kandidater med henblik  

 på specialisering og tilsikre dem enhver mulig lettelse.
Artikel 4 Hver af parterne vil bevilge det andet land stipendier til studier og  

 specialisering inden for videnskab, uddannelse og kunst.
Artikel 5 De kontraherende parter vil tilskynde til udveksling af erfaringer inden  

 for undervisning i folke-, real- og gymnasieskolen gennem udveksling af  

 pædagoger, repræsentative skolebøger og andre undervisningsmidler.
Artikel 6 Hver af parterne vil opmuntre besøg af specialister inden for kultur,  

 kunst, litteratur, musik, teater og film med henblik på specialstudier og  

 tilvejebringelse af oplysningsmateriale samt deltagelse i konferencer,  

 kollokvier, festivaler og internationale konkurrencer.
Artikel 7 Begge parter vil tilskynde til udveksling vedrørende virksomhed ud over  

 den egentlige undervisning samt kontakter mellem ledere af ungdomsbevægelser.
Artikel 8 Hver af parterne vil lette udvekslingen af teater-, sang- og andre  

 kunstneriske ensembler og solister samt tilrettelægningen af koncert- og  

 teateropførelser af værker, der hidrører fra det andet land.
Artikel 9 De kontraherende parter vil tilskynde til udveksling af videnskabelige,  

 pædagogiske, kunstneriske, dokumentariske og fotografiske udstillinger.
Artikel 10 De kontraherende parter vil lette det direkte samarbejde mellem radio,  

 fjernsyn, filminstitutioner og pressen.
Artikel 11 De kontraherende parter vil lette udvekslingen af bøger og andre  

 videnskabelige, pædagogiske, tekniske og litterære publikationer mellem  

 førende biblioteker i de to lande.
Artikel 12 Hver af parterne vil tilskynde til oversættelse og udgivelse af  

 videnskabelige, tekniske og litterære værker samt udsendelse af musikalske  

 værker af forfattere og komponister fra det andet land.
Artikel 13 De kontraherende parter vil bestræbe sig for at fjerne eventuelle  

 unøjagtigheder og udfylde, tomrum som måtte forekomme i deres skolebøger  

 vedrørende det andet land.
Artikel 14 De kontraherende parter vil fremme udvekslinger inden for idræt og  

 turisme.
Artikel 15 Med henblik på gennemførelsen af denne overenskomst vil de kontraherende  

 parter udpege repræsentanter til regelmæssige møder i en blandet kommission  

 for nærmere at fastlægge udvekslinger, virksomhed, tilrettelæggelse og  

 finansielle vilkår for en fastsat periode.
Artikel 16 Denne overenskomst skal ratificeres, og ratifikationsinstrumenterne skal  

 udveksles i Sofia.
 Denne overenskomst træder i kraft på dagen for  

 ratifikationsinstrumenternes udveksling.
 Denne overenskomst afsluttes for et tidsrum af fem år, men forbliver i  

 kraft efter denne periodes udløb, medmindre den opsiges af en af parterne med  

 seks måneders varsel.
 Udfærdiget i København den 30. april 1969, i to originale eksemplarer på  

 engelsk, således at de to tekster har samme gyldighed.
 Poul Hartling.
FOR KONGERIGET DANMARKS REGERING Gantchev.
FOR DEN BULGARSKE FOLKEREPUBLIKS REGERING Overenskomsten trådte i medfør af artikel 16 i kraft den 8. april 1970.
 Udenrigsministeriet, den 9. december  

 1970.
 Poul Hartling.
Bilag Resume Program for videnskabeligt, uddannelsesmæssigt og kulturelt samarbejde  

 mellem Kongeriget Danmarks regering og Den Bulgarske Folkerepubliks regering  

 i perioden fra 1. april 1985 til 31. marts 1988 I henhold til kulturaftalen med Bulgarien af 30. april 1969 er der efter  

 forhandlinger i København i dagene 16. - 19. april 1985 mellem en dansk og en  

 bulgarsk delegation vedtaget et nyt samarbejdsprogram for perioden 1. april  

 1985 - 31. marts 1988.
 Programmet indeholder bestemmelser om en videreførelse af samarbejdet  

 mellem de to lande inden for uddannelse, videnskab og kultur, bl.a. ved  

 udveksling af stipendier og støtte til studie- og forskningsbesøg i de  

 respektive lande såvel som besøg af kunstnere og andre repræsentanter for  

 kulturlivet, udveksling af udstillinger m.v. samt samarbejde i øvrigt mellem  

 uddannelsesmæssige og kulturelle institutioner i de to lande.
 Den fulde ordlyd af programmet, som foreligger på engelsk, kan fås ved  

 henvendelse til Ministeriet for Kulturelle Anliggender eller  

 Undervisningsministeriet.
