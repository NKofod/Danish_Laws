(Tekniske skoler) Nedenstående retningslinjer om 2. dels-uddannelserne inden for  

 servicefagenes område er en sammenskrivning af allerede udsendte skrivelser  

 om servicefagenes 2. dels-uddannelser.
 Uddannelsesmodellerne har virkning fra skoleåret 1985/86 for de elever,  

 der har afsluttet deres basisuddannelse i juni 1985.
Skoleopholdene er angivet som nettotider, d.v.s. undervisningsfrie  

 perioder er ikke medregnet.
Det bemærkes, at de enkelte praktikopholds  

 varighed kan forskydes af hensyn til rationel udnyttelse af  

 skoleressourcerne.
 Undervisningen meddeles indtil videre på grundlag af de eksisterende  

 kursusplaner.
 Vedrørende fællesfagsundervisningen henvises til direktoratets skrivelse  

 herom.
 Samtidig ophæves direktoratets skrivelse af 1. november 1984 (V-659),  

 direktoratets skrivelse af 17. april 1985 (V-687), direktoratets skrivelse af  

 22. maj 1985 (V-690), direktoratets skrivelse af 22. august 1985 (V-694),  

 direktoratets skrivelse af 22. august 1985 (V-695).
 P.d.v.
 e.b.
Carl Hald viceinsp.
