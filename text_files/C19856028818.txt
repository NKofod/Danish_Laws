 I medfør af § 18, stk. 5, i lov nr. 239 af 6. juni 1985 om skibes  

 besætning fastsættes:
 § 1.  Besætningsnævnet består af en af  

 industriministeren udnævnt formand og af yderligere 18 medlemmer, der efter  

 indstilling af følgende organisationer udnævnes af industriministeren:
§ 2.  Industriministeren udnævner en stedfortræder for  

 formanden, der benævnes næstformand.
Efter indstilling fra de i § 1 nævnte  

 organisationer udnævner ministeren desuden en stedfortræder for hver af de  

 øvrige medlemmer.
 Stk. 2.  Stedfortræderne deltager i nævnets møder i det  

 ordinære medlems forfald.
 Stk. 3.  Direktøren for Statens Skibstilsyn eller en  

 repræsentant for denne kan efter aftale med besætningsnævnets formand få  

 adgang til ved møde for nævnet mundtligt at redegøre for de enkelte sager,  

 ligesom formanden kan indkalde særligt sagkyndige.
 § 3.  Besætningsnævnet behandler klager over de af  

 direktøren for Statens Skibstilsyn i henhold til besætningsloven trufne  

 afgørelser, der af vedkommende rederi eller søfarendes organisation  

 indbringes for nævnet.
 Stk. 2.  Nævnets afgørelse kan ikke indbringes for anden  

 administrativ myndighed.
 Stk. 3.  Indbringelse af en sag for nævnet har ikke  

 opsættende virkning.
 § 4.  En afgørelse skal indbringes for  

 besætningsnævnet senest 1 måned efter, at den afgørelse, hvorover der klages,  

 er meddelt de i sagen klageberettigede parter, jfr. § 3, stk. 1.
 Stk. 2.  Klager indsendes til besætningsnævnets  

 sekretariat, og samtidig til de øvrige parter i sagen, jfr. § 5, stk. 2.
 Stk. 3.  Senest 2 uger efter at have modtaget klagen kan  

 de øvrige parter fremsende eventuelle tilsvar, jfr. stk.2.
 Stk. 4.  Supplerende skriftveksling kan kun  

 undtagelsesvis finde sted og da kun med tilladelse af nævnets formand.  

 Anmodning herom rettes til nævnets sekretariat.
 § 5.  Tid og sted for nævnets møder fastsættes af  

 formanden, der drager omsorg for indkaldelse til møder.
 Stk. 2.  Til behandling af de enkelte sager indkalder  

 nævnets formand repræsentanterne for de af de søfarendes organisationer,  

 indenfor hvis tjenesteområde (dæk, maskine, restauration eller  

 radiobetjening) sagerne henhører, samt et tilsvarende antal repræsentanter  

 for redernes organisationer.
 Stk. 3.  Formanden tilrettelægger nævnets arbejde og  

 leder forhandlingerne på nævnets møder.
 Stk. 4.  Formanden påser, at de sager, der er forelagt  

 nævnet, fremmes med rimelig hurtighed.
§ 6.  Nævnet er berettiget til at iværksætte  

 undersøgelser angående de enkelte sager samt til at indhente de oplysninger,  

 der er nødvendige til klagens bedømmelse, hos direktøren for Statens  

 Skibstilsyn eller hos vedkommende klager.
Nævnet kan om fornødent kræve, at  

 klageren giver møde for nævnet til nærmere redegørelse for klagen.
 Stk. 2.  Der skal gives parterne og direktøren for  

 Statens Skibstilsyn adgang til at gøre sig bekendt med det for nævnet  

 foreliggende materiale, for så vidt angår parterne dog kun såfremt dette ikke  

 indeholder fortrolige oplysninger vedrørende andre virksomheders forhold  

 eller oplysninger, som ikke uden skade for almindelige samfundsinteresser kan  

 udleveres.
§ 7.  Den klagende part og modparten er berettiget til  

 at procedere sagen for besætningsnævnet.
Anmodning herom fremsættes samtidig  

 med indgivelsen af klagen.
 Stk. 2.  Et nævnsmedlem kan ikke i samme sag møde som  

 nævnsmedlem og procedør.
 § 8.  I tilfælde, hvor der finder procedure sted for  

 besætningsnævnet, er proceduren offentlig, medmindre nævnets formand efter  

 forhandling med parterne træffer anden afgørelse.
 Stk. 2.  Om sager, hvor procedure foregår offentligt,  

 skal der med mindst 3 dages varsel ske bekendtgørelse - med angivelse af tid  

 og sted for sagens foretagelse - ved opslag på industriministeriets  

 opslagstavle.
 Stk. 3.  Nævnets interne drøftelser og votering foregår  

 for lukkede døre.
 § 9.  Snarest muligt efter sagens endelige behandling  

 træffer nævnet afgørelse ved en begrundet kendelse.
Stk. 2.  Afgørelse træffes ved simpelt flertal.
Hvert  

 mødeberettiget medlem har eön stemme.
Formanden, hvis stemme er  

 udslagsgivende i tilfælde af stemmelighed, stemmer sidst.
Formanden kan  

 udsætte voteringen.
Stk. 3.  Kendelsen indføres i en protokol og  

 underskrives af nævnets formand.
Formanden påser, at kendelsen meddeles til  

 parterne og direktøren for Statens Skibstilsyn.
§ 10.  Over nævnets møder føres en protokol, der ved  

 hvert mødes afslutning underskrives af formanden og sekretæren.
I denne  

 protokol angives tid og sted for mødet, om nævnets medlemmer møder personligt  

 eller ved stedfortræder, sagens journal nr. med klagerens navn, de i sagen  

 fremlagte dokumenter, navnet på personer, der er tilstede som parter, på  

 disses vegne eller til deres bistand, og om proceduren er offentlig.  

 Endvidere skal protokollen indeholde en kort fremstilling af forhandlingerne  

 med angivelse af parternes påstande, anbringender og bevismateriale.
 § 11.  Nævnets medlemmer og disses stedfortrædere,  

 sekretærer samt de tjenestemænd og sagkyndige, der måtte have deltaget i  

 nævnets møder, er forpligtet til overfor alle uvedkommende at bevare tavshed  

 med hensyn til de forhold, de gennem deres virksomhed for nævnet bliver  

 vidende om.
 § 12.  Besætningsnævnets sekretariatsforretninger  

 varetages af et dertil nedsat sekretariat med adresse: Industriministeriet,  

 Slotsholmsgade 12, 1216 København K.
