(De erhvervsfaglige grunduddannelser.  

 Servicefagene) Opbygning og varighed Adgangsbetingelser Gennemført basisuddannelse inden for grafisk hovederhvervsområde, eller  

 anden uddannelse og/eller beskæftigelse, der kan ligestilles hermed i henhold  

 til de regler, undervisningsministeriet har fastsat herom.
Uddannelsens mål Eleven skal i uddannelsestiden opnå erhvervskompetence som serigraf i  

 overensstemmelse med nedenstående uddannelsesregler og de for uddannelsen  

 gældende kursusplaner.
Uddannelsens tilrettelæggelse Det krævede praktiske og teoretiske pensum indlæres på teknisk skole.
 Uddannelsen på virksomheden tilrettelægges således, at eleven beskæftiges  

 ved og opnår praktiske færdigheder i de arbejdsdiscipliner, der er gennemgået  

 under det/de forudgående skoleophold.
Teknisk skole Undervisningen på teknisk skole omfatter praktik og teori med hovedvægt  

 på:
 - Fremstilling af tekst på overskriftapparatur og overføringstekst samt  

 lay-out efter grafiske formgivningsregler og rentegning.
 - Betjening af reprokamera og fremkaldemaskine, - fremstilling af streg-  

 og rasteroptagelse, kontaktkopiering på film og papir.
 - Montage, sammenkopiering og farveudskillelse.
 - Fremstilling af alle stenciltyper og betjening af  

 kopiramme/belysningsudstyr, samt undervisning i valg af vævs- og  

 fotoemulsionstype efter opgavens art og afrensning af disse.
 - Materialekendskab til de mest anvendte trykbare materialer og  

 papirformatsystemer.
 - Farveteori og trykfarvers fremstilling.
 - Oplæring i trykning på håndbord, 1/2- og 3/4 automatiske, samt  

 fuldautomatiske maskiner (flad og cylindertrykmaskiner).
 Heri indgår vedligeholdelse af maskiner.
 - Kendskab til sikkerhedsbestemmelser.
 Tekst- og billedbehandling:
 Eleven får kendskab til skriftssnit, lay-out, fremstilling af tekst samt  

 grafisk formgivning og produktionstilrettelægning af tryksager til serigrafi.
 Fotografiske processer:
 Eleven indføres i at betjene reprofotografisk udstyr og at udføre  

 stregoptagelser og kopiering positivt som negativt på film.
 Montagefremstilling:
 Eleven fremstiller under vejledning montager, masker og foretager  

 sammenkopiering til færdige positive film ud fra en af eleven udarbejdet  

 arbejdsplan.
 Stencilfremstilling:
 Der undervises i rammeopspænding og betjening af kopiramme og  

 belysningsapparatur, og fremstilling af direkte-, indirekte og combistencils,  

 samt afrensning.
 Materialelære:
 Eleven får kendskab til de mest anvendte trykmaterialer samt deres  

 fremstilling og behandling, papirformatsystemer, og trykfarvernes  

 sammensætning og anvendelse samt farveblanding og farvelære.
 Trykning/maskinbetjening:
 Der undervisis i betjening og vedligeholdelse af håndbord (enhåndsraket),  

 1/2- og 3/4 automatiske maskiner, fuldautomatiske maskiner samt  

 fuldautomatisk flad/cylinder trykmaskine.
 Der trykkes opgaver i en og flere farver.
 Arbejdsmiljø- og sikkerhedsbestemmelser:
 Det indgår i undervisningen som en integreret del, at eleven får kendskab  

 til de arbejdsmiljø- og sikkerhedsmæssige bestemmelser.
 2. skoleophold (2. trin) varighed 10 uger.
 Undervisningen sigter mod at udvide og stabilisere elevens viden og  

 færdigheder i serigrafi fra 1. skoleophold og det mellemligende praktikophold  

 i virksomheden.
 Der undervises på et højere niveau ud fra de samme emner, som er beskrevet  

 under 1. skoleophold.
 3. skoleophold (3. trin) varighed 10 uger.
 Målet med undervisningen er, at eleven ved 3. skoleopholds afslutning har  

 fuld faglig kompetence som serigraf.
 Der undervises i de samme emner som tidligere beskrevet, men ud fra den  

 forudsætning, at eleven betragtes som »fuldbefaren« serigraf,  

 således at denne selvstændigt skal kunne udføre de forskellige funktioner i  

 serigrafi.
 Ud over emnerne som tidligere beskrevet undervises der i tekstiltryk og  

 trykning af runde og koniske emner.
 Samtlige skoleophold, bortset fra repetitionskursus, omfatter endvidere  

 obligatorisk undervisning i følgende fællesfag: samtidsorientering,  

 virksomhedslære, samarbejdslære og dansk, samt undervisning i valgfri  

 fællesfag.
 Uddannelsesregler:
 Fastsat af undervisningsministeren i henhold til lov nr. 289 af 8. juni  

 1977 om erhvervsfaglige grunduddannelser.
 Følgende arbejdsområder skal indgå i uddannelsen på virksomheden:
- tekst- og billedbehandling - fotografiske processer - montagefremstilling - stencilfremstilling - materialelære - maskinbetjening/trykning - materialebehandling og stencilafrensning.
Der lægges vægt på miljø og sikkerhed, hygiejne, orden og nøjagtighed.  

 Beskæftigelsen foregår under faglig vejledning og tilsyn og sigter mod at  

 give eleven rutine i den indlærte viden.
Endvidere beskæftiges eleven ved  

 andet på virksomheden forekommende fagligt og for uddannelsen værdifuldt  

 arbejde.
Erhvervsuddannelsesudvalget den 23. december 1980 Allan Thal-Jantzen Foranstående uddannelsesregler godkendes.
