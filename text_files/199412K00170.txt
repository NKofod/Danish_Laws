Nr LSF 170 Forslag til Lov om ændring af lov om leje og lov om midlertidig regulering  

 af boligforholdene (Regulering af vedligeholdelseshensættelser m.v.) Fremsat af boligministeren (Ole Løvig Simonsen) den 22. februar 1995 Vedtaget ved tredjebehandling den 24. maj 1995 Lov nr. 360 af 14/06/1995 § 1 I lov om leje, jf. lovbekendtgørelse nr. 704 af 22. juli 1994, foretages  

 følgende ændringer:
 1. I § 59, stk. 2, ændres »stk. 4« til:  

 »stk. 5«.
 2. I § 71, stk. 3, ændres »stk. 3« til:  

 »stk. 4«.
§ 2 I lov om midlertidig regulering af boligforholdene, jf. lovbekendtgørelse  

 nr. 705 af 22. juli 1994, foretages følgende ændringer:
 1. I § 10, stk. 1, indsættes efter 3. pkt.:
»For ejendomme med lejligheder, hvor afsætning sker med forskellige  

 beløb pr. m2 bruttoetageareal, sker fordelingen efter de enkelte lejligheders  

 faktiske beløb pr. m2 bruttoetageareal.« 2. I § 11 indsættes efter stk. 1 som nyt stykke:
»Stk. 2. For ejendomme, hvor der for beboelseslejligheder til  

 vedligeholdelse efter §§ 18 og 18 b i denne lov samt § 22 i lov om leje  

 afsættes forskellige beløb pr. m2 bruttoetageareal for de enkelte  

 beboelseslejligheder, sker fordelingen af afsætningsbeløbene efter disse  

 lejligheders faktiske beløb pr. m2 bruttoetageareal.« Stk. 2 bliver herefter stk. 3.
 3. I § 15, stk. 4, indsættes efter »stk. 3«:  

 »og uenighed om lejeforhøjelser varslet efter § 13 a«.
 4. I § 18 b, stk. 1, indsættes efter 2. pkt.:
»For den del af ejendommen, som vedrører beboelseslejemål, hvor  

 lejerens pligt til udvendig vedligeholdelse i henhold til aftale omfatter  

 installationer og bygningsdele som nævnt i den tidligere gældende § 20 i lov  

 om leje, jf. lovbekendtgørelse nr. 823 af 12. oktober 1993, bortset fra låse  

 og nøgler, forhøjes beløbet i de nævnte år dog kun med henholdsvis 1,50 kr.,  

 1,00 kr. og 1,00 kr. pr. m2 bruttoetageareal.« 5. I § 29 c, 2. pkt., udgår »tidligere«, og efter  

 2. pkt. indsættes:
»Ved afgørelse efter 2. pkt. skal der for lejeforhold i ejendomme med  

 lokaler, som anvendes til andet end beboelse, ske sammenligning med lejen for  

 lejeforhold i tilsvarende ejendomme.« § 3 Stk. 1. Loven træder i kraft dagen efter bekendtgørelsen i  

 Lovtidende.
 Stk. 2. For lejemål, hvor lejeren betaler de i  

 boligreguleringslovens § 18 b, stk. 1, 2. pkt., nævnte 4 kr. pr. m2  

 bruttoetageareal, og hvor lejerens pligt til udvendig vedligeholdelse i  

 henhold til aftale omfatter installationer og bygningsdele som nævnt i § 20 i  

 lov om leje, jf. lovbekendtgørelse nr. 823 af 12. oktober 1993, bortset fra  

 låse og nøgler, kan der ved betaling af leje, der forfalder efter lovens  

 ikrafttræden, alene opkræves det i § 2, nr. 4, nævnte beløb på 1,50 kr. pr.  

 m2 bruttoetageareal.
Oprindeligt fremsat forslag § 1 I lov om leje, jf. lovbekendtgørelse nr. 704 af 22. juli 1994, foretages  

 følgende ændringer:
 1. I § 59, stk. 2, ændres »stk. 4« til:  

 »stk. 5«.
 2. I § 71, stk. 3, ændres »stk. 3« til:  

 »stk. 4«.
§ 2 I lov om midlertidig regulering af boligforholdene, jf. lovbekendtgørelse  

 nr. 705 af 22. juli 1994, foretages følgende ændringer:
 1. I § 10, stk. 1, indsættes efter 3. pkt.:
 »For ejendomme med lejligheder, hvor afsætning sker med forskellige  

 beløb pr. (m2) bruttoetageareal, sker fordelingen efter de enkelte  

 lejligheders faktiske beløb pr. (m2) bruttoetageareal.«.
 2. I § 11 indsættes efter stk. 1 som nyt stykke:
 » Stk. 2. For ejendomme, hvor der for beboelseslejligheder  

 afsættes til vedligeholdelse efter §§ 18 og 18 b i denne lov samt § 22 i lov  

 om leje med forskellige beløb pr. (m2) bruttoetageareal for de enkelte  

 beboelseslejligheder, sker fordelingen af afsætningsbeløbene efter disse  

 lejligheders faktiske beløb pr. (m2) bruttoetageareal.«.
 Stk. 2 bliver herefter stk. 3.
 3. I § 15, stk. 4, indsættes efter »stk. 3«:  

 »og uenighed om lejeforhøjelser varslet efter § 13 a«.
 4. I § 18 b, stk. 1, indsættes efter 2. pkt.:
 »For den del af ejendommen, som vedrører beboelseslejemål, hvor  

 lejerens pligt til udvendig vedligeholdelse i henhold til aftale omfatter  

 installationer og bygningsdele som nævnt i den tidligere gældende § 20 i lov  

 om leje, jf. lovbekendtgørelse nr. 823 af 12. oktober 1993, bortset fra låse  

 og nøgler, forhøjes beløbet i de nævnte år dog kun med henholdsvis 1,50 kr.,  

 1,00 kr. og 1,00 kr. pr. (m2) bruttoetageareal.«.
 5. I § 29 c, 2. pkt., udgår »tidligere«, og efter  

 2. pkt. indsættes:
 »Ved afgørelse efter 2. pkt. skal der for lejeforhold i ejendomme med  

 lokaler, som anvendes til andet end beboelse, ske sammenligning med lejen for  

 lejeforhold i tilsvarende ejendomme.«.
§ 3 Stk. 1. Loven træder i kraft dagen efter bekendtgørelsen i  

 Lovtidende.
 Stk. 2. For lejemål, hvor lejeren betaler de i  

 boligreguleringslovens § 18 b, stk. 1, 2. pkt., nævnte 4 kr. pr. m2  

 bruttoetageareal, og hvor lejerens pligt til udvendig vedligeholdelse i  

 henhold til aftale omfatter installationer og bygningsdele som nævnt i § 20 i  

 lov om leje, jf. lovbekendtgørelse nr. 823 af 12. oktober 1993, bortset fra  

 låse og nøgler, kan der ved betaling af leje, der forfalder efter lovens  

 ikrafttræden alene opkræves det i § 1, nr. 4, nævnte beløb på 1,50 kr. pr.  

 (m2) bruttoetageareal.
Bemærkninger til lovforslaget Almindelige bemærkninger Den seneste lejelovsændring, jf. lov nr. 419 af 1. juni 1994, har siden  

 vedtagelsen for så vidt angår enkelte dele af den samlede ændring givet  

 anledning til debat ikke mindst i pressen.
 Debatten har bl.a. vedrørt ophævelsen af ordningen med henlæggelser til  

 fornyelse af tekniske installationer for ejendomme med omkostningsbestemt  

 husleje, hvorefter 2/3 af ejendommens samlede henlæggelsesbeløb ved udgangen  

 af 1994 overførtes til ejendommens vedligeholdelseskonti, således at  

 afsætningsbeløbene hertil tillægges de overførte henlæggelsesbeløb.
 Denne ordning gav anledning til, at nogle udlejere varslede overførslerne  

 som lejeforhøjelser efter den særlige formløse varslingsbestemmelse i  

 boligreguleringslovens § 13 a, der alene vedrører forhøjelser af  

 afsætningsbeløbene til vedligeholdelse, uden samtidig at tage posten ud af  

 den løbende lejebetaling.
 Resultatet er, at lejere i sådanne tilfælde betaler de 2/3 af de tidligere  

 henlæggelser til fornyelse af tekniske installationer to gange dels via de  

 forhøjede afsætninger og dels via budgetlejen, som fortsat indeholder  

 henlæggelsesbeløb, hvilket er i strid med loven og dens hensigt.
 Baggrunden for denne fremgangsmåde angives at være, at det ikke af loven  

 udtrykkeligt fremgår, at dette ikke er tilladt.
Den helt klare sammenhæng imellem ophævelsen af ordningen med henlæggelser  

 til fornyelse og forhøjelsen af afsætningsbeløbet til vedligeholdelse, som  

 fremgår af såvel ændringslovens forarbejder som af lovens formulering  

 sammenholdt med grundprincippet i regelsættet for omkostningsbestemt husleje  

 om, at den samme udgift ikke kan indregnes i lejen to gange, har - helt i  

 overensstemmelse med lovens intention - da også medført, at huslejenævnene  

 har afvist sådanne lejeforhøjelser.
Det forventes, at sådanne afgørelser vil  

 blive fast praksis i huslejenævnene.
 På denne baggrund og for at undgå, at en ændring på ny skaber usikkerhed  

 på området, findes det ikke hensigtsmæssigt at foreslå ændringer heri.
 Ved lejelovsændringen gennemførtes endvidere en ændring af lejelovens §  

 20, hvorefter vedligeholdelsespligten for de i den før ændringen gældende §  

 20 i lejeloven nævnte installationer og bygningsdele overførtes fra lejeren  

 til udlejeren bortset fra vedligeholdelse og fornøden fornyelse af låse og  

 nøgler.
 Samtidig hermed gennemførtes en forhøjelse af beløbet til afsætning til  

 vedligeholdelse efter boligreguleringslovens § 18 b med 4 kr. pr. (m2)  

 bruttoetageareal i hvert af årene 1995, 1996 og 1997.
 Af lovens forarbejder fremgår, at forhøjelsen af afsætningsbeløbet for en  

 dels vedkommende er til dækning af udlejerens forøgede vedligeholdelsespligt  

 i henhold til ændringen af lejelovens § 20.
 Der har imidlertid efterfølgende vist sig usikkerhed om, hvorvidt lejere  

 efter den gældende retsstilling kan sikre sig imod at betale det forhøjede  

 afsætningsbeløb som lejeforhøjelse samtidig med, at lejerens  

 vedligeholdelsespligt fortsat er mere omfattende end fastsat i den nugældende  

 lejelovs § 20 som følge af vilkår i den gældende lejeaftale, der bevarer  

 gyldigheden, eller i kraft af vilkår i nye lejeaftaler, der fraviger den  

 gældende lejelovs § 20.
 For at afklare denne usikkerhed foreslås indført en bestemmelse i  

 boligreguleringsloven, hvorefter forhøjelse af afsætningsbeløbet med den del  

 af beløbet, som vedrører den ændrede fordeling af vedligeholdelsespligten,  

 betinges af, at lejerens vedligeholdelsespligt svarer til den nugældende  

 lejelovs § 20. Den foreslåede bestemmelse berører dog ikke særskilte aftaler  

 omfattende andet end, hvad der er nævnt i den før ændringen gældende § 20 i  

 lejeloven.
 I eksisterende lejeforhold, hvor den før ændringen gældende lejelovs § 20  

 fortsat er gældende, kan denne betingelse opfyldes ved, at der indgås aftale  

 herom med lejerne.
 I nye lejeforhold opnås sammenhængen ved at aftale den nugældende  

 formulering i den gældende lejelovs § 20. Dette er tilfældet f.eks. ved  

 anvendelse af den nugældende autoriserede standardlejekontrakt (typeformular  

 A. 6. udgave 1994).
 For at sikre, at nedsættelse af § 18 b-hensættelserne efter ovenstående  

 retningslinjer fuldt ud kommer til udtryk i en lavere leje for de pågældende  

 lejligheder, foreslås i boligreguleringslovens §§ 10 og 11 indsat  

 bestemmelser om, at den lejemæssige fordeling af vedligeholdelsesbeløbene  

 sker efter lejlighedernes faktiske hensættelsesbeløb pr. (m2).
 Endvidere foreslås indført en bestemmelse, hvorefter det udtrykkeligt  

 fremgår, at der for lejemål i småejendomme, der indeholder lokaler til andet  

 end beboelse (blandede ejendomme), ved lejeregulering skal ske sammenligning  

 med lejemål ligeledes i blandede ejendomme med omkostningsbestemt husleje.
 Hermed sikres, at den overgangsordning, som gælder for blandede ejendommes  

 overgang til arealfordeling af budgetudgifterne efter reglerne om  

 omkostningsbestemt husleje, får afsmittende virkning på lejereguleringen i  

 blandede småejendomme og hermed sikres, at eventuelle lejeforhøjelser, der  

 følger af det ændrede fordelingsgrundlag, gennemføres over en rimelig  

 periode.
Herudover indeholder lovforslaget nogle mindre ændringer, herunder en  

 udvidelse af beboerrepræsentanternes beføjelser.
Det foreslås således, at  

 beboerrepræsentanterne skal kunne indbringe lejeforhøjelser, som udelukkende  

 skyldes øgede vedligeholdelseshensættelser, og som varsles efter  

 boligreguleringslovens § 13 a, for huslejenævnet på samtlige lejeres vegne.
Økonomiske og administrative konsekvenser Det foreslås at gøre den fulde forhøjelse af afsætningsbeløbet efter  

 boligreguleringslovens § 18 b betinget af, at udlejer overtager pligten til  

 vedligeholdelse af de forhold, der var nævnt i den før ændringen gældende §  

 20 i lejeloven (excl. låse og nøgler). Forslaget forventes at medføre et fald  

 i de samlede lejebetalinger, idet nogle udlejere antagelig ikke ønsker at  

 overtage den udvidede vedligeholdelsespligt.
Hvis udlejer har overtaget vedligeholdelsespligten til disse forhold, kan  

 udlejer i hvert af årene 1995, 1996 og 1997 forhøje hensættelserne til  

 udvendig vedligeholdelse (boligreguleringslovens § 18 b) med 4 kr. pr. (m2).  

 En del af disse stigninger skal dække udlejers udgifter i forbindelse med  

 vedligeholdelse og fornyelse af en række installationer, hvis vedligeholdelse  

 og fornyelse hidtil har været pålagt lejeren.
Det drejer sig bl.a. om  

 fornyelse af ruder, vedligeholdelse af wc-kummer, cisterner, vaskekummer m.v.
 Hvis lejers vedligeholdelsespligt fortsat omfatter vedligeholdelse og  

 fornyelse af disse installationer, kan udlejer ifølge forslaget kun forhøje  

 hensættelserne med 1,50 kr. pr. (m2) i 1995, og 1,00 kr. pr. (m2) i hvert af  

 årene 1996 og 1997. Hvis en eksisterende aftale om vedligeholdelses- og  

 fornyelsesfordelingen fastholdes, vil den samlede stigning i  

 hensættelsesbeløbene således i perioden 1995-97 blive 3,50 kr. pr. (m2), dvs.  

 8,50 kr. pr. (m2) mindre end hvis vedligeholdelsesfordelingen følger  

 nugældende lejelovs § 20.
Der foreligger ingen oplysninger om antallet af udlejere, der kan  

 forventes at fastholde de hidtidige aftaler og dermed afstår fra den fulde  

 stigning i vedligeholdelseshensættelserne.
Det er derfor forbundet med en  

 meget betydelig usikkerhed at skønne over lovens konsekvenser for den samlede  

 lejebetaling.
 Hvis det antages, at de gældende aftaler fastholdes for 10 pct. af  

 boligerne, skønnes de samlede lejebetalinger over 3 år at blive reduceret med  

 godt 13 mio. kr.
 Med samme forudsætning skønnes lovforslaget med en meget betydelig  

 usikkerhed at give det offentlige en mindreudgift til individuel boligstøtte  

 på 1 mio. kr. i 1995, godt 2 mio. kr. i 1996 og godt 3 mio. kr. i 1997.  

 Boligstøtteudgifternes forventede fordeling på boligydelse og boligsikring  

 samt på stat og kommune fremgår af nedenstående oversigt.
 1) På grund af afrunding svarer summerne under boligstøtte i alt ikke i  

 alle tilfælde til summen af boligydelse og boligsikring.
 Lovforslaget skønnes at medføre en beskeden administrativ merbelastning i  

 Grundejernes Investeringsfond, idet muligheden for forskellige  

 hensættelsesbeløb i de bindingspligtige ejendommes enkelte boliger vil øge  

 kravene til indberetning og opkrævning af de bindingspligtige § 18  

 b-hensættelser.
Erhvervsøkonomiske konsekvenser Forslaget skønnes ikke at have særlige erhvervsøkonomiske konsekvenser.
Miljømæssige konsekvenser Lovforslaget har ingen miljømæssige konsekvenser.
EU-retlige aspekter Lovforslaget indeholder ikke EU-retlige aspekter.
Bemærkninger til de enkelte bestemmelser Til § 1 Til nr. 1 Ændringen er redaktionel, idet henvisningen til stk. 4 i lejelovens § 59  

 ikke blev ændret, da der ved lejelovsændringen blev indsat et nyt stk. 4,  

 hvorved dagældende stk. 4 blev stk. 5.
Til nr. 2 Ændringen er redaktionel, idet henvisningen til lejelovens § 29, stk. 3,  

 ikke blev ændret, da der ved lejelovsændringen blev indsat et nyt stk. 3,  

 hvorved dagældende stk. 3 blev stk. 4.
Til § 2 Til nr. 1 For at sikre at nedsættelse af afsætningsbeløb til vedligeholdelse for  

 enkelte lejligheder i ejendommen efter dette lovforslags § 2, nr. 4, fuldt ud  

 kommer til udtryk i lejen for de pågældende lejligheder, foreslås indsat en  

 bestemmelse, hvorefter fordeling af afsætning til vedligeholdelse sker i  

 overensstemmelse med den enkelte lejligheds afsætningsbeløb pr. (m2)  

 bruttoetageareal.
 Forslaget svarer til den faste praksis, som gælder vedrørende fordeling af  

 afsætningsbeløb imellem beboelseslejlighederne, idet lejeforhøjelse, som  

 vedrører forhøjet afsætning til vedligeholdelse, i praksis tillægges lejen  

 for de enkelte lejemål efter fordeling af budgetposterne.
Til nr. 2 For at sikre at nedsættelse af afsætningsbeløb til vedligeholdelse for  

 enkelte beboelseslejligheder i blandede ejendomme efter dette lovforslags §  

 2, nr. 4, fuldt ud kommer til udtryk i lejen for de pågældende  

 beboelseslejligheder, foreslås indsat en bestemmelse, hvorefter fordeling af  

 afsætning til vedligeholdelse sker i overensstemmelse med det beløb, som  

 opgøres for den enkelte beboelseslejlighed pr. (m2) bruttoetageareal.
 Med dette forslag undgås, at nedsættelse af enkelte beboelseslejligheders  

 afsætning til vedligeholdelse samtidig bevirker et fald i den del af det  

 samlede afsætningsbeløb, der påhviler erhvervsdelen.
 Ændringen får ingen betydning for afsætning til indvendig vedligeholdelse  

 efter § 22 i lov om leje, idet der herefter alene afsættes for  

 beboelseslejlighederne.
Til nr. 3 Efter § 13 a kan krav om lejeforhøjelse, der udelukkende skyldes øgede  

 vedligeholdelseshensættelser, gennemføres alene ved udlejerens skriftlige  

 meddelelse herom til lejerne.
Hvis lejerne ikke kan acceptere forhøjelsen, må  

 den enkelte lejer indbringe forhøjelsen for huslejenævnet.
 Det foreslås at give beboerrepræsentanterne beføjelse til at indbringe  

 sådanne lejeforhøjelser for huslejenævnet på samtlige lejeres vegne, ligesom  

 beboerrepræsentanterne kan indbringe diverse tvister for huslejenævnet på  

 samtlige lejeres vegne.
Til nr. 4 Det foreslås at ændre § 18 b således, at det udtrykkeligt fremgår af  

 loven, at forhøjelse af afsætningsbeløbet til vedligeholdelse med 4 kr. pr.  

 (m2) bruttoetageareal i hvert af årene 1995, 1996 og 1997 er betinget af, at  

 lejeren i det pågældende lejeforhold har en vedligeholdelsespligt, som svarer  

 til indholdet i lejelovens § 20, bortset fra særskilt aftale om, at lejerens  

 vedligeholdelsespligt omfatter andet end, hvad der er nævnt i den før  

 ændringen gældende § 20 i lejeloven.
Det er således afgørende for afsætningsbeløbets størrelse, hvad lejerens  

 pligt til udvendig vedligeholdelse omfatter.
Hvis lejerens  

 vedligeholdelsespligt omfatter installationer og bygningsdele, bortset fra  

 låse og nøgler, som nævnt i den før ændringen gældende § 20 i lejeloven, jf.  

 lovbekendtgørelse nr. 823 af 12. oktober 1993, kan udlejeren ikke opkræve den  

 fulde forhøjelse (4 kr. pr. (m2), men kun 1,50 kr. henholdsvis 1 kr. og 1 kr.  

 pr. (m2).
 Konsekvensen heraf er, at for de lejeforhold, hvor lejerens pligt til  

 udvendig vedligeholdelse omfatter andre installationer eller bygningsdele end  

 anført i lejelovens § 20, når der ses bort fra særskilt aftale, jf. ovenfor,  

 kan afsætningsbeløbet alene forhøjes med henholdsvis 1,50 kr., 1,00 kr. og  

 1,00 kr. pr. (m2) bruttoetageareal i hvert af årene 1995, 1996 og 1997,  

 svarende til den del af den samlede maksimale forhøjelse med 12 kr. pr. (m2)  

 bruttoetageareal over 3-årsperioden, der kompenserer for den svagere  

 regulering efter overgang til regulering i henhold til tilpasningsprocenten,  

 jf. lov om en satsreguleringsprocent.
Ændringen betyder, at såfremt lejeren skal vedligeholde f.eks. ruder,  

 wc-kummer, køleskabe eller komfurer eller andre indretninger, der er nævnt i  

 den før ændringen gældende § 20 i lejeloven, kan udlejeren ikke opkræve de 4  

 kr. pr. (m2) for 1995, 1996 og 1997 fuldt ud.
Derimod påvirker det ikke  

 udlejerens adgang til at opkræve de 3 x 4 kr. pr. (m2), såfremt udlejeren  

 herudover har overladt lejeren hele eller dele af den øvrige udvendige  

 vedligeholdelsespligt f.eks. vedligeholdelse af hoveddøren til det lejede.
 Hvorvidt en sådan aftale medfører en nedsættelse af afsætningsbeløbet  

 afgøres efter en samlet vurdering i henhold til § 18, stk. 3, i loven.
 Bestemmelsen indebærer, at der for ejendommen som udgangspunkt skal  

 afsættes med den fulde forhøjelse på 4 kr. pr. (m2) bruttoetageareal dog  

 således, at afsætningen skal nedsættes for de beboelseslejemål, der, når der  

 ses bort fra særskilt aftale, jf. ovenfor, har en mere omfattende  

 vedligeholdelsespligt end efter lejelovens § 20.
 Dette bevirker, at der for den del af ejendommen, som anvendes til andet  

 end beboelse, herunder erhvervsmæssige formål, skal afsættes med den fulde  

 forhøjelse.
 Forhøjelse med det fulde beløb kan først ske på det tidspunkt, hvor  

 lejerens pligt til udvendig vedligeholdelse, når der ses bort fra særskilt  

 aftale, jf. ovenfor, bringes i overensstemmelse med lejelovens § 20. Sker  

 dette på et senere tidspunkt i 3-årsperioden eller efter periodens udløb,  

 forhøjes afsætningsbeløbet til det beløb, der gælder for det pågældende år.
 Heraf følger ligeledes, at for lejeforhold, hvor der på et senere  

 tidspunkt indføres en pligt for lejeren til at vedligeholde installationer og  

 bygningsdele, som nævnt i den før ændringen gældende § 20 i lejeloven, skal  

 afsætningsbeløbet nedsættes samtidig.
 For ejendomme, hvor lejelovens § 20 allerede gælder, eller hvor § 20 er  

 indført inden denne lovs ikrafttræden, vil ændringen for de ejendomme, hvor  

 lejeforhøjelse for det forhøjede afsætningsbeløb er gennemført, ingen  

 betydning få.
 Ligeledes får det ingen betydning i denne relation, hvis der imellem  

 lejeren og udlejeren indgås eller er indgået aftale om, at lejeren skal  

 vedligeholde andre installationer eller bygningsdele end dem, der er nævnt i  

 den før ændringen gældende lejelovs § 20.
 Opmærksomheden henledes på, at lejerne først fritages for  

 vedligeholdelsespligten efter den hidtil gældende bestemmelse på det  

 tidspunkt, hvor en aftale om, at den gældende lejelovs § 20 gælder i  

 lejeforholdet, får virkning.
Loven får ikke virkning for lejebeløb, der forfalder inden lovens  

 ikrafttræden.
Dette bevirker, at der i visse lejeforhold i en kortere periode  

 vil være tale om, at lejerne betaler den fulde forhøjelse samtidig med, at  

 lejeren har en vedligeholdelsespligt, der helt eller delvis omfatter  

 installationer eller bygningsdele som nævnt i den før ændringen gældende  

 lejelovs § 20.
I lejeforhold, hvor lejen er forhøjet med den fulde forhøjelse på 4 kr.  

 pr. (m2) bruttoetageareal og lejelovens § 20 ikke gælder, skal lejen  

 nedsættes efter denne lovs ikrafttræden.
Der henvises til bemærkningerne til  

 § 3, stk. 2.
 For ejendomme, som er taget i brug i 1970 eller derefter og derfor ikke  

 afsætter til udvendig vedligeholdelse efter § 18 b, kan en ændring af  

 lejerens vedligeholdelsespligt svarende til lejelovens § 20 ikke begrunde  

 lejeforhøjelse.
 Sammenhængen imellem lejerens vedligeholdelsespligt og afsætningsbeløbets  

 størrelse forventes at smitte af på lejereguleringen for småejendomme, idet  

 det lægges til grund, at lejerens pligt til vedligeholdelse er et moment, der  

 indgår i sammenligningen med lejemål i ejendomme med omkostningsbestemt  

 husleje i forbindelse med lejeregulering.
 Da lejereguleringen i småejendomme imidlertid tager udgangspunkt i en  

 sammenligning med niveauer og ikke nødvendigvis i ejendommens eksakte  

 omkostningsbeløb, kan relationen ikke i alle tilfælde forventes at komme til  

 udtryk i lejeforhøjelser af præcis samme størrelse.
 Dette forhold følger allerede deraf, at lejereguleringen for disse  

 ejendomme sker på grundlag af en sammenligning med sammenlignelige lejemål,  

 som har omkostningsbestemt husleje.
For lejemål i ejendomme, der er beliggende i kommuner, hvor  

 boligreguleringsloven ikke gælder, og derfor har lejeregulering efter  

 lejeloven i forhold til det lejedes værdi, vil situationen være tilsvarende,  

 idet det lejedes værdi bl.a. er afhængig af den fordeling af  

 vedligeholdelsespligten, der konkret gælder for det pågældende lejemål.
Dette  

 gælder ligeledes for de såkaldte »80 pct.-ejendomme« i kommuner med  

 huslejeregulering.
 I de ejendomme, hvor den gældende lejelovs § 20 kun indføres i nogle  

 lejeforhold, og den fulde forhøjelse af afsætningsbeløbet derfor kun  

 gennemføres i disse lejeforhold, vil der blive tale om to forskellige  

 afsætningsbeløb for ejendommen.
 Denne situation vil naturligvis være mere kompliceret i administrativ  

 henseende og undgås ved, at lejelovens § 20, hvis den ønskes indført,  

 indføres for hele ejendommen, således at der gælder det samme afsætningsbeløb  

 for alle beboelseslejemål i ejendommen.
Til nr. 5 Ved indførelsen af de særlige regler om huslejeregulering for mindre  

 ejendomme i lovens kapitel IV A forudsattes, at der for lejemål i såkaldte  

 blandede småejendomme - det vil sige ejendomme, som indeholder lokaler, der  

 anvendes til andet end beboelse, typisk erhverv - skal ske sammenligning med  

 blandede ejendomme med aktuel omkostningsbestemt husleje.
 Baggrunden herfor var, at den overgangsordning, der gælder for blandede  

 ejendommes overgang til arealfordelte budgetudgifter, jf. § 4, stk. 6, i  

 ændringsloven, ved sammenligning ville få indirekte virkning på blandede  

 småejendomme og dermed sikre en jævn overgang til et højere huslejeniveau for  

 sådanne ejendomme, hvor det arealmæssige fordelingsgrundlag ville bevirke  

 lejestigninger.
 Da der imidlertid er skabt usikkerhed med hensyn til denne forudsætning,  

 idet det fra nogle sider anføres, at det med de gældende regler formentlig  

 ikke kan forlanges, at sammenligning for lejemål i blandede småejendomme skal  

 ske med lejemål i blandede ejendomme med omkostningsbestemt husleje, foreslås  

 det præciseret, at sammenligning i disse tilfælde skal ske med lejemål i  

 blandede ejendomme med omkostningsbestemt husleje.
 Med denne præcisering sikres, at overgangsordningen for lejeforhøjelser,  

 som følger af overgang til arealfordeling, får virkning på lejeforhøjelser  

 for lejemål i blandede småejendomme.
 Ved lejereguleringer skal der således sammenlignes med lejen for lejemål i  

 blandede ejendomme med omkostningsbestemt husleje, herunder med  

 overgangsordninger, der for de enkelte ejendomme i det væsentlige er  

 sammenlignelige.
 På grundlag af det huslejeniveau, som kan konstateres ved sammenligningen,  

 fastsætter huslejenævnet i tilfælde af en sag om huslejens størrelse, den  

 leje, som kan opkræves for det pågældende lejeforhold.
 Findes der ikke i området eller kvarteret lejemål i blandede ejendomme med  

 omkostningsbestemt husleje og overgangsordninger, som er sammenlignelige,  

 skal huslejenævnet ansætte den leje, der kan opkræves for det pågældende  

 lejemål som omkostningsbestemt husleje, herunder med den begrænsning i  

 overgangen til lejen efter det nye fordelingsgrundlag, som gælder efter  

 overgangsordningen.
 Dette betyder, at huslejenævnet skal ansætte den leje, som ville kunne  

 opkræves efter det tidligere fordelingsgrundlag (1975-lejen) og dernæst  

 beregne den maksimale årlige forhøjelse, der følger af overgang til  

 arealfordeling af budgetudgifter i blandede ejendomme.
 For lejemål, hvor lejen inden denne lovs vedtagelse er reguleret i  

 overensstemmelse med de nye regler for småejendomme, vil ændringen af  

 sammenligningsgrundlaget efter dette lovforslag finde anvendelse ved  

 efterfølgende sager om lejens størrelse.
 Efter § 29 c må lejen i en småejendom ikke overstige den leje, der betales  

 for tilsvarende lejeforhold med hensyn til beliggenhed osv. omfattet af  

 reglerne om omkostningsbestemt leje, og hvor lejen tidligere er reguleret  

 efter disse regler.
For at afskære enhver tvivl om, at lejemål, hvor der engang er varslet en  

 omkostningsbestemt lejeforhøjelse, men hvor lejen nu er fastsat f.eks. efter  

 det lejedes værdi, ikke kan anvendes som sammenligningslejemål, foreslås, at  

 ordet »tidligere« udgår.
Herefter skulle der ikke være tvivl om, at  

 den leje, som der sammenlignes med, rent faktisk skal være  

 omkostningsbestemt.
Til § 3 Til stk. 1 Det foreslås at lade forslaget træde i kraft dagen efter bekendtgørelsen i  

 Lovtidende.
Til stk. 2 Det foreslås at indsætte en bestemmelse om, at lejere, som har modtaget en  

 varsling om en forhøjelse af § 18 b-hensættelserne på 4 kr. pr. (m2), jf. lov  

 nr. 419 af 1. juni 1994, og som betaler denne forhøjelse, selv om lejerens  

 vedligeholdelsespligt omfatter andre af de i den før ændringen gældende § 20  

 i lejeloven, jf. lovbekendtgørelse nr. 823 af 12. oktober 1993, nævnte  

 installationer og bygningsdele end låse og nøgler, ikke fremover skal betale  

 den fulde lejeforhøjelse.
 Sådanne lejere skal kun betale den del af de 4 kr., som hidrører fra  

 overgangen til satsregulering - det vil sige 1,50 kr. pr. (m2) - og har  

 således krav på en lejenedsættelse på 2,50 kr. pr. m2. Bestemmelsen er  

 udformet på en sådan måde, at udlejeren af egen drift skal nedsætte lejen ved  

 første lejebetaling efter lovens ikrafttræden.
Nedsættelsen får således alene virkning for den leje, som forfalder til  

 betaling efter lovens ikrafttræden.
Heraf følger, at der ikke skal ske  

 tilbagebetaling af evt. § 18 b-forhøjelser, som ikke er beregnet i  

 overensstemmelse med de her foreslåede regler, og som er forfaldne til  

 betaling inden lovens ikrafttræden.
Bilag 1 I dette bilag er (med mindre skrift) indsat den gældende formulering af de bestemmelser, der berøres af lovforslaget § 1 I lov om leje, jf. lovbekendtgørelse nr. 704 af 22. juli 1994, foretages  

 følgende ændringer:
 1. I § 59, stk. 2, ændres »stk. 4« til:  

 »stk. 5«.
§ 59. Lejeforhøjelse efter § 58 kan gennemføres med 3 måneders  

 varsel.
Lejeforhøjelsen kan dog tidligst få virkning fra det tidspunkt, hvor  

 forbedringen er fuldført.
 Stk. 2. Kravet om lejeforhøjelse skal fremsættes skriftligt og  

 indeholde oplysning om grunden til lejeforhøjelsen, en beregning af  

 lejeforhøjelsen med oplysning om de afholdte udgifter samt oplysning om de  

 afholdte udgifter samt oplysning om lejerens adgang til at gøre indsigelse,  

 jf. stk. 4. Indeholder kravet ikke disse oplysninger, er det ugyldigt.
Stk. 3. Udlejeren kan kræve en forløbig lejeforhøjelse på grundlag  

 af et overslag over udgifterne og forbeholde sig at fremsætte nyt krav, når  

 byggeregnskabet er afsluttet.
Lejen skal reguleres efter byggeregnskabet, når  

 det foreligger.
Stk. 4. Boligretten kan på begæring af en lejer fastsætte en  

 frist, inden for hvilken byggeregnskab skal aflægges.
Er byggeregnskab ikke  

 aflagt inden fristens udløb, bortfalder den foreløbige lejeforhøjelse,  

 medmindre overskridelsen af fristen beror på forhold, som ikke kan lægges  

 udlejeren til last.
Stk. 5. Vil lejeren ikke godkende kravet om lejeforhøjelse, skal  

 han fremsætte skriftlig indsigelse senest 6 uger efter, at kravet er kommet  

 frem til ham.
I ejendomme med beboerrepræsentation kan beboerrepræsentanterne  

 på samtlige lejeres vegne gøre indsigelse mod kravet om lejeforhøjelse, jf.  

 1. pkt.
Udlejeren skal da anlægge sag ved boligretten senest 6 uger efter  

 lejerfristens udløb, hvis han ønsker at fastholde kravet om lejeforhøjelse,  

 jf. dog § 59 a, stk. 3.
 2. I § 71, stk. 3, ændres »stk. 3« til:  

 »stk. 4«.
 § 71. Lejeren er erstatningsansvarlig for skade, som ved  

 uforsvarlig adfærd forvoldes af personer, der i kraft af reglerne i § 69 og §  

 70 benytter det lejede.
 Stk. 2. Lejeren er over for udlejeren ansvarlig for, at de i stk.  

 1, nævnte personer overholder de regler, der skal sikre en god husorden og  

 forsvarlig brug af det lejede.
 Stk. 3. Lejeren er endvidere erstatningsansvarlig efter § 29, stk.  

 3, for skade forårsaget af installationer, som de i stk. 1, nævnte personer  

 har foretaget i det lejede.
§ 2 I lov om midlertidig regulering af boligforholdene, jf. lovbekendtgørelse  

 nr. 705 af 22. juli 1994, foretages følgende ændringer:
 1. I § 10, stk. 1, indsættes efter 3. pkt.:
 »For ejendomme med lejligheder, hvor afsætning sker med forskellige  

 beløb pr. (m2) bruttoetageareal, sker fordelingen efter de enkelte  

 lejligheders faktiske beløb pr. (m2) bruttoetageareal.«.
§ 10. Lejeforhøjelsen fordeles på lejlighederne efter deres  

 indbyrdes værdi.
Har lejligheder samme indbyrdes brugsværdi, skal  

 lejeforhøjelsen forlods pålægges lejligheder, hvis leje er lavest.
De beløb,  

 der afsættes til vedligeholdelse efter §§ 18 og 18 b i denne lov samt § 22 i  

 lov om leje, fordeles dog efter lejlighedernes bruttoetageareal.
 Stk. 2. Ved bedømmelsen af lejlighedernes indbyrdes brugsværdi ses  

 bort fra forbedringer, som er bekostet af lejeren.
 Stk. 3. Er lejen for en lejlighed forhøjet på grundlag af  

 forbedring eller øget brugsværdi, der ikke modsvares af udgifter på  

 budgettet, og er forhøjelsen sket efter den ejendomsvurdering, hvoraf  

 afkastningsprocenten beregnes, ses der ved budgetteringen og ved bedømmelsen  

 af lejlighedernes indbyrdes brugsværdi bort fra denne lejeforhøjelse.
 2. I § 11 indsættes efter stk. 1 som nyt stykke:
 » Stk. 2. For ejendomme, hvor der for beboelseslejligheder  

 afsættes til vedligeholdelse efter §§ 18 og 18 b i denne lov samt § 22 i lov  

 om leje med forskellige beløb pr. (m2) bruttoetageareal for de enkelte  

 beboelseslejligheder, sker fordelingen af afsætningsbeløbene efter disse  

 lejligheders faktiske beløb pr. (m2) bruttoetageareal.«.
 Stk. 2 bliver herefter stk. 3.
§ 11. For husrum, der benyttes af udlejeren, eller som er udlejet  

 uden at være omfattet af reglerne i dette kapitel, samt for de i stk. 2  

 omhandlede enkeltværelser, skal der på budgettet optages en lejeværdi, der  

 svarer til de pågældende husrums andel af ejendommens nødvendige  

 driftsudgifter og afkastning.
Fordelingen sker efter bruttoetageareal.
 Stk. 2. Lejen for enkeltværelser til beboelse, som er omfattet af  

 dette kapitel, jf. § 4, stk. 4, fastsættes efter bruttoetagearealet som en  

 forholdsmæssig andel af den lejeværdi, der er optaget på lejebudgettet for de  

 i stk. 1, 1. pkt., omhandlede lejemål.
 3. I § 15, stk. 4, indsættes efter »stk. 3«:  

 »og uenighed om lejeforhøjelser varslet efter § 13 a«.
 § 15. På lejerens begæring skal huslejenævnet, medmindre nævnet  

 har truffet afgørelse efter § 14, stk. 1, afgøre, om udlejeren har krævet  

 højere leje eller betinget sig andre vilkår end tilladt efter bestemmelserne  

 i dette kapitel.
 Stk. 2. § 14, stk. 2, finder tilsvarende anvendelse.
 Stk. 3. Nævnet afgør endvidere uenighed om lejerens antennebidrag  

 i henhold til lejelovens kapitel VII A, betaling for varme og lign., herunder  

 uenighed om acontobidrag, betaling for vand efter lejelovens kapitel VII B,  

 herunder tilfælde, hvor udlejeren modsætter sig installation af vandmålere  

 efter § 46 j, stk. 5, og uenighed om acontobidrag, lejerens ret efter § 29,  

 stk. 3, i lejeloven, om en aftale i henhold til § 66 a i lejeloven er  

 åbenbart urimelig samt om lejeforhøjelser efter lejeloven, således at  

 udlejeren i tilfælde af indsigelse fra lejeren skal indbringe sagen for  

 huslejenævnet under iagttagelse af de i lejeloven angivne frister for  

 indbringelse for boligretten.
 Stk. 4. I ejendomme med beboerrrepræsentation afgør huslejenævnet  

 på beboerrepræsentanternes begæring på vegne af samtlige lejere uenighed om  

 forhold som nævnt i stk. 3.
 4. I § 18 b, stk. 1, indsættes efter 2. pkt.:
 »For den del af ejendommen, som vedrører beboelseslejemål, hvor  

 lejerens pligt til udvendig vedligeholdelse i henhold til aftale omfatter  

 installationer og bygningsdele som nævnt i den tidligere gældende § 20 i lov  

 om leje, jf. lovbekendtgørelse nr. 823 af 12. oktober 1993, bortset fra låse  

 og nøgler, forhøjes beløbet i de nævnte år dog kun med henholdsvis 1,50 kr.,  

 1,00 kr. og 1,00 kr. pr. (m2) bruttoetageareal.«.
§ 18 b.
I ejendomme taget i brug før 1970, som den 1. januar 1995  

 omfattede mere end 6 beboelseslejligheder, skal udlejeren ud over de beløb,  

 der er nævnt i § 18, afsætte et årligt beløb på 27,50 kr. pr. (m2). Beløbet  

 efter 1. pkt. forøges den 1. januar i hvert årene 1995, 1996 og 1997 med 4,00  

 kr. pr. (m2) bruttoetageareal.
Endvidere forøges beløbet efter 1. pkt.  

 yderligere pr. 1. januar 1995 med et beløb svarende til 1/3 af det beløb, der  

 henlagdes eller kunne være henlagt pr. (m2) bruttoetageareal for ejendommen  

 til fornyelse af tekniske installationer, jf. § 8, ved udgangen af 1994.  

 Beløbet efter 1. pkt. er opgjort i 1994-niveau, og det samlede beløb  

 reguleres en gang årligt med 2,0 pct. tillagt en tilpasningsprocent for det  

 pågældende finansår, jf. lov om en satsreguleringsprocent.
Beløbet afrundes  

 til nærmeste hele kronebeløb.
Beløbet efter 1. pkt. kan endvidere forøges  

 efter § 18 d.
Beløbet indsættes på en konto for ejendommen i Grundejernes  

 Investeringsfond, jf. kapitel III A.
 Stk. 2. Stk. 1 finder tilsvarende anvendelse, hvor afsætning sker  

 efter § 66.
 Stk. 3. Beløbet afsat efter stk. 1 anvendes i overensstemmelse med  

 reglerne i § 19. Dog skal beløbet fortrinsvis anvendes til brandsikring og  

 energibesparende foranstaltninger.
 Stk. 4. Beboerrepræsentanterne eller et flertal af lejerne kan  

 foreslå gennemførelse af arbejder, som de afsatte midler kan anvendes til.
 Stk. 5. Det indbetalte beløb kan ikke gøres til genstand for  

 kreditorforfølgning og kan kun udbetales efter reglerne i §§ 22 b og 22 e.
 Stk. 6. Bestemmelsen i stk. 1 finder ikke anvendelse på ejendomme,  

 som af vurderingsmyndighederne er vurderet som landbrug, skov, plantage,  

 frugtplantage, gartneri eller planteskole, jf. § 33 i lov om vurdering af  

 landets faste ejendomme.
Stk. 7. Huslejenævnet kan beslutte, at afsætningsbeløbet efter  

 stk. 1 skal nedsættes i en periode op til 5 år, såfremt  

 beboerrepræsentanterne eller et flertal af lejerne forlanger det.
Beløbet kan  

 bl.a. nedsættes, hvis der på kontoen efter stk. 1 i forvejen henstår beløb  

 svarende til de seneste 5 års hensættelser med fradrag af beløb efter § 18 d,  

 stk. 1, eller hvis ejendommens vedligeholdelsesstand tilsiger, at der i  

 perioden ikke er behov for et større beløb.
Beløbet kan ikke nedsættes til et  

 beløb, der er lavere end 15 kr. pr. (m2) bruttoetageareal.
 5. I § 29 c, 2. pkt., udgår »tidligere«, og efter  

 2. pkt. indsættes:
 »Ved afgørelse efter 2. pkt. skal der for lejeforhold i ejendomme med  

 lokaler, som anvendes til andet end beboelse, ske sammenligning med lejen for  

 lejeforhold i tilsvarende ejendomme.«.
§ 29 c.
For ejendomme, hvis opførelse ikke er finansieret med  

 indekslån efter § 29, stk. 2, i lov om realkredit, gælder reglerne om ændring  

 af lejevilkår i kapitel VIII i lov om leje.
Lejen i disse ejendomme kan dog  

 ikke overstige den leje, der betales for tilsvarende lejeforhold med hensyn  

 til beliggenhed, art, størrelse, kvalitet, udstyr og vedligeholdelsestilstand  

 omfattet af reglerne i kapitel II-IV, og hvor lejen tidligere er reguleret  

 efter § 7. Såfremt der ikke findes sammenlignelige lejemål, hvor lejen er  

 reguleret efter § 7, eller såfremt lejens størrelse for sammenlignelige  

 lejemål må anses for at være atypisk, kan huslejenævnet i henhold til § 40  

 indhente oplysninger om ejendommens driftsudgifter m.v. og på grundlag af  

 disse oplysninger ansætte den leje, som ville kunne opkræves, hvis lejen  

 skulle beregnes efter § 7.
§ 3 Stk. 1. Loven træder i kraft dagen efter bekendtgørelsen i  

 Lovtidende.
 Stk. 2. For lejemål, hvor lejeren betaler de i  

 boligreguleringslovens § 18 b, stk. 1, 2. pkt., nævnte 4 kr. pr. (m2)  

 bruttoetageareal, og hvor lejerens pligt til udvendig vedligeholdelse i  

 henhold til aftale omfatter installationer og bygningsdele som nævnt i § 20 i  

 lov om leje, jf. lovbekendtgørelse nr. 823 af 12. oktober 1993, bortset fra  

 låse og nøgler, kan der ved betaling af leje, der forfalder efter lovens  

 ikrafttræden alene opkræves det i § 1, nr. 4, nævnte beløb på 1,50 kr. pr.  

 (m2) bruttoetageareal.
Bilag 2 Folketingets forhandlinger vedrørende lov om leje Folketingsåret 1978-79:
 Sp. 5476, 6787, 11237, 11587.
 A 2401, B 1009, C 481.
 Loven stadfæstet 8. juni 1979.
 (Lovtidende nr. 237).
 Folketingsåret 1981-82:
 Sp. 63, 710.
 A 53.
 Folketingsåret 1981-82 (2. samling):
 Sp. 373, 641, 5554, 5653.
 A 919, B 295, C 205.
 Loven stadfæstet 28. april 1982.
 (Lovtidende nr. 170).
 Sp. 8028, 8417, 8812, 9069.
 A 5169, B 1709, C 793.
 Loven stadfæstet 9. juni 1982.
 (Lovtidende nr. 296).
 Folketingsåret 1982-83:
 Sp. 1570, 1734, 3248, 3753.
 A 1181, B 783, C 175.
 Loven stadfæstet 22. december 1982.
 (Lovtidende nr. 706).
 Folketingsåret 1983-84:
 Sp. 74, 465, 2796, 3318.
 A 145, B 121 og 185, C 149.
 Loven stadfæstet 21. december 1983.
 (Lovtidende nr. 609).
 Folketingsåret 1983-84 (2. samling):
 Sp. 933, 1524, 4321, 4824.
 A 1505, B 311, C 173.
 Loven stadfæstet 9. maj 1984.
 (Lovtidende nr. 194).
 Sp. 3104, 3610.
 A 3499.
 Folketingsåret 1984-85:
 Sp. 374, 883, 3606, 3895.
 A 617, B 189, C 105.
 Loven stadfæstet 19. december 1984.
 (Lovtidende nr. 618).
 Sp. 1860, 2990.
 A 1341.
 Sp. 1861, 2991.
 A 1365.
 Folketingsåret 1985-86:
 Sp. 5475.
 Sp. 6920, 7341, 11007, 12260.
 Loven stadfæstet 4. juni 1986.
 (Lovtidende nr. 300).
 Folketingsåret 1986-87:
 Sp. 822, 1292, 3195, 3309.
 Loven stadfæstet 3. december 1986.
 (Lovtidende nr. 797).
 Sp. 1152, 12011, 12640, 12877.
 Loven stadfæstet 10. juni 1987.
 (Lovtidende nr. 376).
 Folketingsåret 1987-88:
 Sp. 5282, 3633, 6465, 9484.
 B 619.
 Sp. 6896, 9070.
 A 4341.
 Sp. 7593, 9088.
 A 4505.
 Sp. 9741.
 A 5237.
 Folketingsåret 1988-89:
 Sp. 98, 397, 3588, 4323.
 A 541, B 325 og 533, C 403.
 Loven stadfæstet 21. december 1988.
 (Lovtidende nr. 828).
 Sp. 98, 1200, 3575, 4323.
 A 557, B 327 og 537, C 405.
 Loven stadfæstet 21. december 1988.
 (Lovtidende nr. 831).
 Sp. 6248, 7269, 10161, 10948.
 A 4815, B 1441 og 2239, C 1175.
 Loven stadfæstet 7. juni 1989.
 (Lovtidende nr. 365).
 Sp. 10986.
 A 5905.
 Folketingsåret 1989-90:
 Sp. 4784, 5457.
 Lovforslaget ikke vedtaget.
 Sp. 72, 400, 5465, 5892.
 A 429, B 527.
 Loven stadfæstet 7. marts 1990.
 (Lovtidende nr. 138).
 Folketingsåret 1990-91:
 Sp. 903, 1631, 4076, 4520.
 A 1999, B 287.
 Loven stadfæstet 16. april 1991.
 (Lovtidende nr. 234).
 A 6411, B 1465, C 1687.
 Loven stadfæstet 6. juni 1991.
 (Lovtidende nr. 378).
 Folketingsåret 1991-92:
 Sp. 777, 1381, 4140, 4568.
 A 1225, B 141, C 181.
 Loven stadfæstet 27. december 1991.
 (Lovtidende nr. 931).
 Sp. 3423, 4279, 4799.
 A 2575.
 Loven stadfæstet 27. december 1991.
 (Lovtidende nr. 934).
 Sp. 9623, 10046, 10304.
 A 6633.
 Loven stadfæstet 20. maj 1992.
 (Lovtidende nr. 380).
 Sp. 9886, 10122, 10447, 10630.
 A 6721, B 2575, C 1349.
 Loven stadfæstet 24. juni 1992.
 (Lovtidende nr. 475).
 Folketingsåret 1992-93:
 Sp. 3185, 3448, 3816, 4153.
 Loven stadfæstet 23. december 1992.
 (Lovtidende nr. 1048).
 Sp. 7016, 7573, 8629, 9020.
 A 8003, B 1171, C 1165.
 Loven stadfæstet 6. maj 1993.
 (Lovtidende nr. 254).
 Folketingsåret 1993-94:
 Sp. 539, 764, 4176, 4377.
 A 385, B 401, C 423.
 Loven stadfæstet 22. december 1993.
 (Lovtidende nr. 1070).
 Sp. 1263, 2057, 3764, 4149.
 A 1009, B 277, C 135.
 Loven stadfæstet 22. december 1993.
 (Lovtidende nr. 1072).
 Sp. 2281, 3438, 7901.
 A 1711, B 629.
 Sp. 9296, 9490, 11498, 12301.
 A 8335, B 1507, B 1849, C 1359.
 Loven stadfæstet 1. juni 1994.
 (Lovtidende nr. 418).
 Sp. 8542, 9242, 10916, 11724, 11951.
 A 7847, B 1271, 1715, 1731, C 1235.
 Loven stadfæstet 1. juni 1994.
 (Lovtidende nr. 419).
Bilag 3 Folketingets forhandlinger vedrørende lov om midlertidig regulering af  

 boligforholdene Folketingsåret 1978-79:
 Sp. 5476, 6787, 11237, 11588.
 A 2576.
 Loven stadfæstet 8. juni 1979.
 (Lovtidende nr. 238).
 Folketingsåret 1979-80:
 Sp. 1305, 2308, 2361.
 A 535, B 215, C 93.
 Loven stadfæstet 28. december 1979.
 (Lovtidende nr. 526).
 Folketingsåret 1980-81:
 Sp. 65, 398, 974, 1380.
 A 155, B 47, C 25.
 Loven stadfæstet 5. november 1980.
 (Lovtidende nr. 483).
 Sp. 5480, 6295, 10172, 10326.
 A 3279, B 581, C 481.
 Loven stadfæstet 13. maj 1981.
 (Lovtidende nr. 207).
 Folketingsåret 1981-82 (1. samling):
 Sp. 2257.
 A 1409.
 Folketingsåret 1981-82 (2. samling):
 Sp. 684, 2017.
 A 1443.
 Sp. 8028, 8417, 8813, 9070.
 A 5173, B 1709, C 795.
 Loven stadfæstet 9. juni 1982.
 (Lovtidende nr. 297).
 Folketingsåret 1982-83:
 Sp. 1571, 1734, 3248, 3753.
 A 1207, B 783, C 183.
 Loven stadfæstet 22. december 1982.
 (Lovtidende nr. 707).
 Folketingsåret 1983-84 (1. samling):
 Sp. 74, 465, 2796, 3324.
 A 129, B 121 og 185, C 145.
 Loven stadfæstet 21. december 1983.
 (Lovtidende nr. 610).
 Folketingsåret 1983-84 (2. samling):
 Sp. 933, 1524, 4322, 4824.
 A 1513, B 311, C 175.
 Loven stadfæstet 9. maj 1984.
 (Lovtidende nr. 195).
 Sp. 3104, 3610.
 A 3503.
 Folketingsåret 1984-85:
 Sp. 374, 883, 3606, 3895.
 Loven stadfæstet 19. december 1984.
 (Lovtidende nr. 618).
 Folketingsåret 1985-86:
 Sp. 6920, 7342, 11007, 11675.
 Loven stadfæstet 4. juni 1986.
 (Lovtidende nr. 301).
 Folketingsåret 1986-87:
 Sp. 822, 1292, 3195, 3309.
 Loven stadfæstet 3. december 1986.
 (Lovtidende nr. 797).
 Sp. 11652, 12011, 12603, 12877.
 Loven stadfæstet 10. juni 1987.
 (Lovtidende nr. 376).
 Sp. 9878, 10328, 11885, 12129.
 A 4743, B 2101, C 735.
 Loven stadfæstet 10. juni 1987.
 (Lovtidende nr. 377).
 Folketingsåret 1988-89:
 Sp. 98, 1200, 3575, 4323.
 A 557, B 327 og 537, C 405.
 Loven stadfæstet 21. december 1988.
 (Lovtidende nr. 831).
 Folketingsåret 1989-90:
 Sp. 4787, 5457.
 Lovforslaget ikke vedtaget.
 Folketingsåret 1990-91:
 Sp. 903, 1631, 4076, 4520.
 A 1999, B 287.
 Loven stadfæstet 16. april 1991.
 (Lovtidende nr. 234).
 Sp. 6096, 6398, 6790, 7246.
 A 6411, B 1465, 1687.
 Loven stadfæstet 6. juni 1991.
 (Lovtidende nr. 378).
 Folketingsåret 1991-92:
 Sp. 9623, 10046, 10304.
 A 6633.
 Loven stadfæstet 20. maj 1992.
 (Lovtidende nr. 380).
 Sp. 777, 1381, 4140, 4568.
 A 1225, B 141, C 181.
 Loven stadfæstet 27. december 1991.
 (Lovtidende nr. 931).
 Sp. 9886, 10122, 10447, 10630.
 A 6721, B 2575, C 1349.
 Loven stadfæstet 24. juni 1992.
 (Lovtidende nr. 475).
 Folketingsåret 1992-93:
 Sp. 3432, 3814, 4152.
 Loven stadfæstet 23. december 1992.
 (Lovtidende nr. 1046).
 Sp. 3185, 3448, 3816, 4153.
 Loven stadfæstet 23. december 1992.
 (Lovtidende nr. 1048).
 Sp. 9184, 9779, 11199, 11231.
 A 10231, B 2117, C 1527.
 Loven stadfæstet 30. juni 1993.
 (Lovtidende nr. 443).
 Folketingsåret 1993-94:
 Sp. 539, 764, 4176, 4377.
 A 385, B 401, C 423.
 Loven stadfæstet 22. december 1993.
 (Lovtidende nr. 1070).
 Sp. 1263, 2057, 3764, 4149.
 A 1009, B 277, C 135.
 Loven stadfæstet 22. december 1993.
 (Lovtidende nr. 1072).
 Sp. 2281, 3438, 7901.
 A 1711, B 629.
 Sp. 9226, 9490, 11498, 12301.
 A 8335, B 1507, B 1849, C 1359.
 Loven stadfæstet 1. juni 1994.
 (Lovtidende nr. 418).
 Sp. 8542, 9242, 10916, 11724, 11951.
 A 7847, B 1271, 1715, 1731, C 1235.
 Loven stadfæstet 1. juni 1994.
 (Lovtidende nr. 419).
