 Det meddeles herved, at Finansministeriet og Specialarbejderforbundet i  

 Danmark den 12. december 1989 har indgået medfølgende overenskomst, der  

 afløser overenskomst af 29. juli 1987 for arbejdere på Hvidesten.
 Ændringer i forhold til den hidtidige overenskomst er markeret med streger  

 i margenen.
Bemærkninger til de enkelte bestemmelser Til § 2. Løn Opmærksomheden henledes på, at det hidtil gældende lønforløb i §§ 2 og 3 i  

 overenskomsten af 29. juli 1987, er erstattet af et skalatrinsforløb.
 I bilag 1 til overenskomsten er overgangsordningen beskrevet.
 De til enhver tid gældende lønninger kan aflæses i Finansministeriets  

 lønoversigter.
Til § 3. Pension Aftalen mellem Finansministeriet og Statsansattes Kartel,  

 Overenskomstsektionen, om pensionsordning er optrykt i cirkulære af 2. april  

 1990 (APD.nr. 59/90).
Til § 9. Ferie De ændrede regler om ferie, der er godkendt af Arbejdstilsynet, har  

 virkning fra ferieåret 1990/91 (optjeningsåret 1989). For ferieåret 1989/90  

 er reglerne i den oprindelige overenskomst om ferie fortsat gældende.
Til § 11. Graviditet, barsel og adoption Aftalen mellem Finansministeriet og Centralorganisationernes Fællesudvalg  

 om fravær fra arbejdet i forbindelse med graviditet, barsel og adoption er  

 optrykt i cirkulære af 5. september 1989 (APD.nr. 064/89).
Til § 12. Barns 1. sygedag Opmærksomheden henledes på, at registreringen af fravær i henhold til §  

 l2, stk. 2, ikke medregnes i medarbejdernes almindelige sygefravær.
Til § 14. Antagelse og afskedigelse I forbindelse med afskedigelse følges reglerne i hovedaftalen mellem  

 Finansministeriet og Statsansattes Kartel, Overenskomstsektionen.  

 Afskedigelsesreglerne med tilhørende bemærkninger findes i aftalens § 8, jf.  

 i øvrigt aftalens bilag 2.
 Aftalen er optrykt i Finansministeriets cirkulære af 20. juni l988 (LP.nr.  

 066/88).
 Eventuelle tvivlsspørgsmål vedrørende overenskomsten forelægges  

 Finansministeriet.
 Cirkulæret har virkning fra 1. april 1989. Samtidig ophæves cirkulære af  

 af 31. august 1987 (LP.nr. 95/87) om overenskomst for arbejdere på  

 »Hvidesten«.
Finansministeriet, Administrations og Personaledepartementet, Den 10. april 1990 P.M.V.
 E.B.
Carsten Holm OVERENSKOMST FOR ARBEJDERE PÅ »HVIDESTEN« Overenskomstens område § 1.  Overenskomsten omfatter de på Statens  

 Seruminstituts gård »Hvidesten« i Lillerød beskæftigede arbejdere.
Løn § 2.  Lønnen til medarbejderne beregnes på grundlag af  

 en årsløn, der svarer til lønnen efter den for perioden 1. april 1989 - 31.  

 marts 199l gældende lønjusteringsaftale for statens tjenestemænd.
 Stk. 2  Medarbejderne aflønnes med en månedsløn svarende  

 til l/l2 af årslønnen efter en lønramme bestående af skalatrinene l6, l7 og  

 l8 (stedtillægssats V). Alle skalatrin er 2-årige.
Pension § 3.  Der indbetales med virkning fra l. april l990  

 pensionsbidrag i overensstemmelse med den pensionsordning, der aftales mellem  

 Finansministeriet og Statsansattes Kartel.
Lønberegning og lønfradrag § 4.  Medarbejderne følger de for tjenestemænd  

 fastsatte regler om lønberegning og lønfradrag, for tiden cirkulære af 24.  

 maj l985 om lønberegning og lønfradrag for tjenestemænd.
Udbetaling af løn og indbetaling af pensionsbidrag § 5.  Lønudbetaling og indbetaling af eventuelt  

 pensionsbidrag finder sted senest den 3. sidste bankdag i hver måned.
 Tidspunktet for udbetaling af den overenskomstmæssige feriebetaling  

 aftales lokalt, dog kan udbetalingen tidligst finde sted samtidig med den  

 sidste månedsudbetaling, der ligger forud for hovedferien.
 Opgørelsesperioderne for overarbejdsbetaling m.v. fastsættes efter lokal  

 aftale, men udbetaling finder sted samtidig med den sædvanlige løn.
Formandstillæg § 6.  Til en dyrepasser på gården  

 »Hvidesten« ydes et tillæg på 51 øre i timen for at fungere som  

 formand.
Arbejdstid § 7.  Arbejdstiden er 38 timer ugentlig.
Pr. 1.  

 september 1990 nedsættes arbejdstiden til 37 timer ugentlig.
Arbejdstiden  

 ligger i tiden fra kl. 6.00 til kl. 18.00 og afbrydes af spisepauser efter  

 lokal aftale.
 Stk. 2.  Der kan mellem virksomheden og den ansatte  

 træffes aftale om arbejde ud over ugenormen mod opsparing af fritimer til  

 senere afvikling.
 De opsparede timer afvikles efter aftale mellem den ansatte og  

 virksomheden og skal normalt være afviklet 3 måneder efter opsparingen.
 Stk. 3.  Med hensyn til frihed på 1. maj og grundlovsdag  

 følges de hidtil gældende regler.
Overarbejde § 8.  For overarbejde betales følgende tillæg: l., 2.  

 og 3. time efter normal arbejdstids ophør 50 pct., derefter 100 pct.
For  

 overarbejde på søn- og helligdage samt fridage betales et tillæg på 100 pct.
 Overarbejdstillægget beregnes på grundlag af de til enhver tid gældende  

 timelønninger på de respektive skalatrin.
 Stk. 2.  Overarbejde udført på søn- og helligdage skal  

 afspadseres inden for 6 måneder efter dets udførelse.
 Andet overarbejde kan afspadseres efter lokal aftale med  

 tillidsrepræsentanten.
 Stk. 3.  Hvis der forlanges overarbejde, skal dette  

 meddeles arbejderen senest 3 timer inden normal arbejdstids ophør, den dag  

 arbejdet skal udføres.
 I modsat fald ydes en godtgørelse på en overarbejdstime a 50 pct.
Ferie § 9.  De ansatte er omfattet af ferieloven.
 Stk. 2.  Ansatte, der holder ferie med løn, er  

 berettiget til særlig feriegodtgørelse i stedet for ferietillæg efter  

 ferielovens § 14, stk. 1.
 Stk. 3.  Beregningsgrundlaget for den særlige  

 feriegodtgørelse er den ansattes skattepligtige indkomst for tjenstligt  

 arbejde i optjeningsåret med tillæg af:
1. den ansattes egetbidrag til ATP og 2. den ansattes bidrag til AUD.
 Stk. 4.  I det beløb, der beregnes efter stk. 3  

 fradrages:
1. den ansattes eget pensionsbidrag, 2. udbetalt særlig feriegodtgørelse.
 Stk. 5.  Den særlige feriegodtgørelse udgør 1 1/2 pct.  

 af beregningsgrundlaget efter stk. 3 og 4.
 Stk. 6.  En ansat kan forud for et optjeningsårs  

 begyndelse i stedet kræve feriegodtgørelse af lønnen i dette optjeningsår.  

 Feriegodtgørelsen udgør i så fald 12 1/2 pct. af lønnen i optjeningsåret,  

 beregnet efter reglerne i ferielovens § 15.
Sygdom § 10.  I sygdomstilfælde gælder lov om dagpenge ved  

 sygdom eller fødsel.
 Stk. 2.  I øvrigt anvendes bestemmelserne i Økonomi- og  

 Budgetministeriets reglement af 19. juni 1973 om sygeløn m.v.
Graviditet, barsel og adoption § 11.  Medarbejderne er omfattet af aftalen mellem  

 Finansministeriet og Centralorganisationernes Fællesudvalg om fravær fra  

 arbejdet i forbindelse med graviditet, barsel og adoption.
Barns 1. sygedag § 12.  Institutionen kan give den ansatte hel eller  

 delvis tjenestefrihed til pasning af et sygt barn, når Stk. 2.  Fravær efter stk. 1 noteres på de lister, der  

 føres om de ansattes sygefravær.
 Stk. 3.  Den ansatte oppebærer under tjenestefriheden  

 indtægt, svarende til den indtægt, som den ansatte ville have oppebåret i  

 sygdomstilfælde.
 Stk. 4.  Adgangen til tjenestefrihed efter stk. 1, kan  

 for den enkelte ansatte inddrages ved misbrug.
Efterindtægt § 13.  Ved en arbejders død i ansættelsestiden ydes  

 der den efterlevende ægtefælle eller børn under 18 år, overfor hvem han/hun  

 har forsørgerpligt, efterindtægt som følger:
 Når arbejderen har været uafbrudt ansat ved Seruminstituttet (Hvidesten) i  

 mindst 1 år, udgør efterindtægten 1 måneds sædvanlig løn.
 Når arbejderen har været uafbrudt ansat i mindst 5 år, udgør  

 efterindtægten 2 måneders løn.
 Ved sædvanlig løn forstås løn i henhold til § 2 samt eventuelle personlige  

 tillæg på tidspunktet for dødsfaldet.
 Den nævnte efterindtægt løber fra dagen efter dødsfaldet og udbetales  

 henholdsvis 1 eller 2 måneder efter dette.
 Eventuel tilgodehavende løn udbetales snarest efter dødsfaldet.
 Der ydes ikke feriegodtgørelse af efterindtægten.
 Der er mellem parterne enighed om, at der snarest efter udløbet af de i  

 overenskomstens § 10 omhandlede perioder, hvori der udbetales hel eller  

 delvis sygeløn, skal ske opsigelse af den pågældende arbejder, jf.  

 overenskomstens § 14, og at efterindtægt ikke kan udbetales for tiden efter  

 opsigelsesfristens udløb.
Afskedigelse § 14.  Opsigelsesfristen mellem instituttet og den  

 enkelte arbejder er:
 Stk. 2.  Medarbejderne er omfattet af  

 afskedigelsesreglerne i hovedaftalen mellem Finansministeriet og  

 Statsansattes Kartel, Overenskomstsektionen.
Faglig strid § 15.  I tilfælde af faglig strid følges de regler,  

 som er aftalt i hovedaftalen mellem Finansministeriet og Statsansattes  

 Kartel, Overenskomstsektionen.
Ikrafttræden og opsigelse § 16.  Overenskomsten har virkning fra den 1. april  

 1989 og kan af parterne opsiges skriftligt med 3 måneders varsel til en 31.  

 marts, dog tidligst den 31. marts 1991.
København, den 12. december 1990 Specialarbejderforbundet  

 Finansministeriet i Danmark P.M.V.
 E.B.
Knud Ove Pedersen Niels Paludan Bilag 1.
OVERGANGSBESTEMMELSER I forbindelse med fornyelsen af denne overenskomst er det hidtil gældende  

 lønforløb, der bestod af grundløn (§ 2) og anciennitetstillæg (§ 3) erstattet  

 af skalatrinsforløb.
 Overgangen til aflønning efter de i § 2, stk. l, angivne skalatrin sker  

 med virkning fra 1. april 1989.
 Indplacering i det nye skalatrinsforløb sker således, at medarbejderes  

 nuværende løn ( § 2 og § 3) sammenholdes med satserne for de respektive  

 skalatrin.
 Medarbejderen vil herefter være at indplacere på nærmeste højere  

 skalatrin.
 Oprykning til næste skalatrin kan tidligst finde sted 1. april 1991.
