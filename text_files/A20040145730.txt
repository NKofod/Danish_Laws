Lov  

 om ændring af lov om folkeskolen (Fripladstilskud i skolefritidsordninger af økonomiske,  

 sociale eller pædagogiske grunde) VI MARGRETHE DEN ANDEN, af Guds Nåde Danmarks Dronning, gør  

 vitterligt:  

  

 Folketinget har vedtaget og Vi ved Vort samtykke stadfæstet følgende lov:
§ 1 I lov om folkeskolen, jf. lovbekendtgørelse nr. 870 af  

 21. oktober 2003, som ændret ved lov nr. 360 af 19. maj 2004 og lov nr. 477  

 af  

 9. juni 2004, foretages følgende ændring:
 1.  


  

 § 50, stk. 2,  

  

 affattes således:
»Stk. 2.  

  

 Kommunalbestyrelsen  

 opkræver betaling af forældre til børn, der er optaget i en  

 skolefritidsordning,  

 jf. § 3, stk. 4, og yder søskendetilskud til familier med mere end  

 et  

 barn i skolefritidsordninger, daginstitutioner m.v.
Kommunalbestyrelsen yder  

 tillige helt eller delvist fripladstilskud under hensyn til forældrenes  

 økonomiske forhold, eller hvor sociale eller pædagogiske forhold gør sig  

 gældende.
Ministeriet for Familie- og Forbrugeranliggenders regler om  

 kommunens  

 tilskud til brug for dagtilbud til børn, forældrenes egenbetaling og  

 fripladstilskud m.v. finder anvendelse ved ydelse af søskendetilskud og ved  

 ydelse af helt eller delvist fripladstilskud.« § 2 Loven træder i kraft den 1. januar 2005.
Givet på Marselisborg Slot, den 22. december  

 2004 Under Vor Kongelige Hånd og Segl MARGRETHE R.
