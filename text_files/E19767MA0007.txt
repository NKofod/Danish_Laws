En kommune, som overvejer at blive frivilligt registreret for et  

 hovedkloaksystem og et rensningsanlæg, agter at tilbyde lodsejerne at udrede  

 tilslutningsafgiften ved, at kommunen i henhold til de særlige  

 lovbestemmelser herom yder et rentebærende lån mod pant i de pågældende  

 ejeres ejendomme, eller ved at der ydes lodsejerne et rentebærende lån af  

 kommunekassen svarende til tilslutningsafgiften.
Tilslutningsafgiften  

 betragtes af kommunen som værende kontant indbetalt til kloakforsyningen på  

 det tidspunkt, hvor den faktureres, og lånet udbetales, og vil blive  

 medregnet i den afgiftspligtige omsætning i den periode, hvori dette sker.
 Da kommunen i forbindelse med den nævnte låneordnings etablering står både  

 som långiver og som leverandør af de pågældende ydelser til lodsejerne, anses  

 renterne som en del af det vederlag, som leverandøren afkræver modtageren som  

 betingelse for levering af de nævnte ydelser.
 Renterne kan derfor ikke holdes uden for den afgiftspligtige værdi, jf  

 lovens § 7, stk 2, punkt c.
 Se også Dep.350, Mn.439, Mn.472 og Dep.1078.
