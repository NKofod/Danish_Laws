 I medfør af § 10, stk. 1, jf. § 11, og § 19, stk. 2, i lov nr. 173 af 28.  

 april 1982 om mål og vægt (metrologi) samt bekendtgørelse nr. 646 af 8.  

 december 1982 fastsættes:
Almindelige bestemmelser § 1.  Måleudstyr, der anvendes til måling af  

 luftformig gas - herunder gas som energimængde - til brug ved afregning  

 mellem leverandør og aftagere, skal opfylde de krav og underkastes  

 måleteknisk kontrol i det omfang og på den måde, der er fastsat i denne  

 bekendtgørelse og i de måletekniske forskrifter, hvortil bekendtgørelsen  

 henviser.
 Stk. 2.  Volumengasmålere af størrelse G6 og derunder,  

 der anvendes efter stk. 1, skal typegodkendes og førstegangsverificeres i  

 henhold til Statens Metrologiråds måletekniske forskrift MDIR 33.02.1-01 af  

 1. maj 1983 »Volumengasmålere, EØF-typegodkendelse og verifikation.  

 Almindelige bestemmelser« og skal i øvrigt underkastes måleteknisk  

 kontrol i henhold til denne bekendtgørelse.
Stk. 3.  Andre volumengasmålere og øvrige måleudstyr,  

 der anvendes efter stk. 1 - herunder densitometre, chromatografer,  

 termometre, trykmåleudstyr m.v. - kræves ikke typegodkendt og  

 førstegangsverificeret.
Udstyret skal dog underkastes måleteknisk kontrol i  

 det omfang, det er påkrævet for at opfylde gasleverandørens oplysningspligt  

 efter denne bekendtgørelses § 8.
§ 2.  Bekendtgørelsen angår 1. Producenter, importører og forhandlere af  

 måleudstyr omfattet af § 1, jf. § 4.
 2. Virksomheder m.v., der leverer gas til forbrugere  

 mod betaling, eller i øvrigt afregner gasleverancer under anvendelse af  

 måleudstyr omfattet af § 1, jf. §§ 5-8.
 3. Forbrugere af leveret gas, jf. § 9.
Definitioner § 3.  Ved en typegodkendelse af et måleinstrument  

 forstås den procedure, hvorved det efter en forudgående prøvning og  

 undersøgelse anerkendes, at instrumentets konstruktion og egenskaber opfylder  

 lovmæssige krav.
 Stk. 2.  Ved verifikation, herunder  

 førstegangsverifikation, forstås en identifikation af måleudstyret, en  

 undersøgelse, herunder kalibrering, af udstyret med konstatering af dets  

 overensstemmelse med gældende krav og en mærkning samt eventuel en plombering  

 af udstyret.
 Stk. 3.  Ved kalibrering af et måleinstrument forstås  

 den fremgangsmåde, der under fastlagte betingelser kan vise, hvilken forskel  

 der er mellem værdierne vist på instrumentet og de tilsvarende kendte,  

 korrekte værdier.
 Stk. 4.  Autoriseret kalibrering er kalibrering udført  

 af et af Statens Tekniske Prøvenævn autoriseret kalibreringslaboratorium i  

 henhold til laboratoriets autorisation.
 Udstyrsleverandører m.fl.
 § 4.  Producenter, importører og forhandlere af  

 måleudstyr omfattet af § 1, stk. 2, må ikke sælge eller udlevere udstyret til  

 anvendelse efter § 1, stk. 1, medmindre udstyret er typegodkendt.
 Stk. 2.  Udstyret skal tillige være  

 førstegangsverificeret inden udleveringen, medmindre det klart fremgår af  

 kontrakten vedrørende udstyrets levering, at køberen vil lade  

 førstegangsverifikation udføre.
Stk. 3.  For måleudstyr, der omfattes af § 1, stk. 3, er  

 producenten, importøren eller forhandleren forpligtet til på køberens  

 forlangende at dokumentere måleudstyrets nøjagtighed ved certifikater for  

 autoriseret kalibrering eller for udenlandsk kalibrering, som kan anerkendes  

 her i landet.
Den foretagne kalibrering skal være dokumenteret sporbar til  

 anerkendte internationale primærnormaler eller referencematerialer.
 Gasleverandører m.fl.
 § 5.  De i § 2, stk. 2, omhandlede virksomheder må  

 ikke installere målere af den i § 1, stk. 2, nævnte art hos gasforbrugere og  

 anvende dem ved afregning af gasleverancer, medmindre målerne er  

 førstegangsverificeret.
 Stk. 2.  De i stk. 1 nævnte målere skal verificeres,  

 forinden de påny anvendes, hvis de er blevet repareret eller på anden måde  

 udsat for indgreb, der kan påvirke målerens nøjagtighed, eller deres plombe  

 er blevet brudt.
 § 6.  Målere af den i § 1, stk. 2, nævnte art, der er  

 installeret og i brug ved denne bekendtgørelses ikrafttræden, kan fortsat  

 anvendes, uanset at de ikke er førstegangsverificeret.
Stk. 2.  Nedtages sådanne målere, må de ikke genanvendes  

 til afregning efter § 1, stk. 1, forinden det ved autoriseret kalibrering er  

 konstateret, at målerens nøjagtighed overholder de tolerancer, som er  

 gældende for de i § 1, stk. 2, nævnte målere.
Denne konstatering træder for  

 disse målere i stedet for førstegangsverifikation.
 Stk. 3.  Sådanne målere, som alene skal genanvendes til  

 måling af gas til madlavning og opvarmning af brugsvand, skal kalibreres, jf.  

 stk. 2, men tillades anvendt med en brugstolerance med en øvre grænse på + 5  

 pct. og uden nogen nedre grænse.
§ 7.  Gasleverandører, der til afregningsformål hos  

 gasforbrugere har installeret eller i øvrigt til dette formål anvender målere  

 af den i § 1, stk. 2, nævnte art, skal etablere et kontrolsystem til  

 overvågning af samtlige måleres nøjagtighed (jf. § 10). Kontrolsystemet, der  

 kan være baseret på stikprøvevis kontrol af givne bestande af målere af  

 ensartet fabrikat og årgang, skal være således opbygget, at der gennem dets  

 drift opnås tilstrækkelig sikkerhed for, at det af systemet omfattede  

 måleudstyr i tilstrækkelig grad overholder fastlagte tolerancer.
Systemet  

 skal foreligge dokumenteret fuldstændig i en kontrolmanual.
§ 8.  Gasleverandører, der i afregningsøjemed anvender  

 målinger foretaget med det i § 1, stk. 3, nævnte måleudstyr, er forpligtet  

 til på anmodning at oplyse aftagerne om måleusikkerheden på den  

 gas(energi)mængde, der afregnes.
De pågældende leverandører er tillige  

 forpligtede til efter anmodning fra aftagerne at fremlægge fornøden  

 dokumentation for givne oplysinger ved kalibreringscertifikater, jf. stk. 3,  

 samt eventuelt yderligere beregninger og statistiske oplysninger til  

 dokumentation for den totale måleusikkerhed.
Stk. 2.  Der skal foreligge et forsvarligt måleteknisk  

 grundlag for de afgivne oplysninger.
Det pågældende måleudstyr skal  

 kalibreres med en sådan hyppighed, at der er fornøden sandsynlighed for  

 overholdelse af fastlagte eller aftalte måleusikkerheder i perioden mellem  

 kalibreringerne.
Uanset fastlagte kalibreringsintervaller skal fornyet  

 kalibrering foretages, hvis måleudstyret har været skadet eller udsat for  

 indgreb, der berører dets målenøjagtighed.
 Stk. 3.  Kalibrering skal være udført som autoriseret  

 kalibrering eller udenlandsk kalibrering, der kan anerkendes her i landet, og  

 skal være dokumenteret i kalibreringscertifikat med anført sporbarhed til  

 anerkendte internationale primærnormaler eller referencematerialer.
Gasforbrugere § 9.  Forbrugere af gas, i hvis lokaliteter  

 gasmåleudstyr er installeret, må ikke uretmæssigt foretage indgreb i  

 måleudstyret.
Godkendelse og tilsyn § 10.  Det i § 7 nævnte kontrolsystem skal godkendes  

 af Teknologistyrelsen, der i forbindelse hermed kan fastsætte de vilkår, som  

 er nødvendige for at sikre kontrolsystemets effekt samt gennemførelsen af  

 tilsynet med kontrolsystemets drift.
 Stk. 2.  Tilsynet med kontrolsystemets funktion og  

 virkning påhviler Teknologistyrelsen, der kan bemyndige laboratorier, der har  

 fornøden autorisation fra Statens Tekniske Prøvenævn, til helt eller delvist  

 at udføre tilsynet på Teknologistyrelsens vegne.
Stk. 3.  Såvel gasleverandører som forbrugere af gas  

 skal give Teknologistyrelsen eller de af Teknologistyrelsen bemyndigede  

 laboratorier fri adgang til steder og lokaliteter i det omfang, det er  

 nødvendigt for tilsynets gennemførelse.
Legitimation kan kræves forevist.
Stk. 4.  Omkostningerne i forbindelse med  

 Teknologistyrelsens godkendelse af kontrolsystemer betales af de pågældende  

 ansøgere.
Teknologistyrelsen fastsætter og opkræver i øvtigt gebyrer til  

 dækning af udgifterne ved gennemførelsen af tilsynet.
 Stk. 5.  Teknologistyrelsen bestemmer, hvilke  

 udenlandske kalibreringscertifikater, der kan anerkendes her i landet.
 Stk. 6.  Verifikation, herunder førstegangsverifikation,  

 udføres af laboratorier, der har fornøden autorisation fra Statens Tekniske  

 Prøvenævn, og som er særligt bemyndiget hertil af Teknologistyrelsen.
 Stk. 7.  Typegodkendelse søges hos og meddeles af  

 Teknologistyrelsen.
Straffebestemmelser § 11.  Overtrædelse af § 4, § 5, § 6, stk. 2 og stk.  

 3, samt § 9 straffes med bøde.
 Stk. 2.  Er overtrædelsen begået af et aktieselskab,  

 anpartsselskab, andelsselskab eller lignende, kan der pålægges selskabet som  

 sådant bødeansvar.
Ikrafttræden § 12.  Bekendtgørelsen træder i kraft den 1. april  

 1985.
