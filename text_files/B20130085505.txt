Bekendtgørelse om ændring af bekendtgørelse om brug af autoriserede rådgivningsvirksomheder på arbejdsmiljøområdet § 1 I bekendtgørelse nr. 59 af 15. januar 2013 om autoriserede rådgivningsvirksomheder på arbejdsmiljøområdet foretages følgende ændringer:
 1. § 8 affattes således:
»§ 8. Arbejdsgiveren skal indhente bistand fra en rådgivningsvirksomhed, når Arbejdstilsynet afgiver påbud om psykisk arbejdsmiljø, der vedrører mobning, herunder seksuel chikane« § 2 Bekendtgørelsen træder i kraft den 1. juli 2013 og har virkning for overtrædelser, der er konstateret efter dette tidspunkt.
