Bekendtgørelse om en kort  

 frist for skatteansættelse af  

  

 personer med enkle økonomiske forhold I medfør af § 26, stk. 1, 5. pkt., i  

 skatteforvaltningsloven, jf. lovbekendtgørelse nr. 758 af 2. august 2005,  

 fastsættes:
Frister for personer med enkle økonomiske forhold § 1.  

  

 Uanset fristen i skatteforvaltningslovens § 26, stk. 1, 1. pkt.,  

 skal  

 told- og skatteforvaltningen afsende varsel om foretagelse eller ændring af  

 en  

 ansættelse af indkomst- eller ejendomsværdiskat for fysiske personer inden  

 den  

 1. juli i det andet kalenderår efter indkomstårets udløb.
Dog gælder fristen  

 i  

 skatteforvaltningslovens § 26, stk. 1, 1. pkt., i følgende  

 tilfælde:
 1)  

 	  

 Når den  

 skattepligtige ikke anses for at have enkle økonomiske forhold, jf. § 2.
 2)  

 	  

 Når den  

 skattepligtige selv anmoder om genoptagelse af sin skatteansættelse, jf.  

 skatteforvaltningslovens § 26, stk. 2. Fristen i  

 skatteforvaltningslovens § 26, stk. 1, 1. pkt., gælder i så fald  

 for  

 de ændringer af ansættelsen, der er en følge af genoptagelsesanmodningen.
 3)  

 	  

 Når told- og skatteforvaltningen  

 af egen drift agter at nedsætte en skatteansættelse.
 4)  

 	  

 Når en ændring af en  

 skatteansættelse er begrundet i et forhold, og et helt tilsvarende forhold  

 begrunder genoptagelse af en skatteansættelse for et tidligere indkomstår.  

 Fristen i skatteforvaltningslovens § 26, stk. 1, 1. pkt., gælder i  

 så  

 fald for ændringen af skatteansættelsen for det tidligere indkomstår.
Stk. 2.  

  

 Når fristen  

 i stk. 1, 1. pkt., gælder, skal den varslede ansættelse foretages senest  

 den 1. oktober i det andet kalenderår efter indkomstårets udløb.
Hvis det har  

 betydning for den skattepligtiges mulighed for at varetage sine interesser,  

 at  

 fristen forlænges, skal told- og skatteforvaltningen dog imødekomme en  

 anmodning om en rimelig fristforlængelse.
Personer, der ikke har enkle økonomiske forhold § 2.  

  

 En  

 skattepligtig anses ikke for at have enkle økonomiske forhold, hvis den  

 pågældende 1)  

 	  

 har indkomst eller  

 fradrag af en sådan art, at den/det ikke er dækket af rubrikkerne på den  

 fortrykte  

 selvangivelsesblanket (blanket 04.048) for det pågældende indkomstår, 2)  

 	  

 har deltaget i et  

 anpartsprojekt som nævnt i personskattelovens § 4, stk. 1, nr. 10  

 eller 12, eller i et anpartsprojekt som nævnt i personskattelovens § 4,  

 stk. 1, nr. 10, 12 eller 13, som affattet ved lovbekendtgørelse nr. 772  

 af  

 29. august 2003, 3)  

 	  

 har status som  

 hovedaktionær efter aktieavancebeskatningsloven, eller 4)  

 	  

 har indkomst fra  

 eller fradrag vedrørende aktiver eller passiver i udlandet, Færøerne eller  

 Grønland.
Ekstraordinær ansættelse § 3.  

  

 Fristerne i § 1 gælder ikke, når betingelserne for ekstraordinær  

 ansættelse efter skatteforvaltningslovens § 27 er opfyldt.
Frister for afledte ændringer af en ægtefælles  

 ansættelse § 4.  

  

 Uanset fristerne i § 1, stk. 1, og skatteforvaltningslovens  

 § 26, stk. 1, 1. pkt., samt skatteforvaltningslovens § 27,  

 stk. 1, nr. 2, skal en ændring af en ansættelse af indkomst- eller  

 ejendomsværdiskat, som er en direkte følge af en ansættelse for det samme  

 eller  

 et andet indkomstår vedrørende den skattepligtiges ægtefælle, som den  

 skattepligtige var samlevende med ved indkomstårets udløb, varsles senest 30  

 dage efter, at den anden ægtefælles ansættelse er foretaget.
Den varslede  

 ansættelse skal foretages senest tre måneder efter varslingen.
Hvis det har  

 betydning for den skattepligtiges mulighed for at varetage sine interesser,  

 at  

 fristen forlænges, skal told- og skatteforvaltningen dog imødekomme en  

 anmodning om en rimelig fristforlængelse.
Ikrafttræden § 5.  

  

 Bekendtgørelsen træder i kraft den 30. november 2005 og har virkning fra den  

 1.  

 november 2005.
 Stk. 2.  

  

 Samtidig  

 bortfalder bekendtgørelse nr. 270 af 11. april 2003 om en kort frist for  

 kommunernes  

 skatteansættelse af skatteydere med enkle økonomiske forhold (Afkortelse af  

 ligningsfristen til 1 år).
