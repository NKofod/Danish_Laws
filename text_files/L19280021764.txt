Under 14. Marts 1928 er der mellem den danske og den spanske Regering afsluttet følgende Traktat vedrørende Forligsbehandling, retslig Afgørelse og Voldgift.
Oversættelse TRAKTAT VEDRØRENDE FORLIGSBEHANDLING, RETSLIG AFGØRELSE OG VOLDGIFT MELLEM  

 DANMARK OG SPANIEN:
 Hans Majestæt Kongen af Danmark og Island og Hans Majestæt Kongen af  

 Spanien, der er besjælet af Ønsket om at styrke det venskabelige Forhold, som  

 bestaar mellem Danmark og Spanien, og om at løse de Uoverensstemmelser, som  

 maatte opstaa mnellem de to Lande, i Overensstemmelse med Folkerettens  

 højeste Grundsætninger, har besluttet i dette Øjemed at afslutte en Traktat  

 og har som deres Befuldmægtigede udpeget:
 Hans Majestæt Kongen af Danmark og Island: Sin Udenrigsminister, Dr. phil.  

 Laust Moltesen.
Hans Majestæt Kongen af Spanien: Sin overordentlige Gesandt og  

 befuldmægtigede Minister i Danmark, Hr.
Vincente Gutierrez de Aguera, som efter at have meddelt hinanden deres Fuldmagter, der fandtes i god og  

 behørig Form, er blevet enige omfølgende Bestemmelser:
 Artikel 1.
 De Høje Kontraherende Parter forpligter sig gensidig til ad fredelig Vej  

 og paa de i denne Traktat foreskrevne Fremgangsmaader at ville løse alle  

 Tvistigheder eller Stridsspørgsmaal, af hvilken Art de maatte være, der  

 maatte opstaa mellem Danmark og Spaninen, og som ikke maatte kunne ordnes ved  

 de almindelige diplomatiske Forhandlinger.
I.
DEL.
 Artikel 2.
 Alle Tvistigheder mellem de Høje Kontraherende Parter, af hvilken Art de  

 maatte være, hvor Parterne gensidig maatte strides om en Ret, og som ikke  

 maatte kunne ordnes paa venskabelig Maade ved de almindelige diplomatiske  

 Forhandlinger, skal henvises til Afgørelse enten ved en Voldgiftsdomstol  

 eller ved den faste Domstol, for mellemfolkelig Retspleje, Tvistigheder, for  

 hvis Løsning der ved andre mellem de Høje Kontraherende Parter gældende  

 Overenskomster er foreskrevet en særlig Behandling, skal afgøres i Henhold  

 til Bestemmelserne i disse Overenskomster.
 Artikel 3.
 Drejer det sig om en Uoverensstemmelse, hvis Genstand efter den ene af  

 Parternes indre Lovgivning henhører under de nationale Domstoles Kompetence,  

 vil denne Part kunne modsætte sig, at den behandles efter den i denne Traktat  

 foreskrevne Fremgangsmaade, førend der indenfor en rimelig Frist er blevet  

 afsagt en endelig Dom af vedkommende Domstolsmyndighed.
 Artikel 4.
Førend Uoverensstemmelsen bliver underkastet den i Artikel 2 i denne  

 Traktat foreskrevne retslige Behandling, vil den efter fælles.
Overenskomst  

 mellem Parterne kunne forelægges til Forligsbehandling for et staaende  

 mellemfolkelig Nævn, det stående Forligsnævn og oprettes i Overensstemmelse  

 med denne Traktat.
 Artikel 5.
Det staaende Forligsnævn skal sammensættes af 5 Medlemmer.
De  

 kontraherende Parter udnævner hver frit et Nævnsmedlem og udpeger efter  

 fælles Overenskomst de tre andre og blandt disse sidste Nævnets Formand.  

 Disse tre Nævnsmedlemmer maa hverken være de kontraherende Parters  

 Undersaatter, være bosat paa deres Territorium eller være i deres Tjeneste.  

 De skal alle tre være af forskellig Nationalitet.
 Nævnets Medlemmer udnævnes for tre Aar: Saafremt anden Aftale ikke træffes  

 mellem de kontraherende Parter, kan Medlemmernes Hverv ikke tilbagekaldes i  

 deres Funktionstid:
 Dersom Funktionstiden for et Medlem, der er udpeget ved fælles  

 Overenskomst, Udløber, uden at nogen af Parterne modsætter sig Fornyelse,  

 skal hans Hverv anses for fornyet for et yderligere Tidsrum af tre Aar.  

 Ligeledes skal, dersom Funktionstiden for et Medlem, der er udnævnt af en af  

 Parterne, udløber, uden at denne Part har draget Omsorg for at erstatte dette  

 Medlem, hans Hverv anses for fornyet for tre Aar.
 Et Medlem, hvis Funktionstid udløber, medens en Sag er under Behandling,  

 vedbliver at deltage i Stridens Undersøgelse, indtil Behandlingen er  

 afsluttet, uden Hensyn til den Omstændighed, at hans Efterfølger allerede  

 maatte være udpeget.
 I Tilfælde af Dødsfald eller Tilbagetræden af et af Medlemmerne af  

 Forligsnævnet, skal der træffes Foranstaltning til Stillingens Besættelse for  

 Resten af hans Funktionstid, om muligt indenfor de følgende tre Maaneder og i  

 hvert Tilfælde, saasnart en Tvist er blevet forelagt Nævnet.
 I Tilfælde af at et af Forligsnævnets Medlemmer, der er udpeget i  

 Fællesskab af de kontraherende Parter, som Følge af Sygdom eller nogen anden  

 Omstændighed midlertidig skulde blive forhindret i at tage Del i Nævnets  

 Virksomhed, skal Parterne træffe Aftale om at udpege en Stedfortræder, som  

 midlertidig skal indtage han Plads.
 Hvis Udpegningen af denne Stedfortræder ikke finder Sted indenfor et  

 Tidsrum af tre Maaneder at regne fra det Tidspunkt, da Stillingen midlertidig  

 er blevet ledig, skal der gaas frem i Overensstemmelse med denne Traktats  

 Artikel 6.
 Artikel 6.
 Det staaende Forligsnævn skal oprettes indenfor seks Maaneder efter  

 Udvekslingen af denne Traktats Ratifikationer.
Hvis Udnævnelsen af de Medlemmer, der skal udpeges i Fællesskab, ikke  

 finder Sted indenfor nævnte Tidsrum eller, i Tilfælde af Afløsning, indenfor  

 tre Maaneder efter at Stillingen er blevet ledig, skal den overlades til en  

 af Parterne i Forening udpeget tredje Magt.
Hvis der ikke opnaas Enighed i  

 saa Henseende, skal hver af Parterne udpege en anden Magt, og Udnævnelserne  

 foretages da af de saaledes udpegede Magter i Forening.
Og hvis disse to  

 Magter ikke har kunnet blive enige indenfor en Frist af to Maaneder, skal  

 hver af dem indstille et saa stort Antal Kandidater, som der er Medlemmer at  

 udpege.
Det afgøres da ved Lodtrækning, hvilke af de saaledes indstillede  

 Kandidater der skal udnævnes.
 Artikel 7.
 Tvistigheden forelægges det staaende Forligsnævn gennem en Anmodning, som  

 er rettet til dets Formand af de to Parter ifølge fælles Overenskomst.
 Anmodningen skal foruden en kort Angivelse af Stridens Genstand indeholde  

 en Opfordring til Nævnet om at træffe alle Foranstaltninger, som er egnet til  

 at føre til et Forlig.
 Artikel 8.
Indenfor en Frist af femten Dage at regne fra den Dag, paa hvilken  

 Uoverensstemmelsen er blevet forelagt Nævnet, skal hver af Parterne ved  

 Behandlingen af denne Uoverensstemmelse kunne erstatte det af den udpegede  

 faste Medlem med en Person, som har særlig Sagkundskab i det foreliggende  

 Spørgsmaal.
Den Part, som maatte ønske at benytte denne Ret, skal uopholdelig  

 underrette den anden Part herom; denne skal have Adgang til at benytte den  

 samme Ret indenfor en Frist af femten Dage at regne fra Dagen, paa hvilken  

 Underretningen er naaet den.
 Hver Part forbeholder sig straks at udnævne en Suppleant til midlertidig  

 ar afløse det af den udpegede faste Medlem, som grundet paa Sygdom eller  

 nogen anden Omstændighed en Tid lang maatte være forhindret i at deltage i  

 Nævnets Virksomhed.
 Artikel 9.
Forligsnævnet har til Opgave at klarlægge de Spørgsmal, som er Genstand  

 for Strid, i dette Øjemed at samle alle nyttige Oplysninger ved Hjælp af en  

 Undersøgelse eller paa anden Maade og at bestræbe sig for at forlige  

 Parterne.
Det kan efter at have undersøgt Sagen, overfor Parterne fremsætte  

 Vilkaarene for den Ordning, som vilde forekomme det passende, og give dem en  

 Frist til at udtale sig derom.
 Ved Afslutning af sin Virksomhed opretter Nævnet en Protokol, der  

 fastslaar efter Omstændighederne enten, at Parterne har truffet en Ordning,  

 og i paakommende Tilfælde de nærmere Vilkaar for Ordningen, eller at Parterne  

 ikke har kunnet forliges.
 Nævnets Virksonhed skal, medmindre Parterne bliver enige om noget andet,  

 være afsluttet indenfor en Frist af seks Maaneder at regne fra den Dag, paa  

 hvilken Striden er blevet forelagt Nævnet.
 Hvis Parterne ikke er blevet forligte, vil Nævnet, medmindre de to af  

 Parterne frit valgte Medlemmer modsætter sig det, kunne beordre  

 Offentliggørelsen af en Beretning, i hvilken hver af Nævnsmedlemmernes  

 Udtalelse er anført, selv forinden den faste Domstol for mellemfolkelig  

 Retspleje eller den Voldgiftsdomstol, hvem Uoverensstemmelsen er blevet  

 forelagt, har truffet en endelig Afgørelse.
 Artikel 10.
I Mangel af anden særlig Overenskomst fastsætter Forligsnævnet selv den  

 Behandlingsmaade, der skal anvendes og som i alle Tilfælde skal give begge  

 Parter Adgang til Forhandling for Nævnet.
Med Hensyn til Undersøgelser skal  

 Nævnet, hvis det ikke enstemmigt træffer anden Beslutning, følge  

 Forskrifterne III, Afdeling (Internationale Undersøgelseskommissioner) i  

 Haagerkonventionen af 18. Okober 1907 angaaende fredelig Bilæggelse af  

 mellemfolkelige Stridigheder.
 Artikel 11.
 Forligsnævnet sammentræder, i Mangel af anden Overenskomst mellem  

 Parterne, paa det Sted, som bestemmes af dets Formand.
 Artikel 12.
 Forligsnævnets Virksomhed skal kun foregaa offentlig, saafremt Nævnet  

 beslutter dette med Parternes Samtykke.
 Artikel 13.
 Parterne møder for Forligsnævnet ved Forhandlere, der har til Opgave at  

 tjene som Mellemled mellem dem og Nævnet; de kan endvidere lade sig bistaa af  

 Raadgivere og Sagkyndige, som udnævnes af dem i dette Øjemed, og forlange  

 Afhøring af alle Personer, hvis Vidnesbyrd maatte forekomme dem nyttigt.
 Nævnet kan paa sin Side kræve mundtlige Fremstillinger af Forhandlerne,  

 Raadgiverne og de Sagkyndige fra de to Parter saa vel som af alle Personer,  

 som det skønner nyttigt at lade give Møde med deres Regerings Samtykke.
 Artikel 14.
 Hvor ikke andet er bestemt i denne Traktat, skal Forligsnævnets  

 Beslutninger tages med Stemmeflerhed.
 Artikel 15.
 De kontraherende Parter forpligter sig til at lette Forligsnævnets  

 Virksomhed og særlig til i størst muligt Omgfang at forsyne det med alle  

 nyttige Aktstykker og Oplysninger saavel som til at benytte de Midler,  

 hvorover de raader, for at give det Adgang til paa deres Omraade og ifølge  

 deres Lovgivning at indstævne og afhøre Vidner eller Sagkyndige og foretage  

 Undersøgelser paa Stedet.
 Artikel 16.
I den Tid.
Forligsnævnets Virksomhed finder Sted, modtager hvert  

 Nævnsmedlem en Godtgørelse, hvis Beløb fastsættes ved fælles Overenskomst  

 mellem de kontraherende Parter.
 Hver Regering bærer sine egne Omkostninger og en lige Del af de fælles  

 Omkostninger, som Nævnets Virksomhed medfører, idet de i 1. Stk. omhandlede  

 Godtgørelser er indbefattet i de fælles Omkostninger.
 Artikel 17.
 Saafremt et Forlig for det staaende Forligsnævn ikke kan tilvejebringes,  

 skal Tvistigheden henskydes til Afgørelse enten af en Voldgiftsdomstol eller  

 af den faste Domstol for mellemfolkelig Retspleje i Overensstemmelse med  

 Bestemmelserne i denne Traktats Arikel 2.
I dette Tilfælde saavel som naar der ikke har fundet en forudgaaende  

 Henvisning til det staaende Forligsnævn Sted, skal Parterne ved fælles  

 Overenskomst fastsætte den Voldgiftsaftale, der henviser Tvistigheden til den  

 faste Domstol for mellemfolkelig Retspleje eller udpeger Voldgiftsdommere.  

 Voldgiftsaftalen skal nøjagtigt bestemme Stridens Genstand, de særlige  

 Beføjelser, der maatte være overdraget den faste Domstol for mellemfolkelig  

 Retspleje eller Voldgiftsdomstolen, saavel som alle andre Betingelser, der  

 maatte være aftalt mellem Parterne.
Den skal fastsættes ved Noteveksling  

 mellem de to Regeringer.
 Den faste Domstol for mellemfolkelig Retspleje, der har faaet overdraget  

 at afgøre Uoverensstemmelsen, eller henholdsvis den Voldgiftsdomstol, der er  

 blevet udpeget i samme Øjemed, skal være bemyndiget til at fortolke  

 Voldgiftsaftalens Bestemmelser.
 Hvis Voldgiftsaftale ikke er fastsat indenfor tre Maaneder at regne fra  

 den Dag, hvor en af Parterne maatte have modtaget Henvendelse om retslig  

 Behandling, vil hver af Parterne efter et forudgaaende Varsel af en Maaned,  

 direkte gennem en Anmodning kunne forelægge Tvistigheden for den faste  

 Domstol for mellemfolkelig Retspleje.
 Iøvrigt skal der anvendes den i Statuten for den faste Domstol for  

 mellemfolkelig Retspleje eller, i Tilfælde af Henvisning til en  

 Voldgiftsdomstol, den i Haagerkonventionen af 18. Oktober 1907 angaaende  

 fredelig Bilæggelse af mellemfolkelige Stridigheder foreskrevne  

 Fremgangsmaade.
II.
DEL.
 Artikel 18.
 Alle Spørgsmaal, angaaende hvilke de to Høje Kontraherende Parters  

 Regeringer er af forskellig Mening uden at kunne løse dem paa venskabelig  

 Maade ved de almindelige diplomatiske Forhandlinger, og for hvilke der ikke  

 vilde kunne søges en Løsning ved en Dom, saaledes som det er bestemt i  

 Artikel 2 i denne Traktat, samt for hvilke der ikke allerede er foreskrevet  

 en Fremgangsmaade til deres Løsning i en mellem Parterne gældende Traktat  

 eller Konvention, skal forelægges det staaende Forligsnævn.
 I Mangel af Overenskomst mellem Parterne angaaende den Anmodning, der skal  

 rettes til Nævnet, skal enhver af dem have Ret til, efter et forudgaaende  

 Varsel af en Maaned, direkte at forelægge Spørgsmaalet for det omhandlede  

 Nævn.
 Hvis Anmodningen udgaar alene fra den ene af Parterne, skal den af denne  

 uopholdelig bekendtgøres for Modparten.
 Den i Artiklerne 7, 2. Stk., og 8 til 16 i denne Traktat foreskrevne  

 Fremgangsmaade skal bringes i Anvendelse.
 Artikel 19.
Hvis der ikke kan tilvejebringes Forlig mellem Parterne, skal Striden  

 efter Anmodning af den ene af Parterne forelægges til Afgørelse for en  

 Voldgiftsdomstol, som i Mangel af anden Overenskomst mellem Parterne skal  

 sammensættes af fem medlemmer, der skal udpeges i hvert enkelt Tilfælde paa  

 den i Artiklerne 5 og 6 i denne Traktat med Hensyn til Forligsnævnet  

 foreskrevne Fremgangsmåde.
Denne Voldgiftsdomstol skal i saadant Tilfælde  

 have Beføjelse som Forligsmyndighed (»amiable compositeur«) og  

 foreskrive en for Parterne bindende Ordning.
 Artikel 20.
 I Tilfælde af Voldgift mellem de kontraherende Parter forpligter de sig  

 til, indenfor et Tidsrum af tre Maaneder at regne fra den Dag, paa hvilken en  

 af parterne har tilstillet den anden Opfordringen om Voldgift, at afslutte en  

 særlig Voldgiftsaftale angaaende Stridens Genstand saavel som den nærmere  

 Fremgangsmaade ved Behandlingen.
 Hvis denne Voldgiftaftale ikke kan afsluttes indenfor det foreskrevne  

 Tidsrum, skal den paa bindende Maade tilvejebringes i Overensstemmelse med  

 den Fremgangsmaade, som er foreskrevet i Afdeling IV i Haagerkonventionen af  

 18. Oktober 1907 angaaende fredelig Bilæggelse af mellemfolkelige  

 Tvistigheder, der i saa Fald kommer til Anvendelse paa Henvisningen til  

 Voldgift.
 ALMINDELIGE BESTEMMELSER.
 Artikel 21.
 Hvis den faste Domstol for mellemfolkelig Retspleje eller  

 Voldgiftsdomstolen skulde komme til det Resultat, at en Afgørelse af en  

 Domstol eller enhver anden under en af de kontraherende Parter hørende  

 Myndighed helt eller delvis er i Strid med Folkeretten, og kan ifølge denne  

 Parts Forfatningsret Følgende af den paagældende Afgørelse ikke eller kun  

 ufuldkomment afbødes ad Forvaltningsvejen, skal Rets- eller  

 Voldgiftskendelsen bestemme Arten og Størrelsen af den Godtgørelse, der skal  

 ydes den forurettede Part .
 Artikel 22.
Under Forligsbehandlingen, den retslige Behandling eller  

 Voldgiftsbehandlingen vil de kontraherende Parter afholde sig fra enhver  

 Foranstaltning, som kunde have en foregribende Virkning paa Antagelsen af  

 Forligsnævnets Forslag eller paa Udførelsen af den af den faste Domstol for  

 mellemfolkelig Retspleje eller Voldgiftsdomstolen afsagte Kendelse.
I dette  

 Øjemed skal Forligsnævnet, Domstolen og Voldgiftsdomstolen i paakommende  

 Tilfælde bestemme, hvilke foreløbige Forholdsregler der bør tages.
 Artikel 23.
 De Tvistigheder, der maatte opstaa angaaende Fortolkningen eller  

 Udførelsen af denne Traktat, skal i Mangel af anden Aftale direkte ved en  

 almindelig Anmodning forelægges for den faste Domstol for mellemfolkelig  

 Retspleje.
 Artikel 24.
Denne Traktat skal ratificeres.
Ratifikationsinstrumenterne skal udveksles  

 i København saa snart som muligt.
Denne Traktat skal træde i Kraft paa den Dag, Udvekslingen af  

 Ratifikationerne har fundet Sted, i Forholdet mellem Danmark og Spanien  

 afløse den i Madrid den 1. December 1905 afsluttede Voldgiftskonvention.
Den  

 skal have en Varighed af 10 Aar at regne fra denne Dag.
Hvis den ikke opsiges  

 seks Maaneder før Udløbet af denne Frist, skal den anses som fornyet for et  

 Tidsrum af 10 Aar og saaledes fremdeles.
 Hvis ved Udløbet af denne Traktat en Forligs-, Rets- eller  

 Voldgiftsbehandling er svævende, skal den fortsættes, indtil den er  

 afsluttet, i Overensstemmelse med denne Traktats Bestemmelser.
 Til Bekræftelse heraf har de ovennævnte Befuldmægtigede undertegnet denne  

 Traktat og forsynet den med deres Segl.
 Udfærdiget i København, i to Eksemplarer, den 14. Marts 1928.
 (L.S) Laust Moltesen.
 (L.S.) Vicente Gutierrez de Aguera.
Ratifikationerne er den 24. Maj d.
A. blevet udvekslet i København og  

 Traktaten er i Overensstemmelse med art. 18 i Pagten for Folkenes Forbund den  

 1. Juni d.
A. blevet registreret ved Folkeforbundssekretatiatet under Nr.  

 1735.
 Hvilket herved bringes til almindelig Kundskab.
 Udenrigsministeriet, den 28. Juli 1928.
L.
Moltesen.
