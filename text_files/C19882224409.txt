(Til alle amtsråd og  

 kommunalbestyrelser) I medfør af resultatet af forhandlingerne pr. 1. april 1987 mellem  

 Finansministeren og tjenestemændenes centralorganisationer og efter  

 forhandling mellem Lærernes Centralorganisation og Undervisningsministeriet  

 foretages følgende ændringer i Undervisningsministeriets cirkulære af 1.  

 marts 1984, om timelærere, vakancevikarer og vikarer i folkeskolen, som  

 ændret ved cirkulære af 17. juni 1986 og 12. marts 1987 om ændring af  

 cirkulære om timelærere, vakancevikarer og vikarer i folkeskolen:
 1. § 5 affattes således:
»Timelærere er omfattet af Undervisningsministeriets cirkulære af 25.  

 februar 1987 vedrørende pensionssikring af timelærere m.fl.« 2. § 25, stk. 1, affattes således:
»Årsvikarer (faglærere) i småbørnslærer- eller lærerstillinger lønnes  

 i lønramme 13, dog således, at kun skalatrinene 18, 20 og 21 finder  

 anvendelse.
Ved ansættelsen aflønnes efter skalatrin 18, og der oprykkes til  

 næste skalatrin i forløbet, når årsvikaren (faglæreren) har gjort tjeneste  

 med aflønning på et skalatrin med mindst halvt timetal i mindst 2 år (24  

 måneder). Årsvikarer (faglærere), der ved ansættelsen har en opgjort  

 lønanciennitet i lærerlønforløbet 13/21/23/24 på mindst 2 år henholdsvis  

 mindst 4 år, aflønnes efter skalatrin 20, henholdsvis 21.« 3. § 25, stk. 2, affattes således:
 »Årsvikarer i stillinger som børnehaveklasseledere lønnes som  

 tjenestemandsansatte børnehaveklasseledere i lønramme 11, dog således, at kun  

 skalatrinene 16, 17 og 18 finder anvendelse.
Ved ansættelsen aflønnes efter skalatrin 16, og der oprykkes til næste  

 skalatrin i forløbet, når årsvikaren har gjort tjeneste med aflønning på et  

 skalatrin med mindst halvt timetal i mindst 2 år (24 måneder). Årsvikarer,  

 der ved ansættelsen har en opgjort lønanciennitet i lønforløbet for  

 børnehaveklasseledere 11/16 på mindst 2 år henholdsvis mindst 4 år, aflønnes  

 efter henholdsvis skalatrin 17 og 18. Udover lønnen efter skalatrin 16, 17 og  

 18 ydes der et særligt tillæg på 1.600,00 årlig, (grundbeløb i niveau 1.  

 oktober 1984.)» 4. § 29 affattes således:
»Månedslønnede vikarer i småbørnslærer- eller lærerstillinger lønnes  

 på 1. løntrin i lønramme 13 (skalatrin 18). Månedslønnede vikarer i  

 stillinger som børnehaveklasseledere lønnes på 1. løntrin i lønramme 11  

 (skalatrin 16) med særligt tillæg på kr. 1.600,00 årligt (grundbeløb i niveau  

 1. oktober 1984) og lønnes i øvrigt efter bestemmelse i § 25, stk. 3 og 4, og  

 § 26. I dele af kalendermåneder udgør betalingen pr. kalenderdag af månedslønnen for de hele kalendermåneder, der er omfattet af  

 vikariatet.« 5. § 31, stk. 1, 1. pkt., affattes således:
»Timelønnede vikarer lønnes med timeløn for det faktiske antal læste  

 skematimer samt for evt. timereduktion, der ydes i medfør af stk. 3-6.« 6. § 31, stk. 7 ophæves og erstattes af nyt stk. 7:
»For timelønnede vikarer i stillinger som børnehaveklasseledere  

 anvendes bestemmelserne i § 5 om omregning af timer i  

 Undervisningsministeriets cirkulære af 23. juni 1987 om tjenestetid,  

 afspadsering af overtimer, afvikling af undertimer, overtimebetaling og  

 aflønning af børnehaveklasseledere.« 7. § 32, stk. 1, affattes således:
»Timelønnen til timelønnede vikarer i småbørnslærer- eller  

 lærerstillinger udgør 1/1609 af årslønnen på 1. løntrin i lønramme 11  

 (skalatrin 16). Såfremt vikaren opfylder betingelserne i folkeskolelovens §  

 27, stk. 1 eller stk. 3, om uddannelse m.v., udgør timelønnen 1/1170 af  

 årslønnen på 1. løntrin i lønramme 13 (skalatrin 18).« 8. § 32, stk. 2, affattes således:
»Timelønnen til timelønnede vikarer i stillinger som  

 børnehaveklasseledere udgør efter omregning, jf. § 31, stk. 7, 1/2028 af  

 årslønnen på 1. løntrin i lønramme 7 (skalatrin 12). Såfremt vikaren opfylder  

 betingelserne i folkeskolelovens § 28 om uddannelse m.v., udgør timelønnen  

 efter omregning, jf. § 31, stk. 7, 1/1693 af årslønnen på 1. løntrin i  

 lønramme 11 (skalatrin 16). Udover lønnen ydes der et særligt tillæg af samme  

 størrelse som det, der ydes til børnehaveklasseledere, jf. cirkulære af 9.  

 juli 1987 om klassificering af stillinger som børnehaveklasseledere i  

 folkeskolen, p.t. 1.600,00 årlig, grundbeløb i niveau 1. oktober 1984.« § 2 Stk. 1.  Cirkulæret har for så vidt angår bestemmelsen i  

 § 1, nr. 2, virkning fra den 1. april 1987. For så vidt angår bestemmelserne  

 i § 1, nr. 3-8 har cirkulæret virkning fra den 1. august 1987.
 Med hensyn til ikrafttrædelsestidspunktet for § 1, nr. 1, henvises til  

 Undervisningsministeriets cirkulære af 25. februar 1987 vedrørende  

 pensionssikring af timelærere m.fl., § 1, stk. 1.
 Stk. 2.  Årsvikarer, der pr. 1. april 1987 har været  

 aflønnet på skalatrin 20 i lønramme 13 og skalatrin 15 i lønramme 9 og  

 opfylder betingelserne, henholdsvis nr. 2 og 3, oprykkes fra denne dato til  

 skalatrin 21 i lønramme 13 og skalatrin 16 i lønramme 9.
 Stk. 3.  Årsvikarer, der pr. 1. august 1987 har været  

 aflønnet på skalatrinene 14, 15 og 16 i lønramme 9, oprykkes på denne dato  

 med 2 løntrin til skalatrinene 16, 17 og 18 i lønramme 11, hvortil der ydes  

 et særligt tillæg på 1.600,00 årlig, (grundbeløb i niveau 1. oktober 1984),  

 og med bevarelse af tidspunkt for oprykning til næste løntrin.
 Stk. 4.  Følgende bestemmelser ophæves:
 1. Cirkulære af 17. juni 1986 om ændring af cirkulære  

 om timelærere, vakancevikarer og vikarer i folkeskolen, nr. 3, 4 og 5.
 2. Cirkulære af 12. marts 1987 om ændring af cirkulære  

 om timelærere, vakancevikarer og vikarer i folkeskolen, nr. 7 og 9.
Undervisningsministeriet, den 24.  

 februar 1988 P. m. v.
 e. b.
Anne-Marie Plesberg fm.
