 I medfør af § 3 a, stk. 6, og 7, § 5, stk. 3, § 5 a, stk. 3 og 4, § 9 d,  

 stk. 7, § 9 e, stk. 2, og 3, § 9 f, stk. 7 og § 16 a i lov om elforsyning,  

 jf. lovbekendtgørelse nr. 632 af 1. juli 1996 som senest ændret ved lov nr.  

 486 af 12. juni 1996, lov nr. 189 af 12. marts 1997 og lov nr. 89 af 10.  

 februar 1998, fastsættes:
 Generelle bestemmelser.
 § 1.  Lov nr. 486 af 12. juni 1996 om ændring af lov  

 om elforsyning (Adgang til elforsyningsnettet m.v.) trådte i kraft den 1.  

 januar 1998. Hvis tekniske eller økonomiske forhold berettiger hertil, kan  

 elforsyningsvirksomheder dog undlade at iværksætte netadgang, jf.  

 bekendtgørelsens kapitel 8, indtil den 1. juli 1998.
 Stk. 2.  Ved udtrykket »loven« i denne  

 bekendtgørelse forstås lov om elforsyning, jf. lovbekendtgørelse nr. 632 af  

 1. juli 1996, som senest ændret ved lov nr. 89 af 10. februar 1998.
 Bevilling til systemansvarlig  

 transmissionsvirksomhed.
 § 2.  Et selskab m.v. kan kun drive systemansvarlig  

 transmissionsvirksomhed, som defineret i lovens § 3 a, såfremt dette sker i  

 overensstemmelse med en af miljø- og energiministeren udstedt bevilling til  

 drift af systemansvarlig virksomhed, jf. dog stk. 2.
 Stk. 2.  En bevillingshaver, som den 1. januar 1998  

 udøver systemansvarlig virksomhed, som defineret i lovens § 3 a, anses indtil  

 udløbet af bevillingen for at være systemansvarlig virksomhed og udfører de  

 opgaver, som ifølge loven eller regler udstedt i medfør heraf, pålægges den  

 systemansvarlige virksomhed.
 Systemsansvarets uafhængighed.
 § 3.  Den systemansvarlige virksomhed skal udføre de i  

 loven nævnte opgaver og forpligtelser uafhængigt af kommercielle interesser.
 § 4.  Såfremt den systemansvarlige virksomhed driver  

 andre aktiviteter end systemansvar og transmissionsvirksomhed, skal følgende  

 aktiviteter udskilles:
 Stk. 2.  Med udskillelse af aktiviteter, som nævnt i  

 stk. 1, menes, at aktiviteten udføres i en særlig enhed, der er adskilt fra  

 virksomhedens øvrige aktiviteter ved:
Stk. 3.  Den systemansvarlige skal iagttage fortrolighed  

 om kommercielle oplysninger vedrørende netadgang m.v. overfor evt. øvrige  

 dele af virksomheden.
Oplysninger om netadgang må videregives i det omfang,  

 det er nødvendigt for driften af det sammenhængende netområde m.v., og i en  

 form, der så vidt muligt anonymiserer kommercielle forhold.
Stk. 4.  Den systemansvarlige virksomhed udarbejder en  

 organisationsplan for systemansvaret inden 3 måneder fra ikrafttrædelsen af  

 denne bekendtgørelse.
Tilsvarende plan udarbejdes ved eventuelle senere  

 organisatoriske ændringer.
Endvidere udarbejdes en årlig beretning om  

 systemansvarets drift og funktion.
 Stk. 5.  Organisationsplanen og årsberetningen, som  

 nævnt i stk. 4, anmeldes til det i lovens § 10 nævnte Elprisudvalg inden en  

 af udvalget fastsat frist, og sendes til Energistyrelsen.
Stk. 6.  Den systemansvarlige virksomhed meddeler  

 Elprisudvalget alle sådanne oplysninger om gennemførelsen af ovenstående  

 bestemmelser, som udvalget finder nødvendige.
Elprisudvalget kan efter § 10,  

 stk. 1, i loven fastsætte regler om anmeldelserne.
 Stk. 7.  Den systemansvarlige virksomhed meddeler  

 Energistyrelsen alle sådanne oplysninger, som Energistyrelsen finder  

 nødvendige til brug for løsning af styrelsens opgaver, herunder til  

 udarbejdelse af energistatistik m.m.
 § 5.  Den systemansvarlige virksomhed kan hos  

 producenter, forsyningsselskaber, forbrugere og andre berørte parter indhente  

 alle sådanne oplysninger, som er nødvendige til varetagelsen af de i loven  

 nævnte systemansvarlige opgaver.
 Den systemansvarlige virksomheds  

 prioriterings- og balanceansvar.
 § 6.  Den systemansvarlige virksomhed har det  

 overordnede ansvar for at opretholde en effektiv og sikker forsyning i  

 forsyningssystemet, varetage offentlige interesser i forbindelse med adgangen  

 til elnettet samt en række opgaver ved udførelse af de offentlige  

 forpligtelser i øvrigt.
§ 7.  Den systemansvarlige virksomhed overvåger og  

 koordinerer balance, kvalitet og driftsikkerhed i det sammenhængende  

 forsyningssystem.
Den systemansvarlige virksomhed skal sikre, at de  

 nødvendige produktions- og netreserver samt eloverføringskapacitet er til  

 rådighed.
 Stk. 2.  Den systemansvarlige virksomhed kan give pålæg  

 til elproduktionsvirksomheder om at ændre deres produktionsomfang, når  

 virksomheden finder det nødvendigt for at opretholde kvaliteten i det  

 sammenhængende forsyningssystem.
Stk. 3.  I det omfang den systemansvarlige virksomhed  

 ikke selv ejer transmissions- og distributionsnet over 100 kV, som er  

 nødvendige for udførelsen af virksomhedens opgaver, kan den systemansvarlige  

 mod betaling forlange at få tillagt rådigheden over disse net.
Betalingen  

 herfor skal dække de nødvendige udgifter ved etablering og drift af nettene i  

 overensstemmelse med lovens prisbestemmelser.
 Stk. 4.  Produktions-, distributions- og netselskaber  

 skal medvirke til at sikre den tekniske kvalitet og balance i elforsyningen.  

 Selskaberne anmelder nødvendige informationer om de energimængder, der  

 indenfor et nærmere angivet tidsrum skal produceres, transmitteres eller  

 distribueres til den systemansvarlige virksomhed, der kontrollerer, at der er  

 balance i markedet, således at forholdet mellem forbrug og produktion giver  

 en stabil driftsituation.
Stk. 5.  Den systemansvarlige virksomhed er ansvarlig  

 over for andre systemer, som virksomhedens net er sammenkoblet med.
Den  

 systemansvarlige virksomhed skal i den forbindelse afgive de oplysninger, som  

 er nødvendige for en sikker og effektiv drift af det sammenkoblede system.
 § 8.  Den systemansvarlige virksomhed udarbejder  

 retningslinier om de i §§ 6 og 7 nævnte forhold, som skal opfyldes for at  

 kunne blive tilsluttet systemet, herunder tekniske forskrifter for  

 nettilslutning af produktionsanlæg, transmissions- og distributionsnet samt  

 regler for sikring af balancen i systemet.
 Stk. 2.  Retningslinjerne, der skal være objektive og  

 ikke-diskriminerende, skal anmeldes til Elprisudvalget.
 Distributionsselskaberne.
 § 9.  Distributionsselskaberne skal tilvejebringe en  

 tilstrækkelig og sikker forsyning til at dække behovet i deres  

 forsyningsområder.
 Stk. 2.  Distributionsselskaberne varetager kontakten  

 til de forbrugere og producenter, som er tilsluttet deres net.
 Stk. 3.  Distributionsselskaberne er ansvarlige for, at  

 de i lovens § 9 e, stk. 1, nr. 2, nævnte rettigheder for forsyning og  

 genindtræden heri overholdes.
Stk. 4.  Distributionsselskaberne opgør mængde og  

 omkostninger ved den miljøvenlige strøm, jf. lovens § 9 e, stk.1, nr. 3, som  

 er produceret og leveret på nettet i deres område.
Oplysningerne videregives  

 til den systemansvarlige virksomhed.
 Stk. 5.  Distributionsselskaberne skal inden 6 måneder  

 efter ikrafttræden af denne bekendtgørelse underrette Energistyrelsen om  

 omfanget af deres forsyningsområder.
 Generel prioritering af den centrale  

 kraftvarmeproduktion.
 § 10.  Den systemansvarlige virksomhed skal tilbyde en  

 central kraftvarmeproducent balanceringsydelser i forhold til den varmebundne  

 elproduktion på det pågældende kraftvarmeværk.
 Stk. 2.  Ved balanceringsydelser, som nævnt i stk. 1,  

 forstås systemprioriteringsydelser, der knytter sig til årstidsvariationerne  

 i el- og varmeforbruget, og som kraftvarmeproducenten ikke ved rimelige  

 driftsmæssige dispositioner selv kan løse.
Stk. 3.  Som betingelse for at yde de nævnte  

 balanceringsydelser, kan den systemansvarlige virksomhed forlange, Stk. 4.  Afvigelser mellem udmeldt og faktisk  

 elproduktion afregnes med den systemansvarlige virksomhed i forhold til de  

 nødvendige udgifter, som balanceringsydelsen har medført.
 Stk. 5.  En kraftvarmeproducent, som modtager  

 balanceringsydelser, skal overholde den systemansvarliges nærmere  

 retningslinjer for produktionens tilrettelæggelse og skal meddele den  

 systemansvarlige alle de oplysninger, der efter dennes opfattelse er  

 nødvendige for at kunne foretage de nævnte balanceringsydelser.
Sikring af den varmebundne elproduktion på  

 de centrale § 11.  Den systemansvarlige virksomhed skal under de i  

 stk. 3 nævnte betingelser tilbyde at aftage elektricitet fra de centrale  

 kraftvarmeværker, som er nævnt i bilag 1 til denne bekendtgørelse.
 Stk. 2.  For elektricitet som nævnt i stk. 1, betaler  

 den systemansvarlige virksomhed de nødvendige omkostninger, der er forbundet  

 med den pågældende elproduktion, jf. i øvrigt stk. 4 og 5.
 Stk. 3.  Aftagepligten efter stk. 1 er betinget af:
Stk. 4.  Ved fastsættelsen af de nødvendige omkostninger  

 ved den pågældende elproduktion tages hensyn til den mellem parterne pr. 1.  

 januar 1997 aftalte fordeling af omkostninger mellem elektricitet og  

 fjernvarme i samproduktion.
I øvrigt fordeles omkostningerne efter rimelige,  

 driftsøkonomiske principper, jf. lovens § 9, stk. 4.
 Stk. 5.  Ved afgørelsen af om de nødvendige  

 omkostninger, som nævnt i stk. 4, er dækket, skal det pågældende  

 kraftvarmeværks eventuelle overskud ved anden elproduktion - inden for samme  

 regnskabsperiode - modregnes.
 § 12.  Ejeren af et kraftvarmeværk, som ønsker at  

 afsætte elektricitet efter bestemmelsen i § 11, retter henvendelse til den  

 systemansvarlige virksomhed herom efter retningslinjer fastsat af denne.
Stk. 2.  Den systemansvarlige virksomhed tager stilling  

 til henvendelsen, herunder til spørgsmålet om omfang og varighed af  

 aftagepligten.
Tilsagn om aftag af elektricitet efter § 11, kan højst gives  

 for en periode på 1 år af gangen.
 Stk. 3.  Den systemansvarlige virksomhed kan i  

 forbindelse med stillingtagen til en henvendelse, som nævnt i stk. 1, træffe  

 bestemmelse om, at aftagepligten skal genforhandles efter en given periode,  

 eller fastsætte vilkår om, at aftagepligten er betinget af, at ejeren af  

 kraftvarmeværket foretager nærmere bestemte skridt til at forbedre  

 afsætnings- og produktionsforholdene.
 Stk. 4.  Vilkår, som nævnt i stk 3, skal være baseret på  

 rimelige, driftøkonomiske principper.
 Adgang til elnettet.
§ 13.  Forbrugere med et årligt elforbrug pr.  

 forbrugssted på mindst 100 Gwh kan anmode om netadgang.
Anmodning herom skal  

 rettes til det elselskab, hvis net forbrugeren er tilsluttet.
Stk. 2.  En distributionsvirksomhed med en årlig  

 afsætning på mindst 100 Gwh kan anmode om netadgang.
Anmodning herom skal  

 rettes til ejeren af det overordnede net, som distributions- selskabet er  

 tilsluttet.
Stk. 3.  En produktionsvirksomhed, med en årlig  

 produktion på mindst 100 Gwh kan anmode om netadgang.
Anmodning herom skal  

 rettes til ejeren af det net, som virksomheden er tilsluttet.
 § 14.  Elforsyningsvirksomhederne skal uden ugrundet  

 ophold forhandle med de i § 13, stk. 1-3, nævnte parter om adgang til  

 elforsyningsnettet med henblik på at gennemføre aftaler om direkte levering  

 af elektricitet.
 Stk. 2.  Den elforsyningsvirksomhed, der modtager  

 anmodningen om netadgang, er ansvarlig for at tilrettelægge forhandlingerne  

 om netadgang med den systemansvarlige virksomhed og andre berørte  

 elforsyningsvirksomheder med henblik på en samlet aftalemæssig løsning,  

 omfattende alle de berørte parter.
 Stk. 3.  Aftalen omfatter priser og betingelser samt  

 andre forhold af betydning for netadgangen, herunder vilkår om varetagelse af  

 offentlige hensyn.
§ 15.  Elforsyningsvirksomhedernes tilbud om netadgang  

 skal være rimeligt, ikke-diskriminerende og gennemsigtigt.
Prisen skal give  

 dækning for de nødvendige omkostninger, der er forbundet med benyttelsen af  

 nettet.
 Stk. 2.  Elforsyningsvirksomhederne må under  

 forhandlingerne ikke udnytte deres stilling på en måde, der medfører eller  

 vil kunne medføre skadelige virkninger på konkurrencen.
§ 16.  Den systemansvarlige virksomhed skal i  

 forbindelse med forhandlinger om netadgang varetage de i lovens § 9 e, stk.  

 1, nævnte offentlige hensyn i forhold til det sammenhængende  

 forsyningssystem.
Den systemansvarlige virksomhed kan afvise indgåelsen af en  

 aftale om netadgang, såfremt det må anses for nødvendigt for opfyldelsen af  

 disse forpligtelser eller på grund af manglende kapacitet.
 Stk. 2.  Den systemansvarlige virksomhed skal give en  

 skriftlig begrundelse i tilfælde af en afvisning af netadgang.
 § 17.  Forhandling om netadgang skal afsluttes  

 hurtigst muligt og inden 3 måneder efter fremsættelse af anmodningen om  

 netadgangen.
Stk. 2.  Hvis en part finder, at tilbudte vilkår eller  

 forhold i forbindelse med netadgang er urimelige, kan spørgsmålet indbringes  

 for Elprisudvalget.
Samme adgang har en part, såfremt forhandling om  

 netadgang ikke er afsluttet inden for den i stk. 1 nævnte frist, eller  

 såfremt faktisk netadgang ikke etableres indenfor en rimelig frist.
 § 18.  En aftale om netadgang skal respektere allerede  

 indgåede aftaler om benyttelse af transmissionsforbindelser, herunder  

 udlandsforbindelser.
 § 19.  Aftaler om netadgang og priser og betingelser  

 herfor skal anmeldes til Elprisudvalget.
 Offentlige forpligtelser.
 § 20.  Den systemansvarlige virksomhed skal i  

 samarbejde med elforsyningsvirksomhederne sikre, at de i lovens § 9 e, stk.  

 1, nr. 1 og 3, nævnte offentlige forpligtelser opfyldes.
 § 21.  Den systemansvarlige virksomhed skal sikre, at  

 der udføres sådanne ikke-kommercielle forsknings- og udviklingsprojekter, som  

 er nødvendige for udbygning med miljøvenlige elproduktionsanlæg.
 Stk. 2.  Den systemansvarlige virksomhed udarbejder  

 årligt en plan for de i stk. 1 nævnte forsknings- og udviklingsaktiviteter.  

 Planen drøftes med relevante parter.
 Stk. 3.  Når denne plan, eller en konkret aktivitet om  

 forhold som nævnt i stk. 1, er godkendt af Energistyrelsen, kan de afholdte  

 udgifter til gennemførelsen pålægges samtlige indenlandske forbrugere efter  

 princippet i § 23, stk.1.
Stk. 4.  Resultater fra forsknings- og  

 udviklingsaktiviteter, som er finansieret, som nævnt i stk. 3, skal  

 vederlagsfrit stilles til rådighed for offentligheden.
Energistyrelsen kan  

 dog i særlige tilfælde tillade, at resultater ikke skal stilles til rådighed  

 for offentligheden, eller at kun et resume af resultaterne skal stilles til  

 rådighed for offentligheden.
 § 22.  Den systemansvarlige virksomhed er i samarbejde  

 med elforsyningsvirksomhederne ansvarlig for, at den i § 9 e, stk. 1, nr. 3,  

 nævnte elektricitet aftages.
 Stk. 2.  Den systemansvarlige er i samarbejde med  

 elforsyningsvirksomhederne endvidere ansvarlig for fordelingen og  

 opkrævningen af omkostningerne hertil.
 § 23.  Elforbrugerne her i landet er forpligtede til  

 at afholde en forholdsmæssig andel af de nødvendige omkostninger, som  

 elforsyningsvirksomhederne ved lov eller ved regler eller afgørelser i medfør  

 af loven er pålagt til sikring af forsyningssikkerhed og  

 forbrugerbeskyttelse, jf. lovens § 9 e, stk. 1, nr. 1 og 2.
 Stk. 2.  Elforbrugere her i landet skal endvidere aftage  

 en forholdsvis andel af elektricitet fra miljøvenlige anlæg, som nævnt i  

 lovens § 9 e, stk. 1, nr. 3, i det omfang elforsyningsvirksomhederne ved lov  

 eller regler eller afgørelser i medfør af loven er forpligtet til at aftage  

 elektricitet herfra.
 Stk. 3.  Distributionsselskaber og forbrugere, der  

 indgår aftale om direkte køb af elektricitet, kan mod betaling ved aftale med  

 elforsyningsvirksomhederne frigøre sig for den i stk. 2, nævnte  

 aftageforpligtelse.
 Stk. 4.  Betalingen herfor fastsættes efter aftale med  

 den systemsansvarlige af ejeren af det net, som distributionsselskabet eller  

 forbrugeren er tilsluttet.
 Stk. 5.  Betalingen fastsættes således, at frigørelsen  

 ikke medfører meromkostninger eller på anden måde er urimelig for de øvrige  

 forbrugere.
 § 24.  Elforsyningsvirksomheder, som afholder  

 omkostninger, som nævnt i § 23, stk. 1, anmelder disse til den  

 systemansvarlige virksomhed, som herefter fastsætter de beløb, som  

 forbrugerne her i landet skal betale efter § 23, stk. 1. Fordelingen sker på  

 ligeligt grundlag i forhold til den pågældendes totale elforbrug.
 Stk. 2.  Den systemansvarlige fastsætter endvidere i  

 samarbejde med elforsyningsselskaberne størrelsen af den mængde elektricitet,  

 som den enkelte forbruger skal aftage efter bestemmelsen i § 23, stk. 2.  

 Fordelingen sker på ligeligt grundlag i forhold til den pågældendes totale  

 elforbrug.
 Stk. 3.  I forbindelse med fremsendelse af regning, skal  

 den pågældende forbrugers andel af udgifter og elektricitet, som nævnt i stk.  

 1 og 2, specificeres.
 Stk. 4.  Den systemansvarliges opgørelse, som nævnt i  

 stk. 1 og 2, anmeldes til Elprisudvalget.
 § 25.  Den systemansvarlige virksomhed modtager de af  

 elforsyningsvirksomhederne opkrævede beløb i henhold til § 24, stk. 1 og 2,  

 og refunderer af provenuet elforsyningsvirksomhedernes udgifter til  

 opfyldelse af de i lovens § 9 e nævnte forpligtelser.
 § 26.  Den systemansvarlige virksomhed offentliggør  

 årligt mængden af den i lovens § 9 e stk. 1, nr. 3, nævnte elektricitet, og  

 udmelder 5-årige prognoser herfor.
 Ikrafttræden.
§ 27.  Bekendtgørelsen træder i kraft den 1. maj 1998 Energistyrelsen, den 21. april 1998 Ib Larsen / Inga Thorup Madsen Bilag 1.
 Den systemansvarliges aftageforpligtelse for de centrale kraftvarmeværker  

 i §11 har virkning op til følgende årlige maksimum:
