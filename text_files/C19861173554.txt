 Direktoratet har forespurgt indenrigsministeriet, i hvilket omfang  

 indsatte, der i medfør af straffelovens § 35, stk. 2, eller straffelovens §  

 49, stk. 2, er udstationeret/overført til en af kriminalforsorgens pensioner,  

 har adgang til ydelser efter sygesikringsloven.
 Indenrigsministeriet har ved skrivelse af 9. oktober 1986 bl.a. meddelt  

 følgende:
»Da der ved kriminalforsorgens pensioner ikke i følge det oplyste er  

 draget omsorg for de pågældendes sygesikring, er det indenrigsministeriets  

 opfattelse, at de pågældende har almindelig adgang til sygesikringens ydelser  

 som fastsat i lov om offentlig sygesikring.« Direktoratet må herefter anse udgifter til ydelser efter sygesikringsloven  

 til ovennævnte personkreds for at være kriminalforsorgen uvedkommende.
 Opmærksomheden henledes på, at de pågældende som følge heraf skal forsynes  

 med sygesikringsbevis i forbindelse med udstationeringen/overførslen.
 E.B.
Erik Bang Kriminalforsorgens anstalter, afdelinger, pensioner samt  

 arrestinspektørerne.
