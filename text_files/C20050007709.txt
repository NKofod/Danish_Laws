Cirkulære  

 om ændring af cirkulære nr. 15 af 22. februar 2005 (TSS-cirkulære 2005-08) om  

 præcisering af den moms- og lønsumsafgiftsmæssige behandling af almene  

 boligorganisationer og deres afdelinger  praksisændring med  

 fremadrettet  

 virkning vedrørende viceværtydelser  

1) Indledning 1. Den 23. februar 2005 offentliggjorde Told- og  

 Skattestyrelsen cirkulære nr. 15 af 22. februar 2005 (TSS-cirkulære 2005-08)  

 om  

 præcisering af den moms- og lønsumsafgiftsmæssige behandling af almene  

 boligorganisationer og deres afdelinger  praksisændring med  

 fremadrettet  

 virkning vedrørende viceværtydelser.
 2. Det fremgik af pkt. 11 i cirkulære nr. 15 af 22. februar  

 2005 (TSS-cirkulære 2005-08), at en boligorganisations leverancer til de  

 enkelte afdelinger bestående i, at boligorganisationen  

  

 forestår selve synet  

 af lejlighederne i forbindelse med fraflytning, herunder bestilling og  

 koordinering af håndværkere samt udfyldelse af synsrapport, må anses som  

 momspligtige viceværtydelser.
Landsskatterettens kendelse i SKM2005.264.LSR 3. Landsskatteretten har i kendelse af 18. maj 2005 truffet  

 afgørelse om, at de af et boligkontor udførte synsopgaver, der vedrører  

 udførelse af syn i forbindelse med fraflytning, herunder bestilling og  

 koordinering af håndværkere samt udfyldelse af synsrapport, må anses som  

 sekundære ydelser til boligkontorets hovedydelse, der består i  

 ejendomsadministration, hvorfor disse anses som en integreret del af den  

 momsfrie og lønsumsafgiftspligtige hovedydelse.
 Kendelsen er offentliggjort under SKM2005.264.LSR.
Ændring af praksis 4. SKM2005.264.LSR ændrer den praksis vedrørende en  

 boligorganisations leverancer til de enkelte afdelinger bestående i, at  

 boligorganisationen forestår selve synet af lejlighederne i forbindelse med  

 fraflytning, herunder bestilling og koordinering af håndværkere samt  

 udfyldelse  

 af synsrapport, der er beskrevet i Momsvejledningen, afsnit D.11.8, i  

 Lønsumsafgiftsvejledningen, afsnit B.1.1.5 og i cirkulære nr. 15 af 22.  

 februar  

 2005 (TSS-cirkulære 2005-08), pkt. 11.
 5. Den ændrede praksis betyder, at en boligorganisations  

 leverancer til de enkelte afdelinger bestående i, at boligorganisationen  

 forestår selve synet af lejlighederne i forbindelse med fraflytning, herunder  

 bestilling og koordinering af håndværkere samt udfyldelse af synsrapport skal  

 anses som administration af fast ejendom, der er momsfritaget i henhold til  

 momslovens § 13, stk. 1, nr. 8, og omfattet af  

 lønsumsafgiftspligten,  

 jf. lønsumsafgiftslovens § 1, stk. 1.
Genoptagelse og tilbagebetaling 6. Almene boligorganisationer, der efter den hidtidige  

 praksis har indbetalt moms af synet af lejlighederne, kan anmode den  

 regionale  

 told- og skattemyndighed om tilbagebetaling af den for meget betalte moms.
7. Ved bedømmelse af et eventuelt tilbagebetalingskrav  

 anvendes dansk rets almindelige regler om tilbagebetaling af beløb erlagt i  

 urigtig formening om skyld.
Disse regler vil blive fortolket i lyset af den  

 seneste praksis fra EF-domstolen om medlemsstaternes opkrævning af beløb i  

 strid med fællesskabsretten.
Fristregler 8. Det fremgår af ikrafttrædelsesbestemmelserne til lov nr.  

 410 af 2. juni 2003 om ændring af skattestyrelsesloven (ændring af  

 fristregler  

 på skatte- og afgiftsområdet m.v.), at skattestyrelseslovens § 35 B og  

 § 35 C, har virkning for anmodninger om genoptagelse af et  

 afgiftstilsvar,  

 som er indgivet til myndighederne den 12. marts 2003 eller senere.
 9. Såfremt anvendelsen af skattestyrelseslovens § 35 B  

 og § 35 C, for en afgiftsperiode er til ugunst for den afgiftspligtige i  

 forhold til hidtil gældende regler, kan bestemmelsen dog først finde  

 anvendelse  

 for afgiftstilsvar, hvor angivelsesperioden udløber den 1. juli 2000 eller  

 senere.
 10. I henhold til skattestyrelseslovens § 35 B,  

 stk. 2, kan der ske genoptagelse, hvis anmodning herom fremsættes inden  

 3  

 år efter angivelsesfristens udløb.
 11. Hvis fristen i skattestyrelseslovens § 35 B,  

 stk. 2, er udløbet, kan der i henhold til skattestyrelseslovens  

 § 35  

 C, stk. 1, nr. 1, efter anmodning, ske ekstraordinær genoptagelse til  

 gunst for den afgiftspligtige af opgørelsen af afgiftstilsvaret fra og med  

 den  

 afgiftsperiode, der er helt eller delvis sammenfaldende med den  

 afgiftsperiode,  

 der var til prøvelse i den første sag, der resulterede i underkendelse af  

 praksis, eller den afgiftsperiode, der er påbegyndt, men endnu ikke udløbet,  

 5  

 år forud for underkendelse af praksis.
 12. Ekstraordinær genoptagelse kan dog kun ske, hvis  

 betingelserne herfor i skattestyrelseslovens § 35 C, stk. 1, nr. 1,  

 er opfyldt.
 13. Den første afgiftsperiode, der var til prøvelse i  

 SKM2005.264.LSR var oktober kvartal 1997, det vil sige perioden 1. oktober  

 1997  

 til 31. december 1997.
Reaktionsfrist 14. Anmodning om ekstraordinær genoptagelse skal fremsættes  

 under iagttagelse af bestemmelsen i skattestyrelseslovens § 35 C,  

 stk. 2, det vil sige, at anmodningen om genoptagelse skal fremsættes  

 inden  

 6 måneder efter, at den afgiftspligtige er kommet til kundskab om det  

 forhold,  

 der begrunder fravigelsen af den ordinære genoptagelsesfrist i  

 skattestyrelseslovens  

 § 35 B.
 15. Reaktionsfristen på 6 måneder i henhold til  

 skattestyrelseslovens § 35 C, stk. 2, regnes fra offentliggørelsen  

 af  

 dette cirkulære.
Overvæltning Generelt om overvæltning 16. Det følger af EF-Domstolens faste praksis, at en  

 virksomhed har ret til at få tilbagebetalt afgifter, som en medlemsstat har  

 opkrævet i strid med fællesskabsrettens bestemmelser.
Den pågældende  

 medlemsstat er således som udgangspunkt forpligtet til at tilbagebetale  

 afgifter, der er opkrævet i strid med fællesskabsretten (jf. bl.a. dommen i  

 sagen Comateb m.fl., præmis 20, dom af 8.3.2001, forenede sager C-397/98 og  

 C-410/98, Metallgesellschaft m.fl., Sml.
I, s. 1727, præmis 84, og Marks  

 &  

 Spencer-dommen, præmis 30).
Der er ifølge EF-Domstolens retspraksis kun én enkelt  

 undtagelse til denne tilbagebetalingsforpligtelse.
En medlemsstat kan kun  

 modsætte sig, at en afgift, der er opkrævet med urette henset til  

 fællesskabsretten, tilbagebetales, når det er godtgjort af de nationale  

 myndigheder, at en anden person end den afgiftspligtige fuldt ud har båret  

 afgiftsbyrden, og at en tilbagebetaling af afgiften til den afgiftspligtige  

 ville medføre en ugrundet berigelse for ham.
Heraf følger, at hvis kun en del  

 af afgiften er væltet over på senere led, er de nationale myndigheder  

 forpligtet til at tilbagebetale det ikke-overvæltede beløb (jf. i denne  

 retning  

 bl.a. dommen i sagen Comateb m.fl., præmis 27 og 28).
 Da denne undtagelse er en begrænsning af en subjektiv ret,  

 der følger af Fællesskabets retsorden, skal den fortolkes restriktivt, idet  

 der  

 navnlig skal tages hensyn til, at overvæltningen af en afgift på forbrugeren  

 ikke nødvendigvis udligner de økonomiske virkninger af afgiftspålæggelsen for  

 den afgiftspligtige.
EF-Domstolen har i præmis 17 i dommen i sagen Bianco og  

 Girard bl.a. slået fast, at selv om nationale lovregler om indirekte skatter  

 normalt tilsigter, at afgifterne væltes over på den endelige forbruger, og  

 indirekte skatter inden for erhvervslivet i almindelighed overvæltes delvis  

 eller fuldt ud, kan man ikke generelt lægge til grund, at sådanne afgifter i  

 alle tilfælde rent faktisk væltes over.
Hvorvidt der rent faktisk, delvis  

 eller  

 fuldt ud, sker en overvæltning, afhænger således af en række forskellige  

 omstændigheder ved hver enkelt transaktion, som giver denne en særlig  

 karakter  

 i forhold til andre transaktioner, der sker i andre sammenhænge.
Spørgsmålet  

 om, hvorvidt der i det enkelte tilfælde er sket en overvæltning af en afgift,  

 beror derfor på de faktiske omstændigheder, som det henhører under den  

 pågældende nationale retsinstans at klarlægge, idet denne frit kan bedømme de  

 beviser, der fremlægges for den.
EF-Domstolen har i præmis 20 i dommen i sagen Bianco og  

 Girard præciseret, at det, alt efter markedets karakter, vil være mere eller  

 mindre sandsynligt, at der sker en overvæltning.
De mange faktorer, der er  

 bestemmende for den politik, de handlende fører, er imidlertid forskellige i  

 forskellige tilfælde, hvorfor det er næsten umuligt at afgøre, hvor stor en  

 faktisk indvirkning disse faktorer hver for sig har på, i hvilket omfang der  

 sker en overvæltning.
EF-Domstolen har ligeledes slået fast, at selv når det  

 godtgøres, at den med urette opkrævede afgift helt eller delvis er væltet  

 over  

 på tredjemand, vil en tilbagebetaling af afgiften til den erhvervsdrivende  

 ikke  

 nødvendigvis medføre en ugrundet berigelse for ham (dommen i sagen Comateb  

 m.fl., præmis 29, og dom af 21.9.2000, forenede sager C-441/98 og C-442/98,  

 Michaïlidis, Sml.
I, s. 7145, præmis 34).
 Selv i det tilfælde, hvor afgiften er fuldstændigt  

 integreret i den pris, der kræves, kan den afgiftspligtige lide et økonomisk  

 tab, der er forbundet med en forringelse af salgsmængden (jf. dommen i sagen  

 Comateb m.fl., præmis 29, og Michaïlidis-dommen, præmis 35).
 Om og i hvilket omfang tilbagebetaling af en afgift, der er  

 opkrævet med urette henset til fællesskabsretten, medfører en ugrundet  

 berigelse for den afgiftspligtige, kan således kun fastlægges ved en  

 økonomisk  

 analyse, der tager hensyn til alle de relevante omstændigheder, jf. dommen i  

 sagen C-147/01 Webers Wine World, præmis 100.
Overvæltning af moms på synsopgaver leveret til  

 afdelingerne 17. Som fastslået af EF-domstolen i sag C-147/01 skal  

 spørgsmålet om der i det enkelte tilfælde, fuldt eller delvis, er sket  

 overvæltning bero på en konkret vurdering af de faktiske omstændigheder.
 18. Da en boligorganisation er organiseret på den måde, at  

 den består af boligorganisationen og et antal afdelinger, hvor det er  

 afdelingerne der udlejer fast ejendom, skal det indgå i vurderingen af de  

 faktiske omstændigheder, om den moms boligorganisationen har faktureret til  

 afdelingen er medregnet ved fastsættelse af huslejen.
 19. I de tilfælde, hvor det kan konstateres, at momsen ikke  

 er medregnet ved fastsættelse af huslejen, er der som udgangspunkt ikke sket  

 overvæltning.
Direkte følgevirkninger - besparelser 20. Hvis betingelserne i skattestyrelseslovens § 35 C,  

 stk. 1, om at ændre opgørelsen af afgiftstilsvaret efter udløbet af den  

 ordinære 3-års frist i skattestyrelseslovens § 35 B, er opfyldt, er der  

 ikke mulighed for at ændre andre forhold, medmindre der er tale om direkte  

 følgevirkninger af den skete ændring.
21. I kravet skal der fradrages de besparelser, som  

 boligorganisationen har opnået på grund af den urigtige afgiftsmæssige  

 behandling.
Dette indebærer, at købsmoms, moms af reguleringsforpligtelser,  

 lønsumsafgift, energiafgifter og andre afgifter, der påhviler virksomheder  

 med  

 både momspligtige og lønsumsafgiftspligtige aktiviteter, skal fratrækkes i  

 kravet.
Disse reguleringer er en direkte følgevirkning af underkendelsen af  

 praksis og den dermed ændrede afgiftsmæssige stilling.
Gyldighed 22. Cirkulæret bortfalder den 1. april 2006.
Told- og Skattestyrelsen, den 19. september  

 2005 Ole Kjær /Else Veggerby 1)  

 I Told- og Skattestyrelsens nummerrække har cirkulæret nr. 2005-22.
