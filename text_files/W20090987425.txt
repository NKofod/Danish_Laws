Vejledning, AL § 65, medlemmet ønsker fritagelse for betaling af medlemsbidrag, har fravalgt efterløn og fået det indbetalte beløb udbetalt Ankenævnet har behandlet din klage på møde den 30. april 2009.
Nævnet traf denne A F G Ø R E L S E Du har fået mangelfuld vejledning i a-kassen.
 Du kan blive fritaget for at betale medlemsbidrag til a-kassen fra den 14. januar 2006 og 6 måneder frem, hvis du i øvrigt i hele perioden opfylder alle betingelser for ret til fritagelse.
 Ankenævnet ændrer således Arbejdsdirektoratets afgørelse af den 16. januar 2009.
B E G R U N D E L S E Ankenævnet har lagt til grund, at  a-kassen den 10. november 2005 sendte meddelelse til dig om, at din dagpengeret udløb den 14. januar 2006,  du primo januar 2006 var til møde i a-kassen,  din dagpengeret udløb den 14. januar 2006,  du den 14. januar 2006 var ledig, og  du den 14. januar 2006 ikke modtog ydelser fra kommunen/hjælp til forsørgelse.
 Arbejdsdirektoratet traf den 16. januar 2009 afgørelse om, at du ikke havde fået fejlagtig vejledning i a-kassen, og at du ikke kunne blive fritaget for at betale medlemsbidrag til a-kassen i perioden fra den 14. januar 2006 til den 22. februar 2008.
Det følger af reglerne, at en a-kasse skal vejlede medlemmer om de rettigheder og pligter, som et medlem har efter lov om arbejdsløshedsforsikring m.v., og om rettigheder og pligter i øvrigt efter arbejdsmarkedslovgivningen.
Endvidere skal a-kassen altid give det enkelte medlem individuel og personlig vejledning, hvis medlemmet har særligt behov herfor.
 Når en a-kasse vejleder sine medlemmer, har a-kassen endvidere en pligt til at notere alle oplysninger, der kan have betydning for vejledningen af medlemmet.
 Du har oplyst, at du i forbindelse med et møde i a-kassen i januar 2006, hvor du blev vejledt vedrørende udløbet af dagpengeretten og muligheden for at overgå til efterløn, og hvor du fravalgte efterlønnen, spurgte om du fortsat skulle betale kontingent, når du ikke kunne få dagpenge, før du igen havde optjent de fornødne timer.
 Du har videre oplyst, at a-kassen hertil svarede ja.
 Ankenævnet lagt vægt på, at a-kassen i brev af 11. august 2008, 14. august 2008 samt 1. oktober 2008 har bekræftet, at du har været i kontakt med a-kassen i den angivne periode, og at du her spurgte, om du fortsat skulle betale kontingent, hvilket var blevet bekræftet af en medarbejder i a-kassen.
 Ankenævnet har videre lagt vægt på, at a-kassen har oplyst, at a-kassen har begået en væsentlig fejl, da de ikke primo januar 2006 vejledte dig om muligheden for at blive fritaget for betaling af medlemsbidrag.
 Ankenævnet finder, at a-kassen ved mødet i januar 2006, på baggrund af din forespørgsel vedrørende fortsat kontingentbetaling, burde havde vejledt dig om fritagelse for betaling af medlemsbidrag og betingelserne herfor.
 Ankenævnet finder, at du er blevet mangelfuldt vejledt i a-kassen, og at du derfor skal stilles som om, at du var blevet vejledt korrekt, og at du på baggrund af denne vejledning allerede i januar 2006 skriftligt havde ansøgt om fritagelse.
 Betingelserne for fritagelse af betaling af kontingent er ud over, at dagpengeretten skal være ophørt, at man på tidspunktet var ledig, tilmeldt jobcenteret som jobsøgende og ikke modtog hjælp til forsørgelse fra kommunen.
 Din dagpengeret udløb den 14. januar 2006. Du opfylder således betingelsen om dagpengerettens ophør.
 Ankenævnet finder, at du skal anses for ledig, da din dagpengeret udløb.
 Du opfylder således også betingelsen om at være ledig.
 Ankenævnet har i denne forbindelse lagt vægt på, at du ikke var i beskæftigelse og således ikke havde et forsørgelsesgrundlag i form af løn.
 Ankenævnet er ikke enig i direktoratets opfattelse af, at spørgsmålet om ledighed i relation til spørgsmålet om fritagelse for betaling af medlemsbidrag skal vurderes på baggrund af medlemmets rådighed og berettigelse til ydelser fra a-kassen.
Det fremgår af reglerne, at der alene kan ske fritagelse for 6 måneder ad gangen.
Ankenævnet har, som det fremgår ovenfor, ikke taget stilling til, om alle betingelser for ret til fritagelse er opfyldt i 6 måneders perioden.
R E G L E R Ankenævnet henviser til  § 65, stk. 1 og stk. 5 og § 77, stk. 1 og stk. 9 i lov om arbejdsløshedsforsikring mv., jf. lovbekendtgørelse nr. 874 af 11. september 2005,  § 65, stk. 1 og § 77, stk. 1 og stk. 9 i lov om arbejdsløshedsforsikring mv., jf. lovbekendtgørelse nr. 994 af 8. august 2007,  § 1 og § 5 i Arbejdsdirektoratets bekendtgørelse nr. 481 af 10. juni 2003 om en a-kasses pligt til at vejlede,  § 1 og § 5 i Arbejdsdirektoratets bekendtgørelse nr. 177 af 19. februar 2007 om en a-kasses pligt til at vejlede,  § 7, stk. 1, nr. 2, stk. 2, stk. 3, stk. 5, stk. 6 og stk. 7 i Arbejdsdirektoratets bekendtgørelse nr. 514 af 7. juni 2001 om betaling af medlems- og efterlønsbidrag til en a-kasse med de ændringer, der følger af ændringsbekendtgørelse nr. 488 af 12. juni 2003,  § 8, stk. 1, nr. 2, stk. 2, stk. 3, stk. 5-8 i Arbejdsdirektoratets bekendtgørelse nr. 1623 af 13. december 2006 om betaling af medlems- og efterlønsbidrag til en a-kasse,  § 8, stk. 1, nr. 2, stk. 2, stk. 3, stk. 5-8 i Arbejdsdirektoratets bekendtgørelse nr. 594 af 8. juni 2007 om betaling af medlems- og efterlønsbidrag til en a-kasse, og  § 8, stk. 1, nr. 2, stk. 2, stk. 3, stk. 5-8 i Arbejdsdirektoratets bekendtgørelse nr. 113 af 27. februar 2008 om betaling af medlems- og efterlønsbidrag til en a-kasse.
O P L Y S N I N G E R N E I S A G E N Sagen er afgjort på grundlag af de akter, som ankenævnet har modtaget fra direktoratet.
På ankenævnets vegne X fuldmægtig De kan læse om afgørelsens retlige grundlag på de følgende sider.
 Kopi til:
Arbejdsdirektoratet, Arbejdsløshedskassen Regler Lov om arbejdsløshedsforsikring mv., jf. bekendtgørelse nr. 874 af 11. september 2005 § 65. Arbejdsløshedskassen skal vejlede medlemmet om de rettigheder og pligter, der følger af lovens kapitel 7-16, samt om medlemmets rettigheder og pligter i øvrigt efter arbejdsmarkedslovgivningen.
 ...
 Stk. 5. Nærmere regler om anvendelse af bestemmelserne i stk. 1-4 fastsættes af direktøren for Arbejdsdirektoratet efter forhandling med Beskæftigelsesrådet.
 ...
 § 77. Medlemsbidraget omfatter et obligatorisk bidrag til arbejdsløshedsforsikringen, jf. stk. 2 og 3, et frivilligt bidrag til efterlønsordningen, jf. stk. 4, et administrationsbidrag, jf. stk. 6, samt et bidrag til finansiering af indbetalinger til ATP, jf. stk. 7.
 ...
Stk. 9. Direktøren for Arbejdsdirektoratet fastsætter efter forhandling med Beskæftigelsesrådet nærmere regler om, at medlemmer, som ved domstols- eller administrativ afgørelse er berøvet deres frihed, kan blive fritaget for at betale bidrag til arbejdsløshedsforsikringen, jf. stk. 2 og 3. Direktøren for Arbejdsdirektoratet fastsætter efter forhandling med Beskæftigelsesrådet ligeledes regler om, at medlemmer, der betaler bidrag til efterlønsordningen, jf. stk. 4, og som deltager i en erhvervsmæssig uddannelse, der berettiger til optagelse som medlem i en arbejdsløshedskasse, jf. § 41, i nærmere angivne tilfælde efter anmodning kan fritages for betaling af bidrag til arbejdsløshedsforsikringen, jf. stk. 2 og 3, i en periode på sammenlagt højst 5 år.
Der kan endvidere fastsættes regler om, at andre grupper af medlemmer kan fritages for at betale bidrag til arbejdsløshedsforsikringen, jf. stk. 2 og 3, når særlige omstændigheder taler herfor.
 ...
Lov om arbejdsløshedsforsikring mv., jf. bekendtgørelse nr. 994 af 8. august 2007 § 65 Arbejdsløshedskassen skal vejlede medlemmet om de rettigheder og pligter, der følger af lovens kapitel 7-16, samt om medlemmets rettigheder og pligter i øvrigt efter arbejdsmarkedslovgivningen.
 ...
 Stk. 5. Nærmere regler om anvendelse af bestemmelserne i stk. 1-4 fastsættes af direktøren for Arbejdsdirektoratet efter forhandling med Beskæftigelsesrådet.
 ...
 § 77. Medlemsbidraget omfatter et obligatorisk bidrag til arbejdsløshedsforsikringen, jf. stk. 2 og 3, et frivilligt bidrag til efterlønsordningen, jf. stk. 4, et administrationsbidrag, jf. stk. 6, samt et bidrag til finansiering af indbetalinger til ATP, jf. stk. 7.
 ...
Stk. 10. Direktøren for Arbejdsdirektoratet fastsætter efter forhandling med Beskæftigelsesrådet nærmere regler om, at medlemmer, som ved domstols- eller administrativ afgørelse er berøvet deres frihed, kan blive fritaget for at betale bidrag til arbejdsløshedsforsikringen, jf. stk. 2 og 3. Direktøren for Arbejdsdirektoratet fastsætter efter forhandling med Beskæftigelsesrådet ligeledes regler om, at medlemmer, der betaler bidrag til efterlønsordningen, jf. stk. 4, og som deltager i en erhvervsmæssig uddannelse, der berettiger til optagelse som medlem i en arbejdsløshedskasse, jf. § 41, i nærmere angivne tilfælde efter anmodning kan fritages for betaling af bidrag til arbejdsløshedsforsikringen, jf. stk. 2 og 3, i en periode på sammenlagt højst 5 år.
Der kan endvidere fastsættes regler om, at andre grupper af medlemmer kan fritages for at betale bidrag til arbejdsløshedsforsikringen, jf. stk. 2 og 3, når særlige omstændigheder taler herfor.
 ...
 Arbejdsdirektoratets bekendtgørelse nr. 481 af 10. juni 2003 om en a-kasses pligt til at vejlede mv.
 § 1. En a-kasse skal vejlede egne medlemmer om de rettigheder og pligter, som et medlem har efter lov om arbejdsløshedsforsikring m.v., og om rettigheder og pligter i øvrigt efter arbejdsmarkedslovgivningen.
 § 5. En a-kasse skal altid give det enkelte medlem individuel og personlig vejledning, hvis medlemmet har særligt behov herfor.
 Stk. 2. Vejledningen kan under hensyntagen til et medlems behov gives skriftligt eller ved en personlig samtale.
 Arbejdsdirektoratets bekendtgørelse nr. 177 af 19. februar 2007 om en a-kasses pligt til at vejlede mv.
 § 1. En a-kasse skal vejlede egne medlemmer om de rettigheder og pligter, som et medlem har efter lov om arbejdsløshedsforsikring m.v., og om rettigheder og pligter i øvrigt efter arbejdsmarkedslovgivningen.
 § 5. En a-kasse skal altid give det enkelte medlem individuel og personlig vejledning, hvis medlemmet har særligt behov herfor.
 Stk. 2. Vejledningen kan under hensyntagen til et medlems behov gives skriftligt eller ved en personlig samtale.
Arbejdsdirektoratets bekendtgørelse nr. 514 af 7. juni 2001 om betaling af medlems- og efterlønsbidrag til en a-kasse med de ændringer der følger af ændringsbekendtgørelse nr. 488 af 12. juni 2003 § 7. Man kan blive fritaget for at betale medlemsbidraget, bortset fra administrationsbidraget, jf. stk. 2, hvis man:
 ...
 2) Er ledig, tilmeldt arbejdsformidlingen, og retten til dagpenge er ophørt, jf. dog stk. 3, 6 og 7.
 ...
Stk. 2. Man skal skriftligt anmode a-kassen om fritagelse.
Man bliver fritaget fra det tidspunkt, hvor a-kassen har modtaget anmodningen.
Er man blevet frihedsberøvet, gælder fritagelsen fra frihedsberøvelsens start, hvis a-kassen har modtaget anmodningen senest 8 uger efter.
 Stk. 3. Er man ledig, jf. stk. 1, nr. 2, kan man højst blive fritaget for 6 måneder ad gangen.
 ...
 Stk. 5. Man kan ikke blive fritaget, hvis man modtager hjælp til forsørgelse efter fx lov om aktiv socialpolitik.
 Stk. 6. Man kan ikke blive fritaget, hvis man ønsker at gøre brug af muligheden for efterløn, selv om dagpengeretten er udløbet, jf. lovens § 74 a, stk. 5.
 Stk. 7. Man kan ikke få ydelser fra a-kassen i den periode, hvor man er fritaget for at betale bidrag.
Arbejdsdirektoratets bekendtgørelse nr. 1623 af 13. december 2006 om betaling af medlems- og efterlønsbidrag til en a-kasse § 8. Man kan blive fritaget for at betale medlemsbidraget, bortset fra administrationsbidraget, jf. stk. 2, hvis man:
 ...
 2) Er ledig, registreret som arbejdssøgende hos staten i jobcenteret, og retten til dagpenge er ophørt, jf. dog stk. 3, 5, 6 og 7.
 ...
Stk. 2. Man skal skriftligt anmode a-kassen om fritagelse.
Man bliver fritaget fra den dato, hvor a-kassen har modtaget anmodningen.
Er man blevet frihedsberøvet i Danmark, gælder fritagelsen fra frihedsberøvelsens start.
Medlemmer, der under frihedsberøvelsen arbejder uden for Kriminalforsorgens institutioner, kan ikke blive fritaget.
 Stk. 3. Er man ledig, jf. stk. 1, nr. 2, kan man højst blive fritaget for 6 måneder ad gangen.
 ...
 Stk. 5. Man kan ikke blive fritaget, hvis man modtager hjælp til forsørgelse efter lov om aktiv socialpolitik eller lignende lovgivning.
 Stk. 6. Man kan ikke blive fritaget, hvis man ønsker at gøre brug af muligheden for efterløn, selv om dagpengeretten er udløbet, jf. lovens § 74 a, stk. 8.
 Stk. 7. Man kan ikke få ydelser fra a-kassen i den periode, hvor man er fritaget for at betale bidrag.
Stk. 8. Man skal efterbetale medlemsbidraget for fritagelsesperioden, hvis det efterfølgende viser sig, at man ikke opfyldte betingelserne for at være fritaget.
Hvis man er fritaget efter stk. 1, nr. 2, skal man dog kun efterbetale for de dage eller den periode, hvor man havde arbejde.
A-kassen skal opkræve det skyldige medlemsbidrag efter lovens § 78.
Arbejdsdirektoratets bekendtgørelse nr. 594 af 8. juni 2007 om betaling af medlems- og efterlønsbidrag til en a-kasse § 8. Man kan blive fritaget for at betale medlemsbidraget, bortset fra administrationsbidraget, jf. stk. 2, hvis man:
 ...
 2) Er ledig, registreret som arbejdssøgende hos staten i jobcenteret, og retten til dagpenge er ophørt, jf. dog stk. 3, 5, 6 og 7.
 ...
Stk. 2. Man skal skriftligt anmode a-kassen om fritagelse.
Man bliver fritaget fra den dato, hvor a-kassen har modtaget anmodningen.
Er man blevet frihedsberøvet i Danmark, gælder fritagelsen fra frihedsberøvelsens start.
Medlemmer, der under frihedsberøvelsen arbejder uden for Kriminalforsorgens institutioner, kan ikke blive fritaget.
 Stk. 3. Er man ledig, jf. stk. 1, nr. 2, kan man højst blive fritaget for 6 måneder ad gangen.
 ...
 Stk. 5. Man kan ikke blive fritaget, hvis man modtager hjælp til forsørgelse efter lov om aktiv socialpolitik eller lignende lovgivning.
 Stk. 6. Man kan ikke blive fritaget, hvis man ønsker at gøre brug af muligheden for efterløn, selv om dagpengeretten er udløbet, jf. lovens § 74 a, stk. 8.
 Stk. 7. Man kan ikke få ydelser fra a-kassen i den periode, hvor man er fritaget for at betale bidrag.
Stk. 8. Man skal efterbetale medlemsbidraget for fritagelsesperioden, hvis det efterfølgende viser sig, at man ikke opfyldte betingelserne for at være fritaget.
Hvis man er fritaget efter stk. 1, nr. 2, skal man dog kun efterbetale for de dage eller den periode, hvor man havde arbejde.
A-kassen skal opkræve det skyldige medlemsbidrag efter proceduren i lovens § 78.
Arbejdsdirektoratets bekendtgørelse nr. 113 af 27. februar 2008 om betaling af medlems- og efterlønsbidrag til en a-kasse § 8. Et medlem kan blive fritaget for at betale medlemsbidraget, bortset fra administrationsbidraget, hvis medlemmet:
 ...
 2) Er ledig, registreret som arbejdssøgende hos staten i jobcenteret, og retten til dagpenge er ophørt.
 ...
Stk. 2. Medlemmet skal skriftligt anmode a-kassen om fritagelse.
Medlemmet bliver fritaget fra den dato, hvor a-kassen har modtaget anmodningen.
Er medlemmet blevet frihedsberøvet i Danmark, gælder fritagelsen fra frihedsberøvelsens start.
 Stk. 3. Er medlemmet ledig, jf. stk. 1, nr. 2, kan medlemmet højst blive fritaget for 6 måneder ad gangen.
 ...
 Stk. 5. Medlemmet kan ikke blive fritaget, hvis medlemmet modtager hjælp til forsørgelse efter lov om aktiv socialpolitik eller lignende lovgivning.
 Stk. 6. Medlemmet kan ikke blive fritaget, hvis medlemmet ønsker at gøre brug af muligheden for efterløn, selvom dagpengeretten er udløbet, jf. lovens § 74 a, stk. 8.
 Stk. 7. Medlemmet kan ikke få ydelser fra a-kassen i den periode, hvor medlemmet er fritaget for at betale bidrag.
Stk. 8. Medlemmet skal efterbetale medlemsbidraget for fritagelsesperioden, hvis det efterfølgende viser sig, at medlemmet ikke opfyldte betingelserne for at være fritaget.
Hvis medlemmet er fritaget efter stk. 1, nr. 2, skal der dog kun efterbetales for de dage eller den periode, hvor medlemmet havde arbejde.
A-kassen skal opkræve det skyldige medlemsbidrag efter proceduren i lovens § 78.
