 I medfør af § 6, stk. 2, § 22a og § 44, stk. 2, i lov om lægemidler, jf.  

 lovbekendtgørelse nr. 656 af 28. juli 1995, fastsættes:
 § 1.  Lægemiddelpakninger skal ifølge lægemiddellovens  

 § 22a, stk. 1, og § 4 i bekendtgørelse om forbrugerpakninger af magistrelle  

 lægemidler være forsynet med varenummer, jf. dog stk. 2.
 Stk. 2.  Følgende lægemidler er undtaget fra kravet om  

 varenummer:
 § 2.  Hver enkelt styrke, lægemiddelform og  

 pakningsstørrelse af en farmaceutisk specialitet forsynes med et særskilt  

 varenummer.
Stk. 2.  Varenummeret rekvireres fra Sundhedsstyrelsen  

 eller en institution, der af Sundhedsstyrelsen er bemyndiget til at varetage  

 tildeling af varenumre.
Meddelelse om, hvorfra varenumre kan rekvireres,  

 offentliggøres i Statstidende.
Oplysning herom kan endvidere fås ved  

 henvendelse til Sundhedsstyrelsen.
 § 3.  En multipakning, dvs. en pakning, der består af  

 to eller flere ens pakninger af en farmaceutisk specialitet (delpakninger),  

 der også forhandles enkeltvis, skal forsynes med særskilt varenummer.
Stk. 2.  Delpakninger af en farmaceutisk specialitet  

 skal forsynes med særskilt varenummer.
Hvis delpakningerne indgår i flere  

 størrelser multipakninger, skal de have et særskilt varenummer for hver  

 størrelse multipakning.
Varenummeret skal påføres således, at det ikke kan  

 fjernes.
 § 4.  Magistrelle lægemidler forsynes med et  

 varenummer, der er godkendt af Sundhedsstyrelsen eller optaget i bilag 1.
 § 5.  Med bøde straffes den, der overtræder § 2, stk.  

 1, § 3 eller § 4.
Stk. 2.  For overtrædelser, der begås af aktieselskaber,  

 andelsselskaber eller lignende, kan der efter lægemiddellovens § 44, stk. 3,  

 pålægges selskabet som sådant bødeansvar.
Hvis overtrædelsen begås af staten,  

 en kommune eller et kommunalt fælleskab, jf. § 60 i lov om kommunernes  

 styrelse, kan der efter samme bestemmelse pålægges staten, kommunen eller det  

 kommunale fælleskab bødeansvar.
 § 6.  Bekendtgørelsen træder i kraft den 1. april  

 1996.
 Stk. 2.  Magistrelle lægemidler kan indtil den 1. januar  

 1997 forhandles uden at være påført særskilt varenummer.
 Stk. 3.  Delpakninger af en farmaceutisk specialitet,  

 der er godkendt til human brug, kan indtil den 1. januar 1997 forhandles uden  

 at være påført særskilt varenummer, hvis pakningerne i stedet er påtrykt, at  

 de er en del af en multipakning.
 Stk. 4.  Bekendtgørelse nr. 1026 af 15. december 1995 om  

 varenumre til lægemidler ophæves.
