Ved noteveksling i København og Mbabane henholdsvis den 23. maj og den 14. juni 1989 er der indgået en overenskomst mellem Danmark og Swaziland, ifølge hvilken den danske regering yder et beløb på 30 millioner kroner til udbygning af telekommunikationsnettet i Swaziland.
 Hovedformålet med projektet er dels at fremme Swazilands økonomiske vækst  

 ved at stille moderne kommunikationsudstyr til rådighed for industri og  

 håndværk, dels at forbedre livskvaliteten for privatpersoner - især familier,  

 der er splittede af arbejdsmæssige årsager.
 Projektet forventes gennemført i løbet af 2-3 år.
