Cirkulære  

 om aftale om lokalløn Generelle bemærkninger Finansministeriet og centralorganisationerne har den 5.  

 oktober 2006 indgået aftale om lokalløn for perioden 2005 til 2008. Aftalen,  

 der er optaget som bilag til cirkulæret, ophæver aftalen af 13. august 2003.
Ansatte, der er omfattet af nye lønsystemer, er ikke  

 omfattet af lokalløn.
Det enkelte ministerium eller den, der er bemyndiget  

 hertil, skal derfor reducere lokallønspuljen for så vidt angår  

 medarbejdere/medarbejdergrupper,  

 der overgår til nye lønsystemer efter 1. april 2005.
 På områder, hvor der ikke er aftalt obligatorisk overgang  

 til det nye lønsystem, har medarbejdere, der har valgt at forblive på gammelt  

 lønsystem, hidtil været omfattet af muligheden for engangsvederlag af  

 lokallønspuljen.
 Ved overenskomstforhandlingerne i 2002 blev det dog  

 aftalt, at de overenskomstansatte akademikere, der havde valgt at forblive på  

 det gamle lønsystem, udtrådte af lokallønsordningen pr. 1. april 2003. Ved  

 overenskomstforhandlingerne i 2005 er det endvidere aftalt, at øvrige  

 ansatte,  

 der har valgt at forblive på gamle lønsystemer, er udtrådt af  

 lokallønsordningen  

 pr. 1. april 2005.
For disse medarbejdergrupper kan der lokalt aftales  

 engangsvederlag uden belastning af lokallønspuljen.
Lokallønspuljen skal  

 derfor  

 også reduceres, for så vidt angår medarbejdere på gammelt lønsystem, der er  

 udtrådt af lokallønsordningen.
 Om aftalens område henvises i øvrigt til aftalens § 1.
Bemærkninger til de enkelte bestemmelser i aftalen Til § 1. Aftalens anvendelsesområde Aftalen omfatter bl.a. ansatte efter cirkulæret om  

 timelønnet undervisning og eksterne lektorer ved de højere  

 uddannelsesinstitutioner og ingeniørhøjskolerne.
Til § 2. Frivillighed og § 15. Disponible  

 midler pr. 1. april 2005 Der gælder fortsat et princip om frivillighed, der  

 indebærer, at de lokale parter selv kan beslutte, i hvilket omfang de ønsker  

 at  

 anvende puljen.
 Med udgangspunkt i frivilligheden i udmøntningen opskrives  

 lokallønspuljerne med en større procent end de procenter, som er finansieret  

 af  

 overenskomstrammen (0,20 pct. pr. 1. april 2005, henholdsvis 0,15 pct. pr. 1.  

 april 2006 og 1. april 2007, af lønsummen for de omfattede  

 medarbejdergrupper).  

 Opskrivningen udgør således 0,30 pct. pr. 1. april 2005, 0,23 pct. pr. 1.  

 april  

 2006 og 0,22 pct. pr. 1. april 2007 af lønsummen for de omfattede  

 medarbejdergrupper.
Til § 12. Pensionsbidrag Det kan aftales, at der indbetales pensionsbidrag af  

 varige og midlertidige tillæg af lokallønspuljen.
Dette gælder for såvel  

 tjenestemænd  

 som tjenestemandslignende og overenskomstansatte.
 Der kan aftales pensionsbidrag af såvel nye tillæg som af  

 eksisterende og forhøjede tillæg.
 Puljen belastes af den samlede udgift til eventuelt  

 pensionsbidrag efter samme principper som for tillæg.
 Overenskomstansatte  

 m.fl.
 Indbetaling af pensionsbidrag sker for overenskomstansatte  

 efter de regler, der i øvrigt er fastsat i den fællesoverenskomst,  

 organisationsaftale eller den overenskomst, som den pågældende medarbejder er  

 ansat efter.
 Dvs.:
 1)  

 	  

 Bidragene skal  

 indbetales til den pensionsordning, der følger af  

 overenskomsten/organisationsaftalen  

 mv.
 2)  

 	  

 Bidragene beregnes  

 med den bidragsprocent, der fremgår af overenskomsten/organisationsaftalen  

 mv.  

 Til ansatte, der er omfattet af karensbestemmelser mht. indbetaling af  

 pensionsbidrag, vil der heller ikke kunne indbetales pensionsbidrag af  

 lokallønstillæg.
 3)  

 	  

 Pensionsbidraget  

 beregnes i øvrigt efter reglerne i vedkommende  

 (fælles)overenskomst/organisationsaftale  

 mv.
Tjenestemænd og  

 andre med tjenestemandspensionsret På  

 Statstjenestemændenes  

 Centralorganisation IIs område udgør pensionsbidraget 18 pct., for så  

 vidt  

 angår aftaler, der har virkning fra 1. april 2005 eller senere.
På de øvrige  

 områder er der ikke  

 fastsat regler for størrelsen af pensionsbidrag af  

 tillæg til tjenestemænd og andre med tjenestemandspensionsret.
 I bestemmelser, der angiver, hvorledes størrelsen af  

 pensionsbidraget skal beregnes, skal der anføres følgende:
Pensionsbidraget udgør xx,xx pct. af det pensionsgivende  

 tillæg.  

 Af pensionsbidraget, der indbetales  

 af ansættelsesmyndigheden, anses 1/3 for at være den ansattes eget bidrag.  

 Lønspecifikationen skal indeholde oplysning herom. Pensionsbidragene indbetales til en supplerende  

 pensionsordning, der er godkendt af Finansministeriet.
 Pensionsbidragene skal indbetales til den pensionsordning,  

 hvori vedkommende ansatte er berettiget til optagelse  afhængig af,  

 hvilken  

 organisation, der har forhandlingsretten for stillingen.  

 Pensionsinstitutterne  

 fremgår af bilag 1  

.  

  

 Der kan ikke indbetales bidrag til andre ordninger  

 end de anførte.
 Cirkulæret har virkning fra 1. april 2005. Samtidig  

 ophæves Finansministeriets cirkulære af 13. august 2003 om aftale om lokalløn  

 (Fmst. nr. 069-03).
Finansministeriet, Personalestyrelsen, den  

 23. oktober 2006 Carsten Holm Aftale om lokalløn § 1.  

 Aftalens anvendelsesområde Aftalen gælder for tjenestemænd og tjenestemandslignende  

 ansatte samt for ansatte omfattet af overenskomster indgået på den ene side  

 af  

 eller efter bemyndigelse fra Finansministeriet og på den anden side af de  

 underskrivende centralorganisationer eller organisationer, der er tilsluttet  

 disse.
 Aftalen omfatter tillige fonds- og regulativlønnede.
Aftalen gælder ikke for ansatte, der omfattes af nye  

 lønsystemer.
Lokallønspuljerne anvendes til ansatte i stillinger i lønramme  

 1-34 og tilsvarende lønniveauer på overenskomstområdet.
§ 2.  

 Frivillighed Lokallønsordningen er frivillig.
Det er således op til  

 de lokale parter i den enkelte institution, i hvilket omfang  

 lokallønspuljerne  

 skal anvendes.
Såfremt en af parterne fremsætter forslag om anvendelse af  

 lokalløn,  

 skal der optages forhandling mellem parterne om forslaget.
§ 3.  

 Lokallønspuljernes anvendelse Der kan lokalt indgås aftaler om:
1)  

 	  

 Personlige  

 lønforbedringer, herunder ved rekruttering og fastholdelse 2)  

 	  

 Stillingsmæssige  

 omklassificeringer/tillæg (enkeltstillinger) 3)  

 	  

 Gruppevise  

 omklassificeringer/tillæg 4)  

 	  

 Funktionsmæssige  

 lønforbedringer og arbejdsbestemte tillæg 5)  

 	  

 Arbejdstidsbestemte  

 tillæg 6)  

 	  

 Mobilitetsfremmende  

 lønforbedringer.
§ 4.  

 Personlige lønforbedringer Lønforbedringerne aftales som engangsvederlag,  

 midlertidige tillæg eller som personlige varige omklassificeringer/tillæg med  

 henvisning til stillingsindehaverens personlige kvalifikationer.
Der sker  

 ikke  

 herved en ændring i stillingens varige klassificering.
Ved ledighed  

 genbesættes  

 stillingen med aflønning efter den lønramme, lønskala eller lignende, som den  

 oprindelig var henført til.
 Der kan aftales en personlig oprykning til et højere  

 trin/skalatrin ("hop på skalaen") inden for det lønforløb, der er  

 fastsat ved generel aftale/overenskomst.
Endvidere kan der for overenskomstansatte, som følger  

 tjenestemændenes skalatrinssystem, aftales en personlig aflønning på et  

 højere  

 skalatrin end lønskalaens sluttrin.
For overenskomstansatte med et  

 karrieresystem, der består af flere lønskalaer, kan der dog ikke ske  

 overbygning på den enkelte lønskala.
Der kan alene ske oprykning til en  

 højere  

 lønskala eller til et skalatrin, der ligger ud over den højeste lønskalas  

 sluttrin.
§ 5.  

 Stillingsmæssige omklassificeringer/tillæg (enkeltstillinger) Ved varige og væsentlige ændringer i stillingsindholdet  

 kan der for enkeltstillinger aftales stillingsmæssige  

 omklassificeringer/tillæg.
§ 6.  

 Gruppevise omklassificeringer/tillæg Der kan i mindre omfang aftales omklassificeringer af  

 personalegrupper, der kun findes inden for det pågældende ministerområde.
 I særlige tilfælde kan der indgås aftale om  

 omklassificeringer inden for et ministerområde af tværgående personalegrupper  

 (dvs. grupper som findes inden for flere ministerområder), når arbejdets  

 særlige karakter, særlig efter- og videreuddannelse eller specifikke  

 kvalifikationer kan begrunde det.
§ 7.  

 Funktionsbestemte lønforbedringer og arbejdsbestemte tillæg Der kan aftales tillæg herunder ændring af tillæg for  

 varetagelse af særlige arbejdsfunktioner eller -opgaver  

 .
 § 8.  

 Arbejdstidsbestemte tillæg mv.
 Der kan aftales tillæg for arbejde på særlige  

 tidspunkter herunder ændring af tillæg omfattet af generelle aftaler.
§ 9.  

 Mobilitetsfremmende lønforbedringer Der kan aftales lønforbedringer, som fremmer mobiliteten,  

 f.eks. i forbindelse med skift til nyt arbejdssted eller område.
§ 10.  

 Omklassificering til lønramme 35 og 36 Udgiften til omklassificering til lønramme 35 eller 36  

 af stillinger, der er omfattet af lokallønspuljen, afholdes af  

 lokallønspulje.  

 Tillæg, der ydes i forbindelse med omklassificering, afholdes ligeledes af  

 lokallønspuljen.
§ 11.  

 Forhandling og aftale De overordnede principper for fordeling og anvendelse af  

 midlerne i perioden skal drøftes mellem ledelsen og de lokale  

 organisationsrepræsentanter,  

 eventuelt i hovedsamarbejdsudvalget.
Lokale principper skal drøftes med  

 tillidsrepræsentanterne, eventuelt i samarbejdsudvalget.
 Det enkelte ministerium og (central)organisationerne  

 meddeler hinanden, hvem man har bemyndiget til at forhandle og indgå aftaler.
 Ministerierne orienterer centralorganisationerne om  

 videredelegering af midler til de enkelte institutioner.
 Udmøntning af lønforbedringer sker løbende ved lokal  

 aftale mellem ledelsen og organisationen/tillidsrepræsentanten.
 Såvel ledelsen som tillidsrepræsentanter/organisationer  

 kan fremsætte forslag om anvendelse af puljen.
Forhandlingsdatoen aftales mellem parterne.
Det  

 tilstræbes, at forhandling påbegyndes hurtigst muligt og senest en måned  

 efter,  

 at et forslag er modtaget.
Fristen kan fraviges ved lokal aftale.
§ 12. Pensionsbidrag Det kan lokalt aftales, at der indbetales pensionsbidrag  

 af varige og midlertidige tillæg til overenskomst- og tjenestemandslignende  

 ansatte m.fl., der er omfattet af forsikringsmæssige pensionsordninger.  

 Indbetaling  

 af pensionsbidrag sker efter de regler, der i øvrigt er fastsat i vedkommende  

 fællesoverenskomst, organisationsaftale, overenskomst eller aftale.
 Stk. 2.  

  

 Tilsvarende kan  

 det lokalt aftales, at der indbetales pensionsbidrag af midlertidige og  

 varige  

 tillæg til tjenestemænd og tjenestemandslignende ansatte med  

 tjenestemandspensionslignende pensionsordninger efter reglerne i aftale af  

 22.  

 april 2002 om pensionsbidrag af visse faste tillæg til tjenestemænd  

 (Cirkulære  

 af 22. april 2002, Perst. nr. 008-02).
 Stk. 3.  

  

 Pensionsbidrag  

 af tillæg indgår i beregningen af puljebelastningen.
§ 13. Nye stillinger og væsentlig  

 stillingsændring Nyoprettede stillingers varige klassificering belaster  

 ikke puljerne.
Tilsvarende gælder for kvalifikationstillæg mv., der ydes ved  

 nyansættelse i henhold til en række overenskomster.
Som supplement til den  

 varige klassificering, inkl. eventuelt tillæg, kan der aftales personlige  

 tillæg, der finansieres af lokallønspuljen.
 Hvis der i overenskomsten er adgang til at yde tillæg  

 som følge af væsentlig stillingsændring, kan lønforbedringer, der er  

 begrundet  

 i "væsentlig stillingsændring", alene ydes uden for pulje ved  

 egentlig forfremmelse, typisk efter stillingsopslag. Ændres en stilling i et  

 omfang, der må sidestilles med ansættelse i en ny stilling, kan der dog  

 ligeledes ydes tillæg uden for pulje.
 Øvrige ændringer afholdes af lokallønspulje.
§ 14. Puljebelastning og genanvendelse Varige  

 stillingsmæssige  

  

 omklassificeringer/tillæg belaster puljerne med hele  

 udgiften, og beløbet kan ikke genanvendes.
 Varige personlige  

 omklassificeringer/tillæg samt personlig tillæggelse af lønanciennitet  

 ("hop på skalaen")  

  

 belaster puljerne med 60% af udgiften, og  

 beløbet kan ikke genanvendes.
 Midlertidige  

 tillæg - herunder arbejdsbestemte tillæg -  

  

 belaster puljen med hele  

 udgiften, og beløbet kan genanvendes, når det midlertidige  

 tillæg/arbejdsbestemte  

 tillæg ophører.
 Engangsbeløb  

  

 belaster puljen med hele udgiften, og beløbet kan genanvendes året efter.
 Eventuelle pensionsbidrag, der aftales i tilknytning til  

 tillæg, indgår i beregningen af puljebelastningen.
 Særlig feriegodtgørelse og forøgede udgifter til  

 pensionsbidrag som følge af omklassificering (oprykning til højere  

 lønramme/skalatrin) indgår derimod ikke ved beregning af puljebelastningen.
 Alle tidligere genanvendelsesordninger er bortfaldet,  

 herunder genanvendelse af personlige varige omklassificeringer/tillæg, som er  

 ydet af lokale puljemidler før 1. april 1995.
§ 15. Disponible midler pr. 1. april 2005 Uforbrugte  

 puljemidler  

  

 fra perioden 1. april 2002 til 31. marts 2005 overføres til perioden  

 1. april 2005 til 31. marts 2008  

 .
 Endvidere kan puljemidler  

  

 genanvendes  

  

 efter de principper, der er beskrevet i §  

 14.
Aftale af 10. august 1993 om arbejdsbestemte tillæg er  

 ophørt.
Ordninger i henhold til denne aftale fortsætter som en del af  

 ministeriernes lokallønsordninger.
De eksisterende ordninger inkl. gældende  

 bestemmelser om regulering fortsætter som en del af de enkelte ministeriers  

 lokallønsordninger, og lokallønspuljerne opskrives med det tilsvarende beløb.  

 For så vidt angår genanvendelse, gælder reglerne i §  

  

 14.
 Herudover opskrives puljerne med 0,30 pct. af lønsummen  

 pr. 1. april 2005 for de omfattede grupper, 0,23 pct. af lønsummen pr. 1.  

 april  

 2006 og 0,22 pct. af lønsummen pr. 1. april 2007.
§ 16. Ikrafttræden og opsigelse Aftalen har virkning fra 1. april 2005.
 Aftalen kan opsiges skriftligt med 3 måneders varsel,  

 dog tidligst til 1. april 2008.
København, den 5. oktober 2006 Statsansattes Kartel Peter Waldorff Statstjenestemændenes Centralorganisation II Tommy Agerskov Thomsen Lærenes Centralorganisation Anders Bondo  

 Christensen Overenskomstansattes Centralorganisation Finn Busse Jensen Akademikernes Centralorganisation Sine Sunesen Finansministeriet P.M.V.
 E.B.
Carsten Holm Arbejdsbestemte tillæg aftalt i henhold til aftale af 10. august 1993   

 som er  

 ophørt  er videreført i lokallønspuljen, jf. § 3. Aftalerne løber  

 således  

 videre, medmindre de opsiges, eller der lokalt indgås aftaler om ændringer.
 Uforbrugte puljemidler og genanvendelige midler opskrives til aktuelt niveau  

 (1.4.05).
Bilag 1 Indbetaling af pensionsbidrag for tjenestemænd  

 m.fl.
 1.  

  

 For  

 tjenestemænd og andre ansatte med tjenestemandspensionsret indbetales  

 eventuelle pensionsbidrag til den pensionsordning, hvori vedkommende ansatte  

 er  

 berettiget til optagelse  afhængig af, hvilken organisation, der har  

 forhandlingsretten.
Statsansattes  

 Kartel 2.1.  

  

 For  

 tjenestemænd og andre ansatte med tjenestemandspensionsret, som er omfattet  

 af  

 Statsansattes Kartels forhandlingsret, indbetales eventuelle pensionsbidrag  

 til  

 StK:Supplementspension i Din Bank A/S.
For tjenestemænd og andre ansatte med  

 tjenestemandspensionsret,  

 som er fyldt 60 år på det tidspunkt, første indbetaling til ordningen skal  

 foretages, skal indbetaling dog ske til StK:Supplementslivrente i  

 StK:Pension.
 2.2.  

  

 Dog  

 indbetales eventuelle pensionsbidrag for tjenestemænd og ansatte omfattet af  

 civilarbejderloven, som er omfattet af Hærens Konstabel- og Korporalforenings  

 forhandlingsret, til Hærens Konstabel- og Korporalforenings Pensionsfond.
Statstjenestemændenes Centralorganisation II 3.1.  

  

 For  

 tjenestemænd og andre ansatte med tjenestemandspensionsret, som er omfattet  

 af  

 Statstjenestemændenes Centralorganisation IIs forhandlingsret, indbetales  

 eventuelle pensionsbidrag til CO II-Konto i PFA Pension.
3.2.  

  

 Dog  

 indbetales eventuelle pensionsbidrag for tjenestemænd og andre ansatte med  

 tjenestemandspensionsret under a)  

 	  

 Dansk Socialrådgiverforenings, b)  

 	  

 Dansk Sygeplejeråds, c)  

 	  

 Danske  

 Bioanalytikeres, d)  

 	  

 Danske  

 Fysioterapeuters, e)  

 	  

 Den almindelige  

 danske Jordemoderforenings eller f)  

 	  

 Ergoterapeutforeningens  

 forhandlingsområde til PKA/Aktiva Pension A/S.
 Finansministeriet forudsætter, at PKA/Aktiva Pension A/S  

 klausulerer den enkelte ansattes pensionsordning i overensstemmelse med  

 reglerne i § 5 i aftale af 22. april 2002 om pensionsbidrag af visse faste  

 tillæg til tjenestemænd (Cirkulære af 22. april 2002, Perst. nr. 008-02).
Lærernes Centralorganisation og  

 Overenskomstansattes Centralorganisation 4.1.  

  

 For  

 tjenestemænd og andre ansatte med tjenestemandspensionsret, som er omfattet  

 af  

 Lærernes Centralorganisations forhandlingsret, indbetales eventuelle  

 pensionsbidrag til PlusPENSION i Lærernes Pension, jf. dog pkt. 4.2 og 4.3.
 4.2.  

  

 For  

 tjenestemænd og ansatte omfattet af civilarbejderloven under  

 Centralforeningen  

 for Stampersonels forhandlingsret, tilsluttet Overenskomstansattes  

 Centralorganisation, indbetales eventuelle pensionsbidrag til  

 tillægspensionsordningen  

 i Centralforeningen for Stampersonels Kapitalpensionsfond.
 4.3.  

  

 For  

 tjenestemænd og ansatte omfattet af civilarbejderloven, som henhører under  

 forhandlingsområdet for andre faglige organisationer tilsluttet  

 Overenskomstansattes  

 Centralorganisation, indbetales eventuelle pensionsbidrag til PFA-Konto i PFA  

 Pension.
Akademikernes  

 Centralorganisation 5.  

  

 For  

 tjenestemænd og andre ansatte med tjenestemandspensionsret, som er omfattet  

 af  

 Akademikernes Centralorganisations forhandlingsret, indbetales eventuelle  

 pensionsbidrag til den almindelige ordning i den pensionskasse/-ordning,  

 hvori  

 vedkommende ansatte er berettiget til optagelse.
Organisation Pensionskasse/-ordning Ansatte Arkitekters Råd Arkitekternes Pensionskasse Bibliotekarforbundet Supplerende Pension for Tjenestemandsansatte  

 Bibliotekarer i Staten i Din Bank A/S (Nu Skandiabanken). Dog indbetales  

 pensionsbidragene  

 til Supplerende Pension i Kommunernes Pensionsforsikring A/S, hvis den  

 ansatte  

 er fyldt 60 år på det tidspunkt, første indbetaling af pensionsbidrag  

 foretages.
