Ankestyrelsens principafgørelse 3-13 om sygedagpenge - arbejde i udlandet - ophold her i landet - EU regler - lovvalg Resume:
Principafgørelsen fastslår Retten til sygedagpenge er betinget af, atpersonen har lovligt ophold her i landet.
 En person har dog uanset lovligt ophold her i landet ikke ret til danske sygedagpenge, hvis han efter EF-forordning 883/2004 er omfattet af en anden medlemsstats lovgivning om social sikring.
En person kan kun være omfattet af én medlemsstats lovgivning.
Personen er som udgangspunkt omfattet af lovgivningen om social sikring i den medlemsstat, hvor han arbejder.
 En person, som er vendt tilbage til Danmark efter beskæftigelse/sygemelding under beskæftigelsen i et andet EU/EØS-land, er under sin fortsatte sygeperiode omfattet af sygedagpengelovgivningen i det andet EU/EØS-land.
 Han vil efter sin tilbagevenden til Danmark først blive omfattet af dansk sygedagpengelovgivning i forbindelse med en ny sygeperiode, som ikke er relateret til beskæftigelsen i det andet EU/EØS-land.
 Love:
Lov om sygedagpenge - lovbekendtgørelse nr. 653 af 26. juni 2012 - § 5 Afgørelse:
1. Baggrund for at behandle sagen Ankestyrelsens Beskæftigelsesudvalg harbehandlet sagen for at afklare, om en borger har ret til danske sygedagpenge efter tilbagevenden til Danmark, når den pågældende har arbejdet i et andet EU/EØS-land og er blevet syg under denne beskæftigelse.
2. Reglerne Det fremgår af § 5, nr. 2, i lov om sygedagpenge, at personer med ophold her i landet eller indkomst omfattet af § 4, stk. 1, ikke kan opnå sygedagpenge, i det omfang de efter EF-forordning nr. 883/2004 af 29. april 2004 om koordinering af de sociale sikringsordninger er omfattet af en anden medlemsstats lovgivning om social sikring.
 Det fremgår endvidere af 11, stk. 1, i forordningen, at personer, der er omfattet af forordningen, alene er undergivet lovgivningen i én medlemsstat.
 Det fremgår desuden af artikel 11, stk. 3, litra a, i forordningen, at med forbehold af artikel 12-16 er en person, der udøver lønnet beskæftigelse eller selvstændig virksomhed i en medlemsstat, omfattet af denne medlemsstats lovgivning.
3. Andre Principafgørelser 002-13 der beskriver de særlige regler for Grønland.
Om en borgers ret til danske sygedagpenge efter tilbagevenden til Danmark, når den pågældende har arbejdet og modtaget ydelser på grund af sygdom i Grønland.
4. Den konkrete afgørelse Ankestyrelsens Beskæftigelsesudvalg har i møde truffet afgørelse i sagen om, hvorvidt en borger har ret til danske sygedagpenge efter tilbagevenden til Danmark, når den pågældende har arbejdet og modtaget ydelser på grund af sygdom i et andet EU-land.
Resultatet er  Du har ikke ret til danske sygedagpenge Vi er således kommet til samme resultat som Beskæftigelsesankenævnet i Statsforvaltningen YY dog med en ændret begrundelse.
Vi har ikke taget stilling til spørgsmålet om, hvorvidt kommunens vejledning af dig har været fyldestgørende.
Hvis du ønsker at søge de engelske myndigheder om yderligere hjælp på grund af sygdom, kan du kontakte kommunen, som kan vejlede dig om den nærmere fremgangsmåde herfor.
 Der var enighed på mødet.
Begrundelsen for afgørelsen Ankestyrelsens Beskæftigelsesudvalg finder, at du ikke har ret til danske sygedagpenge, da du ikke er omfattet af dansk sygedagpengelovgivning.
 Vi har lagt vægt på, at du har arbejdet i et andet EU-land, at du blev syg under denne beskæftigelse, og at du fortsat er syg.
 Du er under din fortsatte sygeperiode stadig omfattet af engelsk lovgivning.
En borger er ikke omfattet af dansk sygedagpengelovgivning efter tilbagevenden til Danmark fra et andet EU/EØS - land, når den pågældende har været beskæftiget i dette land og er blevet syg under denne beskæftigelse.
Borgeren vil i det tilfælde være omfattet af sygedagpengelovgivningen i det andet EU-land.
 Du vil efter din tilbagevenden til Danmark først blive omfattet af dansk sygedagpengelovgivning i forbindelse med en ny sygeperiode, forudsat at du i øvrigt opfylder betingelserne for ret til sygedagpenge.
Vi har ikke taget stilling til spørgsmålet om, hvorvidt kommunens vejledning af dig har været fyldestgørende.
Hvis du ønsker at søge de engelske myndigheder om yderligere hjælp på grund af sygdom, kan du kontakte kommunen, som kan vejlede dig om den nærmere fremgangsmåde herfor.
Bemærkninger til klagen Foreningen X har på dine vegne anført, at der ikke er taget stilling til, om du er omfattet af sygedagpengelovens § 32, stk. 1, nr. 2, og § 51 som følge af artikel 11, nr. 3, litra C og artikel 65, stk. 2, i Europa-parlamentets og rådets forordning (EF) nr. 883/2004 af 29. april 2004 om koordinering af de sociale sikringsordninger.
 Da du ikke er omfattet af dansk sygedagpengelovgivning, har vi ikke taget stilling det ovenfor anførte.
Foreningen X har anført, at kommunen ikke har ydet dig bistand i forhold til at undersøge, om du havde ret til ydelse fra England, eller om du havde ret til danske sygedagpenge.
Foreningen har i den forbindelse henvist til retssikkerhedslovens § 6 og 7 og forordningens artikler 21 og 76.
 Vi henviser til begrundelsen for afgørelsen.
Oplysninger i sagen Vi har afgjort sagen på grundlag af:
