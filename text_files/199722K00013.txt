Nr LSF 13 Forslag til Lov om ændring af lov om valg til Folketinget, lov om  

 kommunale valg og lov om valg af danske repræsentanter til Europa-Parlamentet  

 (Ændringer vedrørende brevstemmeafgivning som følge af lov om social service  

 m.v.) Fremsat af indenrigsministeren (Thorkild Simonsen) den 26. marts 1998 Vedtaget ved tredjebehandling den 28. april 1998 Lov nr. 255 af 04/05/1998 § 1 I lov om valg til Folketinget, jf. lovbekendtgørelse nr. 488 af 11. juni  

 1997, foretages følgende ændringer:
 1. § 54, stk. 1, affattes således:
 »Vælgere, der er indlagt på eller optaget i følgende institutioner,  

 boformer m.v., kan brevstemme i institutionen, boformen m.v.:
 1) Sygehuse.
 2) Plejehjem og beskyttede boliger, der drives efter reglerne i lov om  

 social service.
3) Boformer for voksne tilvejebragt af amtskommunen efter reglerne i lov  

 om social service til længerevarende eller midlertidigt ophold til personer,  

 der på grund af betydelig nedsat fysisk eller psykisk funktionsevne har  

 særlige behov, og boformer for voksne, der drives efter nævnte lovs  

 forsøgsbestemmelser, samt opholdssteder uden for de pågældendes bolig, hvor  

 kommunen efter reglerne i nævnte lov giver tilbud om personlig hjælp, omsorg  

 og pleje m.v. til personer, som på grund af midlertidig eller varigt nedsat  

 fysisk eller psykisk funktionsevne har behov herfor.
Kommunalbestyrelsen kan  

 dog beslutte, at brevstemmeafgivning i de boformer, der er nævnt i 1. pkt., i  

 stedet skal ske efter reglerne i stk. 3 om brevstemmeafgivning i hjemmet.  

 Kommunalbestyrelsen kan endvidere beslutte, at der ikke skal foretages  

 brevstemmeafgivning i forbindelse med de tilbud, der er nævnt i 1. pkt.
4) Almene ældreboliger, der er omfattet af lov om almene boliger samt  

 støttede private andelsboliger m.v., og ældreboliger, der er omfattet af lov  

 om boliger for ældre og personer med handicap.
Kommunalbestyrelsen kan dog  

 beslutte, at brevstemmeafgivning i ældreboliger i stedet skal ske efter  

 reglerne i stk. 3 om brevstemmeafgivning i hjemmet.« 2 . I § 54, stk. 3, 1. pkt., indsættes efter  

 »institutioner,»: »boformer m.v.,».
 3. I § 54, stk. 3, indsættes efter 2. pkt.:
»Hvis tolv dage før valgdagen er en lørdag eller søndag, forlænges  

 fristen for at indgive anmodning om at brevstemme i hjemmet til førstkommende  

 mandag kl. 12.« § 2 I lov om kommunale valg, jf. lovbekendtgørelse nr. 258 af 4. april 1997,  

 som ændret ved § 6 i lov nr. 232 af 2. april 1997, foretages følgende  

 ændringer:
 1. § 60, stk. 1, affattes således:
 »Vælgere, der er indlagt på eller optaget i følgende institutioner,  

 boformer m.v., kan brevstemme i institutionen, boformen m.v.:
 1) Sygehuse.
 2) Plejehjem og beskyttede boliger, der drives efter reglerne i lov om  

 social service.
3) Boformer for voksne tilvejebragt af amtskommunen efter reglerne i lov  

 om social service til længerevarende eller midlertidigt ophold til personer,  

 der på grund af betydelig nedsat fysisk eller psykisk funktionsevne har  

 særlige behov, og boformer for voksne, der drives efter nævnte lovs  

 forsøgsbestemmelser, samt opholdssteder uden for de pågældendes bolig, hvor  

 kommunen efter reglerne i nævnte lov giver tilbud om personlig hjælp, omsorg  

 og pleje m.v. til personer, som på grund af midlertidig eller varigt nedsat  

 fysisk eller psykisk funktionsevne har behov herfor.
Kommunalbestyrelsen kan  

 dog beslutte, at brevstemmeafgivning i de boformer, der er nævnt i 1. pkt., i  

 stedet skal ske efter reglerne i stk. 3 om brevstemmeafgivning i hjemmet.  

 Kommunalbestyrelsen kan endvidere beslutte, at der ikke skal foretages  

 brevstemmeafgivning i forbindelse med de tilbud, der er nævnt i 1. pkt.
4) Almene ældreboliger, der er omfattet af lov om almene boliger samt  

 støttede private andelsboliger m.v., og ældreboliger, der er omfattet af lov  

 om boliger for ældre og personer med handicap.
Kommunalbestyrelsen kan dog  

 beslutte, at brevstemmeafgivning i ældreboliger i stedet skal ske efter  

 reglerne i stk. 3 om brevstemmeafgivning i hjemmet.« 2 . I § 60, stk. 3, 1. pkt., ændres »eller  

 boliger« til: », boformer m.v.« 3. I § 106, stk. 3, 2. pkt., ændres »efter reglerne i  

 lov om kommunernes styrelse« til: »som fastsat efter lov om  

 offentlige arkiver m.v.« § 3 I lov om valg af danske repræsentanter til Europa-Parlamentet, jf.  

 lovbekendtgørelse nr. 157 af 4. marts 1994, som ændret ved § 22 i lov nr. 386  

 af 22. maj 1996 og lov nr. 17 af 13. januar 1997, foretages følgende ændring:
 1. § 26, stk. 4, affattes således:
»Stk. 4. Brevstemmematerialet består af stemmeseddel,  

 konvolut, følgebrev og yderkuvert.
Indenrigsministeren bestemmer  

 brevstemmematerialets nærmere indhold og udformning.
Indenrigsministeren  

 tilvejebringer brevstemmematerialet.
Indenrigsministeren kan bestemme, at  

 følgebreve og yderkuverter, der er tilvejebragt af kommunalbestyrelsen, skal  

 sidestilles med følgebreve og yderkuverter tilvejebragt af  

 indenrigsministeren.« § 4 Loven træder i kraft den 1. juli 1998. § 1, nr. 3, træder dog i kraft  

 dagen efter bekendtgørelsen i Lovtidende.
Oprindeligt fremsat forslag § 1 I lov om valg til Folketinget, jf. lovbekendtgørelse nr. 488 af 11. juni  

 1997, foretages følgende ændringer:
 1. § 54, stk. 1, affattes således:
 »Vælgere, der er indlagt på eller optaget i følgende institutioner,  

 boformer m.v., kan brevstemme i institutionen, boformen m.v.:
 1) Sygehuse.
 2) Plejehjem og beskyttede boliger, der er drives efter reglerne i lov om  

 social service.
3) Boformer for voksne tilvejebragt af amtskommunen efter reglerne i lov  

 om social service til længerevarende eller midlertidigt ophold til personer,  

 der på grund af betydelig nedsat fysisk eller psykisk funktionsevne har  

 særlige behov, og boformer for voksne, der drives efter nævnte lovs  

 forsøgsbestemmelser, samt opholdssteder uden for de pågældendes bolig, hvor  

 kommunen efter reglerne i nævnte lov giver tilbud om personlig hjælp, omsorg  

 og pleje m.v. til personer, som på grund af midlertidig eller varigt nedsat  

 fysisk eller psykisk funktionsevne har behov herfor.
Kommunalbestyrelsen kan  

 dog beslutte, at brevstemmeafgivning i de boformer, der er nævnt i 1. pkt., i  

 stedet skal ske efter reglerne i stk. 3 om brevstemmeafgivning i hjemmet.  

 Kommunalbestyrelsen kan endvidere beslutte, at der ikke skal foretages  

 brevstemmeafgivning i forbindelse med de tilbud, der er nævnt i 1. pkt.
4) Almene ældreboliger, der er omfattet af lov om almene boliger samt  

 støttede private andelsboliger m.v., og ældreboliger, der er omfattet af lov  

 om boliger for ældre og personer med handicap.
Kommunalbestyrelsen kan dog  

 beslutte, at brevstemmeafgivning i ældreboliger i stedet skal ske efter  

 reglerne i stk. 3 om brevstemmeafgivning i hjemmet.«.
 2 . I § 54, stk. 3, 1. pkt., indsættes efter  

 »institutioner,»: »boformer m.v.,».
 3. I § 54, stk. 3, indsættes efter 2. pkt.:
 »Hvis tolv dage før valgdagen er en lørdag eller søndag, forlænges  

 fristen for at indgive anmodning om at brevstemme i hjemmet til førstkommende  

 mandag kl. 12.«.
§ 2 I lov om kommunale valg, jf. lovbekendtgørelse nr. 258 af 4. april 1997,  

 som ændret ved § 6 i lov nr. 232 af 2. april 1997, foretages følgende  

 ændringer:
 1. § 60, stk. 1, affattes således:
 »Vælgere, der er indlagt på eller optaget i følgende institutioner,  

 boformer m.v., kan brevstemme i institutionen, boformen m.v.:
 1) Sygehuse.
 2) Plejehjem og beskyttede boliger, der er drives efter reglerne i lov om  

 social service.
3) Boformer for voksne tilvejebragt af amtskommunen efter reglerne i lov  

 om social service til længerevarende eller midlertidigt ophold til personer,  

 der på grund af betydelig nedsat fysisk eller psykisk funktionsevne har  

 særlige behov, og boformer for voksne, der drives efter nævnte lovs  

 forsøgsbestemmelser, samt opholdssteder uden for de pågældendes bolig, hvor  

 kommunen efter reglerne i nævnte lov giver tilbud om personlig hjælp, omsorg  

 og pleje m.v. til personer, som på grund af midlertidig eller varigt nedsat  

 fysisk eller psykisk funktionsevne har behov herfor.
Kommunalbestyrelsen kan  

 dog beslutte, at brevstemmeafgivning i de boformer, der er nævnt i 1. pkt., i  

 stedet skal ske efter reglerne i stk. 3 om brevstemmeafgivning i hjemmet.  

 Kommunalbestyrelsen kan endvidere beslutte, at der ikke skal foretages  

 brevstemmeafgivning i forbindelse med de tilbud, der er nævnt i 1. pkt.
4) Almene ældreboliger, der er omfattet af lov om almene boliger samt  

 støttede private andelsboliger m.v., og ældreboliger, der er omfattet af lov  

 om boliger for ældre og personer med handicap.
Kommunalbestyrelsen kan dog  

 beslutte, at brevstemmeafgivning i ældreboliger i stedet skal ske efter  

 reglerne i stk. 3 om brevstemmeafgivning i hjemmet.«.
 2 . I § 60, stk. 3, 1. pkt., ændres »eller  

 boliger« til: »,boformer m.v.«.
 3. I § 106, stk. 3, 2. pkt., ændres »efter reglerne i  

 lov om kommunernes styrelse« til: »som fastsat efter lov om  

 offentlige arkiver m.v.«.
§ 3 I lov om valg af danske repræsentanter til Europa-Parlamentet, jf.  

 lovbekendtgørelse nr. 157 af 4. marts 1994, som ændret ved § 22 i lov nr. 386  

 af 22. maj 1996 og lov nr. 17 af 13. januar 1997, foretages følgende ændring:
 1. § 26, stk. 4, affattes således:
» Stk. 4. Brevstemmematerialet består af stemmeseddel,  

 konvolut, følgebrev og yderkuvert.
Indenrigsministeren bestemmer  

 brevstemmematerialets nærmere indhold og udformning.
Indenrigsministeren  

 tilvejebringer brevstemmematerialet.
Indenrigsministeren kan bestemme, at  

 følgebreve og yderkuverter, der er tilvejebragt af kommunalbestyrelsen, skal  

 sidestilles med følgebreve og yderkuverter tilvejebragt af  

 indenrigsministeren.«.
§ 4 Loven træder i kraft den 1. juli 1998. § 1, nr. 3, træder dog i kraft  

 dagen efter bekendtgørelsen i Lovtidende.
Bemærkninger til lovforslaget Almindelige bemærkninger 1. Formålet med lovforslaget og lovforslagets hovedindhold Formålet med lovforslaget er at gennemføre ændringer af reglerne i  

 folketingsvalgloven og den kommunale valglov om brevstemmeafgivning i  

 institutioner som følge af, at bistandsloven med virkning fra 1. juli 1998  

 afløses af bl.a. lov om social service (lov nr. 454 af 10. juni 1997).  

 Lovforslaget indeholder endvidere et forslag om, at folketingsvalglovens  

 almindelige frist for at indgive anmodning om at brevstemme i hjemmet  

 suppleres med en særlig frist for de tilfælde, hvor folketingsvalg,  

 folkeafstemninger eller valg til Europa-Parlamentet afholdes på en torsdag  

 eller fredag og ikke på f.eks. en tirsdag.
Herudover foreslås gennemført  

 ændringer vedrørende brevstemmematerialet til Europa-Parlamentsvalg, som  

 svarer til de ændringer vedrørende brevstemmematerialet til folketingsvalg og  

 kommunale valg, der blev gennemført i henholdsvis 1994 og 1997, samt enkelte  

 andre ændringer af folketingsvalgloven og den kommunale valglov som en  

 konsekvens af ændringer i lovgivningen i øvrigt.
Disse konsekvensændringer er  

 af teknisk karakter.
De gældende regler i folketingsvalgloven og den kommunale valglov om  

 brevstemmeafgivning i institutioner er knyttet til bistandsloven i den  

 forstand, at visse af de institutioner, hvor der skal foranstaltes  

 brevstemmeafgivning som et tilbud til alle de vælgere, der er indlagt på  

 eller optaget i vedkommende institution, er afgrænset i relation til deres  

 status efter bistandsloven.
Bistandslovens regler om plejehjem og beskyttede  

 boliger samt andre døgninstitutioner m.v. for voksne afløses med virkning fra  

 1. juli 1998 af regler i lov om social service om plejehjem og beskyttede  

 boliger samt boformer m.v. for voksne med særlige behov som følge af  

 betydelig nedsat fysisk eller psykisk funktionsevne m.v.
Bestemmelserne i  

 folketingsvalgloven og den kommunale valglov om brevstemmeafgivning i  

 institutioner m.v. skal derfor i stedet afgrænses i henhold til loven om  

 social service.
Loven om social service nødvendiggør derimod ikke ændringer  

 af brevstemmereglerne i Europa-Parlamentsvalgloven, idet reglerne om  

 brevstemmeafgivning i denne lov i alt væsentligt består i en henvisning til  

 brevstemmereglerne i folketingsvalgloven.
I bemærkningerne nedenfor til § 1,  

 nr. 1, er der nærmere redegjort for, hvilke institutioner m.v. der berøres af  

 lovforslaget.
Vedrørende forslaget om at supplere den gældende frist for at indgive  

 anmodning om at brevstemme i hjemmet med en særlig frist bemærkes, at den  

 gældende frist - kl. 18 tolv dage før valgdagen - er indrettet efter, at  

 valgdagen er en tirsdag, idet fristen da udløber en torsdag, hvor de fleste  

 kommuner traditionelt har lang åbningstid.
Hvis valgdagen er en torsdag eller  

 fredag, udløber fristen en lørdag eller søndag.
Dette er imidlertid  

 uhensigtsmæssigt, da de kommunale administrationer normalt holder lukket  

 lørdag og søndag, hvorfor der skal etableres særlige vagtordninger med  

 henblik på udlevering af ansøgningsskemaer og modtagelse af anmodninger i  

 forbindelse med fristens udløb.
Det foreslås derfor, at fristen forlænges til  

 den førstkommende mandag i tilfælde, hvor 12 dage før valgdagen falder på en  

 lørdag eller søndag.
Forslaget kan få betydning ved folketingsvalg,  

 folkeafstemninger og valg til Europa-Parlamentet, men ikke ved kommunale  

 valg, hvor det er lovfæstet, at valget skal afholdes en tirsdag.
Med hensyn  

 til den nærmere begrundelse for forslaget henvises til bemærkningerne  

 nedenfor til § 1, nr. 3.
 Vedrørende forslaget til ændring af reglerne om brevstemmematerialet til  

 Europa-Parlamentsvalg henvises til bemærkningerne nedenfor til § 3, nr. 1,  

 mens der om de ændringer af folketingsvalgloven og den kommunale valglov, der  

 er en konsekvens af ændringer i anden lovgivning end bistandsloven, henvises  

 til bemærkningerne nedenfor til § 1, nr. 1 (vedrørende § 54, stk. 1, nr. 4)  

 henholdsvis § 2, nr. 3.
 2. Lovforslagets økonomiske og administrative konsekvenser m.v.
Lovforlaget medfører ingen økonomiske eller administrative konsekvenser  

 for hverken staten eller kommunerne.
Lovforslaget har ingen erhvervsmæssige  

 eller miljømæssige konsekvenser og indeholder ingen EU-retlige aspekter.
3. Forhandlinger om lovforlaget Lovforlaget har været forelagt for Justitsministeriet, Finansministeriet,  

 Statsministeriet, Socialministeriet og Boligministeriet.
Lovforslaget er  

 endvidere sendt til høring hos Kommunernes Landsforening samt Københavns,  

 Frederiksberg, Odense, Århus og Aalborg Kommuner.
Bemærkninger til lovforslagets enkelte bestemmelser Folketingsvalgloven Til § 1 Til nr. 1 Ved forslaget til ny affattelse af § 54, stk. 1, er de institutioner m.v.,  

 der er opregnet i stk. 1, nr. 2 og 3, og som hidtil har været afgrænset i  

 relation til deres status efter bistandsloven, blevet afgrænset i relation  

 til deres status efter lov om social service (serviceloven). Indledningen til  

 stk. 1 er ændret som følge af den nye affattelse af nr. 2 og 3, og i nr.  

 4.(ældreboliger) er foretaget ændringer af teknisk karakter.
Nr. 1(sygehuse)  

 er uændret.
 De institutionstyper, der er omfattet af gældende lovs § 54, stk. 1, nr.  

 2, er (almindelige) plejehjem, der drives efter bistandslovens § 81, særlige  

 plejehjem, der drives efter bistandslovens § 112, stk. 2, og beskyttede  

 boliger, der drives efter bistandslovens § 81. Forslaget til ny nr. 2  

 omfatter de almindelige plejehjem og beskyttede boliger, der efter  

 ikrafttrædelsen af serviceloven vil blive drevet efter denne lovs § 140, stk.  

 1. Forslaget til ny nr. 2 omfatter derimod ikke særlige plejehjem, idet disse  

 foreslås overført til den gruppe af institutioner (boformer), der er omfattet  

 af nr. 3, hvor brevstemmeafgivning kan - men ikke skal - ske efter reglerne  

 om brevstemmeafgivning i institutioner, jf. nærmere nedenfor om begrundelsen  

 herfor.
De institutionstyper, der er omfattet af gældende lovs § 54, stk. 1, nr.  

 3, er dagcentre og daghjem (institutionstilbud) efter bistandslovens § 50,  

 stk. 1, nr. 1, og institutioner for voksne med vidtgående fysiske eller  

 psykiske handicap, der drives efter reglerne i bistandslovens § 112, stk. 1,  

 samt døgninstitutioner for voksne, der drives efter forsøgsbestemmelsen i  

 bistandslovens § 138 b, stk. 1. De nævnte institutionstyper m.v. er ligeledes  

 omfattet af forslaget til ny nr. 3. De i forslaget nævnte tilbud om personlig  

 hjælp, omsorg og pleje m.v., der ydes på opholdssteder uden for de  

 påglældendes bolig til personer, som på grund af nedsat fysisk eller psykisk  

 funktionsevne har behov herfor, jf. servicelovens § 71, stk. 1, omfatter  

 således tilbud, som hidtil typisk har fundet sted i daghjem og dagcentre.  

 (Det bemærkes, at betegnelserne daghjem og dagcentre udgik af bistandsloven  

 ved en lovændring i 1996, men funktionerne er videreført som  

 institutionstilbud efter bistandslovens § 50, stk. 1, nr. 1). Institutioner  

 for voksne med vidtgående fysiske eller psykiske handicap videreføres, sammen  

 med de hidtidige særlige plejehjem, jf. ovenfor, som boformer for personer,  

 der på grund af betydelig nedsat fysisk eller psykisk funktionsevne har  

 særlige behov.
Der henvises herved til servicelovens § 92, stk. 1, om  

 boformer egnet til længerevarende ophold for disse persongrupper og til § 93,  

 stk. 1, nr. 1, om pladser i boformer til midlertidigt ophold.
Bistandslovens  

 forsøgsbestemmelser, og dermed muligheden for at drive døgninstitutioner  

 (boformer) for voksne på forsøgsbasis, videreføres ved servicelovens  

 forsøgsbestemmelser i § 138, stk. 1.
Forslaget til ny nr. 3 omfatter ud over de hidtidige institutionstyper  

 m.v. også de særlige plejehjem, der hidtil har været omfattet af nr. 2, jf.  

 ovenfor.
Baggrunden herfor er især af teknisk karakter, idet det efter  

 serviceloven ikke vil være muligt som hidtil begrebsmæssigt at sondre mellem  

 særlige plejehjem og institutioner (boformer) for voksne med vidtgående  

 fysiske og psykiske handicap.
Det vil derfor heller ikke være muligt at  

 opretholde en sådan sondring i relation til folketingsvalglovens (og den  

 kommunale valglovs) bestemmelser om brevstemmeafgivning i institutioner.
Når  

 det i denne situation foreslås, at de særlige plejehjem overføres til nr. 3 -  

 i stedet for at institutioner (boformer) for voksne med vidtgående fysiske  

 eller psykiske handicap overføres til nr. 2 - skyldes det, at en sådan  

 løsning må anses for mest tidssvarende.
 Udviklingen hen imod mere fleksible institutionstilbud/boformer m.v. til  

 personer, der har særlige behov, har medført, at det må anses for  

 hensigtsmæssigt, at kommunalbestyrelsen på tilsvarende måde får mulighed for  

 at afpasse tilbuddet om brevstemmeafgivning efter behovene herfor blandt de  

 personer, der er optaget i de forskellige institutionstyper/boformer m.v.  

 Forskellen mellem nr. 2-institutioner og nr. 3-institutioner/boformer m.v. i  

 denne sammenhæng er, at brevstemmeafgivning efter institutionsreglerne er  

 obligatorisk for så vidt angår nr. 2-institutionerne, mens  

 kommunalbestyrelsen for så vidt angår nr. 3-institutioner/boformer m.v. har  

 mulighed for at beslutte, at brevstemmeafgivningen i stedet skal ske efter  

 reglerne om brevstemmeafgivning i vælgerens hjem, såfremt det skønnes mere  

 hensigtsmæssigt ud fra de lokale forhold, herunder behovene hos de personer,  

 der er optaget i de pågældende institutioner/boformer.
 Det kan i denne forbindelse bemærkes, at forskellen mellem reglerne om  

 brevstemmeafgivning efter institutionsreglerne og reglerne om  

 brevstemmeafgivning i vælgerens hjem i alt væsentligt består i, at tilbuddet  

 om at brevstemme ifølge institutionsreglerne uanmodet skal gives til alle  

 vælgere, der er optaget i den pågældende institution/boform m.v., uanset om  

 den pågældende vælger rent faktisk måtte være forhindret i at møde frem på  

 afstemningsstedet, mens brevstemmeafgivning i vælgerens hjem kun foranstaltes  

 efter individuel anmodning herom (indgivet senest 12 dage før valgdagen) og  

 på betingelse af, at vælgeren på grund af sygdom eller manglende førlighed  

 ikke kan møde frem på afstemningsstedet på valgdagen.
Forslaget til ny affattelse af nr. 4 om brevstemmeafgivning i ældreboliger  

 er af teknisk karakter.
Titlen på loven om almene boliger m.v. er således  

 ændret ved § 1, nr. 1, i lov nr. 970 af 17. december 1997 om ændring af lov  

 om almene boliger m.v., lov om boligbyggeri, lov om byfornyelse og  

 boligforbedring, lov om individuel boligstøtte, lov om leje, lov om  

 midlertidig regulering af boligforholdene og lov om ejerlejligheder.
For så  

 vidt angår den tidligere, men dog fortsat i visse henseender gældende, lov om  

 boliger for ældre og personer med handicap, er der udsendt nye  

 lovbekendtgørelser, der er trådt i stedet for den (nr. 316 af 24. april  

 1996), der er nævnt i nr. 4, senest lovbekendtgørelse nr. 513 af 19. juni  

 1997.
Til nr. 2 Forslaget, der er af teknisk karakter, er en konsekvens af, at betegnelsen  

 »institutioner« eller lignende ikke indgår i lov om social service,  

 men er erstattet af betegnelser som »boformer« eller lignende.
Til nr. 3 Som nævnt i de almindelige bemærkninger, er den gældende frist for at  

 indgive anmodning om at brevstemme i hjemmet indrettet efter, at valgdagen er  

 en tirsdag.
Når valgdagen er en tirsdag, udløber fristen - kl. 18 tolv dage  

 før valgdagen - på en torsdag, hvor de fleste kommuner traditionelt har lang  

 åbningstid.
Inden for ordinær (lang) åbningstid er der således personale til  

 stede, der kan udlevere ansøgningsskemaer og modtage anmodninger i  

 forbindelse med fristens udløb.
Fristen tolv dage før valgdagen skal i øvrigt  

 ses på baggrund af, at kommunerne, herunder de store kommuner, skal have den  

 fornødne tid til at tilrettelægge og gennemføre brevstemmeafgivningen i  

 hjemmet for de vælgere, der indgiver anmodning herom, og som opfylder  

 betingelserne herfor.
I tilfælde, hvor valgdagen er en torsdag, falder kl. 18 tolv dage før  

 valgdagen på en lørdag og på en søndag med en fredag som valgdag.
For  

 kommunerne er det uhensigtsmæssigt, at fristen udløber en lørdag eller  

 søndag, hvor kommunens administration normalt er lukket, og hvor der derfor  

 skal etableres særlige vagtordninger til at varetage opgaver i forbindelse  

 med udløbet af fristen, jf. ovenfor.
Udløbet af fristen en lørdag eller  

 søndag, indebærer endvidere, at de afsluttende forberedelser vedrørende  

 brevstemmeafgivning i hjemmet rent praktisk må udskydes til den førstkommende  

 mandag, hvorfor en tilsvarende udskydelse af selve fristen normalt ikke vil  

 indebære nogen reel forkortelse af tiden til de afsluttende forberedelser.
Det bemærkes, at kommunen har pligt til at sørge for, at de vælgere, der  

 har hjemmehjælp m.v., og som må antages at opfylde betingelserne for at  

 stemme i hjemmet, via hjemmehjælpen m.v. får udleveret det foreskrevne  

 ansøgningsskema, som hjemmehjælpen om fornødent skal være vælgeren  

 behjælpelig med at udfylde og indsende.
Kommunen har derfor i betydeligt  

 omfang - via passende instruktion til hjemmehjælpen m.v. - mulighed for at  

 sikre sig, at anmodninger om at brevstemme i hjemmet indgives i god tid inden  

 udløbet af den almindelige frist, og dermed at der bliver så god tid som  

 muligt til at forberede og gennemføre brevstemmeafgivningen i hjemmet.
 På denne baggrund foreslås, at fristen for at indgive anmodning om at  

 brevstemme i hjemmet udskydes til førstkommende mandag kl. 12 i tilfælde,  

 hvor tolv dage før valgdagen falder på en lørdag eller søndag.
Bestemmelserne om brevstemmeafgivning til folkeafstemninger, jf.  

 folketingsvalglovens § 100, og til Europa-Parlamentsvalg, jf.  

 Europa-Parlamentsvalglovens § 26, består i alt væsentligt i en henvisning til  

 de regler, der gælder ved folketingsvalg.
Den særlige frist vil derfor også  

 finde anvendelse ved folkeafstemninger og Europa-Parlamentsvalg.
 Den forestående folkeafstemning om Amsterdam-Traktaten skal afholdes en  

 torsdag (den 28. maj 1998), og 12-dages fristen vil derfor efter de gældende  

 regler udløbe en lørdag (den 16. maj 1998 kl. 18). Det vil derfor være  

 hensigtsmæssigt, såfremt den særlige frist kan finde anvendelse allerede ved  

 den forstående folkeafstemning, jf. ikrafttrædelsesbestemmelsen i § 4 og  

 bemærkningerne hertil nedenfor.
 Det tilføjes, at der ikke er behov for at indsætte en tilsvarende  

 bestemmelse i den kommunale valglov, da det, som nævnt i de almindelige  

 bemærkninger, er lovfæstet, at kommunale valg afholdes en tirsdag, jf. den  

 kommunale valglovs § 6, stk. 2.
Den kommunale valglov Til § 2 Til nr. 1 De ændringer, der foreslås i den kommunale valglovs bestemmelser om  

 brevstemmeafgivning i institutioner m.v., er identiske med dem, der foreslås  

 i folketingsvalgloven.
Der henvises derfor til bemærkningerne ovenfor til §  

 1, nr. 1.
Til nr. 2 Den foreslåede ændring er indholdsmæssigt identisk med den, der foreslås i  

 folketingsvalgloven.
Der henvises derfor til bemærkningerne ovenfor til § 1,  

 nr. 2.
Til nr. 3 Forslaget er en konsekvens af, at bestemmelserne om kommunernes arkivalier  

 nu er fastsat efter lov nr. 337 af 14. maj 1992 om offentlige arkiver m.v. og  

 ikke efter lov om kommunernes styrelse.
Europa-Parlamentsvalgloven Til § 3 Forslaget om, at indenrigsministeren kan bestemme, at følgebreve og  

 yderkuverter, der er tilvejebragt af kommunalbestyrelsen, skal sidestilles  

 med følgebreve og yderkuverter tilvejebragt af indenrigsministeren, svarer  

 til, hvad der gælder ved folketingsvalg, folkeafstemninger og kommunalvalg,  

 jf. folketingsvalglovens § 60, stk. 3 (indsat i loven ved lov nr. 223 af  

 6.april 1994), jf. § 100, og den kommunale valglovs § 66, stk.3 (indsat i  

 loven ved lov nr. 18 af 13. januar 1997). Elektronisk udskrevne følgebreve  

 med tilhørende særlige yderkuverter tilvejebragt af kommunalbestyrelsen blev  

 første gang anvendt i forbindelse med brevstemmeafgivningen til  

 kommunalvalget den 18. november 1997. Erfaringerne hermed er gode, hvorfor  

 ordningen med elektronisk udskrevne følgebreve m.v. bør udstrækkes til også  

 at kunne finde anvendelse ved Europa-Parlamentsvalg.
Ikrafttrædelsesbestemmelser Til § 4 Det foreslås, at loven træder i kraft den 1. juli 1998 samtidig med, at  

 loven om social service træder i kraft.
Det foreslås dog, at ændringen  

 vedrørende fristen for at indgive anmodning om at brevstemme i hjemmet træder  

 i kraft dagen efter bekendtgørelsen i Lovtidende med henblik på, at den  

 særlige frist kan finde anvendelse ved folkeafstemningen den 28. maj 1998,  

 jf. bemærkningerne ovenfor til § 1, nr. 3.
Skriftlig fremsættelse (26. marts 1998) Indenrigsministeren (Thorkild Simonsen):
 Jeg tillader mig herved for det høje Ting at fremsætte:
Forslag til lov om ændring af lov om valg til Folketinget, lov om  

 kommunale valg og lov om valg af danske repræsentanter til  

 Europa-Parlamentet. (Ændringer vedrørende brevstemmeafgivning som følge af  

 lov om social service m.v.) (Lovforslag nr.
L 13).
Formålet med lovforslaget er at gennemføre ændringer af reglerne i  

 folketingsvalgloven og den kommunale valglov om brevstemmeafgivning i  

 institutioner som følge af, at bistandsloven med virkning fra 1. juli 1998  

 afløses af bl.a. lov om social service.
De gældende regler om  

 brevstemmeafgivning i institutioner er knyttet til bistandsloven i den  

 forstand, at visse af de institutioner, hvor der skal foranstaltes  

 brevstemmeafgivning som et tilbud til alle de vælgere, der er indlagt på  

 eller optaget i vedkommende institution, er afgrænset i relation til deres  

 status efter bistandsloven.
Ved lovforslaget er disse institutioner  

 (boformer) m.v. i stedet afgrænset i relation til deres status efter lov om  

 social service.
I forbindelse hermed er, især af tekniske grunde, foretaget  

 en ændret afgrænsning af de institutioner, hvor brevstemmeafgivning skal  

 foregå efter institutionsreglerne i forhold til de institutioner (boformer)  

 m.v., hvor brevstemmeafgivning kan - men ikke skal - ske efter reglerne om  

 brevstemmeafgivning i institutioner.
Lovforslaget indeholder endvidere et forslag om at supplere  

 folketingsvalglovens almindelige frist for at indgive anmodning om at  

 brevstemme i hjemmet med en særlig frist, der skal gælde i tilfælde, hvor den  

 almindelige frist - kl. 18 tolv dage før valgdagen - udløber en lørdag eller  

 en søndag og dermed på dage, hvor kommunerne normalt ikke holder åbent for  

 borgerservice.
Det foreslås, at udløbet af fristen i disse tilfælde forlænges  

 til førstkommende mandag kl. 12. Den særlige frist vil rent praktisk have  

 betydning i tilfælde, hvor folketingsvalg, folkeafstemninger eller valg til  

 Europa-Parlamentet afholdes på en torsdag eller en fredag og ikke på f.eks.  

 en tirsdag.
Folkeafstemningen om Amsterdam-Traktaten skal afholdes en torsdag  

 (den 28. maj 1998). Det foreslås derfor, at bestemmelsen om den særlige frist  

 skal træde i kraft dagen efter bekendtgørelsen i Lovtidende med henblik på,  

 at den særlige frist første gang kan finde anvendelse ved denne  

 folkeafstemning.
 Herudover foreslås gennemført ændringer vedrørende brevstemmematerialet  

 til Europa-Parlamentsvalg, som svarer til de ændringer vedrørende  

 brevstemmematerialet til folketingsvalg og kommunale valg, som blev  

 gennemført i henholdsvis 1994 og 1997, samt enkelte andre ændringer af  

 folketingsvalgloven og den kommunale valglov som en konsekvens af ændringer i  

 lovgivningen i øvrigt.
 Idet jeg i øvrigt henviser til lovforslagets bemærkninger, skal jeg  

 indstille lovforslaget til Tingets velvillige og hurtige behandling.
Bilag I dette bilag er ( med mindre skrift) indsat den gældende formulering  

 af de bestemmelser der berøres af lovforslaget § 1 I lov om valg til Folketinget, jf. lovbekendtgørelse nr. 488 af 11. juni  

 1997, foretages følgende ændringer:
 1. § 54, stk. 1, affattes således:
»Vælgere, der er indlagt på eller optaget i følgende institutioner,  

 boformer m.v., kan brevstemme i institutionen, boformen m.v.:» 1) Sygehuse.
 2) Plejehjem og beskyttede boliger, der er drives efter reglerne i lov om  

 social service.
3) Boformer for voksne tilvejebragt af amtskommunen efter reglerne i lov  

 om social service til længerevarende eller midlertidigt ophold til personer,  

 der på grund af betydelig nedsat fysisk eller psykisk funktionsevne har  

 særlige behov, og boformer for voksne, der drives efter nævnte lovs  

 forsøgsbestemmelser, samt opholdssteder uden for de pågældendes bolig, hvor  

 kommunen efter reglerne i nævnte lov giver tilbud om personlig hjælp, omsorg  

 og pleje m.v. til personer, som på grund af midlertidig eller varigt nedsat  

 fysisk eller psykisk funktionsevne har behov herfor.
Kommunalbestyrelsen kan  

 dog beslutte, at brevstemmeafgivning i de boformer, der er nævnt i 1. pkt., i  

 stedet skal ske efter reglerne i stk. 3 om brevstemmeafgivning i hjemmet.  

 Kommunalbestyrelsen kan endvidere beslutte, at der ikke skal foretages  

 brevstemmeafgivning i forbindelse med de tilbud, der er nævnt i 1. pkt.
4) Almene ældreboliger, der er omfattet af lov om almene boliger samt  

 støttede private andelsboliger m.v., og ældreboliger, der er omfattet af lov  

 om boliger for ældre og personer med handicap.
Kommunalbestyrelsen kan dog  

 beslutte, at brevstemmeafgivning i ældreboliger i stedet skal ske efter  

 reglerne i stk. 3 om brevstemmeafgivning i hjemmet.«.
 2 . I § 54, stk. 3, 1. pkt., indsættes efter  

 »institutioner,»: »boformer m.v.,».
 3 .I § 54, stk. 3, indsættes efter 2. pkt.:
 »Hvis tolv dage før valgdagen er en lørdag eller søndag, forlænges  

 fristen for at indgive anmodning om at brevstemme i hjemmet til førstkommende  

 mandag kl. 12.«.
 § 54. Vælgere, der er indlagt på eller optaget i følgende  

 institutioner, kan brevstemme i institutionen:
 1) Sygehuse.
 2) Plejehjem, herunder særlige plejehjem, og beskyttede boliger, der  

 drives efter reglerne i bistandsloven.
3) Daghjem og dagcentre, institutioner for voksne med vidtgående fysiske  

 eller psykiske handicap, der drives efter reglerne i bistandsloven, samt  

 døgninstitutioner for voksne, der drives efter nævnte lovs  

 forsøgsbestemmelser.
Kommunalbestyrelsen kan dog beslutte, at der ikke skal  

 foretages brevstemmeafgivning på et daghjem eller et dagcenter, eller at  

 brevstemmeafgivning i en institution i stedet skal ske efter reglerne i stk.  

 3 om brevstemmeafgivning i hjemmet.
 4) Almene ældreboliger, der er omfattet af lov om almene boliger m.v., og  

 ældreboliger, der er omfattet af den tidligere lov om boliger for ældre og  

 personer med handicap, jf. lovbekendtgørelse nr. 316 af 24. april 1996.  

 Kommunalbestyrelsen kan dog beslutte, at brevstemmeafgivning i ældreboliger i  

 stedet skal ske efter reglerne i stk. 3 om brevstemmeafgivning i hjemmet.
 Stk. 2. ......
Stk. 3. Vælgere, der på grund af sygdom eller manglende førlighed  

 ikke vil kunne møde frem på afstemningsstedet, kan brevstemme i hjemmet,  

 medmindre de har mulighed for at stemme i en af de institutioner, der er  

 nævnt i stk. 1. Anmodning om at brevstemme i hjemmet skal indgives senest kl.  

 18 tolv dage før valgdagen.
Anmodningen skal indgives til folkeregistret i  

 opholdskommunen.
 Stk. 4. .....
§ 2 I lov om kommunale valg, jf. lovbekendtgørelse nr. 258 af 4. april 1997,  

 som ændret ved § 6 i lov nr. 232 af 2. april 1997, foretages følgende  

 ændringer:
 1. § 60, stk. 1, affattes således:
»Vælgere, der er indlagt på eller optaget i følgende institutioner,  

 boformer m.v., kan brevstemme i institutionen, boformen m.v.:» 1) Sygehuse.
 2) Plejehjem og beskyttede boliger, der er drives efter reglerne i lov om  

 social service.
3) Boformer for voksne tilvejebragt af amtskommunen efter reglerne i lov  

 om social service til længerevarende eller midlertidigt ophold til personer,  

 der på grund af betydelig nedsat fysisk eller psykisk funktionsevne har  

 særlige behov, og boformer for voksne, der drives efter nævnte lovs  

 forsøgsbestemmelser, samt opholdssteder uden for de pågældendes bolig, hvor  

 kommunen efter reglerne i nævnte lov giver tilbud om personlig hjælp, omsorg  

 og pleje m.v. til personer, som på grund af midlertidig eller varigt nedsat  

 fysisk eller psykisk funktionsevne har behov herfor.
Kommunalbestyrelsen kan  

 dog beslutte, at brevstemmeafgivning i de boformer, der er nævnt i 1. pkt., i  

 stedet skal ske efter reglerne i stk. 3 om brevstemmeafgivning i hjemmet.  

 Kommunalbestyrelsen kan endvidere beslutte, at der ikke skal foretages  

 brevstemmeafgivning i forbindelse med de tilbud, der er nævnt i 1. pkt.
4) Almene ældreboliger, der er omfattet af lov om almene boliger samt  

 støttede private andelsboliger m.v., og ældreboliger, der er omfattet af lov  

 om boliger for ældre og personer med handicap.
Kommunalbestyrelsen kan dog  

 beslutte, at brevstemmeafgivning i ældreboliger i stedet skal ske efter  

 reglerne i stk. 3 om brevstemmeafgivning i hjemmet.«.
 2 . I § 60, stk. 3, 1. pkt., ændres »eller  

 boliger« til: », boformer m.v.«.
 § 60. Vælgere, der er indlagt på eller optaget i følgende  

 institutioner, kan brevstemme i institutionen:
 1) Sygehuse.
 2) Plejehjem, herunder særlige plejehjem, og beskyttede boliger, der  

 drives efter reglerne i bistandsloven.
3) Daghjem og dagcentre, institutioner for voksne med vidtgående fysiske  

 eller psykiske handicap, der drives efter reglerne i bistandsloven, samt  

 døgninstitutioner for voksne, der drives efter nævnte lovs  

 forsøgsbestemmelser.
Kommunalbestyrelsen kan dog beslutte, at der ikke skal  

 foretages brevstemmeafgivning på et daghjem eller et dagcenter, eller at  

 brevstemmeafgivning i en institution i stedet skal ske efter reglerne i stk.  

 3 om brevstemmeafgivning i hjemmet.
 4) Almene ældreboliger, der er omfattet af lov om almene boliger m.v., og  

 ældreboliger, der er omfattet af den tidligere lov om boliger for ældre og  

 personer med handicap, jf. lovbekendtgørelse nr. 316 af 24. april 1996.  

 Kommunalbestyrelsen kan dog beslutte, at brevstemmeafgivning i ældreboliger i  

 stedet skal ske efter reglerne i stk. 3 om brevstemmeafgivning i hjemmet.
 Stk. 2. .....
Stk. 3. Vælgere, der på grund af sygdom eller manglende førlighed  

 ikke vil kunne møde frem på afstemningsstedet, kan brevstemme i hjemmet,  

 medmindre de har mulighed for at stemme i en af de institutioner eller  

 boliger, der er nævnt i stk. 1. Anmodning om at brevstemme i hjemmet skal  

 indgives senest kl. 18 torsdagen 12 dage før valgdagen.
Anmodningen skal  

 indgives til folkeregistret i opholdskommunen.
Anmodning kan tidligst  

 indgives tirsdagen 4 uger før valgdagen.
 Stk. 4. .....
 3. I § 106, Stk. 3, 2. pkt., ændres »efter reglerne i  

 lov om kommunernes styrelse« til: »som fastsat efter lov om  

 offentlige arkiver m.v.«.
 § 106. .....
 Stk. 2. .....
 Stk. 3. Valglisterne, valgkortene og stemmesedlerne, herunder  

 brevstemmematerialet, skal tilintetgøres, når klagefristen er udløbet, jf. §  

 93. og eventuelle klager over valget er endeligt afgjort. Øvrigt  

 valgmateriale skal opbevares efter reglerne i lov om kommunernes styrelse.
§ 3 I lov om valg af danske repræsentanter til Europa-Parlamentet, jf.  

 lovbekendtgørelse nr. 157 af 4. marts 1994, som ændret ved § 22 i lov nr. 386  

 af 22. maj 1996 og lov nr. 17. af 13. januar 1997, foretages følgende  

 ændring:
 1. § 26, stk. 4, affattes således:
» Stk. 4. Brevstemmematerialet består af stemmeseddel,  

 konvolut, følgebrev og yderkuvert.
Indenrigsministeren bestemmer  

 brevstemmematerialets nærmere indhold og udformning. og tilvejebringer  

 brevstemmematerialet.
Indenrigsministeren kan bestemme, at følgebreve og  

 yderkuverter, der er tilvejebragt af kommunalbestyrelsen, skal sidestilles  

 med følgebreve og yderkuverter tilvejebragt af kommunalbestyrelsen.«.
 § 26. .....
 Stk. 2. .....
 Stk.3. .....
Stk. 4. Brevstemmematerialet består af stemmeseddel, konvolut,  

 følgebrev og yderkuvert.
Indenrigsministeren tilvejebringer  

 brevstemmematerialet og bestemmer brevstemmematerialets nærmere indhold og  

 udformning.
 Stk. 5. .....
