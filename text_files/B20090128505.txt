Bekendtgørelse om ændring af bekendtgørelse om offentlige boksekampe1) § 1 I bekendtgørelse nr. 497 af 17. juni 2005 om offentlige boksekampe foretages følgende ændringer:
 1. Som fodnote til bekendtgørelsens titel indsættes:
»1) Bekendtgørelsen indeholder bestemmelser, der gennemfører dele af Europa-Parlamentets og Rådets direktiv 2006/123/EF af 12. december 2006 om tjenesteydelser i det indre marked (EU-Tidende nr.
L 376 af 27. december 2006, s. 36).« 2. § 2 affattes således:
 »§ 2. Tilladelse efter § 1 gives af politidirektøren på det sted, hvor den offentlige boksekamp skal afvikles.
 Stk. 2. Politidirektøren træffer afgørelse senest 4 uger efter, at ansøgningen og alle nødvendige oplysninger er modtaget.
Stk. 3. Fristen efter stk. 2 kan forlænges en gang, hvis det på grund af sagens karakter ikke er muligt at træffe afgørelse inden fristens udløb.
Hvis fristen forlænges, gives ansøgeren inden udløbet af fristen efter stk. 2 meddelelse herom og om, hvornår der herefter senest træffes afgørelse.
Det skal fremgå af meddelelsen, hvad begrundelsen er for forlængelsen og for den herved fastsatte frist.
 Stk. 4. En overskridelse af 4 ugers fristen efter stk. 2, eller den forlængede frist efter stk. 3, medfører ikke, at ansøgeren kan anse tilladelsen for meddelt.
Stk. 5. Der skal hurtigst muligt efter modtagelsen af en ansøgning sendes en bekræftelse til ansøgeren på modtagelsen af ansøgningen.
Bekræftelsen skal indeholde oplysninger om den i stk. 2 nævnte frist og om adgangen til at forlænge fristen efter stk. 3. Bekræftelsen skal endvidere indeholde en klagevejledning.« 3. § 5, 2. pkt., affattes således:
 4. Efter § 3 indsættes:
»§ 3 a.
Hvis den offentlige boksekamp afvikles som led i erhvervsmæssig virksomhed, skal boksekampens tilskuere oplyses om, hvilken politidirektør der har kompetence til at meddele tilladelse til boksekampens afvikling.
 Stk. 2. Den i stk. 1 nævnte oplysning skal gives til eller gøres tilgængelig for tilskuerne inden boksekampens afvikling.
Stk. 3. Oplysningen gives eller gøres tilgængelig på den måde, som arrangøren af boksekampen finder mest egnet, f.eks. ved at oplysningen gøres tilgængelig ad elektronisk vej via en adresse oplyst af arrangøren, at oplysningen fremgår af informationsmateriale, som arrangøren har udleveret, eller, at oplysningen er tilgængelig der, hvor boksekampen afvikles.« 5. § 27, stk. 1, 1. pkt., affattes således:
§ 2 Bekendtgørelsen træder i kraft den 28. december 2009.
Justitsministeriet, den 11. december 2009 Brian Mikkelsen / Birgit Thostrup Christensen 1) Bekendtgørelsen indeholder bestemmelser, der gennemfører dele af Europa-Parlamentets og Rådets direktiv 2006/123/EF af 12. december 2006 om tjenesteydelser i det indre marked (EU-Tidende nr.
L 376 af 27. december 2006, s. 36).
