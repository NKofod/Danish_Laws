Landsskatteretskendelse AMBI - tilbagebetalt med renter - rette indkomstmodtager Referene:
SL § 4 A klagede for indkomståret 1997over, at  

 skatteankenævnet havde forhøjet hans personlige indkomst med  

 81.233 kr. vedrørende tilbagebetalt arbejdsmarkedsbidrag samt  

 tilhørende renter.
Skatteforvaltningen modtog den 11. juni 1997 oplysning om,  

 at told- og skatteregionen havde udbetalt 45.778 kr. i AMBI-tilbagebetaling  

 og 35.455 kr. i rentegodtgørelse i alt 81.233 kr. til selskabet B ved  

 klageren.
Told- og Skattestyrelsens afgørelse om tilbagebetaling  

 forelå den 6. juni 1997.
 Tilbagebetalingen vedrørte perioden 1988-1991.
Af medsendt brev fra Skatteministeriet fremgik det, at det  

 var selskabet B ved klageren, der den 27. december 1996 fremsatte krav om  

 tilbagebetaling af AMBI.
Klageren havde oplyst, at kravet om tilbagebetaling  

 var varetaget af fiskeriforeningen, der havde benyttet det SE-nummer, der var  

 gældende, da AMBI'en blev betalt.
Med virkning fra den 1. januar 1996 overdrog klageren den  

 24. juni 1996 sin virksomhed til et selskab B ApS.
Omdannelsen skete efter  

 lov om skatteri virksomhedsomdannelse.
Klageren var eneanpartshaver i  

 selskabet.
 Klageren medregnede i 1997 AMBI-tilbagebetalingen ved  

 selskabets indkomstopgørelse.
Skatteankenævnet havde anset de refunderede bidrag  

 for at vedrøre klageren personligt.
Skatteanlenævnet havde  

 derfor forhøjet klagerens personlige indkomst med 81.233 kr,., jf.  

 statsskattelovens § 4.
 Skatteankenævnet havde bl.a. henvist til, at  

 udbetalingsmeddelelsen vedrørte den tidligere personligt ejede  

 virksomhed, samt at AMBI-bidragene bev fratrukket personligt i årene  

 1988-1991.
 Klagerens repræsentant havde over for  

 Landsskatteretten nedlagt påstand om, at den tilbagebetalte AMBI med  

 tilhørende renter skulle beskattes i selskabet B ApS.
 Repræsentanten havde til støtte herfor gjort  

 gældende, at selskabet ved omdannelsen havde overtaget alle aktiver og  

 passiver vedrørende virksomheden, ligesom selskabet også havde  

 overtaget alle rettigheder og forpligtelser, at en tilbagebetalt AMBI kunne  

 henføres til virksomheden, samt at der først var erhvervet ret  

 til beløbet i 1997 efter omdannelsen.
 Repræsentanten havde endvidere anført, at  

 klageren ved stiftelsen af selskabet ikke havde forbeholdt sig ret til  

 eventuel refundering af AMBI, samt at den refunderede AMBI med  

 tilhørende renter udgjorde mindre end 0,5 % af de overdragne  

 aktiver.
 Landsskatteretten fandt, at tilbagebetalingen af  

 AMBI-bidrag med tilhørende renter, der vedrørte den overdragne  

 virksomhed, men rette var henført til beskatning i det af klageren  

 oprettede selskab.
Landsskatteretten havde herved henset til, at  

 retserhvervelsestidspunktet var den 6. juni 1997, jf.
Told-Skat Nyt 1993, nr.  

 19, side 873, og at virksomhedens aktiver og passiver på dette  

 tidspunkt var overgået til selskabet B ApS.
Retten havde endvidere  

 henset til, at klageren ved virksomhedsomdannelsen ikke havde forbeholdt sig  

 ret til et eventuelt tilbagebetalingsbeløb,  og at § 6 i  

 virksomhedsomdannelsesloven indeholdt bestemmelse om, at selskabet i  

 skattemæssig henseende succederede i den hidtidige ejerstilling.
 Den påklagede ansættelse blev nedsat med  

 81.233 kr.
