Indledning Denne anvisning knytter sig til Arbejdstilsynets bekendtgørelse nr. 746 af  

 26. november 1987 om trykbeholdere og rørsystemer under tryk som ændret ved  

 bekendtgørelse nr. 628 af 2. september 1990.
 I henhold til bekendtgørelsens § 80, stk. 2, kan direktøren for  

 Arbejdstilsynet i anvisninger lempe kravene i kapitel 3-12 for særlige arter  

 af trykbeholdere, når der herfor i anvisningerne indeholdes betingelser, som  

 gør det rimeligt og fuldt forsvarligt.
 Denne anvisning giver nærmere retningslinier for, hvilke grundlæggende  

 krav der stilles til virksomhedens organisering, udstyr og faglige kompetence  

 for opnåelse af en anerkendelse til egenkontrol ved fremstilling af  

 trykbeholdere, jf. bekendtgørelsens § 80, stk. 3, nr. 1.
 Anvisningen gælder ikke for trykbeholdere, der er omfattet af  

 Arbejdstilsynets bekendtgørelse nr. 627 af 7. september 1990  

 »Bekendtgørelse om EF-direktiv om simple trykbeholdere«.
Ansøgning om tilladelse til egenkontrol sendes til Direktoratet for  

 Arbejdstilsynet Landskronagade 33 2100 København Ø bilagt den nødvendige dokumentation.
 Anvisningen er udarbejdet under medvirken af Trykbeholderudvalget.
1. Område 1.1 Anvisningen gælder for trykbeholdere i anvendelsesområde A samt  

 trykbeholdere i anvendelsesområde B, såfremt produkttallet ikke er højere end  

 20.000 bar x liter.
For begge anvendelsesområder gælder, at beregningstrykket  

 ikke må overstige 50 bar overtryk.
 Inddeling af trykbeholdere i anvendelsesområde A og B fremgår af  

 bekendtgørelsens bilag 1.
2. Konstruktionsgodkendelse 2.1 Trykbeholdere i kontrolklasse 1 og 2 skal fremstilles på grundlag af en  

 konstruktionsgodkendelse, der er meddelt af direktøren for Arbejdstilsynet,  

 jf. bekendtgørelse om trykbeholdere og rørsystemer under tryk, § 15.
3. Grundlæggende forudsætninger 3.1 Virksomheden skal arbejde efter dokumenteret kvalitetsstyringssystem  

 svarende til ISO/EN9000 serien.
Der stilles ikke krav om certificeret  

 kvalitetsstyringssystem, men systemet skal efter Arbejdstilsynets vurdering  

 tilfredsstille de relevante krav i standarden.
 Der skal i kvalitetsstyringssystemet bl.a. være taget højde for  

 konstruktionsgodkendelsers gyldighedsperiode.
3.2 Virksomhedens kontrolansvarlige jf. pkt. 4.1 skal have tilstrækkelig  

 erfaring med fremstilling af trykbeholdere, og virksomheden skal råde over  

 egnet produktionsudstyr og kvalificeret personale.
3.3 Tilladelse til egenkontrol kan kun gives til en løbende produktion, der er  

 rimeligt ensartet med hensyn til geometri, materialevalg og  

 fremstillingsmetode.
4. Organisation 4.1 Virksomhedens ledelse skal udpege en kontrolansvarlig person.
Den  

 kontrolansvarlige skal skriftligt tildeles ansvar og beføjelser til at  

 varetage de i denne anvisning foreskrevne kontrolfunktioner.
Den kontrolansvarlige skal have en uddannelse som svejseinspektør eller en  

 tilsvarende viden, der efter Arbejdstilsynets bedømmelse kvalificerer den  

 pågældende til at forestå kontrollen med produktionen.
Desuden skal den  

 pågældende have fornødent kendskab til Arbejdstilsynets regler for  

 trykbeholdere.
5. Fremstillingsgrundlag og fremstilling 5.1 Fremstillingen skal udføres i henhold til konstruktionsgodkendelsen med  

 dertil hørende dokumenter.
5.2 Der skal udarbejdes skriftlige instruktioner for følgende aktiviteter:
- Styring af produktrelevante dokumenter - Udarbejdelse af kontrolplan - Modtagelse og opbevaring af råvarer og halvfabrikata - Omstempling af materialer - Certificering af svejsere inkl. opdateret liste over svejsere - Håndtering af tilsatsmaterialer - Kalibrering af måleværktøj - Udarbejdelse af svejseprocedurer og verificering - Varmebehandling - Ikke-destruktiv kontrol - Visuel kontrol af svejsesømme - Ind- og udvendig besigtigelse - Slutinspektion og trykprøvning - Dokumentationskontrol - Kontrolstempling og certifikatudstedelse - Behandling af afvigende produkter.
6. Kontrol og prøvning 6.1 Den kontrolansvarlige skal ved kontrollen råde over  

 konstruktionsgodkendelser med tilhørende tegninger m.v. for de trykbeholdere,  

 der skal kontrolleres.
 Ved kontrollen skal det nødvendige inspektionsudstyr, normer, standarder  

 og tekniske regler være til rådighed.
6.2 Virksomheden skal, for de pågældende trykbeholdere, oprette en  

 kontrolplan, som fastsætter kontrolomfang, holdepunkter, kvalitetskrav og  

 tilladelige afvigelser.
Resultaterne skal registreres således, at der er  

 sporbarhed til den kontrollerede beholder samt kontrolpartiet.
 Registreringen skal som minimum indeholde følgende oplysninger:
- Konstruktionsgodkendelsesnummer - Tegningsnummer - Fabrikationsår og løbenummer - Kontrol af materialer og certifikater - Ind- og udvendig besigtigelse - Dimensionskontrol - Varmebehandling - Ikke-destruktive undersøgelser - Svejsecertifikater - Trykprøvning - Dokumentation for godkendt kontrol med signatur og dato.
6.3 Såfremt trykbeholderen ved slutkontrollen findes i overensstemmelse med  

 konstruktionsgodkendelsen, stempler den kontrolansvarlige trykbeholderen med  

 sit bomærke og årstal.
Bomærket er et godkendelsesmærke, der består af  

 bogstaverne FK efterfulgt af et godkendelsesnummer.
6.4 Virksomheden skal udfylde et certifikat som angiver, at trykbeholderen er  

 fremstillet under egenkontrol.
Udformningen af certifikatformularen skal være  

 godkendt af Arbejdstilsynet.
Certifikatet skal indeholde en beskrivelse af trykbeholderen.
Hvert enkelt  

 certifikat skal underskrives af såvel den produktionsansvarlige som den  

 kontrolansvarlige.
Originalcertifikatet skal medfølge trykbeholderen.  

 Virksomheden skal opbevare kopi af certifikat og dokumentationer i mindst 10  

 år.
7. Godkendelsesprocedure 7.1 Virksomhedens ansøgning sendes til Direktoratet for Arbejdstilsynet,  

 bilagt oplysninger om virksomhedens produktion og forudgående erfaring med  

 fremstilling af trykbeholdere.
Arbejdstilsynet vurderer, om virksomheden har de nødvendige forudsætninger  

 for at kunne opnå en godkendelse.
Resultatet meddeles.
 Er vurderingen positiv fastsættes tidspunkter for den praktiske vurdering  

 af virksomheden.
7.2 Virksomhedsvurderingen afsluttes med en rapport, som tilsendes ansøgeren  

 senest 14 dage efter besøget.
Rapporten indeholder resultatet af vurderingen,  

 herunder hvilke punkter der eventuelt kræves ændret.
 Hvis virksomheden godkendes, meddeles virksomheden et godkendelsesnummer  

 og er hermed anerkendt til at udføre fremstillingskontrol på de  

 trykbeholdere, der er omfattet af godkendelsen.
 En godkendelse kan gøres betinget af særlige forhold, der kan kræve  

 ekstraordinær løbende kontrol af Arbejdstilsynet.
7.3 Den godkendte virksomhed har pligt til skriftligt at informere  

 Arbejdstilsynet om væsentlige ændringer i organisationen m.v., der kan  

 påvirke grundlaget for godkendelsens udstedelse.
7.4 For godkendelsen betales et gebyr efter den til enhver tid gældende  

 bekendtgørelse om gebyr for Arbejdstilsynets kontrol med dampkedler og  

 trykbeholdere m.v.
7.5 Opretholdelse af tilladelsen forudsætter, at Arbejdstilsynet ved de  

 periodiske kontrolbesøg konstaterer tilfredsstillende forhold.
Antallet af  

 besøg pr. år afhænger af virksomhedens størrelse, antal producerede beholdere  

 og virksomhedens egen mulighed for løbende kvalitetsopfølgning.
Det  

 nødvendige antal besøg fastlægges ved godkendelsen og udgør minimum 1 pr. år.
For virksomheder med et certificeret kvalitetsstyringssystem kan der  

 træffes aftale om, at Arbejdstilsynet deltager ved certificeringsorganets  

 auditering.
Dette vil normalt erstatte et kontrolbesøg.
7.6 Godkendelsen af virksomheden og godkendelsen af den kontrolansvarlige  

 udløber uden varsel fra Arbejdstilsynets side senest 5 år efter udstedelsen  

 af godkendelsen.
 Forlader den kontrolansvarlige virksomheden, bortfalder virksomhedens  

 godkendelse.
 Hvis virksomhedens fremstillingsgrundlag eller kontrolrutiner er uændrede,  

 eller hvis Arbejdstilsynet kan godkende en ny kontrolansvarlig, kan  

 godkendelsen forlænges i en ny periode.
7.7 Arbejdstilsynet kan tilbagekalde godkendelserne, hvis betingelserne i  

 denne anvisning og godkendelsen ikke overholdes, eller hvis omstændighederne  

 i øvrigt giver anledning hertil.
