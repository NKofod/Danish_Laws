Bekendtgørelse om tidspunktet for tiltræden af den kandidat, der ved valget af danske medlemmer til Europa-Parlamentet i 2019 for valgperioden 2019-2024 opnåede det 14. mandat1) I medfør af § 6, stk. 2, i lov nr. 1739 af 27. december 2018 om ændring af lov om valg til Folketinget, lov om kommunale og regionale valg, lov om valg af danske medlemmer til Europa-Parlamentet, partiregnskabsloven og lov om kommunernes styrelse (Ændring af antallet af danske medlemmer af Europa-Parlamentet, forbud mod ens listebetegnelser, valgret til Europa-Parlamentsvalg til udlandsdanskere under værgemål med fratagelse af den retlige handleevne, sikring af udøvelsen af herboende EU-statsborgeres valgret og valgbarhed fra bopælstidspunktet, lovfæstelse af en særlig vederlagsordning for stedfortrædere i kommunalbestyrelsen og regionsrådet m.v.) fastsættes:
 § 1. Den kandidat, der ved valget af danske medlemmer til Europa-Parlamentet den 26. maj 2019 for valgperioden 2019-2024 opnåede det 14. mandat i Europa-Parlamentet, tiltræder sit mandat den 1. februar 2020.
 § 2. Bekendtgørelsen træder i kraft den 1. februar 2020.
Social- og Indenrigsministeriet, den 30. januar 2020 Nikolaj Stenfalk / Christine Boeskov 1) Bekendtgørelsen gennemfører Det Europæiske Råds afgørelse 2018/937/EU af 28. juni 2018 om Europa-Parlamentets sammensætning, EU-Tidende 2018, nr.
L 165 I, side 1.
