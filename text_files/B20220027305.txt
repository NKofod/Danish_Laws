Bekendtgørelse om ændring af bekendtgørelse om anmeldelse af elektroniske cigaretter og genopfyldningsbeholdere m.v.1) § 1 I bekendtgørelse nr. 599 af 3. juni 2016 om anmeldelse af elektroniske cigaretter og genopfyldningsbeholdere m.v. foretages følgende ændringer:
 1. Indledningen affattes således:
»I medfør af § 5, stk. 3, § 10, stk. 2, § 12, stk. 3, § 13, stk. 2 og stk. 3, 2. pkt., § 30, stk. 1 og 2, og § 32, stk. 3 og 4, i lov om elektroniske cigaretter m.v., jf. lovbekendtgørelse nr. 1876 af 20. september 2021, som ændret ved lov nr. 99 af 25. januar 2022, fastsættes efter bemyndigelse:« 2. § 12 affattes således:
 »§ 12. Fabrikanter og importører skal indbetale et gebyr pr. produkt for anmeldelse efter § 2, stk. 1, og et gebyr pr. produkt for årlig opretholdelse af anmeldelsen, jf. dog stk. 3.
 Stk. 2. Gebyrets størrelse efter stk. 1 offentliggøres på Sikkerhedsstyrelsens hjemmeside.
 Stk. 3. Batterier og mundstykker er undtaget fra betaling af gebyr efter stk. 1.
Stk. 4. Fabrikanter og importører er forpligtet til årligt at opretholde anmeldelsen.
Hvis anmeldelsen for gebyrpligtige produkter ikke opretholdes, bortfalder den, jf. lovens § 5, stk. 1, og produktet må ikke længere markedsføres i Danmark.
Produkterne vil herefter ikke fremgå af det offentlige register over e-cigaretprodukter, der lovligt kan markedsføres.
 Stk. 5. Opretholdelsen, jf. stk. 4, skal ske digitalt efter Sikkerhedsstyrelsens anvisninger.
Stk. 6. Gebyrer efter stk. 1 fastsættes, så der sikres økonomisk balance mellem gebyrindtægter og omkostninger i gebyrordningen samlet set.
Gebyrordningen omfatter henholdsvis gebyrindtægter fra og omkostninger til Sikkerhedsstyrelsens varetagelse af kontrollen med områderne for elektroniske cigaretter, genopfyldningsbeholdere med og uden nikotin og steder, som markedsfører disse, jf. også bekendtgørelse om anmeldelse af genopfyldningsbeholdere uden nikotin m.v. og bekendtgørelse om en registreringsordning for fremstilling, oplagring og markedsføring af elektroniske cigaretter og genopfyldningsbeholdere med eller uden nikotin m.v.« 3. § 13 affattes således:
 »§ 13. Gebyrer efter § 12, stk. 1, indbetales digitalt til Sikkerhedsstyrelsen.
Stk. 2. Gebyret for anmeldelsen indbetales i forbindelse med sagsbehandlingen af anmeldelsen.
Gebyret dækker perioden fra anmeldelsen og frem til og med den 31. december i det pågældende år. Årsgebyret opgøres forholdsmæssigt for perioden.
Stk. 3. Sagsbehandlingen af anmeldelsen færdiggøres ikke, hvis gebyret ikke indbetales, og produktet vil ikke fremgå af det offentlige register over e-cigaretprodukter, der lovligt må markedsføres i Danmark.
Produktet må ikke markedsføres i Danmark og vil derfor heller ikke fremgå af det offentlige register over e-cigaretprodukter, der lovligt kan markedsføres.
 Stk. 4. Gebyret for opretholdelse af anmeldelsen indbetales én gang årligt og forfalder til betaling hvert år den 1. januar i forbindelse med den årlige opretholdelse, jf. § 12, stk. 5.
Stk. 5. Gebyrer refunderes ikke, hvis fabrikanten eller importøren afmelder produktet inden udløbet af det år, der er betalt for.« § 2 Bekendtgørelsen træder i kraft den 1. april 2022.
Sikkerhedsstyrelsen, den 28. februar 2022 Lone Saaby / Julie Kirstine Lockdahl 1) Bekendtgørelsen har som udkast været notificeret i overensstemmelse med Europa-Parlamentets og Rådets direktiv 2015/1535/EU om en informationsprocedure med hensyn til tekniske forskrifter samt forskrifter for informationssamfundets tjenester (kodifikation).
