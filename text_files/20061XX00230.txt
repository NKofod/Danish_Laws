Skriftlig fremsættelse (1. februar 2007) Transport- og  

 energiministeren  

  

 (Flemming Hansen) :
 Herved tillader jeg mig for Folketinget at fremsætte:
Forslag til lov om  

 ændring af lov om tilskud til elproduktion (Omlægning af tilskud til  

 industrielle værker m.v.) (Lovforslag nr.
L 126).
Hensigten med lovforslaget er at foretage en række forenklinger  

 og præciseringer af bestemmelserne i lov om tilskud til elproduktion.  

 Lovændringen kan danne baggrund for en forenkling af myndighedernes  

 administration og tilsyn med ordningen om tilskud til elproduktion.
Der  

 foreslås ikke ændringer af tilskuddets størrelse til den enkelte elproducent.
 Det foreslås, at ministeren bemyndiges til at fastsætte regler  

 om, at det tidsbegrænsede driftstilskud på henholdsvis 7 og 2 øre pr. kWh til  

 naturgasbaseret industriel kraftvarmeproduktion kan ydes som et engangsbeløb.  

 Dette er begrundet i administrative forenklingshensyn.
Herudover foreslås, at dele af administrationen af ordningen  

 kan overflyttes til Energinet.dk, hvilket vil kunne føre til yderligere  

 administrative forenklinger.
Desuden søges hjemmel til at oplysninger  

 indgivet  

 til Energiproducenttællingen samt det såkaldte stamdataregister kan  

 nyttiggøres  

 i forbindelse med administration og kontrol af ordningen.
 Elproduktionstilskudsordningen er i sin helhed godkendt til og  

 med udgangen af 2007 af Kommissionen efter EUs statsstøtteregler, jf.  

 statsstøttesag (N 466/2002). To af de foreslåede ændringer vedrører  

 statsstøttereglerne, og de vil blive forelagt Kommissionen i forbindelse med  

 ansøgning om fornyet godkendelse af tilskudsordningen.
Med lovforslaget tilvejebringes endvidere hjemmel til  

 implementering af dele af Europa-Parlamentets og Rådets direktiv 2004/8/EF af  

 11. februar 2004 om fremme af kraftvarmeproduktion på grundlag af en  

 efterspørgsel efter nyttevarme på det indre energimarked og om ændring af  

 direktiv  

 92/42/EØF.
Efter Kraftvarmedirektivet skal kraftvarmeproduktionen være  

 højeffektiv for at være tilskudsberettiget, og lovforslaget giver derfor  

 mulighed  

 for, at elproduktionstilskuddet kan afskæres, hvis kraftvarmeproduktionen  

 ikke  

 er højeffektiv.
 Bestemmelserne om supplerende elproduktionstilskud ophæves, da  

 der ikke længere ydes tilskud fra ordningen.
 Endelig foreslås en række præciseringer og mindre tekniske  

 ændringer af loven.
 Lovforslaget har ikke konsekvenser for miljøet.
 Idet der i øvrigt henvises til lovforslaget med bemærkninger,  

 anbefales forslaget til Folketingets velvillige behandling.
