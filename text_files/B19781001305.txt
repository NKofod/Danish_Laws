MT. nr. 37-78 I medfør af § 6, og § 12, stk. 2 i lov nr. 252 af 8. juni 1977 om mærkning  

 og skiltning med pris m.v. fastsættes følgende bestemmelser om skiltning og  

 annoncering med priser for gulvtæpper, der udbydes i detailsalg mod kontant  

 betaling:
§ 1 For gulvtæpper, der er fremstillet i faste mål (f.eks. rektangulære, ovale  

 eller runde), skal der ved skiltningen for den enkelte vare gives oplysning  

 om såvel tæppets nettokontantpris som dets mål (bredde og længde eller  

 diameter).
§ 2 For væg til væg gulvtæpper, som er fremstillet i forud fastlagte bredder,  

 men sælges i baner af varierende længde, skal der ved skiltningen for den  

 enkelte vare gives oplysning om nettokontantprisen pr. kvadratmeter samt om  

 den eller de bredder af varen, som kvadratmeterprisen refererer til  

 (f.eks.oplysning om, at »varen sælges kun i bredderne .....«).
 Stk. 2.  For væg til væg gulvtæpper, som på bestilling  

 fremstilles i tilskåret mål, skal der ved skiltningen for tæppestoffet gives  

 oplysning om nettokontantprisen pr. kvadratmeter for varen i tilskåret mål.  

 Det skal af skiltningen tydeligt fremgå, at kvadratmeterprisen refererer  

 hertil.
§ 3 Ved nettokontantprisen forstås i denne bekendtgørelse den pris, som  

 forbrugeren skal betale kontant ved afhentning af varen i forretningen.
 Stk. 2.  Det skal tydeligt fremgå af skiltningen, at den  

 angivne nettokontantpris ikke indbefatter transport af varen til køberens  

 bopæl, pålægning og lignende serviceydelser.
§ 4 Hvis der i annoncer, reklamer eller kataloger gives prisoplysninger for  

 salg af tæpper til forbrugere, skal disse oplysninger være i overensstemmelse  

 med retningslinierne i §§ 1-3.
§ 5 Overtrædelse af ovenstående bestemmelser straffes med bøde.
§ 6 Bekendtgørelsen træder i kraft den 1. april 1979.
