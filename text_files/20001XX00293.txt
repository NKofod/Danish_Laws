Skriftlig fremsættelse (8. februar  

 2001) Økonomiministeren (Marianne Jelved):
 Herved tillader jeg mig for Folketinget at  

 fremsætte:
 Forslag til lov om udstedere af elektroniske penge.
(Lovforslag nr.
L 166).
 Lovforslaget gennemfører  

 direktiv 2000/46/EF om adgang til at optage og udøve virksomhed som  

 udsteder af elektroniske penge og tilsyn med en sådan  

 virksomhed.
 Direktivet er et minimumsdirektiv, dvs. det foreskriver  

 hvilken harmonisering af medlemsstaternes lovgivning, der som minimum skal  

 foretages ved gennemførelsen af direktivet i national ret.
Lovforslaget bygger på de gældende regler om  

 udstedere af forudbetalte betalingskort i lov om sparevirksomheder og  

 udstedere af forudbetalte betalingskort.
Der er således ikke tale om,  

 at et hidtil ureguleret område bliver tilsynsbelagt.
Da de hidtil gældende bestemmelser i lov om  

 sparevirksomheder og udstedere af forudbetalte betalingskort  

 videreføres, går forslaget på enkelte områder videre  

 end direktivets minimumskrav.
F.eks. indebærer forslaget, at udstedere  

 af elektroniske penge ikke kan udstede elektroniske penge med en  

 højere værdi end 300 Euro (ca. kr. 2.250). Direktivet indeholder  

 ikke et sådant krav.
Når der indsættes en øvre  

 grænse, skal dette ses i sammenhæng med at elektroniske penge  

 ifølge direktivet skal betragtes som en erstatning for mønter  

 og sedler, og normalt er beregnet til elektronisk betaling af mindre  

 beløb.
 Med disse bemærkninger og idet jeg i øvrigt  

 henviser til lovforslaget og bemærkningerne til dette, skal jeg  

 anbefale forslaget til det høje Tings velvillige behandling.
