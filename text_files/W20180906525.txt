Ligebehandlingsnævnets afgørelse om køn - øvrige J. nr. 17-28576 En kvinde anmodede Ligebehandlingsnævnet om genoptagelse af en sag.
Ligebehandlingsnævnet afviste at genoptage sagen under henvisning til, at der ikke var fremlagt oplysninger, som gav anledning til at genoptage sagen.
Afgørelsen blev truffet af nævnets formand.
 Ligebehandlingsnævnet afviser at genoptage sagen.
Sagens behandling Afgørelsen er truffet af Ligebehandlingsnævnets formand.
Sagsfremstilling En kvinde indbragte den 1. april 2017 en klage for Ligebehandlingsnævnet.
Klagen angår, at der ifølge klager i en politirapport fremgår oplysninger, som hun ikke er enig i.
Oplysningerne er efter klagers opfattelse udtryk for forskelsbehandling på grund af køn.
 Sekretariatet for ligebehandlingsnævnet afviste ved afgørelse af 30. maj 2017 klagen under henvisning til, at det måtte anses for åbenbart, at klager ikke kunne få medhold i sin klage.
 Klager har ved mail af 3. juni 2017 ønsket sagen indbragt for Ligebehandlingsnævnet.
Klager har efterfølgende ved mails af 24. juni, 5. juli, 6. juli, 24. juli, 25. juli, 9. august, 11. august 2017 sendt yderligere bilag til nævnet.
Klagers mails af 5. juli, 6. juli, 25. juli 2017, 9. august og 11. august 2017 ses også at være sendt til andre myndigheder og klageinstanser.
 Ligebehandlingsnævnet tiltrådte ved afgørelse af 25. august 2017 Sekretariatet for Ligebehandlingsnævnets afgørelse af 30. maj 2017 (jf. sag nr. 2017-6811-31013).
Klager har efterfølgende ved mails af 25. august, 8. november og 25. november 2017 sendt yderligere bemærkninger til nævnet.
I bemærkningerne henviser klager bl.a. til, at de ukorrekte oplysninger i politirapporten har haft store konsekvenser for klagers tilværelse siden da.
 Ligebehandlingsnævnets sekretariat har ved brev af 3. januar 2018 meddelt klager, at nævnet behandler hendes efterfølgende henvendelser som en anmodning om, at sagen genoptages, og at nævnet snarest vil tage stilling til spørgsmålet om genoptagelse på baggrund af de foreliggende oplysninger.
 Klager har efterfølgende ved mails af 3. januar 2018 sendt yderligere bemærkninger til nævnet.
Ligebehandlingsnævnets bemærkninger og konklusion Det fremgår af lov om ligebehandlingsnævnet, at nævnet kan bestemme, at en sag, hvori der er truffet afgørelse, kan genoptages, hvis særlige grunde taler derfor.
 Nævnet vurderer, at der efter fast nævnspraksis ikke i klagers bemærkninger af 25. august 2017, 8. november 2017, 25. november 2017 eller 3. januar 2018 er oplysninger, som giver anledning til at genoptage sagen.
 Ligebehandlingsnævnet afviser derfor at genoptage sagen.
Retsregler Afgørelsen er truffet efter følgende bestemmelser:
