Cirkulæreskrivelse om meddelelse om  

 opsigelse af arbejdsforhold pga.
HIV-smittet medarbejder på  

 arbejdspladsen Kommentar m.v.:
 Frygt for HIV-smitte ved udførelse af arbejde som  

 elektriker ved en færgerute, hvor kokken var smittet med HIV, anset for  

 ubeføjet, hvorfor opsigelse med denne begrundelse ikke var  

 fyldestgørende.
 Meddelelse om afgørelsen:
Et medlem blev i februar 1989 ansat som elektriker ved en  

 færgerute med trafik mellem Sjælland og Jylland.
Under sit  

 ansættelsesforhold blev medlemmet opmærksom på, at der  

 på arbejdspladsen var ansat en medarbejder, der var konstateret  

 HIV-positiv.
Den pågældende medarbejder arbejdede som kok ombord  

 på skibet.
Da medlemmet havde givet udtryk for, at han ikke  

 ønskede at arbejde på samme arbejdsplads som en HIV-smittet  

 person, indkaldte personalechefen medlemmet til et møde i oktober  

 1993. På mødet blev medlemmet orienteret om den på stedet  

 gældende personalepolitik vedrørende HIV-smittede medarbejdere.  

 Ledelsen havde i intern skrivelse til samtlige medarbejdere gjort klart, at  

 hvis man nægtede samarbejde med en HIV-smittet medarbejder, ville  

 ledelsen betragte forholdet som en bortvisningsgrund.
På denne baggrund  

 meddelte personalechefen medlemmet, at såfremt det fortsat var  

 medlemmets indstilling, at han ikke ville arbejde i kabyssen pga. kokkens  

 sygdom, ville han blive bortvist.
Personalechefen nævnte dog den  

 mulighed, at medlemmet selv sagde op, i stedet for at blive bortvist.
 Medlemmet accepterede selv at sige op, og arbejdsgiveren  

 accepterede at se bort fra medlemmets varsel overfor denne, hvorefter  

 medlemmet fratrådte øjeblikkeligt.
Kassens hovedledelse afgjorde, at medlemmet var  

 selvforskyldt ledig, idet den fandt, at medlemmet havde sagt op uden en  

 fyldestgørende grund.
Hovedledelsen lagde også vægt  

 på, at medlemmet ikke gennem sin faglige organisation havde søgt  

 at løse de opståede problemer.
Herefter pålagdes medlemmet  

 5 ugers karantæne fra fratrædelsen at regne.
Medlemmet anførte i sine klager, at han ikke havde  

 sagt op for sjov, men at han sætter sit liv og familie højere  

 end penge.
Medlemmet fandt det urimeligt, at syge mennesker, som kan smitte  

 raske folk med en dødelig sygdom, må være på en  

 arbejdsplads, og især urimeligt, når der var tale om en kok.  

 Medlemmet fandt ikke , at det kunne være rimeligt, at man skulle  

 tvinges til at arbejde sammen med én, som man ikke er tryg ved.
 Direktoratet tiltrådte hovedledelsens  

 afgørelse, hvorefter direktoratet ikke fandt opsigelsesgrunden  

 fyldestgørende, idet det ikke for direktoratet forelå godtgjort,  

 at medlemmet ved udførelse af sin konkrete arbejdsfunktion udsatte sig  

 for HIV-smitte.
 Arbejdsmarkedets Ankenævn tiltrådte  

 direktoratets afgørelse med den heri anførte begrundelse.
