Fremsat den 30. marts 2007 af  

 Per Clausen (EL) og Line Barfod (EL) Forslag til folketingsbeslutning om  

 transseksuelles/transkønnedes rettigheder Folketinget opfordrer regeringen til i næste folketingssamling  

 at fremsætte et lovforslag, der kan sikre transseksuelle/transkønnedes  

 rettigheder.
Forslaget skal sikre,   

 	  

 at myndige mennesker  

 selv kan bestemme deres fornavn uden hensyn til deres køn,   

 	  

 at myndige mennesker  

 selv kan bestemme, hvilken kønsidentitet deres cpr-nummer og pas skal  

 udtrykke,   

 	  

 at myndige mennesker   

 efter grundig vejledning og rådgivning om konsekvenserne  selv afgør,  

 om de  

 vil gennemgå en kønsskifteoperation, og at samfundet stiller denne mulighed  

 til  

 rådighed for borgerne, og   

 	  

 at alle mennesker  

 uanset køn og seksuel orientering skal have de samme muligheder, herunder  

 muligheden for at adoptere børn.
Bemærkninger til forslaget Transseksualitet/transkønnethed handler om identitet og har  

 ikke noget med seksualitet at gøre.
Det handler om følelsen af at være født i  

 en krop med et forkert køn.
 Der er ikke tale om en patologisk (psykisk) lidelse, men det  

 kan ofte skabe store problemer for det psykiske helbred, når det somatiske  

 køn  

 ikke stemmer overens med den psykologiske kønsidentitet.
Transseksuelle/transkønnede bliver ofte mødt med fordomme,  

 frygt, ubehag og fjendtlighed.
I nogle tilfælde kan det betyde, at de  

 tvinges/presses ud af arbejde eller uddannelse.
Enhedslisten afviser et system, der juridisk og kulturelt  

 belønner én bestemt livsform, nemlig kernefamilien og den konventionelle  

 kønsidentitet.
Derfor afviser Enhedslisten at se transseksualitet som en  

 sygdom.
Ethvert menneske har ret til selv at definere sin kønsindetitet.  

 Beslutningsforslaget skal sikre alle mennesker denne ret.
Danmark har tidligere været et foregangsland på dette område,  

 men i dag halter vi bagud.
Andre lande er for længst kommet de transseksuelle  

 og transkønnede i møde.
Det kønsmærkede cpr-nummer er med til at opretholde ideen om  

 køn som noget naturligt og medfødt.
Enhedslisten mener derimod, at køn såvel  

 som  

 klasse, race, etnicitet osv. er sociale kategorier, der tjener til at skabe  

 og  

 fastholde ulighed.
Cpr bør ikke markere køn, lige så lidt som det bør markere  

 klasse, race, politiske tilhørsforhold, nationalitet eller nogen andre  

 sociale  

 kategorier.
Dels afspejler personnummeret et system, der bygger på ulighed  

 mellem køn, dels er det medvirkende til, at denne ulighed bibeholdes til  

 nogles  

 fordel og andres ulempe.
Nyfødtes personnumre skal helt miste deres  

 kønsspecificitet.
Indtil da bør det være nemt for alle at skifte  

 personnummerets sidste ciffer.
Ligeledes bør det være uproblematisk at skifte mellem  

 kønsspecifikke navne.
Spanien har netop gennemført en sådan lovgivning.
I  

 Norge  

 har denne mulighed eksisteret siden 2003. I Danmark kan man søge om  

 tilladelse  

 til dette.
Forslagsstillerne mener, at der skal være tale om en ret.
 Kirurgiske forandringer, hormonbehandlinger m.m. bør bestemt  

 være et offentligt tilbud, men aldrig et krav for at kunne gennemføre ændring  

 af cpr-nummer, ændring af kønsbetegnelse i passet eller navneskift.  

 Konsekvensen af at fastholde kravet om, at der skal gennemføres en  

 kønsskifteoperation  

 for at få ændret navn, cpr-nummer og kønsidentitet i passet, er, at antallet  

 af  

 personer, som ønsker at gennemføre en kønsskifteoperation bliver større, end  

 det ellers ville have været.
Erfaringer med behandling af transseksuelle/transkønnede viser,  

 at det ikke er noget, der »går over«.
Da erfaringerne også viser, at langt de  

 fleste transseksuelle/transkønnede får et bedre liv efter at have fået  

 foretaget  

 en kønsskifteoperation, er det vigtigt, at denne mulighed står til rådighed  

 for  

 transseksuelle/transkønnede.
Afgørelse om operation eller ej træffes af den  

 enkelte, men der skal forud for den endelige beslutning være omfattende  

 rådgivning og vejledning.
Godkendelsen af adoption skal være uafhængig af ansøgernes køn  

 og seksuelle orientering.
Der skal være tale om en socialfaglig afgørelse,  

 som  

 udelukkende fokuserer på barnets tarv.
Skriftlig fremsættelse Per Clausen  

  

 (EL):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om transseksuelles/transkønnedes rettigheder.
(Beslutningsforslag nr.
B 142).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
