 Der er den 8. november 1993 i København indgået en aftale mellem Ruslands  

 Statslige Arkivtjeneste og Rigsarkivet i Danmark.
 Aftalen har følgende ordlyd:
AFTALE OM GRUNDLÆGGENDE RETNINGSLINIER FOR SAMARBEJDE MELLEM RUSLANDS  

 STATSLIGE ARKIVTJENESTE OG RIGSARKIVET Ruslands Statslige Arkivtjeneste og Danmarks Rigsarkiv har ud fra deres  

 gensidige ønske om at befæste og udvikle samarbejdet mellem  

 arkivmyndighederne i de to lande aftalt følgende retningslinier for deres  

 samarbejde.
ARTIKEL 1 Parterne vil fremme samarbejdet på grundlag af gensidighed og under  

 iagttagelse af lovgivningen i de to stater samt internationale aftaler.
ARTIKEL 2 Parterne vil fremme udvekslingen af informationer og arbejdserfaringer  

 mellem arkivstyrelserne inden for de områder, der har deres interesse.
Hvis  

 gensidige besøg er nødvendige for at nå disse mål, skal formål og frister for  

 sådanne rejser aftales i tide og ikke senere end to måneder før de pågældende  

 delegationers ankomst.
I denne forbindelse afholder den modtagende Part  

 udgifterne ved opholdet og den afsendende Part udgifterne ved sine  

 repræsentanters rejse i begge retninger.
ARTIKEL 3 For at supplere de russiske og danske statsarkivers fonde med dokumenter  

 om folkenes historie i de to lande vil Parterne udveksle kopier af  

 tilsvarende materialer på basis af gensidighed, men også til aftalte priser.
ARTIKEL 4 Parterne vil hjælpe den anden Parts forskere med at udnytte  

 arkivmaterialer i overensstemmelse med gældende lovgivning.
ARTIKEL 5 Parterne vil gennemføre udveksling af arkivlitteratur udgivet af Ruslands  

 og Danmarks arkivstyrelser (opslagsværker, kildeudgaver, materiale fra  

 videnskabelige møder osv.).
ARTIKEL 6 Parterne vil arrangere gensidige udstillinger af dokumenter og gennemføre  

 gensidige kildepublikationer vedr.
Ruslands og Danmarks historie og  

 forbindelserne mellem dem.
ARTIKEL 7 Teksten i denne Aftale kan ændres, suppleres eller annulleres, hvis  

 Parterne er enige.
ARTIKEL 8 Samarbejdet inden for rammerne af denne Aftale skal ikke stille sig i  

 vejen for andre former for kontakter gennemført ved gensidige aftaler.
 Indgået i København den 8. november 1993 i to eksemplarer, hvert på  

 russisk og dansk, idet begge tekster har samme gyldighed.
 For Ruslands Statslige Arkivtjeneste:
Vladimir A.
Tjuneev For Danmarks Rigsarkiv Johan Peter Noack Aftalen trådte i kraft ved undertegnelsen den 8. november 1993.
