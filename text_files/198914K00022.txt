Nr BTL 22 Betænkning over Forslag til lov om ændring af lov om musik   

 Nr L 22 1989-90, 1. samling Afgivet af Kulturudvalget Afgivet: 19900515 Udvalget har behandlet lovforslaget i en række møder og har herunder stillet spørgsmål til kulturministeren, som denne har besvaret skriftligt.
 Endvidere har udvalget modtaget skriftlige og/eller mundtlige henvendelser  

 fra:
Dansk Musiker Forbund, FTF, Funktionærernes og Tjenestemændens Fællesråd, Kommunernes Landsforening, Københavns Magistrat, 1. afdeling, Landsdelsorkestermusikernes Fællesråd, Landsdelsorkestrenes Samråd, Odense Kommune, Magistratens 4. afd., Statens Musikråd, Repræsentantskabet og Århus Kommune, Magistratens 4. afd., Den Kulturelle Forvaltning.
 Der er af kulturministeren stillet ændringsforslag, hvorom henvises til de  

 ledsagende bemærkninger.
Kulturministeren har over for udvalget udtalt, at lovforslaget om  

 fastsættelse af de årlige statstilskud til landsdelsorkestrene på finansloven  

 som forudsætning har, at landsdelsorkestrene drives som selvstændige enheder  

 uden ret til fra tilskudsyderne (amts- og primærkommuner og staten) at opnå  

 dækning af eventuelle underskud.
Bevillingsniveauet for de enkelte  

 landsdelsorkestre forudsættes normalt fastsat for en periode af 4 år.
 Kulturministeren har endvidere udtalt, at tilskud til landsdelsorkestrene  

 på forslag til finanslov for 1991 vil blive fastlagt i overensstemmelse med  

 det forventede forbrug i 1990.
 Et flertal (udvalget med undtagelse af Fremskridtspartiets medlem)  

 tilslutter sig det af ministeren stillede ændringsforslag og kan hermed  

 støtte lovforslaget, der løfter det økonomiske niveau og giver orkestrene  

 mulighed for at planlægge på længere sigt.
 Herefter indstiller et flertal (udvalget med undtagelse af  

 Fremskridtspartiets medlem) lovforslaget til vedtagelse med det af  

 kulturministeren stillede ændringsforslag.
 Et mindretal (Fremskridtspartiets medlem af udvalget) indstiller  

 lovforslaget til vedtagelse uændret.
Ændringsforslag Af kulturministeren, tiltrådt af et flertal (udvalget med  

 undtagelse af FP):
Til § 2 1) I stk. 2 ændres »1989« til: »1990«.
Bemærkninger Til nr. 1 Under hensyn til landsdelsorkestrenes allerede primær- og amtskommunalt  

 godkendte dispositioner vedrørende finansåret 1990 foreslås de hidtidige  

 regler om tilskudsberegning for disse orkestre opretholdt i yderligere et år  

 indtil 31. december 1990, således at de statslige udgifter til  

 landsdelsorkestrene vedrørende finansåret 1990 fortsat er lovbundne.
Ole Bernt Henriksen (KF) Per Stig Møller (KF) Flemming Jensen (KF)  

 Povl Brøndsted (V) Helge Sander (V) nfmd.
Pia Dahl (FP) Marianne  

 Jelved (RV) Duetoft (CD) Lysholm Christensen (KRF) Hanne Andersen (S) Søren  

 Hansen (S) Qvist Jørgensen (S) Lissa Mathiasen (S) Jimmy Stahr (S) Birthe  

 Hansen (SF) Stillinger (SF) Ingerlise Koefoed (SF) fmd.
