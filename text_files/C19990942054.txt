Skrivelse om oplysningsniveauet i sager om  

 kinesiske børn, der bringes i forslag til danske  

 adoptionsansøgere Til samtlige amtskommunale adoptionsråd, samtlige amtskommuner samt  

 Københavns og Frederiksberg kommune.
 Til orientering sendes vedlagt referat af møde afholdt den 13.  

 januar 1999 med deltagelse af repræsentanter fra amtskommunerne, de  

 formidlende organisationer, Adoption og Samfund, Adoptionsnævnet og  

 Civilretsdirektoratet om oplysningsniveauet i sager om kinesiske børn,  

 der bringes i forslag til danske adoptionsansøgere.
Med venlig hilsen Civilretsdirektoratet Anne Thalbitzer GENPART TIL:
 Adoptionsnævnet, Adoption Center, DanAdopt, Terre des Hommes og  

 Adoption & Samfund.
 Mødereferat.
 Onsdag den 13. januar 1999 afholdtes møde i  

 Civilretsdirektoratet.
 Emnet for mødet var oplysningsniveauet i sager om kinesiske  

 børn, der bringes i forslag til danske adoptionsansøgere.
 I mødet deltog:
Professor, overlæge dr.med.
Peter Krasilnikoff  

 (Adoptionsnævnet) Kontorfuldmægtig Grethe Bramow (Adoptionsnævnet) Direktør Dorrit Sylvest Nielsen (Civilretsdirektoratet) Sekretariatsleder Anne Birgitte Thalbitzer (Civilretsdirektoratet) Fuldmægtig Henrik Bergqvist (Civilretsdirektoratet) Fuldmægtig Karina Toftgaard Jørgensen  

 (Civilretsdirektoratet) Kontorleder Ole Bergmann (Danadopt) Souschef Jette Mørup (Danadopt) Tine Olsen (Danadopt) Kontorleder Jørgen-Ulrich Raunskov (Adoption  

 Center) Tove Vase (Adoption Center) Birgitte Mulvad (Adoption og Samfund) Terese Jacobsen (Adoption og Samfund) Poul Jeppesen  (Adoption og Samfund) Niels Winstrup Nielsen (Adoption og Samfund) Afdelingsleder, cand. jur.
Ida Balling (Nordjyllands Amt) Embedslæge Jens Seier (Nordjyllands Amt) Ekspeditionssekretær Inge Halling (Københavns Amt) Pædiater Nils Bak Mortensen (Københavns Amt) Socialrådgiver Lena Kortzau (Københavns Kommune) Embedslæge Nils Rosdahl (Københavns Kommune) Fuldmægtig Torsten Skjernov ( Ringkøbing Amt) Socialrådgiver Lone Thøgersen (Ribe Amt) Socialrådgiver Grethe Pedersen (Roskilde Amt) Pædiater Erling Lykkegaard (Roskilde Amt) Fuldmægtig, cand. jur.
Lene Nielsen (Århus Amt) Dorrit Sylvest Nielsen indledte mødet med at byde velkommen  

 og redegjorde herefter nærmere for baggrunden for mødet.
Det har siden opstarten af formidling af børn fra Kina vist sig, at  

 de oplysninger, som de danske adoptionsmyndigheder og  

 adoptionsansøgere modtager om kinesiske børn i forslag, ofte er  

 meget sparsomme.
Dette førte til, at Civilretsdirektoratet den 18.  

 marts 1996 udsendte en cirkulæreskrivelse om behandlingen af disse  

 sager.
 I januar 1998 blev der rejst spørgsmål ved  

 oplysningsniveauet, ligesom der blev peget på, at de oplysninger, som  

 man modtager, i stadig stigende omfang var af ældre dato.
Civilretsdirektoratet bad derfor Adoptionsnævnet om en udtalelse.  

 Adoptionsnævnet gennemførte i samarbejde med  

 Civilretsdirektoratet en undersøgelse af, om der havde vist sig  

 særlige helbredsmæssige problemer med de kinesiske børn,  

 der på dette tidspunkt var ankommet til Danmark.
Nævnet har  

 herefter den 28. august 1998 afgivet en udtalelse til  

 Civilretsdirektoratet.
Krasilnikoff  redegjorde herefter for resultatet af nævnets  

 undersøgelse af de hjemtagne børn fra Kina.
Sammenfattende har  

 nævnet fundet, at de helbredsmæssige problemer, som er  

 indberettet til nævnet og Civilretsdirektoratet, er af relativ beskeden  

 sværhedsgrad og ikke ligger ud over, hvad adoptionsansøgere  

 altid må være forberedte på ved adoption af et udenlandsk  

 barn.
Endvidere er det nævnets indtryk, at antallet af børn med  

 helbredsmæssige problemer ikke adskiller sig fra, hvad der forekommer i  

 forbindelse med adoptioner fra andre lande.
Det er derfor nævnets opfattelse, at forudsætningerne for  

 cirkulæreskrivelsen fra 1996 fortsat er tilstede.
Et barn i forslag  

 må således antages at være sundt og raskt, medmindre andet  

 anføres.
Krasilnikoff understregede i den forbindelse, at der ved  

 adoption af udenlandske børn altid er en helbredsmæssig risiko,  

 og at det er vigtigt, at adoptanterne er forberedte herpå.
Han pegede endvidere på, at det efter hans opfattelse må  

 tillægges større vægt, at de oplysninger, som modtages, er  

 af relativ ny dato.
Der kan dog ikke opstilles nogen fast grænse for,  

 hvor gamle oplysningerne må være.
Jo ældre barnet er, jo  

 ældre oplysninger vil man efter omstændighederne acceptere.
Endelig anførte han, at det tilsyneladende i visse tilfælde  

 er således, at oplysningerne om højde, vægt og hovedomfang  

 er udført på eet tidspunkt forskelligt fra den øvrige  

 undersøgelse - og måske fra den dato hvor erklæringen er  

 underskrevet.
I denne sammenhæng er det afgørende imidlertid, at  

 der ikke er uoverensstemmelser mellem oplysningerne om længde,  

 vægt og hovedomfang.
 Dorrit Sylvest Nielsen understregede i den forbindelse vigtigheden  

 af, at oversættelserne af de helbredsmæssige oplysninger i enhver  

 henseende er korrekte og fuldstændige.
 Ole Bergmann oplyste, at DanAdopt nu gennem nogen tid har  

 tilstræbt at tilvejebringe opdaterede oplysninger, hvis de oplysninger,  

 som modtages, har været mere end seks måneder gamle.
 Raunskov tilføjede, at AdoptionCenter ligeledes har truffet  

 beslutning om at bede deres repræsentant i Beijing om at tage kontakt  

 til børnehjemmene for om muligt at få opdaterede oplysninger,  

 hvis disse er over seks måneder gamle.
 Krasilnikoff bemærkede hertil, at dette efter hans opfattelse  

 er en meget positiv udvikling.
Jens Seier pegede på, at der normalt ikke foreligger  

 funktionsundersøgelser eller sociale oplysninger om børnene,  

 men alene somatiske oplysninger.
Han spurgte på den baggrund, om dette  

 skal ses i sammenhæng med, at der fra kinesisk side er foretaget en  

 vurdering af barnet, inden det frigives til international adoption.
Jørgen-Ulrik Raunskov oplyste, at det er AdoptionCenters  

 klare indtryk, at der foretages en omhyggelig vurdering af barnet, inden det  

 frigives til international adoption.
Han anførte i den forbindelse, at  

 kun ca.100 ud af - anslået - 1200 børnehjem i Kina har licens  

 til at formidle børn til international adoption.
 Ole Bergmann  kunne tilslutte sig dette.
Han oplyste endvidere, at Danadopt naturligvis er indstillet på  

 løbende at arbejde på at forbedre oplysningsniveauet.
Dette er  

 imidlertid en længere proces, der afhænger af de kinesiske  

 myndigheders indstilling og praktiske muligheder.
Han pegede i den  

 forbindelse på, at formidlingssituationen i Kina adskiller sig fra  

 f.eks.
Korea ved, at organisationerne i Kina samarbejder med et stort antal  

 børnehjem modsat Korea, hvor de kun har en samarbejdspartner.
 Dorrit Sylvest Nielsen oplyste, at Civilretsdirektoratet har spurgt  

 de øvrige nordiske lande om deres erfaringer med kinesiske  

 adoptivbørn, og at deres erfaringer svarer til de danske erfaringer  

 på området.
Jørgen-Ulrik Raunskov orienterede herefter kort om den  

 aktuelle formidlingssituation.
AdoptionCenter har i 1998 hjemtaget 68  

 børn fra Kina, og man forventer at kunne hjemtage ca. 80 børn i  

 1999. Det er AdoptionCenters opfattelse, at man i Kina arbejder på at  

 forbedre niveauet for de helbredsmæssige oplysninger.
Hertil kommer at  

 ventetiderne er faldet ganske drastisk i 1998, og at børnenes  

 gennemsnitsalder på hjemtagelsestidspunktet således også er  

 faldet.
Ventetiden er i øjeblikket ca. 6-7 måneder.
Han oplyste også, at der netop er vedtaget en ny adoptionslovgivning  

 i Kina, der bl.a. indebærer, at aldersgrænsen for adoptanter  

 sættes ned fra 35 år til 30 år.
Det vil også  

 være muligt at adoptere barn nr. 2, uden at der stilles krav om, at der  

 ansøges om et special need-barn.
Det kan ikke afvises, at disse  

 lempelser åbner for flere adoptionsansøgninger såvel  

 nationalt som internationalt, hvilket vil kunne påvirke ventetiden  

 fremover.
Ole Bergmann oplyste, at Danadopt indtil nu har hjemtaget ca. 50  

 børn, heraf ca. 20 børn i 1998. Man håber på en  

 fordobling i 1999. I øvrigt oplyste han, at DanAdopt og AdoptionCenter  

 planlægger et seminar den 29. og 30. maj 1999 sammen med en række  

 andre nordiske formidlende organisationer.
Til seminaret er inviteret  

 repræsentanter fra det centrale statslige adoptionskontor.
Man  

 håber, at der ved den lejlighed bliver mulighed for at afklare  

 eventuelle større og generelle spørgsmål.
Poul Jeppesen anførte, at man som adoptant  

 selvfølgelig ønsker at modtage så mange oplysninger om  

 barnet som muligt.
Derfor ser man positivt på, at organisationerne er  

 indstillet på at arbejde for et forbedret oplysningsniveau.
Han anførte videre, at erfaringerne viser, at børnene  

 på børnehjem i Kina ofte har ligget meget ned og har været  

 iført meget tøj.
De får derfor ikke den stimulation, som  

 vi anser for optimalt.
Når de kommer til Danmark, har de ofte en  

 dårligere motorik, hvilket måske undertiden mistolkes.
 Niels Winstrup Nielsen anførte, at adoptanter, som skriver  

 sig på Kinalisten, bør være indstillet på at have  

 tillid til de kinesiske myndigheder.
 Nils Rosdahl efterlyste undersøgelser vedrørende  

 børn, som er blevet adopteret til Danmark.
Dorrit Sylvest Nielsen oplyste, at Justitsministeriets  

 forskningsråd har bevilget penge til et lægevidenskabeligt  

 projekt vedrørende adoption.
Projektet udføres af læge  

 Mie Bonde-Hansen og går i hovedtræk ud på at belyse,  

 hvordan adopterede børn har udviklet sig frem til skolestart.
 Inge Halling oplyste i tilknytning hertil, at projektet omfatter  

 både lægelige og psykologiske undersøgelser af udenlandske  

 adoptiv børn i Danmark.
Dorrit Sylvest Nielsen konkluderede herefter, at der i det sidste  

 års tid synes at være sket en positiv udvikling bl.a. ved, at  

 DanAdopt og AdoptionCenter tilstræber at få opdateret  

 oplysningerne om børnene, hvis oplysningerne er ældre end 6  

 måneder gammel.
Endvidere er organisationerne indstillet på at  

 arbejde for løbende at skaffe flere oplysninger om børnene.  

 Seminaret i maj 1999 kan måske hjælpe til at få afklaret  

 eventuelle konkrete tvivlsspørgsmål.
Civilretsdirektoratet vil i  

 den anledning bestræbe sig på at orientere amterne og  

 samrådene, hvis der fremkommer oplysninger, der er af betydning for  

 behandlingen af kinesiske matchingforslag.
Endelig pegede hun på, at organisationerne i tilfælde af, at  

 den ændrede adoptionslovgivning i Kina kommer til at betyde en  

 længere ventetid, skal være opmærksomme på, at  

 oplysningerne forsat bør være af nyere dato.
Det vil være  

 ønskeligt, hvis man fremover kan holde fast i, at oplysningerne som  

 udgangspunkt ikke er ældre end 6 måneder.
