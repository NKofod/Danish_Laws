Ligebehandlingsnævnets afgørelse om Alder - ansættelse - kompetence - ej medhold J.nr. 20-39379 Den indklagede ambassade søgte efter en chauffør, der skulle være mellem 25 og 35 år gammel.
Klager, der ønskede at søge stillingen, fik afslag, da han var over 35 år gammel.
Nævnet vurderede, at de afvejninger, der skulle foretages, før sagen eventuelt kunne realitetsbehandlet omfattede både folkeretlige regler og kompetencemæssige vurderinger.
Disse afvejninger henhørte ikke naturligt under Ligebehandlingsnævnets område, men måtte ske under domstolene.
 Klagen var derfor ikke egnet til afgørelse i Ligebehandlingsnævnet, hvorfor nævnet afviste at behandle klagen.
 Klagen angår påstået forskelsbehandling på grund af alder i forbindelse med at klager ikke kom i betragtning til en stilling som chauffør.
Ligebehandlingsnævnets afgørelse Ligebehandlingsnævnet afviser at behandle klagen, der ikke findes egnet til en afgørelse ved Ligebehandlingsnævnet.
Sagsfremstilling Klager rettede telefonisk henvendelse til den indklagede ambassade for at søge en stilling som chauffør.
Klager fik mundtligt afslag på sin ansøgning, da han var for gammel til at søge stillingen.
 Det opslåede stillingsopslag lød som følgende:
Driver for the [indklagede] [indklagede] Driver Requirements and qualifications:
Speaks English Safe driving practices Excellent time management skills Organized and able to follow a schedule Work occasional evenings and weekends A valid driving license No criminal record At least 3 years of experience as a professional driver Between 25-35 years old.
The net salary will be DKK 14.600. The salary will not be subject to Danish taxes according to bilateral agreement between [indklagede] and Denmark.  Klagen blev modtaget i Ligebehandlingsnævnet den 9. september 2020.
 Klager fremsatte i klagen en påstand om betaling af en godtgørelse på 15.000 kr.
Parternes bemærkninger Klager gør gældende, at han har været udsat for forskelsbehandling på grund af alder i forbindelse med, at han fik afslag på sin ansøgning til stillingen som driver, da han er mere end 35 år gammel.
 Klager gør videre gældende, at ambassaden er underlagt strafansvar efter dansk straffelovgivning.
 Indklagede gør gældende, at ambassadens ansættelsesproces er underlagt hjemlandets love og regler.
Ambassaden har ikke enekompetence over ansættelsesprocessen.
Denne skal følge hjemlandets love og regler, herunder godkendes af en højere instans.
Indklagede henviser tillige til Wienerkonventionen om diplomatiske relationer vedrører privilegier og immunitet for diplomatiske missioner.
Ambassaden er derfor ikke underlagt dansk jurisdiktion.
Ligebehandlingsnævnets bemærkninger og konklusion Det følger af Wienerkonventionen, at konsulatsembedsmænd og funktionærer som udgangspunkt ikke er underkastet modtagerstatens judicielle eller administrative myndigheders jurisdiktion for så vidt angår handlinger udført under varetagelsen af konsulære opgaver.
 De afvejninger, der skal foretages, før sagen kan realitetsbehandles omfatter både de folkeretlige regler om staters retlige immunitet og hvilken myndighed, der har kompetence på det civile og handelsretlige område.
 De nævnte afvejninger, der skal foretages, før sagen eventuelt kan realitetsbehandles, henhører ikke naturligt under Ligebehandlingsnævnets område, men under domstolene.
 Klagen er derfor ikke egnet til afgørelse i Ligebehandlingsnævnet, hvorfor nævnet afviser at behandle klagen.
Retsregler Afgørelsen er truffet efter følgende bestemmelser:
