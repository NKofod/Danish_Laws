 I medfør af bestemmelse i § 4 i lov nr. 70 af 15. marts 1967 fastsættes  

 herved følgende:
 Lærerrådets sammensætning m.v.
§ 1.  Ved hver skole skal der være et lærerråd, der  

 består af de ved skolen som tjenestemænd eller på overenskomst ansatte  

 lærere.
Andre lærere, som i det pågældende skoleår har en beskæftigelse ved  

 skolen, der svarer mindst til halv stilling, er ligeledes medlemmer af rådet.
§ 2.  Lærerrådet vælger af sin midte en formand, idet  

 forstanderen dog ikke kan vælges.
Til varetagelse af formandsforretningerne  

 under formandens forfald vælges en næstformand og til udførelse af  

 sekretærforretningerne en sekretær.
Lærerrådet fastsætter selv sin  

 forretningsorden.
 Lærerrådet kan nedsætte udvalg, som afgiver indstilling til lærerrådet.
 Valgene gælder for et år, hvis ikke andet er fastsat i forretningsordenen.
§ 3.  Formanden kan sammenkalde lærerrådet, når han  

 finder det fornødent, og skal sammenkalde det, når forstanderen eller mindst  

 en femtedel af rådets medlemmer kræver det.
Er der ikke truffet anden  

 bestemmelse i forretningsordenen, sker indkaldelsen ved opslag på skolen som  

 regel med 8 dages varsel.
Dagsordenen opslås på skolen som regel 2 dage før  

 mødet, og forslag til dagsordenen skal gives til formanden senest 3 dage før  

 mødet.
De omhandlede tidsfrister kan dog fraviges, såfremt der ikke fra en  

 trediedel af medlemmerne fremsættes indsigelse der imod.
Alle medlemmer kan  

 stille forslag til dagsordenen, men formanden fastsætter denne.
Repræsentanter for elevforeningen - eller hvor sådan forening ikke findes  

 andre af eleverne valgte repræsentanter - kan indbydes til - uden stemmeret -  

 at deltage i lærerrådets møder i almindelighed eller ved enkelte punkters  

 behandling.
Ved behandling af de i § 5 stk. 1, nævnte sager bør  

 elevrepræsentanterne deltage.
Ved bortvisningssager skal de indbydes.
Medlemmerne har pligt til at deltage i lærerrådets møder, og eventuelt  

 forfald skal med angivelse af grunden til samme forud meddeles formanden, og  

 hvor det er muligt, angives samtidig vedkommendes stillingtagen til de på  

 dagsordenen anførte punkter.
Møderne afholdes som regel uden for skoletiden.
§ 4.  Lærerrådets beslutninger tages ved almindeligt  

 stemmeflertal.
I tilfælde af stemmelighed er formandens stemme  

 udslagsgivende.
En afstemning skal være hemmelig, hvis et medlem af rådet  

 forlanger det.
Ved mødet kan der af ethvert medlem stilles forslag til  

 beslutning i henhold til dagsordenen.
Alle beslutninger indføres i en  

 forhandlingsprotokol, der føres af formanden med bistand af sektetæren.  

 Mindretal kan forlange, at særmeninger i korthed tilføres  

 forhandlingsprotokollen.
Protokollen underskrives af formanden på rådets  

 vegne.
 Lærerrådets kompetence.
 § 5.  Lærerrådet afgør, henholdsvis afgiver gennem  

 forstanderen skolens indstilling i følgende sager:
 Lærerrådet skal høres om:
 Endvidere kan direktoratet foranledige indhentet lærerrådets udtalelse i  

 spørgsmål med relation til skolens drift m.v.
 Lærerrådets afgørelser, indstillinger og udtalelser meddeles forstanderen  

 ved eller ledsaget af udskrift af forhandlingsprotokollen og med oplysning om  

 de i lærerrådet fremsatte forslag samt med angivelse af det antal medlemmer,  

 der har været til stede, og af antallet af stemmer for hvert enkelt forslag.
 Lærerrådet har ikke pligt til at udtale sig om den enkelte lærers forhold.
 § 6.  Lærerrådet behandler spørgsmål om elevernes  

 forhold i relation til deres standpunkt og skal på passende tidspunkter og  

 navnlig ved semestrets begyndelse drøfte elevernes arbejdsbyrde med henblik  

 på at opnå en jævn fordeling såvel på ugens forskellige dage som i semestret.
 Rundskrivelse nr. 1/79 ophæves.
