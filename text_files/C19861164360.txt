 Denne prøvevejledning er udarbejdet i tilknytning til justitsministeriets  

 undervisningsplaner for køreuddannelsen til kategori A (motorcykel) og  

 kategori B (almindelig bil).
 De nærmere bestemmelser om køreuddannelsen og køreprøven fremgår af  

 justitsministeriets bekendtgørelse om undervisningsplaner til kategori A og B  

 samt justitsministeriets bekendtgørelse om kørekort.
JUSTITSMINISTERIET, den 12. september  

 1986 Walsted Hansen Køreprøvens formål.
Formålet med køreprøven er at give den prøvesagkyndige  

 lejlighed til at bedømme, om aspiranten har erhvervet de  

 kundskaber og Prøvekrav og uddannelsesmål.
Bestemmelserne om køreuddannelse og køreprøver er indeholdt i  

 justitsministeriets bekendtgørelser om undervisningsplan for køreuddannelsen  

 til motorcykel (kategori A) og til almindelig bil (kategori B) samt  

 justitsministeriets bekendtgørelse om kørekort.
Undervisningsplanerne for  

 køreuddannelsen til kategori A og B giver en udførlig beskrivelse af  

 køreuddannelsens indhold og omfang med angivelse af formål, hovedmål og  

 detaljerede delmål.
Delmåleme udgør de egentlige retningslinier for såvel  

 undervisningen som bedømmelsen ved køreprøven, idet de nøjere klarlægger,  

 hvad eleven skal kunne og vide ved uddannelsens afslutning.
 Teoretisk og praktisk prøve.
Der er i undervisningsplanerne ikke skelnet skarpt mellem teoretisk og  

 praktisk uddannelse.
Det skyldes især hensynet til den nødvendige sammenhæng  

 mellem det teoretiske og det praktiske lærestof.
Køreprøven opdeles dog i en  

 teoretisk og en praktisk prøve.
Den teoretiske prøve aflægges forud for den  

 praktiske prøve, og den praktiske prøve kan først aflægges, når den  

 teoretiske prøve er bestået.
Den teoretiske prøve er skriftlig og kan afholdes for flere aspiranter  

 samtidig.
Den gennemføres ved anvendelse af justitsministeriets  

 lysbilledserier med indtalte spørgsmål og tilhørende afkrydsnings- og  

 bedømmelsesskemaer til henholdsvis kategori A og B.
Aspiranter, der på grund  

 af særlige forhold ikke kan aflægge skriftlig prøve, kan eksamineres  

 mundtligt af den prøvesagkyndige på grundlag af justitsministeriets  

 lysbilledserier og de dertil hørende spørgsmål og svar.
Den teoretiske del af  

 en orienterende køreprøve og teoretiske prøver med fremmedsprogede ansøgere  

 kan efter begæring afholdes som en mundtlig teoriprøve.
Under prøven kan  

 justitsministeriets lysbilleder inddrages.
 Der afholdes ikke teoretisk prøve til udvidet kørekort til motorcykel med  

 sidevogn.
Den praktiske prøve til motorcykel gennemføres på en motorcykel, godkendt  

 til øvelseskørsel.
Aspiranten stiller motorcykel til rådighed.
Den  

 prøvesagkyndige bedømmer kørslen som passager i en efterfølgende personbil  

 med radioanlæg, som stilles til rådighed og føres af kørelæreren, som  

 passager på aspirantens motorcykel eller på anden måde efter den  

 prøvesagkyndiges nærmere bestemmelse.
Den praktiske prøve til motorcykel med  

 sidevogn gennemføres på en motorcykel med sidevogn, som er godkendt til  

 øvelseskørsel.
Aspiranten stiller motorcykel med sidevogn til rådighed.  

 Prøven afholdes på en plads, der kan overskues af den prøvesagkyndige, og  

 hvor aspiranten kan udføre manøvrer med en færdighed, der svarer til kravene  

 i undervisningsplanens tillæg vedrørende køreuddannelse til motorcykel med  

 sidevogn.
Den praktiske prøve til almindelig bil gennemføres med den sagkyndige som  

 passager i en bil, som er godkendt til øvelseskørsel.
Aspiranten stiller bil  

 til rådighed.
Den sagkyndige skal bedømme aspirantens orienterings- og  

 manøvrefærdigheder under vej- og færdselsforhold af passende sværhedsgrad,  

 svarende til undervisningsplanens delmålbeskrivelser.
Kontrol af motorcyklens  

 eller bilens lovpligtige udstyr indlægges på et passende tidspunkt i den  

 praktiske prøve.
 Teoretisk og praktisk prøvestof.
 Til præcisering af præstationskravene i køreuddannelsen er benyttet  

 følgende udtryk i undervisningsplanens delmålbeskrivelser:
At have kendskab til vil sige at være så vidt orienteret om et emne, at  

 det kan understøtte og lette den efterfølgende færdighedsindlæring.
Sådanne  

 delmål falder uden for det egentlige prøvestof og indgår således ikke direkte  

 i den teoretiske eller praktiske prøve.
At angive indholdet eller betydningen af vil sige, at aspiranten skal  

 kunne finde de korrekte svar blandt flere mulige på spørgsmål om indholdet af  

 en lovbestemmelse, vejafmærkning eller lignende, eller med egne ord kunne  

 gøre rede for det pågældende emne.
Sådanne delmål indgår i det teoretiske  

 prøvestof.
 At opfatte, genkende og bedømme eller forudse vil sige, at aspiranten ved  

 hjælp af syn, (hørelse eller andre sanser) skal kunne bemærke bestemte  

 forhold i en færdselssituation eller på billeder, forstå forholdets betydning  

 for færdselssikkerheden og finde de korrekte svar blandt flere mulige på  

 spørgsmål om det pågældende forhold eller med egne ord kunne forklare  

 forholdets betydning.
 Sådanne delmål indgår i det teoretiske prøvestof og tillige i det  

 praktiske prøvestof, for så vidt aspirantens adfærd tillader en klar slutning  

 om den bagved liggende opfattelse og bedømmelse.
 At udpege og benævne vil sige, at aspiranten i praksis skal kunne  

 lokalisere bestemte genstande, herunder især betydningsudstyr i bilen eller  

 på motorcyklen og kende deres almindeligt brugte betegnelser.
 Sådanne delmål indgår i det praktiske prøvestof.
At aflæse og angive betydning af vil sige, at aspiranten i praksis skal  

 kunne anvende instrumenterne i bilen eller på motorcyklen og forstå, hvad de  

 registrerer.
Sådanne delmål indgår i det praktiske prøvestof.
At kontrollere vil sige, at aspiranten i praksis skal kunne undersøge og  

 med egne ord forklare, om krav til bilens eller motorcyklens indretning og  

 udstyr er opfyldt.
Sådanne delmål indgår i det praktiske prøvestof.
 At beherske bestemte færdigheder vil sige, at aspiranten i praksis skal  

 kunne orientere sig kritisk, håndtere bilens eller motorcyklens  

 betjeningsudstyr korrekt og fejlfrit udføre sammensatte manøvrer med bilen.  

 Sådanne delmål indgår i det praktiske prøvestof.
At reagere hensigtsmæssigt vil sige, at aspiranten skal kunne føre bilen  

 og ændre hastighed, placering eller kørselsretning i overensstemmelse med  

 færdselsreglerne, hensynet til sikkerheden og til trafikafviklingen.
Sådanne  

 delmål indgår i det praktiske prøvestof.
 Teoriprøvens gennemførelse.
Forud for prøven kontrollerer den prøvesagkyndige, at prøvelokalet er  

 udluftet, ryddet og i orden, at den udvalgte serie lysbilleder med tilhørende  

 lydbånd er sat i apparaterne, og at apparaterne fungerer fejlfrit.
Endvidere  

 kontrolleres, at afkrydsningsskemaerne svarer til den udvalgte  

 lysbilledserie.
Ved aspiranternes ankomst til prøvelokalet kontrolleres deres identitet.  

 Af hensyn til prøvens afholdelse med flere aspiranter samtidig, lukkes  

 prøvelokalet ved aftalt mødetid.
Aspiranter, der indfinder sig efter prøvens  

 begyndelse, kan ikke gives adgang til prøvelokalet og må have berammet ny  

 prøve mod gebyr.
Under prøven må normalt kun den prøvesagkyndige og dennes  

 medhjælper foruden aspiranter opholde sig i prøvelokalet.
Ved prøvens begyndelse udleveres til hver aspirant et afkrydsningsskema,  

 som aspiranten udfylder med navn, fødselsdato og adresse.
Den sagkyndige  

 giver en kort orientering om prøvens forløb og understreger, at aspiranterne  

 ikke må benytte hjælpemidler under prøven.
Sker dette alligevel, anses prøven  

 for ikke-bestået.
Den sagkyndige henviser i øvrigt til, at der til de to  

 først viste lysbilleder gives nøje instruktion om, hvordan aspiranterne skal  

 udfylde afkrydsningsskemaet, og at det under prøven er tilladt at rette i  

 afkrydsningsskemaet.
En rettelse skal ske ved tydelig overstregning af det  

 forkert satte kryds.
De to første lysbilleder med tilhørende spørgsmål og afkrydsning af svar  

 er til at øve sig på og tæller ikke med i prøveresultatet.
Den sagkyndige kan  

 efter omstændighederne besvare korte spørgsmål fra aspiranterne inden den  

 egentlige prøveseries fremvisning, men bør indskærpe, at der skal være ro i  

 lokalet under prøven, og at forstyrrelser kan medføre bortvisning.
Under prøven holdes stadigt opsyn i prøvelokalet.
Der bør normalt være en  

 tilsynsførende for hver 10-15 aspiranter.
Efter prøven indsamles afkrydsningsskemaerne, og det oplyses, hvornår  

 prøveresultatet foreligger.
Resultatet af prøven skal så vidt muligt meddeles  

 aspiranten straks efter prøvens afslutning.
 Teoriprøvens bedømmelse.
De udfyldte afkrydsningsskemaer bedømmes efter justitsministeriets  

 rettevejledning.
Det fremgår heraf hvor mange korrekte svar, der kræves, for  

 at bestå prøven.
De bedømte afkrydsningsskemaer opbevares af den  

 prøvesagkyndige med henblik på senere statistisk bearbejdning.
 For aspiranter, der ikke har bestået prøven, markeres fejlsvar ved numrene  

 på de pågældende spørgsmål i justitsministeriets bedømmelsesskema, der  

 henviser til de respektive afsnit i undervisningsplanen.
 Bedømmelsesskemaet udleveres til aspirantens orientering.
 Den praktiske prøves gennemførelse.
Inden prøvens begyndelse kontrollerer den prøvesagkyndige aspirantens  

 identitet.
For at modvirke den almindeligt forekommende prøvenervøsitet bør  

 den prøvesagkyndige f.eks. præsentere sig.
 Som led i den praktiske prøve indgår bedømmelse af aspirantens færdigheder  

 i at kontrollere stikprøvevis udvalgte dele af motorcyklens eller bilens  

 udstyr som anført i undervisningsplanens afsnit 1.2. Lovbestemmelser om  

 motorcyklens respektive bilens indretning og udstyr.
Der må ved kontrollen ikke kræves brug af værktøj eller inspektion af ikke  

 umiddelbart tilgængelige dele af køretøjet.
Under kontrollen skal aspiranten  

 med egne ord kunne forklare de vigtigste lovkrav og tegn på fejl eller  

 mangler ved udstyret.
Den prøvesagkyndige skal herunder være opmærksom på, at  

 kontrolprøven først og fremmest er en prøve i praktisk færdighed og ikke får  

 præg af en mundtlig eksamination.
 Krav til prøverute.
Den prøvesagkyndige skal forud for prøven i store træk have fastlagt en  

 sådan rute for kørslen, at aspiranten får lejlighed til at vise mest muligt  

 af sine orienterings- og manøvrefærdigheder i overensstemmelse med  

 undervisningsplanens delmålbeskrivelser.
Den prøvesagkyndige skal tage hensyn  

 til, at ruten så vidt muligt ikke bringer aspiranten i særlig vanskelige  

 færdselssituationer under de første minutters kørsel.
Den prøvesagkyndige  

 skal endvidere tage hensyn til, at kørsel på motorvej eller motortrafikvej  

 samt kørsel i mørke (eller i lygtetændingstiden i øvrigt) så vidt muligt og  

 da i hvert fald stikprøvevis indgår.
Hvad angår prøverutens længde skal den sagkyndige være opmærksom på, at  

 den praktiske prøve til almindelig bil normalt skal kunne gennemføres på  

 30-35 min., heri medregnet kontrol af bilens udstyr.
Den praktiske prøve til  

 motorcykel skal normalt kunne gennemføres på 25-30 min., heri medregnet  

 kontrol af motorcyklens udstyr.
Såfremt det er praktisk muligt for den  

 prøvesagkyndige at foretage de fornødne observationer, kan prøven gennemføres  

 med to aspiranter ad gangen.
Den praktiske prøve til motorcykel med sidevogn  

 skal normalt kunne gennemføres på 10-15 min., heri medregnet kontrol af  

 sidevognens udstyr.
Under prøven til almindelig bil tager den sagkyndige plads på bilens  

 forsæde ved siden af aspiranten.
Kørelæreren eller dennes repræsentant kan  

 overvære prøven fra bilens bagsæde.
Den sagkyndige skal give de nødvendige  

 anvisninger om rute, manøvrer o.s.v. tydeligt og i så god tid, at aspiranten  

 kan nå at opfatte og forstå dem og nå at forberede og udføre det anviste.
Den  

 sagkyndige skal lede prøven på en sådan måde, at aspiranten ikke tilskyndes  

 til at handle mod færdselsreglerne og hensynet til sikkerheden i øvrigt eller  

 tvinges ud i unormale færdselssituationer.
Den sagkyndige skal under kørslen  

 gribe ind ved brug af bilens betjeningsudstyr, hvis det er nødvendigt af  

 hensyn til sikkerheden, men ellers ikke.
 Under prøven til motorcykel, skal aspiranten køre efter de anvisninger om  

 rute og manøvrer, som den prøvesagkyndige giver over radioanlægget eller på  

 anden måde.
 Det er vigtigt, at den sagkyndige bruger undervisningsplanen som grundlag  

 for bedømmelse af aspiranten, idet køreprøvens formål er at kontrollere, om  

 aspirantens orienterings- og manøvrefærdigheder svarer til de krav, der  

 fremgår af undervisningsplanens delmålbeskrivelser.
 Resultatet af prøven skal meddeles aspiranten straks efter prøvens  

 afslutning.
 Bedømmelse af den praktiske prøve.
 Ved den praktiske prøve skal den prøvesagkyndige først og fremmest  

 vurdere, om aspirantens præstationer er præget af grundig indlæring i  

 overensstemmelse med undervisningsplanen.
Der må ikke kræves egentlig rutineret eller fuldstændig fejlfri kørsel,  

 men den sagkyndige skal skelne mellem mere og mindre alvorlige fejl.
Enkelte  

 mindre alvorlige fejl bør ikke medføre, at prøven anses for ikke-bestået,  

 idet aspirantens kørsel som hidtil skal bedømmes som helhed.
Er aspirantens  

 præstationer præget af flere og især gentagne mindre alvorlige fejl, må  

 prøven efter den sagkyndiges skøn anses for ikke-bestået.
En afgørende  

 bedømmelse må normalt ikke foretages i den allerførste del af prøven under  

 hensyn til, at aspiranten bør have tid til at overvinde sin naturlige  

 nervøsitet.
Afgørende for, om en fejl skal anses for mere eller mindre alvorlig, er  

 dens konsekvenser først og fremmest for færdselssikkerheden og dernæst for  

 trafikkens uhindrede afvikling.
Fejl vedrørende orientering eller  

 manøvrering, der indebærer nærliggende mulighed for påkørsel eller anden  

 ulykke, og som gør det nødvendigt, at den sagkyndige griber ind i kørslen,  

 skal anses for alvorlige.
Sådanne fejl kan derfor i sig selv medføre, at  

 prøven bedømmes som ikke-bestået, og den kan efter omstændighederne afbrydes.
Nærliggende mulighed for påkørsel eller anden ulykke omfatter ikke alene  

 tilfælde, hvor en modpart synligt er til stede.
Det kan også omfatte  

 tilfælde, hvor aspiranten viser tydelig mangel på omtanke og forudseenhed ved  

 at køre frem med en sådan placering på kørebanen eller med en sådan  

 hastighed, at aspiranten ikke kan nå at orientere sig og standse for skjulte  

 hindringer, som med en vis sandsynlighed kan dukke op.
Dette gælder f.eks.  

 ved uoverskuelige vejsving eller bakker og ved kørsel frem mod eller  

 svingning i uoverskuelige vejkryds, som anført i undervisningsplanen.  

 Aspiranten må ved sin køremåde ellers gå ud fra, at andre trafikanter  

 overholder færdselsreglerne, medmindre der foreligger tegn på det modsatte.  

 Gentagne fejl i betjening af motorcyklen eller bilen må anses for alvorlige,  

 for så vidt de tydeligt røber, at aspiranten ikke behersker køretøjet med  

 fornøden sikkerhed.
For aspiranter, der ikke har bestået prøven, kan deres fejl markeres på  

 justitsministeriets bedømmelsesskema, som henviser til de respektive afsnit i  

 undervisningsplanen.
Det udfyldte skema udleveres til aspirantens orientering  

 med passende begrundelser eller bemærkninger i øvrigt.
