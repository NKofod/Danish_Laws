 I medfør af § 8, stk. 2 i lov om miljøbeskyttelse, jf. lovbekendtgørelse  

 nr. 625 af 15. juli 1997 fastsættes:
§ 1.  Formanden fastsætter tid og sted for  

 nævnsmøderne.
Formanden leder og tilrettelægger i øvrigt nævnsmødet.
Stk. 2.  Formanden er medlem af nævnets  

 koordinationsudvalg.
Formanden aflægger beretning for nævnet om væsentlige  

 beslutninger truffet af koordinationsudvalget.
 Stk. 3.  Nævnet kan bemyndige en næstformand blandt  

 nævnets medlemmer til at træde i formandens sted, når denne er forhindret.
 § 2.  Nævnet kan beslutte, at visse mindre væsentlige  

 afgørelser kan træffes af formanden på nævnets vegne.
§ 3.  En organisation, udpeget af miljø- og  

 energiministeren, fungerer som sekretariat for nævnet.
Miljøstyrelsen  

 fungerer dog som sekretariat for nævnet i sager, hvor der klages over  

 afgørelser truffet af miljømærkesekretariatet.
Ansatte i sekretariatet kan  

 deltage i nævnsmøderne uden stemmeret.
Stk. 2.  Forberedelse af nævnets møder, herunder  

 fastlæggelse af dagsorden, varetages af sekretariatet efter aftale med  

 formanden.
Mødeindkaldelse og dagsorden udsendes til nævnets medlemmer af  

 sekretariatet.
 § 4.  Nævnet er beslutningsdygtigt, når mindst  

 halvdelen af dets medlemmer eller suppleanter er til stede.
Stk. 2.  Nævnets beslutninger træffes ved almindelig  

 stemmeflertal.
I tilfælde af stemmelighed er formandens, eller i dennes  

 forfald næstformandens, stemme udslagsgivende.
Stk. 3.  Nævnsmødets afgørelser indføres i et  

 mødereferat, som udsendes af sekretariatet til nævnets medlemmer.
Et  

 mindretal kan kræve sin afvigende mening optaget i mødereferatet.
I tilfælde  

 af afstemning angives resultatet heraf.
§ 5.  Nævnsmøder er ikke offentlige.
Nævnet kan  

 indbyde sagkyndige eller repræsentanter for særligt berørte interesser til at  

 deltage i et nævnsmøde uden stemmeret.
 § 6.  Formanden kan nedsætte rådgivende ekspertpaneler  

 til brug for udredninger om kriteriesæt, produktgrupper eller øvrige  

 specifikke emner.
 Stk. 2.  Ekspertpanelet nedsættes med medlemmer fra  

 nævnet, sagkyndige og repræsentanter for særligt berørte interesser.
 § 7.  Nævnet kan afvise klager, der ikke er omfattet  

 af nævnets kompetence eller er indgivet for sent.
 § 8.  Alle, der deltager i nævnets arbejde, er  

 omfattet af forvaltningslovens regler, herunder bestemmelserne om  

 tavshedspligt og inhabilitet.
 § 9.  Nævnets afgørelser kan ikke indbringes for anden  

 administrativ myndighed.
 § 10.  Nævnet afgiver årligt en beretning til miljø-  

 og energiministeren om dets virksomhed i det foregående år.
 § 11.  Bekendtgørelsen træder i kraft den 28. januar  

 1998.
