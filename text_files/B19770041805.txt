 I medfør af lov nr. 218 af 8. juni 1966 om ejendomsmæglere § 1, stk. 3 og  

 § 3 bestemmes:
 § 1.  Ejendomsmæglerprøven aflægges ved  

 handelsskolerne og består i prøve aflagt som afslutning på handelsskolernes  

 statskontrollerede specialkursus i ejendomshandel efter de herom af  

 undervisningsministeriet fastsatte regler.
 § 2.  For at opnå beskikkelse som ejendomsmægler  

 kræves det endvidere, at den pågældende har været beskæftiget i mindst 2 år i  

 en virksomhed, der må antages at have givet praktisk kendskab til omsætning  

 af faste ejendomme.
 Stk. 2.  Ejendomsmæglerkommissionen afgør, hvorvidt den  

 praktiske uddannelse må anses for tilstrækkelig.
 Stk. 3.  Ejendomsmæglerkommissionen kan undtage fra  

 bestemmelsen i stk. 1.
 § 3.  Bekendtgørelsen træder i kraft den 1. september  

 1977.
 Stk. 2.  Samtidig ophæves bekendtgørelse nr. 164 af 2.  

 maj 1975 om ejendomsmæglerprøven, jfr. dog stk. 3.
 Stk. 3.  Den teoretiske del af ejendomsmæglerprøven  

 efter de hidtidige bestemmelser, jfr. bekendtgørelse nr. 164 af 2. maj 1975,  

 for ejendomsmæglerkommissionen, afholdes sidste gang i 1982. Den praktiske  

 del afholdes sidste gang i 1985. Den praktiske del vil fra 1979 blive afholdt  

 i april-juni, således at ansøgning om tilladelse til at indstille sig til  

 denne del fra 1979 skal indgives til ejendomsmæglerkommissionen senest den  

 15. marts det pågældende år.
 Handelsministeriet, den 9. august 1977.
 Ivar Nørgaard.
/H.
Duborg.
