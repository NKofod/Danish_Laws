 I medfør af § 21 i lov om kemiske stoffer og produkter, jf.  

 lovbekendtgørelse nr. 566 af 15. august 1989 fastsættes:
 § 1.  I de af Miljøministeriets bekendtgørelser, hvori  

 der henvises til listen over farlige stoffer, finder bilag 1 til denne  

 bekendtgørelse anvendelse.  § 2. Bekendtgørelsen træder i kraft den  

 21. august 1991.
 Stk. 2.  Samtidig ophæves Miljøministeriets  

 bekendtgørelse nr. 805 af 15. december 1989.
Stk. 3.  Farlige kemiske stoffer og produkter kan dog  

 sælges indtil den 8. juni 1992, såfremt de er mærket i overensstemmelse med  

 de hidtil gældende bestemmelser.
Såfremt et kemisk produkt klassificeres  

 efter reglerne i Miljøministeriets bekendtgørelse nr. 586 af 8. august 1991  

 om klassificering, emballering, mærkning, salg og opbevaring af kemiske  

 stoffer og produkter, skal nærværende bekendtgørelse dog anvendes.
Miljøministeriet, den 8. august 1991 Per Stig Møller /Hanne Thorup Bilag 1 INDLEDNING 1. Listens indhold Listen over farlige stoffer indeholder de klassificeringer af kemiske  

 stoffer, der er vedtaget i EF, senest ved Kommissionens direktiv af 1. marts  

 1991 om 12. tilpasning til den tekniske udvikling af Rådets direktiv  

 67/548/EØF.
 Endvidere indeholder listen klassificering af fire kræftfremkaldende  

 stoffer og et opløsningsmiddel, som Danmark i henhold til sikkerhedsklausulen  

 (artikel 23) i direktiv 67/548/EØF har fastsat en national klassificering af.  

 (Disse stoffer er forsynet medTpå listen).
 De stoffer, som er optaget på listen, skal mærkes med de(n) fareklasse(r),  

 de(n) R-sætning(er) og S-sætning(er), som listen angiver.
Det skal imidlertid understreges, at ikke alle farlige stoffer er opført  

 på listen.
Alle kemiske stoffer, som ikke findes på listen, skal vurderes med  

 hensyn til farlighed af producenten eller importøren, jf. § 4 i  

 Miljøministeriets bekendtgørelse nr. 586 af 8. august 1991 om klassificering,  

 emballering, salg og opbevaring af kemiske stoffer og produkter  

 (klassificeringsbekendtgørelsen), og klassificeres og mærkes efter denne  

 bekendtgørelses regler.
2. Listens opbygning Listen er opdelt i 6 kolonner:
1. kolonne - stoffets betegnelse 2. kolonne - mærkning 3. kolonne - klassificering 4. kolonne - EF-nummer 5. kolonne - CAS-nummer 6. kolonne - eventuelle særlige anmærkninger Nærmere forklaring til indholdet af de enkelte kolonner gives nedenfor.
1. kolonne: Stoffets betegnelse I denne kolonne nævnes stofferne i alfabetisk rækkefølge.
Det skal dog  

 bemærkes at stoffer, som ikke findes under K, kan være optaget under C, at stoffer, som ikke findes under F, kan være optaget under Ph at stoffer, som ikke findes under Æ, kan være optaget under E.
Mange stoffer er optaget under flere betegnelser.
Kun et eller to af disse  

 navne er forsynet med fuld klassificering.
Fra de øvrige betegnelser henvises  

 til de navne, der er forsynet med fuld klassificering.
Sondringen har  

 betydning for angivelse af stofnavn på etiketten, jf. nedenfor i afsnit 3 om  

 stofnavn på etiketten.
Stoffer med en ensartet struktur, der udviser de samme risici, er i listen  

 optaget under en fællesbetegnelse.
Så vidt muligt er de almindeligt  

 forekommende enkeltstoffer angivet med en »se«-henvisning til  

 fællesbetegnelsen, f.eks. »2-methyl-1-butanol, se pentanol (normale og  

 sekundære isomere)».
Men findes det enkelte stof ikke på listen, kan det  

 være omfattet af en sådan fællesbetegnelse.
F.eks. må en konkret  

 arsenforbindelse findes under betegnelsen »arsenforbindelser«.
 Med hensyn til stoffernes kemiske formler henvises til bilag I til  

 direktiv 67/548/EØF som senest ændret ved Kommissionens direktiv af 1. marts  

 1991 om 12. tilpasning til den tekniske udvikling.
For visse stoffer er der under stofnavnet angivet  

 koncentrationsintervaller.
Betydningen heraf forklares nærmere nedenfor i  

 afsnit 4 om klassificering af kemiske produkter .
 I marginen ud for stofnavnet er der i visse tilfælde anbragt signaturer.  

 Betydningen af disse er følgende:
 * angiver, at stoffet ikke tidligere har været optaget på listen over  

 farlige stoffer angiver, at stoffet har ændret klassificering i forhold til  

 den tidligere liste.
 T angiver, at stoffet i Danmark er klassificeret i henhold til  

 sikkerhedsklausulen (artikel 23) i direktiv 67/548/EØF.
 Betydningen af signaturerne x, og d forklares nedenfor i afsnit 4.
2. kolonne: Mærkning Her anføres ud for stofnavnet den mærkning med faresymbol(er),  

 farebetegnelse(r) samt R- og S-sætninger, som skal angives på etiketten, når  

 stoffet sælges rent, dvs. ikke som bestanddel i et kemisk produkt.
 Faresymboler og farebetegnelser er opført i venstre side af kolonnen, mens  

 R- og S-sætninger findes i højre side af kolonnen.
Faresymboler og farebetegnelser er angivet med forkortelser, hvis  

 betydning fremgår af bilag 3 i klassificeringsbekendtgørelsen.
R og  

 S-sætninger er identificeret med numre.
R- og S-sætningernes tekst fremgår af  

 bilag 4 og 5 i klassificeringsbekendtgørelsen.
Bilag 3, 4 og 5 i  

 klassificeringsbekendtgørelsen er gengivet i tillægget til denne  

 bekendtgørelse.
Når R- og S-sætningernes numre er adskilt med bindestreg -, betyder det,  

 at sætningerne skal angives hver for sig.
Når numrene er adskilt med  

 skråstreg /, betyder det, at sætningerne skal kombineres til een sætning.  

 Ordlyden af kombinationssætningerne fremgår af ovennævnte bilag 4 og 5.
 Ved visse S-sætninger er der for enkelte stoffer anført specielle  

 signaturer:
 g ud for S5 betyder, at denne S-sætning ikke påføres etiketten, såfremt  

 anden sikker emballage er anvendt.
 j ud for S22 betyder, at denne S-sætning kun skal påføres etiketten,  

 såfremt det skønnes hensigtsmæssigt.
 Udover de i listen anførte S-sætninger skal alle farlige stoffer og  

 produkter mærkes med S2, hvis de er beregnet til privat brug eller til brug  

 på steder, hvor der er offentlig adgang, medmindre der ikke er grund til at  

 frygte nogen fare, især for børn.
3. kolonne: Klassificering I denne kolonne angives ud for stofnavnet stoffets klassificering i  

 fareklasse og med R-sætninger.
Klassificeringen skal bruges dels ved  

 afgørelse af, hvilke emballerings-, salg- og opbevaringskrav samt eventuelle  

 anvendelsesbegrænsninger m.v., der gælder for stoffet, dels ved  

 klassificering af kemiske produkter, hvori stoffet indgår, jf. nedenfor i  

 afsnit 4 om klassificering af kemiske produkter.
 Fareklasserne og R-sætningerne angives med de samme forkortelser og numre,  

 som anvendes i mærkningskolonnen.
 I modsætning til mærkningskolonnen angives imidlertid her hver fareklasse  

 for sig, sammen med de(n) tilhørende R-sætning(er). Fareklasse og tilhørende  

 R-sætningsnumre adskilles med semikolon ; (f.eks. »Xn; R 22«).  

 Supplerende R-sætninger angives ikke sammen med nogen fareklasse.
 For kræftfremkaldende, mutagene og teratogene stoffer anvendes en lidt  

 anden opstilling, idet denne klassificering angives ved den relevante  

 R-sætning efterfulgt i parentes af betegnelsen for den kategori, som stoffet  

 er klassificeret i (for kræftfremkaldende stoffer C1, C2 eller C3, for  

 mutagene stoffer M1, M2 eller M3 og for teratogene stoffer T1 eller T2, jf.  

 bilag 1, afsnit 4, i klassificeringsbekendtgørelsen).
Det skal bemærkes, at der i klassificeringskolonnen for et stof kan  

 optræde fareklasser, som ikke svarer til noget faresymbol/-betegnelse i  

 mærkningskolonnen.
Dette skyldes, at faresymboler/-betegnelser, der svarer  

 til en »lavere« fareklasse ikke skal angives på etiketten, hvis der  

 skal angives en »højere«, jf. bilag 2, afsnit 1.1. i  

 klassificeringsbekendtgørelsen.
F.eks. skal symbolet og farebetegnelsen Xi  

 »Lokalir-riterende« ikke angives, hvis symbolet og farebetegnelsen  

 Xn »Sundhedsskadelig« skal angives.
For stoffer, hvor der i 1. kolonne er angivet koncentrationsintervaller,  

 angives i 3. kolonne en klassificering ud for hvert interval.
Anvendelsen af  

 disse klassificeringer forklares nedenfor i afsnit 4 om klassificering af  

 kemiske produkter.
4. kolonne: EF-nummer Her er det nummer angivet, hvorunder stoffet er optaget i bilag I til  

 direktiv 67/548/EØF.
 Nummereringen er baseret på benyttelsen af en talrække af typen:  

 ABC-RST-VW-Y med følgende betydning:
 ABC er enten det mest karakteristiske grundstofs atomnummer med et  

 eller to foranstående nuller for at fuldstændiggøre grundtalrækkefølgen,  

 eller det konventionelle nummer, der karakteriserer den gruppe, som det  

 organiske stof hører ind under.
 RST er en løbende nummerering af stofferne anført under ABC.
 VW repræsenterer en af de former, hvorunder det pågældende stof  

 fremstilles eller markedsføres.
 Y er kontroltallet (check-digit) for hele den forudgående talrække  

 beregnet efter ISBN-metoden (International Standard Book Number).
5. kolonne: CAS-nummer I denne kolonne er der for enkeltstoffer angivet det tilsvarende  

 CAS-nummer.
For stofgrupper (f.eks. »ammoniumpolysulfider« og  

 »aminophenol, alle isomere«) er opført de dertil hørende CAS-numre.  

 Når der ud for en stofgruppe ikke er anført CAS-numre kan dette skyldes, at  

 der hører så mange CAS-numre til gruppen, at man af pladsmæssige hensyn har  

 valgt ikke at anføre disse.
Grænsen for ikke at anføre CAS-numre er  

 sædvanligvis sat til 8 CAS-numre.
 * ud for et CAS-nummer betyder, at nummeret dækker over en  

 gruppebetegnelse.
6. kolonne: Anmærkninger I denne kolonne tilkendegives det med anmærkninger, hvis der for et stof  

 gælder særlige bestemmelser.
 Betydningen af anmærkningerne er følgende:
Ae: Stoffer med anmærkningen Ae må ikke anvendes i spraydåser  

 (aerosolbeholdere), medmindre der er fastsat særlige bestemmelser herom i  

 anden lovgivning, jf. § 7 i Miljøministeriets bekendtgørelse nr. 454 af 16.  

 juni 1991 om begrænsning af salg og anvendelse af visse farlige kemiske  

 stoffer og produkter til specielt angivne formål.
Af samme bestemmelse  

 fremgår, at spraydåser ikke må indeholde meget giftige eller giftige stoffer.  

 Alle meget giftige og giftige stoffer i listen er, for at minde om dette,  

 forsynet med anmærkningen Ae.
Dette har ikke været tilfældet i de tidligere  

 udgaver af listen over farlige stoffer, men der er, som det fremgår af  

 ovenstående, ikke tale om nogen realitetsændring.
D: Stoffer med anmærkning D har en tilbøjelighed til spontan  

 polymerisation eller nedbrydning, men markedsføres almindeligvis i  

 stabiliseret tilstand.
Det er i denne form, de er opført på listen.
I  

 tilfælde, hvor disse stoffer markedsføres i ustabiliseret form, skal  

 producenten eller importøren angive stoffets navn på etiketten efterfulgt af  

 angivelsen »(ikke stabiliseret)», f.eks. »methacrylsyre (ikke  

 stabiliseret)».
E: Anmærkningen E knytter sig til en række af de stoffer, der er  

 klassificeret med R-sætningerne R45, R46 og R47. For stoffer med anmærkning E  

 skal ordet »også« tilføjes før R-sætningerne R20, R21, R22, R23,  

 R24, R25, R26, R27 og R28 samt alle kombinationer af disse R-sætninger.  

 F.eks.
R23: »Også giftig ved indånding«, R27/28: »Også meget  

 giftig ved hudkontakt og ved indtagelse«.
 På fareetiketten skal R-sætningerne R45, R46 og R47 samt den dertil  

 knyttede S-sætning S53 anføres først blandt henholdsvis R-sætningerne og  

 S-sætningerne.
F: Anmærkning F knytter sig til stoffer, der kan indeholde en  

 stabilisator.
Hvis stabilisatoren ændrer stoffets farlige egenskaber, som de  

 er angivet i listen, skal der klassificeres og mærkes i overensstemmelse med  

 klassificeringsbekendtgørelsens regler for klassificering og mærkning af  

produkter.
G: Anmærkning G knytter sig til stoffer, der kan markedsføres i en  

 eksplosiv form.
I sådanne tilfælde skal stoffet vurderes med passende  

 undersøgelsesmetoder, og de eksplosive egenskaber skal angives på etiketten.
3. Stofnavn på etiketten Når navnet på et stof, der er optaget på listen, skal deklareres på  

 etiketten for stoffet eller for et kemisk produkt, hvori stoffet indgår, jf.  

 § 13, nr. 4 i klassificeringsbekendtgørelsen, skal et af de navne benyttes,  

 for hvilke der i listen er angivet en fuld klassificering.
Det vil sige, at  

 de stofnavne, som i listen er forsynet med en »se«-henvisning, ikke  

 kan benyttes på etiketten.
Dette gælder dog ikke i de tilfælde, hvor stoffer er optaget på listen  

 under en fællesbetegnelse, f.eks. »...forbindelser« eller  

 »...salte«.
I disse tilfælde skal på etiketten angives det korrekte  

 kemiske navn på det konkrete stof, f.eks. for BeCl2:  

 »berylliumchlorid«.
I tilfælde, hvor der i listen anvendes en generel betegnelse af typen  

 »...% (stof)», f.eks. »...% salpetersyre« skal etiketten  

 forsynes med angivelse af koncentrationen i procent, f.eks. »45%  

 salpetersyre«, når stoffet markedsføres i vandig opløsning.
Ved procent  

 forstås vægtprocent, når andet ikke er angivet.
Andre betegnelser kan  

 benyttes, f.eks. massefylde, grader Baume o.lign. eller en beskrivelse  

 (f.eks. rygende ..., is-).
Organiske stoffer kan forekomme i handelen som klart definerede isomere  

 eller som en blanding af flere isomere.
I listen er undertiden anvendt en  

 flertalsform, f.eks. »aminophenol, alle isomere«.
I disse tilfælde  

 skal det klart angives på etiketten, om det drejer sig om en bestemt isomer  

 eller om blandinger af isomere, f.eks. enten »ortho-aminophenol«  

 eller »aminophenoler, (blanding af isomere)».
Visse steder er flammepunktet nævnt, f.eks. »xylen, isomerblanding  

 (med flammepunkt?21IC)».
Denne flammepunktsangivelse skal ikke  

 nødvendigvis angives på etiketten.
4. Klassificering af kemiske produkter I 1. kolonne er der for en række stoffer under stofnavnet angivet  

 koncentrationsintervaller.
For hvert af disse intervaller er der i 3. kolonne  

 angivet en klassificering.
Disse intervaller og klassificeringer skal bruges,  

 når et kemisk produkt, der indeholder det pågældende stof, skal klassificeres  

 for sundhedsfare i henhold til beregningsreglerne i bilag 1, afsnit 3.3. i  

 klassificeringsbekendtgørelsen.
Intervallerne træder i stedet for de  

 generelle koncentrationsgrænser, der er angivet i  

 klassificeringsbekendtgørelsen.
 Hvis produktet er en vandig opløsning eller i øvrigt kun indeholder dette  

 ene farlige stof, kan klassificeringen af produktet aflæses direkte i listen.
Hvis produktet også indeholder andre farlige stoffer, skal der også tages  

 hensyn til disse ved beregningen af klassificeringen.
For produkter, der  

 indeholder mere end eet stof, der skal klassificeres for akut dødelige  

 virkninger (R20, R21, R22, R23, R24, R25, R26, R27 eller R28), skal  

 koncentrationerne af stofferne adderes efter reglerne i bilag 1, afsnit  

 3.3.1.2. i klassificeringsbekendtgørelsen.
 For produkter, der indeholder mere end eet stof, der skal klassificeres  

 for ætsende eller lokalirriterende virkninger (R34, R35, R36, R37, R38 eller  

 R41), skal koncentrationerne af stofferne adderes efter reglerne i bilag 1,  

 afsnit 3.3.4.2. i klassificeringsbekendtgørelsen.
I disse tilfælde skal stoffernes koncentrationer indsættes i de relevante  

 additionsformler i klassificeringsbekendtgørelsen sammen med stoffernes nedre  

 koncentrationsgrænser for klassificering i de pågældende fareklasser eller  

 med de pågældende R-sætninger.
For stoffer, hvor der er fastsat individuelle  

 koncentrationsgrænser i listen, kan den grænse, der skal bruges i en bestemt  

 additionsformel aflæses i kolonne 1 som den nedre grænse i det interval, hvor  

 stoffet skal have den pågældende klassificering.
For at lette brugen af formlerne og listen er disse grænser imidlertid  

 også skilt ud for sig i bilag 2 til denne bekendtgørelse.
Bilag 2 omfatter  

 alle de stoffer på listen, der er klassificeret med een eller flere af  

 R-sætningerne R20, R21, R22, R23, R24, R25, R26, R27, R28, R34, R35, R36,  

 R37, R38 eller R41 og for hvilke, der er fastsat individuelle  

 koncentrationsgrænser.
I bilag 2 er disse stoffer opstillet med angivelse af  

 de tal, der skal sættes ind i nævneren i de forskellige additionsformler i  

 klassificeringsbekendtgørelsen (f.eks. for et meget giftigt stof: LTx-Tx,  

 LTx-T, og LTx-Xn, som angiver koncentrationsgrænserne for klassificering som  

 henholdsvis meget giftig, giftig og sundhedsskadelig, og for et ætsende stof  

 med R 35: LR35-R35, LR35-R34 og LR35-R38, som angiver koncentrationsgrænserne  

 for klassificering som henholdsvis ætsende med R35, ætsende med R34 og  

 lokalirriterende med R38).
 I bilag 2 er stofferne identificeret med EF-nummeret, som i bilag 1 findes  

 i kolonne 4.
Hvis et kemisk produkt indeholder mere en eet farligt stof, men disse ikke  

 skal adderes efter reglerne i klassificeringsbekendtgørelsen, skal hvert stof  

 betragtes for sig med henblik på at konstatere, om koncentrationen af stoffet  

 er så høj, at produktet skal klassificeres.
I disse tilfælde kan listens  

 koncentrationsintervaller og klassificeringer bruges direkte, idet man altså  

 dog skal huske også at undersøge, om tilstedeværelsen af de øvrige farlige  

 stoffer fører til klassificering af produktet.
 Koncentrationen af et stof i et produkt beregnes som vægtprocent - for  

 gasformige produkter dog som volumenprocent.
 For visse stoffer kan beregningen af koncentrationen eventuelt give  

 anledning til tvivl:
 For metalforbindelser skal de fastsatte koncentrationer forstås som  

 vægtprocent af de metalliske grundstof beregnet på grundlag af produktets  

 samlede vægt.
 For isocyanater skal de fastsatte koncentrationer forstås som  

 vægtprocent af den frie monomer beregnet på grundlag af produktets samlede  

 vægt.
 For chromater skal de fastsatte koncentrationer forstås som  

 vægtprocent af chromationer beregnet på grundlag af produktets samlede vægt.
 For stoffer identificeret som »...% (stof)» skal de  

 fastsatte koncentrationer forstås som vægtprocent af det pågældende rene stof  

 (100%) beregnet på grundlag af produktets samlede vægt.
 For enkelte stoffer, hvor brugen af koncentrationsgrænserne og den  

 tilsvarende klassificering kan give anledning til tvivl, er der i marginen ud  

 for det relevante koncentrationsinterval sat følgende signaturer:
x er brugt ved visse stoffer, der er klassificeret som brandnærende (O).  

 Signaturen er sat ud for et koncentrationsinterval, der knytter sig til  

 klassificeringen som brandnærende.
Dette interval gælder kun for vandige  

 opløsninger af det pågældende stof.
Hvis stoffet indgår i et produkt sammen  

 med andre kemiske stoffer, skal produktet klassificeres også for brandnærende  

 egenskaber efter reglerne i klassificeringsbekendtgørelsens afsnit 2. er  

 brugt ved visse stoffer, der er klassificeret som ætsende med R34 og som ikke  

 samtidig er klassificeret som lokalirriterende med R37. Signaturen er sat ud  

 for et koncentrationsinterval, der knytter sig til klassificering som  

 lokalirriterende med R36/37/38. Disse stoffer skal, selv om de ikke i ren  

 form er klassificeret med R37, regnes med i klassificeringsbekendtgørelsens  

 additionsformel for klassificering som lokalirriterende med R37, hvis de  

 indgår i et kemisk produkt sammen med andre stoffer, der er klassificeret med  

 R37.
d er brugt ved visse ætsende stoffer.
Signaturen er sat ud for et  

 koncentrationsinterval, der knytter sig til klassificering som  

 lokalirriterende med R36/38. Denne klassificering skal benyttes, hvis stoffer  

 indgår i et kemisk produkt sammen med andre stoffer, der er klassificeret som  

 ætsende eller som lokalirriterende med R 38 eller R36/38. Hvis stoffet  

 derimod optræder i et kemisk produkt, der ikke indeholder andre sådanne  

 stoffer, eller i vandig opløsning, og stoffet optræder i en koncentration,  

 der fører til klassificering som lokalirriterende, er det tilstrækkeligt at  

 mærke med R 36. R38 behøver således i sådanne tilfælde ikke at blive medtaget  

 på etiketten.
TILLÆG I dette tillæg gengives bilag 3, 4 og 5 i klassificeringsbekendtgørelsen Bilag 3 FARESYMBOLER OG FAREBETEGNELSER De faresymboler og farebetegnelser, der i medfør af § 13, nr. 6, litra a  

 skal påføres etiketten, skal udformes som angivet nedenfor.
 Faresymboler skal trykkes i sort på orangegul baggrund.
Bilag 4 R-SÆTNINGER De R-sætninger, der i medfør af § 13, nr. 6, litra b, skal påføres  

 etiketten, skal anføres med det nedenfor nævnte ordvalg.
 Kombineres flere sætninger skal det ske på den nedenfor anførte måde.  

 Kombinationssætningerne opfattes som een sætning.
R 1 Eksplosiv i tør tilstand R 2 Eksplosionsfarlig ved stød, gnidning, ild eller andre  

 antændelseskilder R 3 Meget eksplosionsfarlig ved stød, gnidning, ild eller andre  

 antændelseskilder R 4 Danner meget følsomme eksplosive metalforbindelser R 5 Eksplosionsfarlig ved opvarmning R 6 Eksplosiv ved og uden kontakt med luft R 7 Kan forårsage brand R 8 Brandfarlig ved kontakt med brandbare stoffer R 9 Eksplosionsfarlig ved blanding med brandbare stoffer R10 Brandfarlig R11 Meget brandfarlig R12 Yderst brandfarlig R13 Yderst brandfarlig flydende gas R14 Reagerer voldsomt med vand R15 Reagerer med vand under dannelse af meget brandfarlige gasser R16 Eksplosionsfarlig ved blanding med oxiderende stoffer R17 Selvantændelig i luft R18 Ved brug kan brandbare dampe/eksplosive damp-luftblandinger dannes R19 Kan danne eksplosive peroxider R20 Farlig ved indånding R21 Farlig ved hudkontakt R22 Farlig ved indtagelse R23 Giftig ved indånding R24 Giftig ved hudkontakt R25 Giftig ved indtagelse R26 Meget giftig ved indånding R27 Meget giftig ved hudkontakt R28 Meget giftig ved indtagelse R29 Udvikler giftig gas ved kontakt med vand R30 Kan blive meget brandfarlig under brug R31 Udvikler giftig gas ved kontakt med syre R32 Udvikler meget giftig gas ved kontakt med syre R33 Kan ophobes i kroppen efter gentagen brug R34 Ætsningsfare R35 Alvorlig ætsningsfare R36 Irriterer øjnene R37 Irriterer åndedrætsorganerne R38 Irriterer huden R39 Fare for varig skade på helbred R40 Mulighed for varig skade på helbred R41 Risiko for alvorlig øjenskade R42 Kan give allergi ved indånding R43 Kan give allergi ved kontakt med huden R44 Eksplosionsfarlig ved opvarmning under indeslutning R45 Kan fremkalde kræft R46 Kan forårsage arvelige genetiske skader R47 Kan medføre fosterskader R48 Alvorlig sundhedsfare ved længere tids påvirkning R49 Kan fremkalde kræft ved indånding R50 Meget giftig for organismer, der lever i vand R51 Giftig for organismer, der lever i vand R52 Skadelig for organismer, der lever i vand R53 Kan forårsage uønskede langtidsvirkninger i vandmiljøet R54 Giftig for planter R55 Giftig for dyr R56 Giftig for organismer i jordbunden R57 Giftig for bier R58 Kan forårsage uønskede langtidsvirkninger i miljøet R59 Farlig for ozonlaget Kombinationer af R-sætninger Bilag 5 S-SÆTNINGER De S-sætninger, der i medfør af § 13, nr. 6, litra b, skal påføres  

 etiketten, skal anføres med det nedenfor nævnte ordvalg.
 Kombineres flere sætninger skal det ske på den nedenfor anførte måde.  

 Kombinationssætningerne opfattes som een sætning.
S 1 Opbevares under lås S 2 Opbevares utilgængeligt for børn S 3 Opbevares køligt S 4 Må ikke opbevares i nærheden af beboelse S 5 Opbevares under . . . (en egnet væske, som angives af fabrikanten) S 6 Opbevares under . . . (en inaktiv gas, som angives af fabrikanten) S 7 Emballagen skal holdes tæt lukket S 8 Emballagen skal opbevares tørt S 9 Emballagen skal opbevares på et godt ventileret sted S12 Emballagen må ikke lukkes tæt S13 Må ikke opbevares sammen med nærings- og nydelsesmidler samt  

 foderstoffer S14 Opbevares adskilt fra . . . (uforligelige stoffer, som angives af  

 fabrikanten) S15 Må ikke udsættes for varme S16 Holdes væk fra antændelseskilder - Rygning forbudt S17 Holdes væk fra brandbare stoffer S18 Emballagen skal behandles og åbnes med forsigtighed S20 Der må ikke spises eller drikkes under brugen S21 Der må ikke ryges under brugen S22 Undgå indånding af støv S23 Undgå indånding af gas/røg/dampe/aerosoltåger (den eller de pågældende  

 betegnelser angives af fabrikanten) S24 Undgå kontakt med huden S25 Undgå kontakt med øjnene S26 Kommer stoffet i øjnene, skylles straks grundigt med vand og læge  

 kontaktes S27 Tilsmudset tøj tages straks af S28 Kommer stof på huden vaskes straks med store mængder . . . (angives af  

 fabrikanten) S29 Må ikke kommes i kloakafløb S30 Hæld aldrig vand på eller i produktet S33 Træf foranstaltninger mod statisk elektricitet S34 Undgå stød og gnidning S35 Stoffet og emballagen skal bortskaffes på en sikker måde S36 Brug særligt arbejdstøj S37 Brug egnede beskyttelseshandsker under arbejdet S38 Brug egnet åndedrætsværn, hvis effektiv ventilation ikke er mulig S39 Brug beskyttelsesbriller/ansigtsskærm under arbejdet S40 Gulvet og tilsmudsede genstande renses med . . . (midlerne angives af  

 fabrikanten) S41 Undgå at indånde røgen ved brand eller eksplosion S42 Brug egnet åndedrætsværn ved rygning/ sprøjtning (den eller de  

 pågældende betegnelser angives af fabrikanten) S43 Brug . . . ved brandslukning (Den nøjagtige type brandslukningsudstyr  

 angives af fabrikanten.
Såfremt vand ikke må bruges tilføjes: »Brug ikke  

 vand«) S44 Ved ildebefindende kontakt læge; vis etiketten, hvis det er muligt S45 Ved ulykkestilfælde eller ved ildebefindende er omgående  

 lægebehandling nødvendig; vis etiketten, hvis det er muligt S46 Ved indtagelse, kontakt omgående læge og vis denne beholder eller  

 etiket S47 Må ikke opbevares ved temperaturer på over ....IC (angives af  

 fabrikanten) S48 Holdes befugtet med . . . (passende middel angives af fabrikanten) S49 Må kun opbevares i den originale emballage S50 Må ikke blandes med . . . (angives af fabrikanten) S51 Må kun bruges på steder med god ventilation S52 Bør ikke anvendes til større flader i beboelses- eller opholdsrum S53 Undgå enhver kontakt - indhent særlige anvisninger før brug S54 Indhent forureningskontrolmyndighedernes tilladelse inden udledning  

 til spildevandsrensningsanlæg S55 Behandles efter de bedste forhåndenværende metoder inden udledning i  

 kloak eller vandmiljø S56 Udled ikke stoffet i kloak eller miljø, men aflever det til en  

 autoriseret affaldsindsamlingsvirksomhed S57 Skal indesluttes forsvarligt for at undgå miljøforurening S58 Skal bortskaffes som farligt affald S59 Indhent oplysninger om genvinding/genanvendelse hos  

 fabrikanten/leverandøren S60 Dette materiale og/eller dets beholder skal bortskaffes som farligt  

 affald Kombinationer af S-sætninger (* 1) Bekendtgørelsen indeholder bestemmelser, der gennemfører Rådets  

 direktiv nr. 90/517, EF-Tidende 1990 L 287 s. 37 og Kommissionens direktiv  

 nr. 91/325, EF-Tidende 1991 L 180 s. 1 og L 180 A s. 1.
