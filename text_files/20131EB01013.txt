Beretning afgivet af Udvalget for Fødevarer, Landbrug og Fiskeri den 10. september 2014 Beretning over Forslag til folketingsbeslutning om regelforenkling i dansk fiskeri [af Thomas Danielsen (V), René Christensen (DF), Leif Mikkelsen (LA) og Lene Espersen (KF)]:
1. Udvalgsarbejdet Beslutningsforslaget blev fremsat den 3. april 2014 og blev 1. behandlet den 15. maj 2014.
Møder Beslutningsforslaget har været behandlet i 1 møde.
2. Politiske bemærkninger Baggrunden for beslutningsforslaget er, at fiskere har henvendt sig med bekymring for to regler, som ifølge dem er overflødige og direkte hæmmende for effektiv drift af et moderne fiskeri.
Fiskernes bekymring drejer sig om adgangen til at få oplyst antallet af strafpoint, som fartøjet har fået til brug for værdiansættelsen af fiskefartøjet i forbindelse med handel af fiskefartøjet.
Fiskerne oplever det som kompliceret at opnå dokumentation for antallet af strafpoint på det handlede fartøj.
En anden bekymring, som fiskerne giver udtryk for, er, at de oplever, at det ikke er muligt hurtigt, nemt og smidigt at kunne sejle på fiskeri, når der er problemer med den elektroniske logbog.
 Udvalget for Fødevarer, Landbrug og Fiskeri har modtaget skriftlige svar fra fødevareministeren på B 95  spørgsmål 1 og 2. Ministeren redegør i svarene for, at beslutningsforslagets to regelforenklinger er unødvendige at gennemføre, da de ønskede muligheder ifølge ministeren allerede findes med de gældende regler.
 Ministeren har i sit svar på B 95  spørgsmål 1 vedrørende strafpoint udtalt, at strafpoint, som et fartøj har ved overdragelse, skal oplyses af NaturErhvervstyrelsen, som er den ansvarlige myndighed for administrationen af strafpointsystemet.
Ministeren oplyser i sit svar på B 95  spørgsmål 2, at et fartøj med tekniske fejl eller funktionssvigt i fartøjets elektroniske registrerings- og indberetningssystem ikke må forlade havnen, medmindre de kontrollerende myndigheder har givet fartøjet tilladelse hertil.
Den tilladelse kan ifølge ministeren oftest gives i løbet af 10 minutter.
Tilladelse kan gives døgnet rundt på telefon 72 18 56 09. Denne tilladelse ønsker udvalget at udbrede kendskabet til.
 Udvalget stiller sig tilfreds med ministerens redegørelse, hvorfor udvalget ikke vil behandle beslutningsforslaget yderligere.
 P. u. v.
René Chrisensen formand Bilag 1 Oversigt over bilag vedrørende B 95 Bilagsnr.
