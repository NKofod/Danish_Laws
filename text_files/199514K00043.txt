Nr BTL 43 Betænkning over Forslag til lov om ændring af ligningsloven (Bevarelse af  

 fradragsretten ved realkreditinstitutskifte)   

 Nr L 43 1995-96, 1. samling Afgivet af Skatteudvalget Afgivet: 19951206 Udvalget har behandlet lovforslaget i nogle møder.
 Der er af skatteministeren stillet ændringsforslag, hvorom henvises til de  

 ledsagende bemærkninger.
 Herefter indstiller udvalget lovforslaget til vedtagelse med  

 de stillede ændringsforslag.
 ÆndringsforslagAf skatteministeren, tiltrådt af udvalget:
 Til titlen 1) Titlen affattes således:
»Forslag til Lov om ændring af ligningsloven og skattekontrolloven (Bevarelse af fradragsretten for kurstab ved genomlægning)».
 Til § 1 2) Før nr. 1 indsættes som nyt nummer:
 »01. I § 6, stk. 2, indsættes efter 2. pkt. som nyt  

 punktum:
»Udgør det til det nye lån knyttede årlige fradrag under l00 kr.,  

 bortfalder fradraget dog.«» 3) Før nr. 1 indsættes som nyt nummer:
 »02. I § 6, stk. 3, affattes 2. pkt. således:
»Nedsættelsen sker med virkning fra sidste forfaldne termin inden  

 indfrielsestidspunktet.«» 4) Nr. 1 affattes således:
 »1. I § 6, stk. 3, indsættes efter 2. pkt. som nye  

 punktummer:
»1. og 2. pkt. finder ikke anvendelse ved hel eller delvis  

 ekstraordinær indfrielse af det nye lån (omlægningslånet), jf. stk. 1, eller  

 ved hel eller delvis ekstraordinær indfrielse af lån, der gennem en eller  

 flere låneomlægninger fremtræder som erstatning for omlægningslånet, såfremt  

 indfrielsen sker ved optagelse af et realkreditlån med mindst samme løbetid  

 som restløbetiden på det lån, der indfries.
Stk. 1, 2. og 3. pkt., finder  

 tilsvarende anvendelse.
Det resterende kurstab på tidspunktet for den  

 ekstraordinære indfrielse fordeles over det nye låns samlede antal terminer  

 med lige store beløb pr. termin.
Ved det resterende kurstab på  

 indfrielsestidspunktet forstås saldoen på amortisationskontoen ved den første  

 omlægning, jf. stk. 2, sidste pkt., med fradrag af alle de kurstabsbeløb, der  

 kan henføres til forfaldne terminer på omlægningslånet eller senere lån, som  

 ligger før indfrielsen.
Stk. 2, 2. og 3. pkt., finder tilsvarende  

 anvendelse.«» Ny paragraf 5) Efter § 1 indsættes som ny paragraf:
 »§ 01 I skattekontrolloven, jf. lovbekendtgørelse nr. 498 af  

 21. juni 1995, foretages følgende ændring:
1. I § 8 P, stk. 2, nr. 12, 2. pkt., ændres »hvor  

 kontantlånet er indfriet« til: »hvor et lån, der giver ret til  

 kurstabsfradrag som nævnt i § 6 i ligningsloven, er indfriet«.' Til § 2 6) Paragraffen affattes således:
 »§ 2 Stk. 1. Loven træder i kraft dagen efter  

 bekendtgørelsen i Lovtidende.
 Stk. 2. § 1, nr. 01 og 1, har virkning for låneomlægninger, der  

 finder sted den 1. januar 1996 eller senere.
 Stk. 3. § 1, nr. 02, har virkning for ekstraordinære indfrielser,  

 der foretages den 1. januar 1996 eller senere.
Stk. 4. § 01 har virkning fra og med indkomståret 1996.« Bemærkninger Til nr. 1 Ændringen er redaktionel.
Til nr. 2 Det foreslås, at der indføres en mindstegrænse på 100 kr.,  

 således at der kun kan opnås fradrag for kurstab, såfremt det årlige  

 fradragsbeløb er på 100 kr. eller derover.
Mindstegrænsen gælder pr. lån.
Baggrunden for indførelsen af en mindstegrænse er, at der med den  

 foreslåede adgang til genomlægning uden konsekvenser for kurstabsfradraget,  

 jf. ændringsforslagets nr. 4, kan blive tale om en opdeling af det årlige  

 kurstabsfradrag på adskillige lån, herunder lån i flere forskellige  

 institutter, med små årlige kurstabsfradrag pr. lån til følge.
Mindstegrænsen  

 skal modvirke det administrative besvær, der vil følge heraf, for såvel  

 skattemyndighederne som for realkreditinstitutterne, der har pligt til for  

 hvert lån at indberette det årlige fradragsbeløb.
Til nr. 3 Efter den gældende regel medfører en ekstraordinær indfrielse,  

 at det årlige fradragsbeløb skal nedsættes med virkning for hele det  

 indkomstår, hvori indfrielsen sker.
Uanset om en (fuldstændig) indfrielse  

 sker i januar eller december, mistes således hele kurstabsfradraget for det  

 pågældende år.
Det foreslås, at nedsættelsen i stedet først skal ske med virkning fra  

 sidste forfaldne termin inden indfrielsestidspunktet.
Det vil ved en delvis  

 indfrielse sige, at det først er i forhold til de kurstabsbeløb, der vedrører  

 terminer, der forfalder efter indfrielsestidspunktet, at der skal ske en  

 nedsættelse.
Ved en ekstraordinær indfrielse af hele lånet er konsekvensen af  

 den foreslåede ændring, at fradraget for de kurstabsbeløb, der vedrører de i  

 indkomståret forfaldne terminer, der ligger før indfrielsestidspunktet,  

 bevares.
Der vil kun blive tale om en nedsættelse, såfremt den ekstraordinære  

 indfrielse falder uden for den foreslåede regel om genomlægning.
Dette vil  

 være tilfældet, hvis den ekstraordinære indfrielse ikke sker ved optagelse af  

 et nyt realkreditlån.
Til nr. 4 Det foreslås, at der under visse betingelser indføres adgang til  

 at foretage ekstraordinær indfrielse af lån med tilknyttede kurstabsfradrag,  

 uden at dette får konsekvenser for kurstabsfradraget.
Forslaget omfatter dels  

 den situation, hvor det drejer sig om en ekstraordinær indfrielse af det lån  

 (omlægningslånet), som blev optaget til indfrielse af det gamle kontantlån  

 fra før 19. maj 1993, dels den situation, hvor det drejer sig om en  

 ekstraordinær indfrielse af et lån, som gennem en eller flere mellemliggende  

 låneomlægninger kan føres tilbage til omlægningslånet.
Efter forslaget er bevarelse af retten til fortsat kurstabsfradrag  

 betinget af, at lånet indfries med et realkreditlån.
Endvidere er det en  

 betingelse, at løbetiden på det nye realkreditlån mindst svarer til  

 restløbetiden på det lån, der indfries.
Hvis flere lån indfries med et nyt  

 realkreditlån, er det en betingelse, at løbetiden på det nye lån mindst  

 svarer til et vejet gennemsnit af restløbetiden på de lån, der indfries,  

 sammenvejet efter størrelsen af de pågældende låns obligationsrestgæld på  

 indfrielsestidspunktet.
Endelig er det en betingelse, at kravet om maksimalt  

 1 år mellem de to transaktioner (indfrielse/optagelse) er opfyldt, og at der,  

 hvor det gamle lån indfries, før det nye optages, er afgivet et lånetilbud på  

 det nye lån forinden indfrielsen.
De gældende regler om fordeling af kurstab og beregning af det årlige  

 fradragsbeløb skal efter forslaget finde tilsvarende anvendelse.
Det  

 resterende kurstabsfradrag ved en genomlægning skal således fordeles over det  

 nye låns samlede antal terminer med lige store beløb pr. termin og det årlige  

 fradragsbeløb opgøres som summen af kurstabsbeløb pr. forfalden termin.
Det  

 resterende kurstab er defineret som det kurstab, der blev opgjort ved  

 indfrielse af det gamle kontantlån fra før 19. maj 1993 med fradrag af alle  

 de kurstabsbeløb, der kan henføres til forfaldne terminer, der ligger før  

 indfrielsestidspunktet, det være sig forfaldne terminer på omlægningslånet  

 såvel som forfaldne terminer på lån, der gennem en eller flere mellemliggende  

 låneomlægninger, kan føres tilbage til omlægningslånet.
Til nr. 5 Der er tale om en konsekvensrettelse.
Ved ændringen sikres det  

 således, at der også ved skifte af realkreditinstitut i forbindelse med en  

 genomlægning, er en pligt for det realkreditinstitut, hvor det indfriede lån  

 er ydet, til at give det nye institut alle de oplysninger, der er nødvendige  

 til opfyldelse af indberetningspligten.
 Til nr. 6 Det foreslås, at reglen om en mindstegrænse for årlige  

 kurstabsfradrag og reglen om adgang til genomlægning uden konsekvenser for  

 kurstabsfradraget skal have virkning for låneomlægninger, der finder sted den  

 1. januar 1996 eller senere.
 Låneomlægningen anses for at have fundet sted den 1. januar 1996 eller  

 senere, hvis det gamle lån indfries ekstraordinært den 1. januar 1996 eller  

 senere og det nye lån er stiftet den 1. januar 1996 eller senere.
Indfrielsen af det gamle lån anses for sket den dag, det  

 realkreditinstitut, der har ydet lånet, modtager pengene/obligationerne til  

 indfrielsen.
Det nye lån anses for stiftet, når der er indgået et endeligt og  

 bindende låneforhold og lånedokumentet (pantebrevet) er underskrevet af  

 låntageren (debitor).
 Den foreslåede ikrafttræden betyder, at mindstegrænsen kommer til at gælde  

 i forhold til alle genomlægninger omfattet af de nye regler, samt at visse  

 omlægninger af gamle kontantlån fra før 19. maj 1993 kan blive berørt af  

 reglen - nemlig de omlægninger, hvor det gamle kontantlån indfries efter den  

 1. januar 1996 og lånetilbudet vedrørende omlægningslånet er afgivet og  

 accepteret inden den 1. januar 1996, men hvor selve lånedokumentet  

 (pantebrevet) først er underskrevet efter den 1. januar 1996.
Det foreslås, at reglen om, at nedsættelse af det årlige fradragsbeløb ved  

 ekstraordinær indfrielse først skal ske med virkning fra  

 indfrielsestidspunktet, skal have virkning for ekstraordinære indfrielser,  

 der foretages den 1. januar 1996 eller senere.
Indfrielsen anses som nævnt  

 ovenfor for sket den dag, det realkreditinstitut, der har ydet lånet,  

 modtager pengene/obligationerne til indfrielsen.
 Endelig foreslås det, at ændringen af indberetningsreglen skal have  

 virkning fra og med indkomståret 1996.
Lovforslaget vil sammen med ændringsforslaget medføre et provenutab  

 svarende til skatteværdien af det resterende kurstabsfradrag, der er knyttet  

 til realkreditlån, som med gældende regler vil blive førtidigt indfriet.  

 Provenutabet, der fordeles over det nye låns løbetid, vil dog blive  

 reduceret, hvis bevarelsen af kurstabsfradraget medfører, at låntagere i  

 højere grad drager fordel af lavere reservefondsbidrag eller et lavere  

 renteniveau.
Endvidere vil den foreslåede mindstegrænse for det årlige  

 kurstabsfradrag på længere sigt reducere provenutabet.
Der er ikke holdepunkter for at skønne over størrelsen af  

 provenuvirkningen.
I de nærmest kommende år skønnes provenuvirkningen - dog  

 afhængig af renteudviklingen - at blive begrænset, da lån med tilknyttede  

 kurstabsfradrag er nyere lån med lang restløbetid, som antagelig i  

 forholdsvis begrænset omfang ville blive omlagt med bortfald af  

 kurstabsfradrag til følge.
