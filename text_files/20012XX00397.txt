Skriftlig fremsættelse (22. maj  

 2002) Skatteministeren Herved tillader jeg mig for Folketinget at  

 fremsætte:
 Forslag til lov om ændring af ligningsloven og  

 forskellige andre love (Forbedring af vilkårene for  

 medarbejderaktieordninger).
(Lovforslag nr.
L 206).
 Lovforslaget er en udmøntning af en del af  

 regeringens konkurrenceevnepakke.
Forslaget har til formål at forbedre vilkårene  

 for udbredelsen af aktier og købe- og tegningsretter som  

 aflønningsform.
Sigtet er, at bidrage til at motivere og engagere de  

 ansatte og derigennem fremme fornyelse og produktivitet.
 Lovforslaget fremsættes med henblik på  

 genfremsættelse i næste folketingssamling.
Der foreslås indført en ny ordning for den  

 skattemæssige behandling af aktier, køberetter til aktier og  

 tegningsretter til aktier, der tildeles ansatte.
Ansatte, der modtager aktier  

 m.v. under den nye ordning beskattes først, når de sælger  

 aktierne.
Samtidig lempes beskatningen, idet beskatningen skal ske som  

 aktieavance i stedet for som løn.
Ordningen kan anvendes i forhold til  

 den enkelte ansatte.
Som en konsekvens af den ændrede  

 skattemæssige behandling hos den ansatte, har selskabet under den nye  

 ordning   i modsætning til efter gældende regler - ikke  

 fradragsret for den modsvarende udgift.
Anvendelse af den nye ordning  

 forudsætter, at en række betingelser er opfyldt.
Dette krav skal  

 ses i lyset af, at der samlet set er tale om en lempeligere  

 skattemæssig behandling af tildelte aktier m.v.
Derudover foreslås det, at der gennemføres en  

 forenkling og sanering af hele regelsættet vedrørende  

 medarbejderaktier.
De nuværende fire regelsæt foreslås  

 reduceret til tre valgmuligheder.
Det foreslås for det første,  

 at afskaffe den særlige VækstFondsordning, hvorefter selskabet  

 kan betale den ansattes skat i form af en afgift på 40 pct.
For det  

 andet foreslås  det, at ophæve reglerne om beskatning (som  

 løn) af købe- og tegningsretter på udnyttelses- eller  

 afståelsestidspunktet.
Reglerne om generelle medarbejderaktieordninger  

 videreføres.
Hvis hverken den nye ordning eller en generel  

 medarbejderaktieordning er valgt, er konsekvensen, at den ansatte beskattes  

 af tildelte aktier m.v. som løn, idet beskatning sker ved  

 erhvervelsen.
Hvor beskatningen sker ved erhvervelsen udbygges reglerne  

 med en særlig fradragsret for selskabet ved tildeling af  

 tegningsretter.
Dermed bevares den fradragsret ved tildeling af  

 tegningsretter, der i dag er indeholdt i reglerne om beskatning (som  

 løn) af tegningsretter på udnyttelsestidspunktet.
I forhold til de generelle medarbejderaktieordninger  

 foreslås det, at båndlagte aktier skal kunne stilles til  

 sikkerhed, når der er ydet henstand i forbindelse med en indtrådt  

 fraflytterbeskatning.
Endvidere foreslås det, at båndlagte aktier  

 først skal indgå i FIFO-princippet (først ind  

 først ud), når båndlæggelsen er ophørt.
Endvidere foreslås to ændringer af  

 aktieavancebeskatningsloven, som ikke kun berører medarbejderaktier.  

 For det første foreslås der indsat en regel, hvorefter de  

 hidtidige aktionærer er skattefri af gevinster som følge af en  

 tildeling af tegningsretter til andre end de hidtidige aktionærer.
For  

 det andet foreslås en ændring af reglerne om  

 fraflytterbeskatning, således at disse også finder anvendelse  

 på aktier og tegningsretter, der er ejet af mindretalsaktionærer,  

 og som på fraflytningstidspunktet har været ejet i mindre end 3  

 år.
Endelig sker der med lovforslaget en lovfæstelse af  

 den tidligere praksis vedrørende aktier og fast driftssted.
Det vil  

 sige, at det som udgangspunkt kun er næringsaktier, der er knyttet til  

 faste driftssteder.
Dog gives der mulighed for, at ejere af faste  

 driftssteder i forbindelse med ophør af fuld skattepligt til Danmark  

 kan vælge at lade visse aktier være omfattet af begrænset  

 skattepligt til Danmark, således at disse aktier ikke bliver omfattet  

 af fraflytterbeskatningen.
Det drejer sig om aktier, som ikke er  

 næringsaktier, men som har den fornødne tilknytning til  

 erhvervsvirksomheden i det faste driftssted.
Lovforslaget skønnes at medføre et  

 provenutab på ca. 35 mill. kr. for indkomståret 2002 og ca. 85  

 mill. kr. for indkomståret 2003. Heraf skønnes henholdsvis ca.  

 20 mill. kr. og ca. 65 mill. kr. at vedrøre de kommunale skatter.
I  

 finansåret 2002 skønnes provenutabet til ca. 25 mill. kr.
 Idet jeg i øvrigt henviser til bemærkningerne  

 til lovforslaget, skal jeg anbefale lovforslaget til Folketingets velvillige  

 behandling.
