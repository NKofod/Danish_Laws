(Ændringer som følge af lov om skifte  

 af dødsboer) VI MARGRETHE DEN ANDEN, af Guds Nåde Danmarks Dronning,  

 gør vitterligt: Folketinget har vedtaget og Vi ved Vort samtykke stadfæstet  

 følgende lov:
§ 1 I lov om rettens pleje, jf. lovbekendtgørelse nr. 905 af 10. november  

 1992, som senest ændret ved § 8 i lov nr. 1091 af 20. december 1995,  

 foretages følgende ændringer:
 1. § 14, stk. 3, affattes således:
»Stk. 3.  Skifteretten vejleder om betingelserne  

 for og fremgangsmåden ved indgivelse af ansøgning om gældssanering.« 2. § 538 b, stk. 1, affattes således:
»Salg ved auktion af pantsatte genstande fra et dødsbo, der behandles  

 ved bobestyrer, eller et konkursbo sker efter reglerne om tvangsauktion.  

 Bobestyreren eller kurator skal udføre, hvad der påhviler rekvirenten af en  

 tvangsauktion, og fungerer tillige som inkassator, for så vidt ingen anden er  

 udpeget hertil.
Er ingen kurator udpeget, udføres hvervet af skifteretten  

 eller den, som skifteretten udpeger dertil.« 3. § 570, stk. 2, 3. pkt., affattes således:
»Ellers kan fogedretten bestemme, at den omstridte del af  

 auktionssummen skal indbetales til fogedretten, jf. dog konkurslovens § 89 og  

 § 61 i lov om skifte af dødsboer.« 4. Overskriften til sjette afsnit, kapitel 58, affattes  

 således:
»Sjette afsnit.
Skifte af fællesbo m.v.
Skifte af fællesbo m.v.« 5. § 660 affattes således:
»§ 660.  Behandlingen af tvister, der opstår  

 under skiftebehandlingen, herunder bevisførelse, foregår ved skifteretten.  

 Tvister angående anmeldte fordringer eller fremsatte krav afgøres ved dom,  

 der kan fuldbyrdes efter almindelige regler.
I andre tilfælde træffer  

 skifteretten afgørelse ved kendelse, i hvilken det kan pålægges den part, der  

 skønnes uden tilstrækkelig grund at have givet anledning til eller unødig at  

 have vidtløftiggjort proceduren, at udrede sagsomkostninger til modparten,  

 således at fuldbyrdelsesfristen med hensyn hertil fastsættes i kendelsen.
Stk. 2.  Skifteretten kan om fornødent pålægge parter og  

 andre at give møde og afgive forklaring efter reglerne om vidner.« 6. I § 663 udgår »47, 1. pkt.,».
§ 2 I konkursloven, jf. lovbekendtgørelse nr. 588 af 1. september 1986, som  

 senest ændret ved § 3 i lov nr. 1082 af 20. december 1995, foretages følgende  

 ændringer:
 1. § 1, stk. 1, nr. 2, affattes således:
 2. § 3, stk. 3, affattes således:
»Stk. 3.  Er en skyldners konkursbo allerede under  

 behandling ved en skifteret, indgives begæring om ny konkurs dog til denne  

 skifteret.« 3. § 19 ophæves.
 4. § 35 affattes således:
 »§ 35.  Indgår under konkursen arv i konkursboet,  

 kan dødsboet med konkursboets tiltrædelse skiftes privat.
Stk. 2.  Krav mod konkursboet i medfør af §§ 27 og 28 i  

 lov om skifte af dødsboer er massekrav.« 5. § 92 ophæves.
§ 3 I lov om tinglysning, jf. lovbekendtgørelse nr. 622 af 15. september 1986,  

 som senest ændret ved § 124 i lov nr. 1072 af 20. december 1995, foretages  

 følgende ændringer:
 1. I § 13, stk. 1, udgår »(eller executor  

 testamenti)».
 2. Efter § 13, stk. 1, 1. pkt., indsættes som 2. og 3.  

 pkt.:
»I dødsboer, der omfatter faste ejendomme, kan meddelelse om  

 dødsfaldet tinglyses.
Behandles boet ved bobestyrer, skal denne uopholdeligt  

 lade meddelelse derom tinglyse.« 3. I § 42 b, nr. 6, ændres »offentlig skiftebehandling  

 som gældsfragåelsesbo« til: »behandling ved bobestyrer«.
§ 4 I lov om ægteskabets retsvirkninger, jf. lovbekendtgørelse nr. 37 af 5.  

 januar 1995, som ændret ved § 9 i lov nr. 389 af 14. juni 1995, foretages  

 følgende ændring:
 1. § 23 affattes således:
»§ 23.  Såfremt en ægtefælle ved vanrøgt af sine  

 økonomiske anliggender, ved misbrug af sin rådighed over fælleseje eller på  

 anden uforsvarlig måde i væsentlig grad har formindsket den del af  

 fællesboet, hvorover den pågældende råder, kan den anden ægtefælle forlange  

 vederlag herfor af det beholdne fællesbo eller, hvis dette ikke er  

 tilstrækkeligt, af den førstnævnte ægtefælles særeje for halvdelen af det  

 manglende beløb.
Den anden ægtefælles arvinger har ret til sådant vederlag af  

 det beholdne fælleseje eller, hvis dette ikke er tilstrækkeligt, af den  

 førstnævnte ægtefælles fuldstændige særeje for halvdelen af det manglende  

 beløb.
 Stk. 2.  En ægtefælle har ligeledes ret til sådant  

 vederlag, såfremt den anden ægtefælle har anvendt midler af fællesboet til  

 erhvervelse eller forbedring af sit særeje eller af sådanne rettigheder som  

 nævnt i § 15, stk. 2. En ægtefælles arvinger har ret til sådant vederlag,  

 hvis den anden ægtefælle har anvendt midler af sit fælleseje eller af sit  

 skilsmissesæreje til erhvervelse eller forbedring af sit fuldstændige særeje.
Stk. 3.  Har en ægtefælle anvendt midler af sit særeje  

 til bedste for sin bodel, har ægtefællen ret til vederlag herfor af bodelen.  

 En ægtefælles arvinger har ret til sådant vederlag, hvis ægtefællen har  

 anvendt midler af sit fuldstændige særeje til forbedring af sin bodel eller  

 af sit skilsmissesæreje.« § 5 I lov om aftaler og andre retshandler på formuerettens område, jf.  

 lovbekendtgørelse nr. 600 af 8. september 1986, som senest ændret ved § 4 i  

 lov nr. 389 af 14. juni 1995, foretages følgende ændring:
 1. § 21, stk. 2, 1. og 2. pkt., ophæves, og i  

 stedet indsættes:
»Fuldmagten ophører fra udløbet af det døgn, hvor bekendtgørelse i  

 Statstidende af indkaldelse til fordringshaverne finder sted.« § 6 I lov om Lønmodtagernes Garantifond, jf. lovbekendtgørelse nr. 77 af 12.  

 februar 1988, som ændret ved § 2 i lov nr. 380 af 6. juni 1991, foretages  

 følgende ændring:
 1. § 1, nr. 2, affattes således:
§ 7 I lov om ægteskabs indgåelse og opløsning, jf. lovbekendtgørelse nr. 148  

 af 8. marts 1991, som senest ændret ved § 8 i lov nr. 389 af 14. juni 1995,  

 foretages følgende ændring:
 1. § 10, stk. 1, 1. pkt., affattes således:
»Den, som har været gift eller har været part i et registreret  

 partnerskab, må ikke indgå nyt ægteskab, før offentligt skifte eller  

 dødsbobehandling ved bobestyrer er påbegyndt eller privat skifte er  

 afsluttet.« § 8 I lov om retsafgifter, jf. lovbekendtgørelse nr. 460 af 27. juni 1989, som  

 senest ændret ved § 2 i lov nr. 1079 af 20. december 1995, foretages følgende  

 ændringer:
 1. Overskriften til kapitel 5 affattes således:
 »Offentlig bobehandling, dog ikke dødsbobehandling«.
 2. § 27 affattes således:
»§ 27.  Af boer, der behandles af skifteretter  

 eller kuratorer, svares afgift efter reglerne i dette kapitel.« 3. § 28, stk. 1, nr. 3, ophæves.
 4. I § 28, stk. 3, udgår »dødsboer og«.
 5. § 29 affattes således:
 »§ 29.  I separations- og skilsmisseboer samt  

 bosondringsboer, der på første skiftesamling sluttes ved forlig mellem  

 ægtefællerne, svares en afgift på 400 kr.
Stk. 2.  I konkursboer, der i medfør af konkurslovens §  

 143, stk. 1, eller § 144, stk. 1, sluttes inden 4 måneder efter  

 konkursdekretets afsigelse, nedsættes de i § 28, stk. 1, fastsatte afgifter  

 til en fjerdedel.« 6. § 30 affattes således:
»§ 30.  Fritaget for afgift er fællesboer, hvis  

 formuemasse ikke overstiger 15.000 kr.« 7. I § 31, stk. 2, nr. 3, udgår »eller insolvent  

 gældsfragåelsesbo«.
 8. I § 33, stk. 1, udgår »bo, der udleveres lodtagerne  

 til videre behandling, eller i et«.
9. I § 34, stk. 1, nr. 3, ændres »skifteloven«  

 til: »lov om skifte af fællesbo m.v.« 10. § 34, stk. 1, nr. 4, ophæves.
 11. § 35, nr. 2 og 3, ophæves.
 Nr. 4 bliver herefter nr. 2.
 12. I § 36 ophæves stk. 2 og 3.
 Stk. 4-7 bliver herefter stk. 2-5.
 13. I § 36, stk. 4, der bliver stk. 2, ophæves 1.  

 pkt.
 14. Efter § 36 indsættes:
»Kapitel 5 a Dødsbobehandling § 36 a.  Ved dødsbobehandling, herunder skifte af  

 uskiftet bo, mens en efterlevende ægtefælle er i live, svares afgift efter  

 reglerne i dette kapitel.
§ 36 b.  Af boer, der udleveres til boudlæg uden  

 skiftebehandling, svares en afgift på 500 kr.
Var afdøde under 18 år, svares  

 ingen afgift.
 Stk. 2.  Af boer, der udleveres til udlæg til afdødes  

 efterlevende ægtefælle efter kapitel 13 i lov om skifte af dødsboer eller til  

 uskiftet bo efter kapitel 14 i samme lov, svares en afgift på 500 kr.
 Stk. 3.  Af boer, der udleveres til forenklet privat  

 skifte, svares en afgift på 1.000 kr.
 Stk. 4.  Af boer, der udleveres til privat skifte efter  

 de almindelige regler herom, fordi der er arvinger repræsenteret ved værge  

 eller skifteværge, men hvor betingelserne for forenklet privat skifte i  

 øvrigt er opfyldt, svares en afgift på 1.000 kr.
 Stk. 5.  Af boer, der i øvrigt udleveres til privat  

 skifte efter de almindelige regler herom, svares en afgift på 2.500 kr.
 Stk. 6.  Af boer, der behandles ved bobestyrer, svares  

 en afgift på 2.500 kr.
 § 36 c.  Af boer, der behandles efter de almindelige  

 regler om privat skifte eller behandles ved bobestyrer, svares en yderligere  

 afgift på 6.500 kr., hvis arvebeholdningen i henhold til boopgørelsen  

 overstiger 1 mio. kr.
 § 36 d.  Fritaget for afgift er dødsboer, hvis  

 formuemasse ikke overstiger 15.000 kr.
 Stk. 2.  Der svares ingen afgift af boer, hvor der ikke  

 er tilstrækkelige midler til at udrede afgiften.
 § 36 e.  Afgiftspligten indtræder ved boets  

 udlevering.
 § 36 f.  I boer, der udleveres til boudlæg uden  

 skiftebehandling, til udlæg til afdødes efterlevende ægtefælle eller til  

 uskiftet bo, forfalder afgiften til betaling ved boets udlevering.
Stk. 2.  I boer, der udleveres til privat skifte,  

 herunder forenklet privat skifte, forfalder afgiften efter § 36 b, stk. 3-5,  

 til betaling ved boets udlevering.
Afgift efter § 36 c forfalder til  

 betaling, når boopgørelsen er endelig.
Stk. 3.  I boer, der behandles ved bobestyrer, forfalder  

 afgiften efter § 36 b, stk. 6, og efter § 36 c til betaling, når udlodning  

 kan ske.
Overgår boet inden udlodningen til anden behandlingsmåde, skal der i  

 forbindelse hermed svares afgift efter § 36 b, stk. 6.
 § 36 g.  I privatskiftede boer skal afgiften  

 indbetales inden 14 dage efter forfaldstid. § 36, stk. 4, 2. pkt., finder  

 tilsvarende anvendelse.
 Stk. 2.  Arvingerne hæfter personligt og solidarisk for  

 afgiften.
Stk. 3.  Arvinger, der ved boets udlevering er  

 repræsenteret ved værge eller skifteværge, eller som var under konkurs,  

 hæfter dog alene med værdien af det, de eller konkursboet har modtaget, og i  

 det forhold, i hvilket arvingerne var berettigede til at modtage bos- og  

 arvelod.
Begrænsningerne finder tilsvarende anvendelse på regreskrav fra  

 medarvinger.
§ 36 h.  I boer, der behandles ved bobestyrer, udredes  

 afgiften af boets midler.
Bobestyreren hæfter for afgiftens betaling.  

 Afgiften skal indbetales inden 14 dage efter forfaldstid. § 36, stk. 4, 2.  

 pkt., finder tilsvarende anvendelse.
§ 36 i.  I boer, der udleveres til anden  

 behandlingsmåde, svares der ikke afgift på ny, medmindre boet udleveres til  

 en behandlingsmåde, hvortil der er knyttet en højere afgift end den allerede  

 erlagte.
I så fald betales differencen mellem afgiften for den første og den  

 anden behandlingsmåde.
Stk. 2.  I boer, der har været udleveret til almindeligt  

 privat skifte eller til behandling ved bobestyrer og derefter udleveres til  

 uskiftet bo, afgøres afgiftspligten efter § 36 c på grundlag af den  

 fællesboopgørelse, der skal indleveres efter arvelovens § 13. Afgiften  

 forfalder til betaling ved indlevering af fællesboopgørelsen.
Afgiften skal  

 indbetales inden 14 dage efter forfaldstid. § 36, stk. 4, 2. pkt., finder  

 tilsvarende anvendelse.
 § 36 j.  For skifterettens behandling af tvister, som  

 opstår i forbindelse med boernes behandling, og som forudsættes afgjort ved  

 dom, svares afgift efter reglerne i kapitel 1.
 Stk. 2.  For skifterettens behandling af sager om  

 dødsfaldskendelse svares en afgift på 400 kr.
§ 36 k.  For behandling af en begæring fra en eller  

 flere arvinger om, at en ægtefælle, der hensidder i uskiftet bo, skal skifte,  

 svares 500 kr.
Reglerne i § 13, stk. 1, nr. 2, finder tilsvarende anvendelse.
 § 36 l.  For behandling af de i arvelovens § 29 og §  

 60 nævnte spørgsmål svares ingen afgift.
§ 36 m.  For førelse af testaments- og  

 arvelegitimationsvidner og for udmeldelse af vurderingsmænd svares ingen  

 afgift.« 15. § 38 ophæves.
 16. § 39, stk. 1, nr. 1, ophæves.
 Nr. 2 og 3 bliver herefter nr. 1 og 2.
 17. § 39, stk. 3, ophæves.
 18. § 40 affattes således:
»§ 40.  For udmeldelse af vurderingsmænd svares  

 ingen afgift.« 19. § 41 affattes således:
»§ 41.  Reglerne i § 13, stk. 1, nr. 2, finder  

 anvendelse på de i § 37 omhandlede afgifter.« 20. § 41 d, stk. 1, nr. 5, affattes således:
 21. I § 49, stk. 1, indsættes som nr. 4:
 22. I § 49, stk. 2, indsættes som nr. 9:
 23. I § 59 ændres »§ 36, stk. 6« til: »§ 36,  

 stk. 4«.
 24. § 60, stk. 2, ophæves.
 Stk. 3  bliver herefter stk. 2.
 25. I § 60, stk. 3, der bliver stk. 2, udgår »i andre  

 boer end de i stk. 2 nævnte«.
 26. I § 62, stk. 2, ændres »§ 36, stk. 6« til:  

 »§ 36, stk. 4«.
 27. I § 64, stk. 1, 1. pkt., udgår »§ 65-».
 28. § 65 ophæves.
 29. I § 66, stk. 2, udgår »og § 65«.
§ 9 I lov om offentlig auktion ved auktionsledere, jf. lovbekendtgørelse nr.  

 191 af 9. april 1986, foretages følgende ændring:
 1. I § 2, stk. 2, ændres »executor testamenti«  

 til: »bobestyreren«.
§ 10 I lov om borteblevne, jf. lovbekendtgørelse nr. 587 af 1. september 1986,  

 som ændret ved § 15 i lov nr. 389 af 14. juni 1995, foretages følgende  

 ændringer:
 1. § 25, stk. 1, 2. pkt., affattes således:
»Arvingen har dog ret til i 10 år fra dødsfaldet - i boer behandlet  

 ved bobestyrer alene 5 år fra dødsfaldet - at kræve arven fra dem, som har  

 fået den udlagt.« 2. § 25, stk. 2, affattes således:
»Stk. 2.  Bestemmelsen i § 104 i lov om skifte af  

 dødsboer finder herved anvendelse.« 3. § 25, stk. 3, affattes således:
»Stk. 3.  Er der opnået dødsformodningsdom eller  

 afsagt dødsfaldskendelse over arvingen, anvendes fristen i § 17, hvis den  

 udløber før fristen i stk. 1.« § 11 I lov om skifte af dødsbo og fællesbo m.v., jf. lovbekendtgørelse nr. 725  

 af 23. oktober 1986, som senest ændret ved § 125 i lov nr. 1072 af 20.  

 december 1995, foretages følgende ændringer:
 1. §§ 47, 61 a, 62 a - 63, 69 b og 83 ophæves.
§ 12 I lov om luftfart, jf. lovbekendtgørelse nr. 162 af 7. marts 1994,  

 foretages følgende ændring:
 1. § 12, stk. 1, 4. pkt., affattes således:
»I tilfælde af et luftfartøjs salg ved tvangsauktion eller  

 overtagelse ved umiddelbar fogedforretning skal fogden eller - ved konkurs,  

 ved offentligt skifte og ved bobestyrerbehandlede dødsboer, der omfatter  

 luftfartøjet - henholdsvis kurator, skifteretten og bobestyreren sende  

 meddelelse herom til registreringsmyndigheden.« § 13 I lov om skibsregistrering, jf. lovbekendtgørelse nr. 742 af 10. september  

 1993, som senest ændret ved § 8 i lov nr. 1082 af 20. december 1995,  

 foretages følgende ændring:
 1. § 23, stk. 6, affattes således:
»Stk. 6.  Påbegyndelse af konkursbehandling,  

 offentligt skifte og bobestyrerbehandling af dødsboer anses ikke for en  

 ændring af adkomstforholdene, men det påhviler henholdsvis kurator,  

 skifteretten eller bobestyreren uopholdeligt at sende meddelelse herom til  

 Skibsregistret.« § 14 I lov nr. 389 af 14. juni 1995 om ændring af retsplejeloven og forskellige  

 andre love. (Ændringer som følge af værgemålsloven), foretages følgende  

 ændringer:
 1. § 14, nr. 1, 2 og 6, ophæves.
§ 15 Stk. 1.  Loven træder i kraft den 1. januar 1997.
 Stk. 2.  Er dødsfaldet indtrådt inden lovens  

 ikrafttræden, eller indgives begæring om skifte af uskiftet bo før lovens  

 ikrafttræden, anvendes de hidtil gældende regler.
§ 16 Stk. 1.  Loven gælder ikke for Færøerne og Grønland.
 Stk. 2.  §§ 2, 4, 5, 7 og 9-12 kan ved kongelig  

 anordning sættes i kraft for Færøerne med de afvigelser, som de særlige  

 færøske forhold tilsiger.
 Stk. 3.  §§ 2, 4, 5, 7, 12 og 13 kan ved kongelig  

 anordning sættes i kraft for Grønland med de afvigelser, som de særlige  

 grønlandske forhold tilsiger.
Givet på Christiansborg Slot, den 22.  

 maj 1996 Under Vor Kongelige Hånd og Segl MARGRETHE R.
