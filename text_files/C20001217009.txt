Retningslinier  

 For udlejning af  

  Fritidslejemål på Hirsholmene Udlejning af Fritidsboliger har til formål at sikre  

 en hensigtsmæssig udnyttelse af ejendommene under hensyntagen til  

 øens særlige karakter, øboernes trivsel og boligernes  

 muligheder.
I det omfang lejemålene på Hirsholmene ikke  

 har fået tildelt helårsstatus af Frederikshavn Kommune,  

 søges de udlejet som fritidsboliger.
Ved udlejningen lægges der  

 vægt på øens erhvervs-, kultur- og rekreative interesser.
 Hirsholmene Administration forvalter fritidsboligerne.  

 Aftaler om leje af de enkelte boliger skal dog godkendes af  

 Forsvarsministeriets Fæstnings- og Natursekretariat.
 Medmindre lejemålene skal anvendes af  

 Administrationen, herunder til udlejning på korttidsbasis, eller af  

 andre offentlige myndigheder, genudlejes de ved ledighed.
 Ledige lejemål udlejes af Hirsholmene Administration  

 efter nedenstående retningslinier:
 1. Alle personer over 18 år er berettiget til  

 at ansøge om leje af en fritidsbolig.
 Såfremt lejemålet ikke udelukkende skal tjene  

 som fritidsbolig for lejerens husstand, men også skal tjene andre  

 formål, herunder erhvervsmæssig virksomhed, skal dette  

 anføres i ansøgningen.
2. Der oprettes en venteliste.
Begæring om  

 optagelse på ventelisten skal indgives skriftligt til Hirsholmene  

 Administration.
Ansøgere skrives op i den rækkefølge  

 ansøgninger modtages.
Modtages flere ansøgninger samtidigt,  

 sker placering efter lodtrækning.
 3. Fritidslejemål tildeles den  

 ansøger, der har størst anciennitet på ventelisten, jf.  

 dog punkt 5.
Ved afslag på boligtilbud skal det skriftligt  

 tilkendegives, om man fortsat ønsker at stå på  

 ventelisten.
Fremkommer der ikke en sådan tilkendegivelse, eller  

 afslås 3 tilbud om fritidslejemål, slettes man af  

 ventelisten.
 4. Der kan ikke i videre omfang end fastsat ved den  

 almindelige lejelovgivning gives lejere tilsagn om afståelsesret,  

 være sig til familie eller andre.
 5. Forsvarsministeriets Fæstnings- og  

 Natursekretariat kan i helt særlige tilfælde dispensere fra  

 ovenstående retningslinier.
 Hirsholmene Administration kan endvidere efter  

 samråd med foreningen "Holmboerne" og godkendelse fra  

 Forsvarsministeriets Fæstnings- og Natursekretariat fravige ventelisten  

 til fordel for organisationer, erhvervsdrivende eller andre, der  

 ønsker at leje et fritidslejemål til erhvervsmæssige,  

 kunstudøvende eller almennyttige formål.
