Ligestillingsnævnets afgørelse J.nr.
E. 2.2.0044 En beslutning om ikke at genansætte en kvinde, der var på barselsorlov, og som tidligere uden afbrydelse havde været genansat 17 gange i tidsbegrænsede ansættelser, blev i relation til ligestillingsloven sidestillet med en afskedigelse.
Godtgørelse svarende til et års løn. ¬¬Klageren havde været beskæftiget i 17 år som kvotalønnet timelærer hos indklagede, en handelsskole.
Klageren havde været ansat for et år ad gangen fra den 1. august til den 30. juni det følgende år.
Den 22. januar 2002 nedkom klageren med et barn og var derefter på barselsorlov.
Den 27. maj 2002 meddelte indklagede, at man ikke kunne tilbyde klageren ansættelse pr. 1. august 2002. Nævnet fandt ikke, at indklagede havde løftet bevisbyrden for, at den manglende genansættelse af klageren ikke var begrundet i hendes barselsorlov, da indklagede tidligere havde tilkendegivet, at alle timelærere ville blive genansat.
Godtgørelsen fastsat til 290.000 kr., svarende til et års løn.
