 Til samtlige eksportautoriserede kød- og fjerkrævirksomheder samt  

 veterinærkontrollen ved disse.
 I fortsættelse af cirkulæreskrivelser af 14. april og 10. juni 1987 om ny  

 overenskomst for tilsynsfunktionærer skal meddeles, at indberetningerne i et  

 vist omfang ikke er udfyldt i overensstemmelse med overenskomstens  

 bestemmelser.
På mange indberetninger er anført, at spisepauserne af kontrolmæssige  

 grunde ikke har kunnet afholdes og derfor er medtaget ved opgørelse af  

 arbejdstiden.
Herudover mangler på mange indberetninger angivelse af  

 spisepausen/-r.
Veterinærdirektoratet skal derfor atter henvise til overenskomstens § 4  

 (spisepauser), hvoraf fremgår, at »fastlagte pauser skal holdes, og kun  

 forskydning op til 1 time kan finde sted.
Der betales ikke for  

 forskydning«, jfr. ovennævnte skrivelse af 10. juni 1987 om indregningen  

 af spisepauser i arbejdstiden.
 Embedsdyrlægen skal derfor tilrettelægge kontrolarbejdet på en sådan måde,  

 at tilsynsfunktionærerne kan holde de fastlagte spisepauser.
 Iøvrigt skal vedrørende arbejdstidens placering henvises til § 3  

 (arbejdstid), hvoraf fremgår, at den skal placeres under hensyn til  

 kontrolarbejdet på den pågældende virksomhed, i videst muligt omfang mellem  

 kl. 6.00 og kl. 17.00.
 Tilsynsteknikere beskæftiget ved båndkontrollen følger slagteliniens  

 arbejdstid, og har dermed i givet fald også samme antal overarbejdstimer som  

 slagteriarbejderne.
 Med henblik på stillingtagen til indberetningerne for perioden fra april  

 måned 1987 har problemet været drøftet med Foreningen af Tilsynsfunktionærer  

 ved Levnedsmiddelindustrien den 19. august 1987.
 Med henvisning hertil har Veterinærdirektoratet for de indberetninger, der  

 er underskrevet af virksomheden og embedsdyrlægen, besluttet:
 1. For april - juni 1987 incl.: Arbejdstiden opgøres  

 og betales under hensyntagen til det i spisepauser udførte arbejde, men  

 iøvrigt efter gældende regler, og der vil ske korrektion i form af  

 tilbageføring af tidligere på månedsindberetningerne nedskrevne (strøgne)  

 overarbejdstimer, som følge af arbejde i spisepauser.
 2. For juli måned vil der kun blive ydet betaling for  

 de spisepauser, hvor tilsynsassistenten direkte er beordret til at varetage  

 en bestemt kontrolopgave og dette fremgår af indberetningen, mens  

 arbejdstiden i øvrige tilfælde vil blive korrigeret i overensstemmelse med  

 den nye overenskomst.
3. Vedrørende spørgsmålet om den manglende angivelse  

 af spisepause på adskillige indberetninger er det direktoratets bestemte  

 opfattelse, at der på samtlige virksomheder er mindst een spisepause - den  

 være sig af kortere eller længere varighed.
Månedsindberetningerne for august  

 måned 1987 og fremover, der indsendes uden angivelse af spisepauser vil blive  

 returneret til rettelse.
 4. Endvidere er det aftalt, at Veterinærdirektoratet  

 og Foreningen af Tilsynsfunktionærer ved Levnedsmiddelindustrien i samarbejde  

 vil udarbejde nye skemaer med fornøden vejledning til indberetning af  

 arbejdstid m.v. for tilsynsfunktionærer.
 Herudover skal bemærkes, at cirkulæreskrivelser af 16. februar og 28. juni  

 1984 om betaling for pauser på 30 min. og derover er bortfaldet ved indgåelse  

 af den nye overenskomst.
 P.V.V.
