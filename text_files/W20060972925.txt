Landsskatteretskendelse vedr. moms af opkrævning af gebyrer Sagen drejer sig om, hvorvidt  

 klagerens opkrævning af et gebyr for fremsendelse af girokort til skyldnere,  

 der har indgået en afdragsordning, er momspligtig.
Landsskatterettens afgørelse ToldSkats afgørelse af 13.  

 juni 2003 stadfæstes.
Sagens oplysninger Klageren er en inkassovirksomhed,  

 der på vegne af tredjemand inddriver fordringer ved anvendelse af rykkere og  

 betalingsordninger.
Klageren indgår en skriftlig aftale med fordringshaveren  

 forud for inddrivelsen.
Aftalens form afhænger af fordringshaverens behov og  

 fordringens størrelse.
Klageren har fremlagt et eksempel på en sådan aftale.  

 Klageren modtager et vederlag for inddrivelsen, som der afregnes moms af.
Når en aftale om inddrivelse  

 er indgået med fordringshaveren sender klageren en skrivelse til skyldneren,  

 hvor  

 denne kan vedgå gælden (frivilligt forlig) og samtidig indgå en  

 betalingsordning, hvor skyldneren selv kan anføre den periodevise betaling.  

 Skyldnerens underskrift på skrivelsen medfører, at klageren få dage forud for  

 hver afdragsbetaling vil fremsende et girokort til skyldneren til anvendelse  

 til betaling.
Klageren opkræver i forbindelse hermed et gebyr på 30 kr. til  

 dækning af administrationsomkostninger.
 Skyldneren har mulighed for  

 at undgå at betale gebyret, hvis eksempelvis teksten på girokortet vedrørende  

 dette punkt overstreges, og det anføres, hvordan betaling i øvrigt vil ske.  

 Den  

 skyldner, der ikke ønsker at modtage et girokort og derfor ikke afkræves et  

 gebyr, vil, hvis betaling ikke sker rettidigt i overensstemmelse med  

 betalingsordningen, få tilsendt et girokort, hvor der opkræves det samme  

 gebyr  

 på 30 kr.
Klagerens repræsentant har  

 oplyst, at klageren hverken juridisk eller moralsk kan kræve det pågældende  

 gebyr betalt.
De omhandlede gebyrer udstedes kun i forbindelse med indgåelse  

 af  

 en betalingsaftale med skyldneren og medgår alene til dækning af de udgifter,  

 som klageren har ved udsendelse af girokort til skyldneren.
Såfremt  

 skyldneren  

 helt underlader at betale gebyret af den ene eller anden årsag, sker der ikke  

 nogen forfølgning af beløbet, ligesom fordringshaveren ikke kommer til at  

 betale herfor i stedet.
 Klageren har afregnet moms af  

 det omhandlede gebyr, men har anmodet om tilbagebetaling af momsen for  

 perioden  

 1. september 1997  30. september 2002.
ToldSkats afgørelse Klageren er ikke berettiget  

 til tilbagebetaling af den afregnede moms vedrørende det omhandlede gebyr for  

 perioden 1. september 1997  30. september 2002.
Gebyret er momspligtigt efter  

 momslovens § 4, stk. 1, idet der foreligger en leverance mod vederlag.  

 Klagerens  

 ydelse består i, at en skyldner får mulighed for at afvikle sin gæld til  

 tredjemand ved en afdragsordning, som klageren administrerer.
For denne  

 ydelse  

 opkræver klageren et gebyr, der svarer til klagerens omkostninger ved  

 transaktionen.
Selvom der er alene er tale om en ren omkostningsdækning, er  

 der  

 fortsat tale om levering af en ydelse overfor skyldneren.
 Da klageren driver  

 inkassovirksomhed, som er momspligtig, jævnfør momslovens § 13, stk. 1, nr.  

 11,  

 litra c), momsvejledningen 2002, afsnit D.11.11 og Østre Landsrets dom af 12.  

 januar 2001, refereret i SKM 2001.9.ØL, er alle aktiviteter forbundet hermed  

 momspligtige, således også levering af girokort mod betaling af vederlag.
Vederlaget er ikke  

 momsfritaget efter momslovens § 13, stk. 1, nr. 11, litra a, idet denne  

 bestemmelse  

 ikke omfatter inddrivelse af andres fordringer.
Det forhold, at skyldneren på  

 forskellige måder kan undgå at betale gebyret taler også for, at gebyret ikke  

 vedrører en ydelse af henstand med betaling og dermed en finansiel ydelse,  

 men  

 blot er knyttet direkte til girokortets udsendelse til skyldneren og de  

 hermed  

 forbudne omkostninger.
Forholdet er heller ikke omfattet af momslovens § 13,  

 stk. 1, nr. 11, litra c, idet der er tale om et gebyr, der opkræves i  

 forbindelse med udøvelse af inkassovirksomheden, der udtrykkeligt er undtaget  

 for bestemmelsens anvendelsesområde.
 Der er i øvrigt henvist til  

 EF-Domstolens dom af 5. februar 1981 i sag C-154/80 (Cooperatieve  

 Aardappelenbewaaplaats GA) og dom af 23. november 1988 i sag C-230/87  

 (Naturally Yours Cosmetics Ltd.).
Klagerens repræsentants  

 henvisning til Landsskatterettens afgørelse offentliggjort i SKM.2001.456.LSR  

 ændrer ikke herved.
Den pågældende kendelse tager kun stilling til om  

 oprettelses-  

 og rykkergebyrer er omfattet af momslovens § 13, stk. 1, nr. 11, litra a,  

 eller  

 om det skal anses som en del af vederlaget for en momspligtig leverance,  

 jævnfør momslovens § 27, stk. 1. Det kan heraf modsætningsvis sluttes, at der  

 i  

 det foreliggende tilfælde under alle omstændigheder har været tale om  

 levering  

 mod vederlag.
Klagerens påstand og argumenter Klagerens repræsentant har  

 fremsat påstand om, at klageren er berettiget til tilbagebetaling af den  

 afregnede moms af det omhandlede gebyr for perioden 1. september 1997   

 30. september  

 2002.
Gebyret er ikke omfattet af  

 momslovens § 4, idet gebyret ikke dækker over en leverance mod vederlag.  

 Momspligtens omfang afgøres på transaktionsniveau.
Der må derfor ved  

 bedømmelse  

 af momspligten henses til samtlige omstændigheder, der er gældende for den  

 enkelte transaktion.
Det forhold, at klagerens drift ud fra en generel  

 betragtning består i momspligtig inkassovirksomhed, medfører ikke automatisk,  

 at samtlige af klagerens aktiviteter er momsbærende.
Klageren leverer ikke en  

 ydelse til skyldneren i form af, at denne får mulighed for at afvikle sin  

 gæld.  

 Klageren tilbyder blot på vegne af fordringshaveren en afdragsordning, som  

 klageren administrerer.
Skyldneren vil objektivt set helst undvære kontakt  

 med  

 inkassobureauet og opfatter som sådan ikke klageren som sin tjenesteyder.  

 Selv  

 hvis det blev lagt til grund, at selskabet leverer en ydelse til skyldner,  

 vil  

 dette ikke være baseret på en gensidig bebyrdende aftale.
Der er således på  

 intet tidspunkt et retsforhold mellem klageren og skyldneren.
Retsforholdene  

 består dels mellem fordringshaveren og skyldneren (fordringen) dels mellem  

 fordringshaveren og klageren (aftale om inddrivelse).
I forbindelse med en  

 afdragsordning bliver klageren påført nogle ekstra omkostninger, som søges  

 reduceret eller elimineret ved at anføre et gebyr på girokortet.
Da det står  

 skyldneren frit for at betale det pågældende gebyr, foreligger der ikke en  

 gensidigt bebyrdende aftale, og dermed er gebyret ikke momspligtigt.
Der er henvist til  

 EF-Domstolens domme i sag C-16/93 (R.
J.
Tolsma), sag C-498/99 (Town &  

 County Factors Ltd.), sag C-222/81 (Baz Bausystem AG) samt Landsskatterettens  

 kendelse af 17. september 2001 offentliggjort i SKM 2001.456.LSR og kendelse  

 af  

 14. november 2003 offentliggjort i SKM 2003.541.LSR, vedrørende  

 rykkergebyrer.
Såfremt det lægges til grund,  

 at gebyret er omfattet af momslovens § 4, er det en momsfritaget ydelse efter  

 momslovens § 13, stk. 1, nr. 11, litra c, som en transaktion vedrørende  

 betalinger.
Denne transaktion er ikke en integreret del af  

 inkassovirksomheden,  

 men alene en følge af en aftale mellem klageren og debitor om anvendelse af  

 en  

 bestemt betalingsform i forbindelse med en afdragsordning.
Landsskatterettens bemærkninger og begrundelse Momslovens § 4, stk. 1, har  

 følgende ordlyd:
Der betales afgift af varer og ydelser, der leveres  

 mod vederlag her i landet.
Ved levering af en vare forstås overdragelse af  

 retten til som ejer at råde over et materielt gode.
Levering af en ydelse  

 omfatter enhver anden levering. Momslovens § 13, stk. 1, nr.  

 11, litra a og c, har følgende ordlyd:
 Følgende varer og ydelser er  

 fritaget for afgift:
( ) 11) Følgende finansielle aktiviteter:
 Långivning og formidling af  

 lån samt långivers forvaltning af egne udlån.
( ) Transaktioner, herunder  

 forhandlinger, vedrørende anbringelse af midler, kontokurantkonti,  

 betalinger,  

 overførsler, fordringer, checks, og andre handelsdokumenter, dog ikke  

 inddrivelse af fordringer. Klagerens fremsendelse af et  

 girokort til skyldnere i forbindelse med klagerens administration af indgåede  

 betalingsaftaler, må anses som en ydelse overfor skyldnerne, hvorved disse  

 får  

 mulighed for på en nem og hensigtsmæssig måde at indbetale de aftalte afdrag,  

 mod samtidig at betale et forud fastsat vederlag herfor på 30 kr.
Der findes som følge heraf og  

 i overensstemmelse med principperne fastslået af EF-Domstolen i sag C-16/93  

 (R.  

 J.
Tolsma), præmis 14, at foreligge en ydelse mod vederlag omfattet af  

 momslovens § 4, stk. 1.
 Den omstændighed, at gebyret  

 og anvendelsen af det fremsendte girokort efter klagerens oplysninger er  

 frivillig, findes ikke i sig selv at kunne fratage fremsendelsen af  

 girokortet  

 karakteren af en ydelse i momslovens § 4, stk. 1s, forstand, når  

 skyldneren  

 rent faktisk betaler gebyret, jævnfør herved EF-Domstolens dom af 17.  

 september  

 2002 i sag C-498/99 (Town & County Factors Ltd).
Der foreligger ikke et  

 rykkergebyr, idet der ikke er tale om et gebyr, der opkræves som følge af en  

 betalingsmisligholdelse, men derimod opkræves beløbet som følge af debitors  

 valg af en bestemt betalingsform i forbindelse med en afdragsordning.
Praksis  

 vedrørende rykkergebyrer finder således ikke anvendelse.
 Fritagelse af gebyret efter  

 momslovens § 13, stk. 1, nr. 11, litra a), kan endvidere ikke ske, da dette  

 forudsætter, at den pågældende ydelse relaterer sig i tilknytning til en  

 långivers forvaltning af egne udlån og ikke som her klagerens forvaltning af  

 andres udlån, jævnfør herved momslovens § 13, stk. 1, nr. 11, litra c), in  

 fine  

 og Østre Landsrets dom af 12. januar 2001, offentliggjort i SKM 2001.9.ØL  

 I øvrigt finder momslovens § 13, stk. 1, nr.  

 11, litra c, heller ikke anvendelse, idet der er tale om et gebyr, der må  

 anses  

 som opkrævet som led i inkassovirksomheden.
 Den påklagede afgørelse  

 stadfæstes derfor.
