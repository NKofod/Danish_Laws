 I henhold til kildeskattelovens § 88,stk. 2, fastsættes herved følgende:
 Ophør af skattepligten.
 § 1.  Hvor en skattepligtig person anvender et  

 forskudt indkomstår, der udløber inden udgangen af det kalenderår, som det  

 træder i stedet for, foretages opgørelsen af den skattepligtige almindelige  

 indkomst og skatteberegningen ved ophør af skattepligten efter reglerne i §§  

 2-5.
 § 2.  Ophører skattepligten før den 1. januar i det  

 forskudte indkomstår, foretages den afsluttende ansættelse af indkomsten på  

 grundlag af en opgørelse af indkomsten i perioden fra begyndelsen af det  

 sidst afsluttede indkomstår til skattepligtens ophør.
 § 3.  Hvis skattepligten ophører den 1. januar eller  

 senere i det forskudte indkomstår, foretages den afsluttende ansættelse af  

 indkomsten på grundlag af en opgørelse af indkomsten i perioden fra  

 slutningen af det sidst afsluttede indkomstår til skattepligtens ophør.
§ 4.  Den efter §§ 2-3 opgjorte indkomst omregnes  

 således, at den kommer til at svare dels til et års indkomst, dels til  

 indkomsten i en delperiode.
Delperioden skal være af samme længde som  

 perioden fra begyndelsen af det kalenderår, hvori skattepligten ophørte, til  

 ophørstidspunktet.
Ved disse beregninger fremkommer henholdsvis  

 helårsindkomsten og delårsindkomsten.
Stk. 2.  Derefter beregnes skatten af helårsindkomsten  

 med fradrag efter reglerne i kildeskattelovens §§ 37, 37A og 37B.
Af den  

 således beregnede indkomstskat betales så stor en del, som svarer til  

 forholdet mellem delårsindkomsten og helårsindkomsten.
 § 5.  Foreligger der indtægter eller udgifter, som  

 ikke hører til den normale løbende indkomst, foretages indkomstopgørelsen og  

 skatteberegningen efter reglerne i stk. 2-3.
Stk. 2.  Helårsindkomsten og delårsindkomsten beregnes  

 efter § 4. Ved beregningen ses der bort fra indtægter og udgifter, som er  

 nævnt i stk. 1. Disse indtægter og udgifter tillægges og fradrages i den  

 beregnede helårsindkomst og delårsindkomst.
Herved fremkommer henholdsvis den  

 regulerede helårsindkomst og den regulerede delårsindkomst.
Stk. 3.  I den regulerede helårsindkomst indrømmes  

 fradrag efter kildeskattelovens §§ 37, 37A og 37B, og indkomstskatten  

 beregnes.
Af den således beregnede indkomstskat betales så stor en del, som  

 svarer til forholdet mellem den regulerede delårsindkomst og den regulerede  

 helårsindkomst.
 § 6.  Hvor den skattepligtige person anvender et  

 forskudt indkomstår, der udløber efter udgangen af det kalenderår, det træder  

 i stedet for, foretages opgørelsen af den skattepligtige indkomst og  

 skatteberegningen efter reglerne i §§ 3-5.
Stk. 2.  Ophører skattepligten den 1. januar eller  

 senere i det forskudte indkomstår, skal der for det kalenderår, som det  

 forskudte indkomstår træder i stedet for, svares et helt års skat af den  

 opgjorte helårsindkomst, henholdsvis den regulerede helårsindkomst.
Herudover  

 svares der for det kalenderår, hvori skattepligten er ophørt, på grundlag af  

 helårsindkomsten et skattebeløb, der udgør så stor en del af helårsskatten,  

 som svarer til forholdet mellem den ved skattepligtens ophør forløbne del af  

 dette kalenderår og hele kalenderåret.
 § 7.  Ophører den selvstændige skattepligt af anden  

 grund end den skattepligtiges død, svares der for det kalenderår, hvori  

 skattepligten er ophørt, formueskat for perioden fra kalenderårets begyndelse  

 til skattepligtens ophør.
Stk. 2.  I det i § 6, stk. 2, omhandlede tilfælde svares  

 der for det kalenderår, som det forskudte indkomstår træder i stedet for, et  

 fuldt års formueskat.
Endvidere svares der for det kalenderår, hvori  

 skattepligten er ophørt, formueskat for perioden fra dette kalenderårs  

 begyndelse til skattepligtens ophør.
 Stk. 3.  Formuen ansættes på grundlag af formuens værdi  

 ved skattepligtens ophør.
 § 8.  Indkomstansættelsen og skatteberegningen  

 foretages efter de regler, der er gældende for det kalenderår, hvori  

 skattepligten er ophørt.
Stk. 2.  I det i § 6, stk. 2, omhandlede tilfælde sker  

 indkomstansættelsen og skatteberegningen efter de regler, der gælder for det  

 kalenderår, hvori indkomståret begynder.
Den yderligere skat, der skal  

 erlægges for det kalenderår, hvori skattepligten er ophørt, beregnes dog  

 efter de for dette kalenderår gældende regler.
 Stk. 3.  Hvor der skal svares formueskat efter § 7,  

 finder reglerne i stk. 1 og 2 tilsvarende anvendelse.
 Indgåelse af ægteskab.
 § 9.  Sambeskattede ægtefæller skal anvende fælles  

 indkomstår for kalenderår, der begynder efter ægteskabets indgåelse.
Stk. 2.  Hvis ægtefællernes indkomstår ved ægteskabets  

 indgåelse ikke er sammenfaldende, skal en af dem ændre sit indkomstår, så at  

 det bliver sammenfaldende med den anden ægtefælles indkomstår. Ægtefællerne  

 skal senest ved indgivelse af selvangivelsen vedrørende det kalenderår, hvori  

 ægteskabet indgås, oplyse, hvilket fælles indkomstår de fremtidig agter at  

 anvende.
Er sådan oplysning ikke meddelt, fastsætter ligningsmyndigheden,  

 hvilket af de af ægtefællerne hidtil benyttede indkomstår der fremtidig skal  

 anvendes af begge ægtefæller.
§ 10.  For det kalenderår, hvori ægteskabet er  

 indgået, ansættes indkomsten på grundlag af det hidtil anvendte indkomstår.  

 Hvor bestemmelsen i § 9 medfører, at en ægtefælle ophører med at anvende  

 forskudt indkomstår, ansættes indkomsten for det indkomstår, der træder i  

 stedet for det kalenderår, hvori ægteskabet indgås, på grundlag af en  

 opgørelse af indkomsten i perioden fra det forskudte indkomstårs begyndelse  

 til udgangen af kalenderåret.
Reglerne i §§ 4-5 om omregning af indkomsten  

 til et års indkomst forinden skatteberegningen finder tilsvarende anvendelse.  

 Formuen ansættes for det kalenderår, hvori ægteskabet er indgået, til summen  

 af den for hver af ægtefællerne opgjorte formue ved udgangen af den  

 pågældendes indkomstår.
Den af helårsindkomsten henholdsvis den regulerede  

 helårsindkomst og af den samlede formue beregnede skat svares med beløbet for  

 et år.
 Dødsboer.
 § 11.  Ved anvendelsen af kildeskattelovens §§ 14-20B,  

 § 31 samt § 62B på skattepligtige med forskudt indkomstår gælder reglerne i  

 dette kapitel.
§ 12.  Ved anvendelsen af kildeskattelovens § 14, stk.  

 1, skal skat af almindelig og særlig indkomst i indkomstperioden, der efter  

 denne bekendtgørelse lægges til grund for den afsluttede ansættelse, anses  

 for endeligt afgjort med betalingen af de foreløbige indkomstskattebeløb, som  

 forfaldt før dødsfaldet, men i det kalenderår, hvori dødsfaldet fandt sted.  

 Til de foreløbige indkomstskattebeløb medregnes indkomstskatter, som skulle  

 indeholdes af indtægter, indtjent i det nævnte tidsrum.
I de tilfælde, der  

 omhandles i bekendtgørelsens § 6, stk. 2, omfatter reglen i kildeskattelovens  

 § 14, stk. 1, tillige de foreløbige indkomstskattebeløb, som forfaldt til  

 betaling, eller som skulle indeholdes af indtægter, indtjent i kalenderåret  

 forud for det år, hvori dødsfaldet fandt sted.
 § 13.  Ved anvendelsen af kildeskattelovens § 14, stk.  

 2 og stk. 9, kan både skattemyndigheden og boet, henholdsvis ægtefællen,  

 kræve afsluttende ansættelse efter reglerne i bekendtgørelsens kapitel 1.
 Ved afgørelsen af, om der kan fremsættes krav om regulering af den  

 foreløbige skattebetaling, skal der ske en sammenligning mellem på den ene  

 side den beregnede almindelige indkomstskat i henhold til den afsluttende  

 ansættelse og den særlige indkomstskat for den samme periode og på den anden  

 side den foreløbige skattebetaling, som er nævnt i § 12.
§ 14.  Ved anvendelsen af bestemmelsen i  

 kildeskattelovens § 14, stk. 4, anses "sidste indkomstår" som  

 sidste indkomstår forud for den indkomstperiode, der danner grundlag for den  

 afsluttende ansættelse.
Den forholdsmæssige afskrivning, som omhandles i  

 kildeskattelovens § 14, stk. 4, 2. og 3. pkt., omfatter den indkomstperiode,  

 der danner grundlag for den afsluttende ansættelse.
Forinden afskrivningen  

 reguleres saldoværdien med anskaffelses- og salgssum for aktiver, der er  

 anskaffet eller solgt i denne indkomstperiode.
 § 15.  De selvangivelser, der er nævnt i  

 kildeskattelovens § 14, stk. 6 og 7, omfatter den indkomstperiode, som efter  

 denne bekendtgørelse lægges til grund for den afsluttende ansættelse.
 § 16.  Kildeskattelovens § 14, stk. 9, 3. pkt.,  

 omfatter overskydende skat vedrørende kalenderåret forud for det kalenderår,  

 hvori dødsfaldet har fundet sted.
 § 17.  Ved anvendelsen af bestemmelsen i  

 kildeskattelovens § 15 træder den indkomstperiode, der efter denne  

 bekendtgørelse lægges til grund for den afsluttende ansættelse, i stedet for  

 perioden fra indkomstårets begyndelse til dødsfaldet.
 § 18.  Falder skæringsdagen i den endelige boopgørelse  

 på et sådant tidspunkt i kalenderåret, at det til kalenderåret svarende  

 forskudte indkomstår er udløbet forinden, foretages en afsluttende ansættelse  

 af boets indkomst i tiden fra indkomstårets udløb til skæringsdagen.  

 Indkomstansættelsen og skatteberegningen sker efter de regler, som er  

 gældende for det kalenderår, hvori skæringsdagen er beliggende.
§ 19.  For dødsboer, der anvender forskudt indkomstår,  

 indtræder formueskattepligten fra begyndelsen af det kalenderår, hvori  

 dødsfaldet har fundet sted.
Hvor det tidspunkt, der efter kildeskattelovens §  

 22, stk. 4, lægges til grund for formueopgørelsen, ligger før dødsfaldet,  

 opgøres den skattepligtige formue på grundlag af formuens værdi ved  

 dødsfaldet.
Stk. 2.  For dødsboer, der anvender forskudt indkomstår,  

 ophører formueskattepligten med udgangen af det sidste kalenderår forud for  

 skæringsdagen i den endelige boopgørelse.
Hvor det tidspunkt, der efter  

 kildeskattelovens § 22, stk. 4, lægges til grund for formueopgørelsen, ligger  

 efter skæringsdagen, opgøres den skattepligtige formue på grundlag af  

 formuens værdi på skæringsdagen.
 § 20.  Ved ophør af det privat skiftede bos  

 formueskattepligt efter kildeskattelovens § 20, stk. 4, 1. pkt., finder  

 bekendtgørelsens § 19, stk. 2, anvendelse, idet 15 måneders fristens udløb  

 dog træder i stedet for skæringsdagen i den endelige boopgørelse.
 § 21.  Det uskiftede bo, som skiftes i længstlevende  

 ægtefælles levende live, jfr. kildeskattelovens § 20B, anvender samme  

 indkomstår som længstlevende.
 § 22.  Hvor afdødes underskud for et tidligere  

 indkomstår overføres til fradrag ved den afsluttende ansættelse, jfr.  

 kildeskattelovens § 31, stk. 1, skal fradraget foretages ved opgørelsen af  

 den regulerede delårsindkomst efter § 5, stk. 2.
 § 23.  Hvor et dødsbo anvender et forskudt indkomstår,  

 der udløber inden udgangen af det kalenderår, som det træder i stedet for, er  

 det i kildeskattelovens § 62B, 1. pkt., fastsatte forfaldstidspunkt den 1.  

 oktober i det følgende kalenderår.
 Finansministeriet, den 8. oktober 1969.
 Poul Møller.
