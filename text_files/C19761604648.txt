 I henhold til § 10, 1.punktum, i lov nr. 304 af 10. juni 1976 om  

 statstilskud m.v. til museer nedsætter ministeren for kulturelle anliggender  

 et museumsråd for museer i Københavns og Frederiksberg kommuner.
Dette museumsråd har i henhold til lovens § 10, 2. punktum, jfr. § 9, stk.  

 2, til opgave at samordne og støtte museumsarbejdet i det pågældende område,  

 og rådet varetager tillige samarbejdet med Statens Museumsnævn.
Rådet  

 indsender årligt beretning og regnskab til Statens Museumsnævn, jfr. § 10, 3.  

 punktum.
 Museumsrådet, der i henhold til § 10, 2. punktum, jfr. § 9, stk. 5,  

 oppebærer et årligt statstilskud på 40.000 kr. (pristalsreguleret),  

 sammensættes således:
 § 1. Museumsrådet for Københavns og Frederiksberg kommuner består af 1  

 repræsentant for hvert af følgende museer:
 Nationalmuseet.
 Statens Museum for Kunst.
 Rosenborg Slot.
 Ny Carlsberg Glyptotek.
 Kunstindustrimuseet.
 Zoologisk Museum.
 Geologisk Museum.
 Botanisk Museum.
 Tøjhusmuseet.
 Orlogsmuseet.
 Københavns Bymuseum.
 Thorvaldsens Museum.
 Davids Samling.
 Hirschsprungske Samling.
 Musikhistorisk Samling.
 Medicinsk-historisk Museum.
 Det danske Filmmuseum.
 Det danske Post- og Telegrafmuseum.
 Jernbanemuseet.
 Teaterhistorisk Museum.
 Bakkehuset.
 samt af 2 repræsentanter for Københavns kommune og 1 repræsentant for  

 Frederiksberg kommune.
 § 2. Efter indstilling af det københavnske museumsråd kan Statens  

 Museumsnævn godkende, at andre museer end de i § 1 nævnte inden for det  

 pågældende område indtræder som associerede medlemmer af rådet.
 Stk. 2. Vejledende retningslinier for en associeringsordning fastsættes  

 af ministeren for kulturelle anliggender efter indstilling af Statens  

 Museumsnævn.
§ 3. Museumsrådet vælges for 4 år ad gangen, begyndende 6 måneder efter  

 hver ny kommunal valgperiodes begyndelse, jfr. lovens § 10, 2. punktum og §  

 9, stk. 1, 3. punktum.
Museumsrådet vælges dog første gang for perioden 1.  

 oktober 1976 - 30. september 1978.
 Stk. 2. Det påhviler museumsrådet i forbindelse med en funktionsperiodes  

 udløb at drage omsorg for konstitueringen af det efterfølgende museumsråd,  

 jfr. stk. 3.
 Stk. 3. Meddelelse om sammensætningen af det nye museumsråd indgives til  

 Statens Museumsnævn senest 2 måneder efter hver ny kommunal valgperiodes  

 begyndelse.
§ 4. Museumsrådet vælger blandt medlemmerne en formand og evt. en  

 næstformand.
Rådet nedsætter et forretningsudvalg, bestående af mindst 3 af  

 rådets medlemmer, og træffer endvidere bestemmelse om, hvem der skal drage  

 omsorg for varetagelsen af rådets sekretariatsforretninger.
 Stk. 2. Museumsrådet afholder mindst 2 årlige møder.
 Stk. 3. Museumsrådet fastsætter iøvrigt selv sin forretningsorden.
 MINISTERIET FOR KULTURELLE ANLIGGENDER,  

 den 22. december 1976.
 Niels Matthiasen.
/E.
Thrane.
