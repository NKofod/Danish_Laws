Bekendtgørelse om ændring af bekendtgørelse om godkendelse og syn af køretøjer (Standardtypegodkendelse af tunge påhængskøretøjer mv.) § 1 I bekendtgørelse nr. 762 af 8. juli 2004 om godkendelse og syn af køretøjer, som ændret ved bekendtgørelse nr. 1539 af 29. december 2004, bekendtgørelse nr. 1140 af 30. november 2005, bekendtgørelse nr. 669 af 20. juni 2006 og bekendtgørelse nr. 1490 af 12. december 2007, foretages følgende ændringer:
 1. § 14, stk. 1, nr. 7, affattes således:
»7) påhængsvogne til biler, hvis påhængsvognene er forsynet med påløbsbremser, trykluft-mekaniske bremser eller ikke er forsynet med bremser,« 2. I § 14, stk. 1, nr. 8, udgår: »og«.
3. I § 14, stk. 1, nr. 9, ændres ».« til: », og« 4. Efter § 14, stk. 1, nr. 9, tilføjes som nyt nummer:
»10) sættevogne med trykluftmekaniske bremser.« 5. Efter § 14, stk. 7, indsættes som nyt stykke:
»Stk. 8. Færdselsstyrelsen kan fastsætte supplerende tekniske krav som betingelse for standardtypegodkendelse af tunge påhængskøretøjer (tilladt totalvægt på mere end 3.500 kg).« 6. § 27 affattes således:
»§ 27. En bil eller et påhængskøretøj, der skal anvendes til synsfri sammenkobling skal godkendes hertil, jf. reglerne i bekendtgørelse om synsfri sammenkobling af bil og påhængskøretøj med en tilladt totalvægt på højst 3.500 kg og bekendtgørelse om synsfri sammenkobling af lastbil og på­hængs­køretøj med en tilladt totalvægt på over 3.500 kg.« § 2 Bekendtgørelsen træder i kraft den 1. november 2008.
