 Meddelelse til pengeinstitutterne vedrørende offentliggørelse af  

 halvårsregnskaber.
 På given foranledning skal man gøre opmærksom på, at meddelelser, der  

 offentliggøres vedrørende halvårsregnskaberne for 1985, såvel med hensyn til  

 indhold som opstilling i princippet skal opfylde kravene i bekendtgørelse om  

 bankers og sparekassers regnskabsaflæggelse m.v. af 2. marts 1981 med senere  

 ændringer.
 Halvårsregnskaberne skal dog ikke indeholde oplysninger om afskrivninger  

 og hensættelser, ekstraordinære indtægter og udgifter samt skat.
 For så vidt angår posten kursgevinst/kurstab kan tilsynet acceptere, at  

 denne ikke medtages i selve resultatopgørelsen, men anføres særskilt.
 Tilsynet kan også acceptere, at mindre betydende specifikationer i  

 resultatopgørelsen, f.eks. at posten omkostninger, ikke medtages fuldt ud i  

 henhold til regnskabsbekendtgørelsen, men samles i en eller nogle få poster.
 Ligeledes vil der efter samme retningslinier kunne foretages sammendrag i  

 status af enkelte poster.
 Det tilføjes, at sådanne sammendrag ikke må have et sådant omfang, at  

 halvårsregnskabet ikke kan anses for at være et fuldstændigt og korrekt  

 udtryk for pengeinstituttets stilling pr. 30. juni 1985.
P.
D.
V.
E.
B.
