Skriftlig fremsættelse (15. november 2006) Transport- og  

 energiministeren  

  

 (Flemming Hansen):
 Herved tillader jeg mig for Folketinget at fremsætte:
Forslag til lov om  

 ændring af lov om anvendelse af Danmarks undergrund, lov om elforsyning, lov  

 om  

 kystbeskyttelse, lov om havne og forskellige andre love (Gennemførelse af  

 direktiver om naturbeskyttelse på havet, m.v.) (Lovforslag nr.
L 77).
Lovforslaget indeholder en række ændringer af undergrundsloven,  

 kontinentalsokkelloven, elforsyningsloven, lov om Energinet.dk,  

 kystbeskyttelsesloven og havneloven med henblik på at gennemføre to  

 direktiver  

 om naturbeskyttelse på havet.
Det drejer sig om implementering af dele af  

 Rådets  

 direktiv 92/43/EØF om bevaring af naturtyper samt vilde dyr og planter  

 (habitatdirektivet) og Rådets direktiv 79/409/EØF om beskyttelse af vilde  

 fugle  

 (fuglebeskyttelsesdirektivet). Lovforslaget er en opfølgning på den hidtidige  

 implementering af direktiverne, bl.a. i miljømålsloven.
 Kommissionen har den 4. juli 2006 fremsendt to åbningsskrivelser  

 vedrørende gennemførelsen af henholdsvis habitatdirektivet og  

 fuglebeskyttelsesdirektivet i dansk ret, bl.a. for vandområder, hvor  

 direktiverne efter Kommissionens opfattelse ikke er omsat korrekt eller  

 fuldstændigt i dansk ret.
 Lovforslaget indeholder generelle hjemler til at gennemføre  

 eller anvende EU-regler eller opfylde internationale forpligtelser vedrørende  

 forhold omfattet af de ovennævnte love, herunder miljø- og  

 naturbeskyttelsesforhold.
Lovforslaget vil give de fornødne hjemler til at undgå  

 forringelser af naturtyper og levesteder samt forstyrrelser af arter i  

 internationale naturbeskyttelsesområder i forbindelse med tilladelse til  

 projekter på havet, f.eks. offshoreanlæg til indvinding af olie og naturgas,  

 anlæg  

 af elkabler og rørledninger til transport af kulbrinter, opstilling af  

 havvindmøller, anlæg og evt. udvidelse af havne,  

 kystbeskyttelsesforanstaltninger  

 samt opfyldninger og faste anlæg m.v. på søterritoriet.
Lovforslaget vil  

 herunder  

 give hjemmel til at stille vilkår om naturbeskyttelseshensyn i forbindelse  

 med  

 sådanne tilladelser.
 Herudover indeholder lovforslaget nogle tekniske ændringer,  

 bl.a. ændringer i elforsyningsloven, naturgasforsyningsloven og  

 varmeforsyningsloven som følge af den nye kommunale udligningslov.
Lovforslaget indgår i indsatsen for at sikre en gunstig  

 bevaringsstatus for visse arter og naturtyper på havet, herunder i udpegede  

 internationale  

 naturbeskyttelsesområder.
Det vil medvirke til at sikre biodiversiteten og  

 vil  

 derfor have en positiv effekt på miljøet.
 Idet der i øvrigt henvises til lovforslaget med bemærkninger,  

 anbefales forslaget til Folketingets velvillige behandling.
