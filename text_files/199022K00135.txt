Nr LSF 135 Forslag til Lov om ændring af aktieselskabsloven (Styrkelse af revisionen) Fremsat af Erling Olsen (S) Poul Andersen (S) Ole Vagn Christensen (S) Eva  

 Fatum (S) Lotte Henriksen (S) Lissa Mathiasen (S) Sonja Mikkelsen (S) Nyrup  

 Rasmussen (S) Løvig Simonsen (S) Bjørn Westh (S) den 6. februar 1991 § 1 I lov om aktieselskaber, jf. lovbekendtgørelse nr. 434 af 20. juni 1989,  

 som ændret ved lov nr. 308 af 16. maj 1990, foretages følgende ændring:
 § 76, stk. 1, 1. punktum, affattes således:
»Bestyrelsen, direktionen og revisionen skal, når det forlanges af en  

 aktionær, medmindre det efter bestyrelsens udtrykkeligt tilkendegivne skøn  

 vil medføre væsentlig skade for selskabet, meddele til rådighed stående  

 oplysninger på generalforsamlingen om alle forhold, som er af betydning for  

 bedømmelsen af årsregnskabet, årsberetningen samt et eventuelt  

 koncernregnskab og selskabets stilling i øvrigt eller for spørgsmål, hvorom  

 beslutning skal træffes på generalforsamlingen.« § 2 Loven træder i kraft dagen efter bekendtgørelsen i Lovtidende.
Bemærkninger til lovforslaget Almindelige bemærkninger Lovforslaget, der skal ses i sammenhæng med det samtidig hermed fremsatte  

 forslag til ændring af årsregnskabsloven (L 134), har til formål at styrke  

 revisionen.
Økonomiske og administrative konsekvenser Lovforslaget har hverken økonomiske eller administrative konsekvenser for  

 det offfentlige.
Bemærkninger til lovforslagets enkelte bestemmelser Til § 1 Revisionen gives samme oplysningspligt over for generalforsamlingen som  

 bestyrelsen og direktionen, og bestyrelsen kan alene hindre revisionen i at  

 svare på spørgsmål fra en aktionær ved udtrykkeligt at forbyde det og dermed  

 pådrage sig et udtrykkeligt bestyrelsesansvar.
