Nr LSF 106 Forslag til Lov om ændring af lov om dagpenge ved sygdom eller fødsel  

 (Forlængelse af dagpengeperioden for personer, der har indgivet ansøgning om  

 førtidspension) Fremsat af socialministeren (Karen Jespersen) den 6. december 1995 Vedtaget ved tredjebehandling den 15. december 1995 Lov nr. 1116 af 20/12/1995 § 1 I lov om dagpenge ved sygdom eller fødsel, jf. lovbekendtgørelse nr. 549  

 af 23. juni 1994, som senest ændret ved lov nr. 1126 af 21. december 1994,  

 foretages følgende ændring:
 1. I § 22, stk. 1, indsættes efter nr. 3 som nyt nummer:
 »4) der er indgivet ansøgning om førtidspension efter lov om social  

 pension, eller«.
 Nr. 4 bliver herefter nr. 5.
§ 2 Loven træder i kraft den 1. januar 1996 og finder anvendelse på personer,  

 der på ikrafttrædelsestidspunktet modtager sygedagpenge og har indgivet  

 ansøgning om førtidspension efter lov om social pension.
Oprindeligt fremsat forslag § 1 I lov om dagpenge ved sygdom eller fødsel, jf. lovbekendtgørelse nr. 549  

 af 23. juni 1994, som senest ændret ved lov nr. 1126 af 21. december 1994  

 foretages følgende ændring:
 1. I § 22, stk. 1, indsættes efter nr. 3 som nyt  

 nummer:
 »4) der er indgivet ansøgning om førtidspension efter lov om social  

 pension, eller«.
 Nr. 4 bliver herefter nr. 5.
§ 2 Loven træder i kraft den 1. januar 1996 og finder anvendelse på personer,  

 der på ikrafttrædelsestidspunktet modtager sygedagpenge og har indgivet  

 ansøgning om førtidspension efter lov om social pension.
Bemærkninger til lovforslaget Almindelige bemærkninger Forslaget er en følge af de politiske forhandlinger om satspuljemidlerne.
 Det foreslås, at udbetalingen af sygedagpenge kan forlænges uanset  

 dagpengelovens regler om, at udbetalingen af sygedagpenge ophører, når der er  

 udbetalt dagpenge for mere end 52 uger i de forudgående 18 kalendermåneder,  

 og der ikke er udsigt til revalidering eller tilbagevenden til  

 arbejdsmarkedet inden for en nærmere angivet periode.
Efter forslaget vil sygedagpengeudbetalingen kunne fortsætte, indtil der  

 udbetales førtidspension eller forskud på pension efter lov om social  

 pension.
Hvis der gives afslag på ansøgningen om førtidspension i 1. instans,  

 standses dagpengene, medmindre betingelserne for at forlænge  

 dagpengeudbetalingen i øvrigt er opfyldt.
Økonomiske og administrative konsekvenser Forslaget om at forlænge udbetalingen af sygedagpenge for personer, der  

 har indgivet ansøgning om førtidspension, skønnes på årsbasis at ville  

 medføre offentlige merudgifter på ca. 15 mill. kr., fordelt med 7,5 mill. kr.  

 til staten og 7,5 mill. kr. til kommunerne.
 Forslagets økonomiske konsekvenser vil blive forhandlet med de berørte  

 kommunale parter.
 Forslaget skønnes at have meget begrænsede administrative konsekvenser for  

 kommunerne.
Erhvervsmæssige, miljømæssige og EU-retlige konsekvenser Forslaget har ikke erhvervsmæssige miljømæssige konsekvenser og indeholder  

 ikke EU-retlige aspekter.
Bemærkninger til forslaget Til § 1 Efter dagpengelovens regler om varighedsbegrænsning kan der kun ske  

 forlængelse af dagpengeudbetalingen, når det må anses for overvejende  

 sandsynligt, at der vil blive iværksat arbejdsprøvning, når revalidering må  

 anses for overvejende sandsynlig, når der efter behandling er mulighed for at  

 vende tilbage til arbejdsmarkedet inden for en nærmere angiven tidsfrist, når  

 der er rejst en sag om ret til erstatning efter lov om forsikring mod følger  

 af en arbejdsskade, og når det drejer sig om en alvorligere livstruende  

 sygdom, hvor helbredelse ikke skønnes mulig.
Efter forslaget vil dagpengene kunne fortsætte, indtil der udbetales  

 førtidspension eller indtil der kan udbetales forskud på pension efter lov om  

 social pension.
Ved afslag på pensionsansøgningen i 1. instans standses  

 dagpengene, medmindre betingelserne for forlængelse er opfyldt.
Til § 2 Det foreslås, at loven ikke alene finder anvendelse på  

 sygedagpengemodtagere, der efter lovens ikrafttræden ansøger om  

 førtidspension, men også på sygedagpengemodtagere, der ved lovens  

 ikrafttræden har indgivet ansøgning om førtidspension.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget § 1 I lov om dagpenge ved sygdom eller fødsel, jf. lovbekendtgørelse nr. 549  

 af 23. juni 1994, som senest ændret ved lov nr. 1126 af 21. december 1994  

 foretages følgende ændring:
 1. I § 22, stk. 1, indsættes efter nr. 3 som nyt  

 nummer:
 »4) der er indgivet ansøgning om førtidspension efter lov om social  

 pension, eller«.
 Nr. 4 bliver herefter nr. 5.
§ 22. Udbetalingen af dagpenge ophører, når der er udbetalt  

 dagpenge eller løn under sygdom for mere end 52 uger i de 18 forudgående  

 kalendermåneder, medmindre 1) det anses for overvejende sandsynligt, at revalidering vil blive  

 iværksat, 2) den sikrede er under eller venter på lægebehandling, som må antages  

 inden for en kortere tid at kunne genskabe arbejdsdygtigheden, eller 3) der er rejst sag om ret til erstatning efter lov om forsikring mod  

 følger af en arbejdsskade, eller 4) særlige omstændigheder i øvrigt taler derfor.
