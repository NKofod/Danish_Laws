 I Skrivelse af 12. Februar 1948 har De forespurgt, hvorvidt en  

 Auktionsleder i Tilfælde, hvor Auktionsrekvirenten har begæret Auktion  

 afholdt med sin Sagfører som Inkassator og Opraaber, er berettiget til at  

 kræve, at Auktionen udelukkende bekendtgøres i Auktionslederens Navn.
 Foranlediget heraf skal man meddele, at Auktionslederen skal paase, at  

 Bekændtgørelsen om en Auktions Afholdelse opfylder visse i Lov Nr. 132 af 16.  

 April 1935 om Afholdelse af offentlig Auktion ved Auktionsledere og den under  

 2. Juli 1935 udfærdigede Instruks for Auktionsledere foreskrevne Betingelser,  

 se saaledes Lovens §§ 8 og 11, Stk. 4, samt Instruksen § 4. Auktionslederen  

 har derfor Krav paa, at Bekendtgørelsen forelægges ham til Godkendelse, men  

 der er efter Justitsministeriets Formening intet til Hinder for, at  

 Bekendtgørelsen udgaar i Rekvirentens eller hans befuldmægtigedes Navn og med  

 Angivelse af, hvem der er antaget som Inkassator.
