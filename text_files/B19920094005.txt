 I medfør af § 1, stk. 2, nr. 9, i lov nr. 834 af 18. december 1991 om frø,  

 kartofler og planter og § 11 i lov nr. 190 af 9. maj 1984 om  

 planteskadegørere fastsættes:
Avlskontrol § 1.  Virksomheder, der er registreret i henhold til  

 Plantedirektoratets bekendtgørelse nr. 148 af 2. marts 1992 om planter, skal  

 betale afgift til dækning af Plantedirektoratets udgifter ved administration  

 og kontrol i henhold til bekendtgørelsen i perioden 1. oktober - 30.  

 september og gebyr for særlig indførselskontrol samt for udstedelse af  

 certifikater.
 § 2.  Til dækning af Plantedirektoratets  

 basisomkostninger ved administration betales en årlig afgift på 2000 kr.
 § 3.  For hver inspektion vedrørende avlskontrollen  

 betales der en a contoafgift pr. arealenhed, som ved udløbet af det  

 foregående kvartal er tilmeldt avlskontrollen, jf. dog § 9.
 Nedenstående skala anvendes ved beregning af afgifter.
 Ved en arealenhed forstås 1,5 ha. frilandsareal eller 1000 kvm.  

 væksthusareal.
 Stk. 2.  Frilands- og væksthusarealenheder lægges sammen  

 og rundes op til nærmeste hele arealenhed.
 Stk. 3.  For inspektion, der udelukkende omfatter  

 arealer i fortsat avlskontrol, jf. § 8, stk. 1, i bekendtgørelse om planter,  

 hvor disse arealer udgør mindre end 10 procent af virksomhedens tilmeldte  

 arealer, udgør afgiften dog højst kr. 1000.
 Stk. 4.  Plantedirektoratet træffer beslutning om  

 antallet og omfanget af inspektioner efter virksomhedens type, produktionens  

 art og omfang samt på grundlag af mistanke om eller konstaterede angreb af  

 planteskadegørere.
Udførselskontrol § 4.  Til dækning af Plantedirektoratets udgifter ved  

 gennemførelsen af sundhedskontrol og udstedelse af plantesundhedscertifikat,  

 reeksportcertifikat og EØF-kontrolattest for afskårne blomster eller  

 plantedele til dekoration, frisk frugt, friske grønsager, træ og for planter,  

 der udføres som privat flyttegods, betales et gebyr på 146 kr. pr.  

 certifikat.
 § 5.  Til dækning af Plantedirektoratets udgifter ved  

 udstedelse af plantesundhedscertifikat eller reeksportcerfikat for et parti  

 godkendte planter betales et gebyr på 103 kr. pr. certifikat.
 § 6.  Til dækning af Plantedirektoratets udgifter ved  

 udstedelse af plantesundhedscertifikat for korn, malt, kartoffelmel og  

 grønmel betales et gebyr på 200 kr. pr. certifikat og 170 kr. pr. prøve, der  

 undersøges, jf. bilag 1.
Særlig indførselskontrol § 7.  For undersøgelse af en sending frisk frugt,  

 friske grønsager, afskårne blomster eller plantedele til dekoration, der er  

 ledsaget af et mangelfuldt udfyldt eller ikke-læseligt  

 plantesundhedscertifikat, men som skønnes at opfylde betingelserne for  

 indførsel, jf. bekendtgørelse om indførsel og udførsel af planter m.m.,  

 betales et gebyr på 488 kr. pr. undersøgelse.
 Stk. 2.  Er sendingen ikke ledsaget af et  

 plantesundhedscertifikat, betales et gebyr på 976 kr. pr. undersøgelse.
 Betaling m.m.
 § 8.  De afgifter og gebyrer, der er nævnt i §§ 2-3 og  

 §§ 6-7 forfalder ved påkrav, og betaling skal ske senest 30 dage efter  

 fakturaens dato.
Stk. 2.  De gebyrer, der er nævnt i §§ 4 og 5, betales  

 ved at påklæbe anmeldelsesblanketten eller en kopi af certifikatet et  

 værdimærke.
Værdimærket rekvireres hos Plantedirektoratet mod forudbetaling  

 af gebyrbeløbet.
 Stk. 3.  Gebyrer og afgifter tillægges merværdiafgift.
 Stk. 4.  Gebyrer og afgifter er tillagt udpantningsret.
 § 9.  Dækker det samlede afgiftsbeløb, der er opkrævet  

 i henhold til § 3, stk. 1, ikke Plantedirektoratets udgifter til avlskontrol,  

 opkræver direktoratet senest pr. 30. september det manglende beløb  

 forholdsmæssigt hos de registrerede virksomheder.
 Stk. 2.  Overstiger det samlede afgiftsbeløb, jf. stk.  

 1, direktoratets udgifter til avlskontrol, tilbagebetaler direktoratet senest  

 den 31. december det overskydende beløb forholdsmæssigt til de registrerede  

 virksomheder.
Ikrafttræden § 10.  Bekendtgørelsen træder i kraft den 10. december  

 1992.
 Stk. 2.  Samtidig ophæves bekendtgørelse nr. 224 af 2.  

 april 1992 om gebyr for plantesundhedskontrol m.m.
Landbrugsministeriet, den 27. november  

 1992 Laurits Tørnæs / Torben Milthers Bilag 1 Plantesundhedscertifikat vedr. korn, malt, kartoffelmel, grønmel  

 m.m.
(til § 6) 1. Antal prøver pr. certifikat og vareparti:
 2. Vægt pr. prøve: 1 kg.
