Fremsat den 25. februar 2003 af  

 Jytte Andersen (S), Povl Qvist Jørgensen (S),  

 Lone Møller (S),  

 Peder Sass (S), Frode Sørensen (S),  

 Arne Toft (S) og Jytte Wittrock (S) Forslag til folketingsbeslutning om teaterpolitik Folketinget pålægger hermed regeringen at  

 fremsætte lovforslag om en revision af teaterloven i indeværende  

 folketingsår efter følgende retningslinjer:
1.	Den kunstneriske udvikling af teatret skal sikre, at teatret har den  

 værdi og betydning for samfundet og samfundsudviklingen, som er  

 grundlaget for dansk teaterpolitik.
Der bør foretages en revision af  

 teaterloven, der sikrer, at dansk teaterpolitik hviler på klare  

 kvalitetskrav og klare principper for alsidighed i udbuddet.
2. Den kvalitative og kunstneriske vurdering af de  

 støttede teaterinstitutioner skal sikre befolkningen mulighed for  

 kunstnerisk oplevelse og deltagelse.
Teatret skal bidrage til samfundets  

 selvrefleksion og selvkritik, og teatrets oplysende og identitets- og  

 værdiskabende funktion skal videreudvikles.
a)	På baggrund af de kvaliteter og den alsidighed, teatret skal  

 have, skal der opstilles klare kriterier for den kunstneriske og  

 udviklingsmæssige kvalitet af teatrene, som skal danne grundlag for de  

 bevillinger, der ydes de statsstøttede institutioner.
Bevillingerne  

 til de enkelte teatre skal være behæftede med klare krav om  

 kunstnerisk profil, udbud og alsidighed.
 b)	Armslængdeprincippet i teaterlovgivningen skal opretholdes.  

 Det skal sikres, at det er fagudvalget for teater i Kunstrådet, der har  

 den bevillingsmæssige kompetence.
 3.	Der skal fortsat arbejdes for en demokratisering af teaterkulturen  

 gennem lige adgang til teater for befolkningen.
 a)	Tendensen til socialt betingede kulturvaner samt udhulingen af  

 abonnementsordningen aktualiserer behovet for en ny og mere fleksibel  

 abonnements- og formidlingsordning.
b)	For at øge tilgængeligheden til teater for børn  

 og unge skal kulturindsatsen på daginstitutionsområdet og i  

 skole- og uddannelsessystemet intensiveres.
Via et tættere samarbejde  

 mellem skole- og uddannelsesområdet og kulturområdet skal  

 børns og unges muligheder for og adgang til teateroplevelser og  

 teater/dramaundervisning forbedres.
 c)	Rammerne for en intensiveret teater/kulturindsats på  

 arbejdspladser og i erhvervslivet skal forbedres for at bidrage til en  

 udligning af de sociale skel i publikumsgrupperne og forbedre  

 tilgængeligheden.
 d)	Den geografiske spredning af teaterudbuddet i provinsen skal sikres.  

 Der skal opstilles klare retningslinjer for teaterforeningernes rolle og  

 funktion og stilles krav om en intensiveret formidlingsindsats i  

 provinsen.
 4.	Der skal gennemføres konkrete initiativer med henblik  

 på at forbedre teatrenes økonomiske situation.
 a)	Succeskriterierne for teatrene skal ikke alene basere sig på  

 belægningsprocenter, da dette intensiverer konkurrencen mellem teatrene  

 og får udviklingen af dansk teaterkunst til at foregå på  

 forkerte præmisser.
 b)	For at sikre de enkelte teatre midler til kunst og udvikling skal de  

 bevillinger, der tildeles de enkelte teatre, opdeles i bevillinger til drift  

 og administration henholdsvis kunst og udvikling.
c)	For i højere grad at skabe økonomisk sikkerhed for de  

 enkelte teatre skal der opstilles retningslinjer for nye ledelses- og  

 bestyrelsesstrukturer.
Der skal opstilles klare udvælgelses- og  

 ansvarsprocedurer for teatrenes ledelser og bestyrelser, og der skal udvikles  

 metoder og igangsættes initiativer med henblik på  

 kompetenceudvikling og uddannelse af teaterledelser.
 d)	Der skal etableres en solidaritetspulje til brug for teatre, der har  

 lidt økonomiske tab.
 e)	For at kunne vurdere situationen for det samlede teaterlandskab og  

 de enkelte institutioner på et pålideligt grundlag skal der i  

 fremtiden udarbejdes og opstilles statistikker for det samlede  

 teaterlandskab, det vil sige en samlet oversigt over både  

 statsstøttede, private og ikke statsstøttede teatre, der  

 gør rede for antal forestillinger, publikum og økonomisk  

 situation.
 5.	Teaterloven skal understøtte muligheder for samarbejde i  

 teaterlandskabet.
 a)	I sammenhæng med, at konkurrencesituationen mellem teatrene  

 forbedres, skal der arbejdes hen imod en struktur i teaterlandskabet, der  

 understøtter samarbejde.
 b)	Det skal vurderes og analyseres, i hvor høj grad der er  

 muligheder for samarbejde om økonomi/administration,  

 udvikling/produktion og kapacitet/udstyr mellem grupper af teatre, der enten  

 geografisk eller repertoiremæssigt kan have fordel af ressourcedeling.
Bemærkninger til forslaget Den nuværende teaterlov er oprindelig  

 fra 1963, men er siden revideret mere end ti gange.
Lovens formål er  

 dels at sikre udbuddet og den kunstneriske kvalitet i udviklingen af teatret  

 og dels en geografisk spredning af aktiviteter og dækning af  

 forskellige publikumgruppers behov.
 Lovens formål udtrykker de væsentligste  

 principper i dansk kulturpolitik: en sikring af kunstens og kulturens  

 kvalitet og udvikling som led i samfundsudviklingen samt en demokratisering  

 af kulturen gennem størst mulig adgang for alle til kulturaktiviteter.  

 Disse principper skal til enhver tid varetages i den konkrete udformning af  

 kulturpolitikken, hvorfor det er nødvendigt løbende at vurdere  

 og forholde sig kritisk til, om lovgivningen på et givet kulturpolitisk  

 område rent faktisk understøtter de funktioner, som  

 området er tillagt, og skaber økonomiske og organisatoriske  

 rammer for en fortsat udvikling og demokratisering.
Der er ikke foregået nogen samlet teaterpolitisk  

 diskussion siden lovrevisionen i 1990. Den aktuelle debat om tilstanden i  

 dansk teaterliv udtrykker derfor klare ønsker fra  

 teatermiljøets side om en gennemgribende revision af den  

 nuværende teaterlov.
Mange af de problemer, der gør sig  

 gældende i teatermiljøet i dag, er et resultat af, at  

 miljøet er underlagt en lovgivning, der er udviklet i en tid, hvor  

 omstændigheder og vilkår var væsentligt anderledes end i  

 dag.
 De udfordringer og problemer, der møder  

 teatermiljøet i dag, kan opridses som følgende:
 Traditionelle kunstarter som teatret udfordres i højere og  

 højere grad af massemedierne og den kommercielle underholdningskultur.  

 En kommerciel teaterindustri er vokset frem, som har økonomisk og  

 kapacitetsmæssig styrke til at tiltrække et stort publikum.
Både det samlede teatermiljø og de enkelte teatre bliver  

 i dag bedømt på belægningsprocenter, det vil sige deres  

 evne til at tiltrække publikum til forestillingerne.
Dette kriterium er  

 problematisk.
Belægningsprocenten siger ikke umiddelbart noget om  

 teatrets eller forestillingernes kunstneriske og udviklingsmæssige  

 kvalitet, men i højere grad noget om et teaters evne til at  

 tiltrække publikum på kommerciel basis.
Dette trækker  

 udviklingen af teatret i den forkerte retning i forhold til teaterlovens  

 formål om kunstnerisk og kvalitetsmæssig udvikling af teatret.
Som en konsekvens af det store fokus på  

 belægningsprocenter og den øgede kompleksitet i  

 teatermiljøet og som resultat af den relativt trængte  

 økonomiske situation, som teatrene står i, indtager  

 økonomi og administration en uforholdsmæssig stor rolle i  

 driften af teatret.
Tid og midler, der skulle udnyttes til udvikling og  

 skabende kunst, bliver i stedet brugt til administration.
Den konkurrenceprægede situation, der præger  

 teatermiljøet, resulterer i en opsplitning og fragmentering af  

 miljøet.
De enkelte teatre og institutioner bliver i alt for  

 høj grad fokuseret på egen overlevelse, hvilket er en stor  

 barriere for en mere homogen og tværgående struktur i  

 miljøet, der kan danne grundlag for mere samarbejde i form af  

 samproduktioner og fælles udbud.
 Samtidig resulterer konkurrencesituationen i en begrænset  

 udviklingsmæssig alsidighed og bredde i teaterlandskabet, der ikke  

 sikrer det brede teaterudbud, der er nødvendigt for en stadig og  

 større tilstrømning af publikum.
 Der er stor uklarhed omkring udvælgelses- og ansvarsprocedurer  

 for teaterledelser og -bestyrelser.
Teaterpublikummet er stadig elitært.
Det er primært folk  

 med højere uddannelse og indkomst, der benytter teaterudbuddet.
Økonomi Dansk teater har store kvaliteter og potentialer.
Danmark  

 har det største antal teatergængere pr. indbygger i Europa, og  

 flere produktioner har nydt international succes.
 Imidlertid har de seneste års nedskæringer og  

 fokuseringen på belægningsprocenter samt udhulingen af  

 abonnementsordningen på grund af befolkningens svigtende anvendelse  

 skabt store økonomiske problemer for mange teatre.
 Det betyder, at alsidigheden i og kvaliteten af  

 teaterudbuddet er forringet og ikke efterleves i henhold til teaterloven.
 Teatrene skal tilføres økonomiske midler,  

 der modsvarer udhulingen af abonnementsordningen, samlet 22,5 mio. kr. fra  

 1997/1998   2001/2002. Derudover ønsker forslagsstillerne at  

 tilføre teatermiljøet yderligere 20 mio. kr. til udvikling, jf.  

 ændringsforslag til finanslov 2003, både for at sikre bevarelse  

 og udvikling af teatret og for at sikre publikum bedre teatermuligheder og  

 -oplevelser.
Bemærkninger til forslagets enkelte  

 bestemmelser Ad 1:
Teaterlovens formål er at skabe de bedste  

 betingelser for den kunstneriske og kulturelle udvikling af dansk teater  

 både på kort og på længere sigt.
Den kunstneriske  

 udvikling af teatret sikrer, at teatret har den værdi og betydning for  

 samfundet og samfundsudviklingen, som er grundlaget for dansk teaterpolitik.  

 Teaterpolitikken og teaterloven skal til enhver tid skabe rammerne for denne  

 udvikling og afspejle og understøtte  kvalitet og  

alsidighed i teaterlandskabet.
Socialdemokraterne mener, at det er nødvendigt at  

 præcisere, hvad der er teater i teaterlovens forstand, og dermed,  

 hvilke teatre der skal støttes.
Kriterierne for en sådan  

 definition skal basere sig på kvalitet og alsidighed, der sikrer  

 publikum oplevelser og valgmuligheder.
Et alsidigt teaterlandskab  

 spænder fra det grænsebrydende og udviklende teater til det rent  

 underholdende eller æstetiske teater.
En teaterlovgivning skal  

 understøtte bredden og alsidigheden i det samlede teaterudbud.
Dette  

 gøres ved at støtte det teater, der vanskeligt overlever i  

 konkurrencen med det underholdende.
 Den generelle samfundsudvikling og kulturudbuddet har  

 ændret sig markant siden udviklingen af den nuværende teaterlov  

 og ændret forholdene og vilkårene for det danske teaterlandskab.  

 Der er behov for en revision af teaterloven, som afspejler og tager  

 højde for den udvikling, der er sket i samfundet, i kunsten, i  

 kulturen og i befolkningen.
Kulturaktiviteter har en almen samfundsmæssig  

 betydning, som rækker ud over den umiddelbare nytte og glæde, som  

 publikum har af en oplevelse.
Kulturaktiviteter har en substantiel betydning  

 for mennesker og samfund.
Kulturaktiviteter udvikler mennesker og bidrager  

 til fællesskabet i et samfund ved at skabe identitet og værdier,  

 menneskelig udvikling og et fælles kulturelt grundlag.
Det kulturelle miljø har betydning for holdninger,  

 arbejdsmotivation, kreativitet m.m., hvilket er vigtigt for den  

 økonomiske udvikling.
De kulturelle forhold kan med andre ord motivere  

 og udløse handlinger, der er rettet mod omstilling og nyskabelse.  

 På denne måde virker kulturen som en vigtig drivkraft i  

 samfundets udvikling.
Med den generelle samfundsudvikling er der sket en  

 opsplitning af majoritetskulturen i Danmark.
Kultur repræsenterer i dag  

 forskellige generationer og sociale og etniske grupper m.v.
I dag skal  

 kulturpolitikken ikke bare skabe rammerne for den enkeltes menneskelige  

 udvikling, men også skabe rammerne for respekt af forskellige kulturer  

 og grupper i samfundet, det vil sige tolerance, viden, indsigt og  

 værdier i et komplekst samfund.
Udviklingen af en ny teaterlov skal være et reelt  

 alternativ til den eksisterende.
En ny teaterpolitik skal bygge på  

 visioner og ikke på justeringer i det nuværende system.
 Ad 2:
a) Teatret har en samfundsmæssig og velfærdsøkonomisk  

 betydning og funktion.
Det er nødvendigt at sikre eksistensen af de  

 teatre, der opfylder denne funktion.
En kvalitativ vurdering af det  

 offentligt støttede teater er essentiel for at sikre, at den oplysende  

 og identitets- og værdiskabende funktion opretholdes.
Traditionelle kunstarter som teatret udfordres af  

 massemedier og underholdningskultur, ligesom en kommerciel teaterindustri er  

 vokset frem.
Hvis udviklingen fortsætter, bliver det traditionelle  

 teater led i en underholdningsindustri, hvor kunsten og modsætningerne  

 udlignes i konkurrencen om publikum, og hvor teatret mister sin funktion som  

 samfundsudviklende institution.
En af konsekvenserne af den aktuelle udvikling er, at de  

 fleste statsstøttede teatre har lagt sig i den udviklingsmæssige Hvad angår alsidigheden, er der en  

 fødekæde i teaterlandskabet.
Det betyder, at hvert enkelt teater  

 udviklingsmæssigt og kunstnerisk repræsenterer et led i den  

 fødekæde, der samlet udgør teaterlandskabet.
Udover at  

 sikre alsidigheden genererer hvert led, det vil sige hvert teater, publikum;  

 des større alsidighed og udbud des flere publikummer.
Derfor er det  

 vigtigt, at der ikke lukkes teatre, samt at eksisterende scener udnyttes  

 bedst muligt.
b) I dansk teaterpolitik benytter man Ad 3:
a) Et centralt spørgsmål i kulturpolitikken har til enhver  

 tid været lighedsbestræbelserne   hvordan man sikrer lige adgang  

 til kultur for alle og størst mulig kulturel frihed for den enkelte  

 og dermed undgår kulturelt betingede sociale skel i samfundet.
Et af de  

 primære velfærdsøkonomiske argumenter for offentlig  

 kulturstøtte er derfor princippet om omfordeling af offentlige goder  

 det vil i dette tilfælde sige lige muligheder i befolkningen for adgang  

 til teaterudbud og -aktiviteter.
 Dette princip er søgt varetaget gennem  

 decentralisering af kulturinstitutioner, billettilskud til forskellige  

 publikumsgrupper osv.
Siden 1960erne er der i vid udstrækning  

 foregået en demokratisering af kulturudbuddene.
Dog viser flere  

 undersøgelser, at teaterpublikummet stadig er meget elitært: Det  

 er primært folk med højere uddannelse og indkomst, der benytter  

 teaterudbuddet.
Derudover viser udviklingen, at teaterabonnementsordningen  

 gradvis udhules, og at ordningen på flere områder virker mod sin  

 oprindelige hensigt.
Derfor er der grund til en revurdering af  

 abonnementsordningen, jf.
Socialdemokraternes netop fremsatte  

 beslutningsforslag om revision af teaterabonnementsordningen.
b) Uddannelse er en af de primære faktorer for kulturvaner, og  

 kulturvaner etableres tidligt i livet.
Derfor er der behov for en  

 intensiveret kulturindsats via daginstitutionsområdet og skole- og  

 uddannelsessystemet, gennem et tættere samarbejde mellem  

 Kulturministeriet og Undervisningsministeriet.
En forbedret kulturindsats i  

 skolerne kunne komme til udtryk i for eksempel dramaundervisning og anden  

 inddragelse af teater i undervisningen.
 Ligeledes skal turnéteater til skoler og  

 uddannelsesinstitutioner styrkes og målrettes.
Der skal støttes op om og skabes rammer for  

 initiativer både i teatermiljøet og på arbejdspladserne  

 til brug af teater i arbejdsplads- og erhvervsudvikling.
Dette skal ske  

 både ved, at mulighederne for at anvende dramatiske  

 værktøjer i udviklingsforløb på arbejdspladserne  

 forbedres, og ved, at der skabes bedre mulighed for, at teateroplevelser kan  

 være en del af virksomhedernes personalepolitik.
Drama og teater kan  

 med stor fordel anvendes i udviklingsprocesser i virksomheder.
Forumteater,  

 professionelle skuespillere i aktivt samspil med medarbejdere og ledelse, kan  

 have en ny udviklende betydning for de involverede, og teatret får en  

 helt ny skueplads i samfundet.
Det vil kunne skabe et større  

 engagement og stærkere samvær medarbejdere og ledelse  

 imellem.
c) For at sikre den geografiske spredning af teaterudbuddet er det  

 nødvendigt, at tilgængeligheden og formidlingsindsatsen i  

 provinsen sikres.
Teaterforeningerne har en væsentlig rolle i  

 formidlingen af teatret i provinsen.
Det er nødvendigt, at det  

 entydigt formuleres, hvilken rolle og funktion teaterforeningerne skal have i  

 fremtiden.
Derudover er der stort behov for en professionalisering af  

 teaterforeningerne.
 Endvidere skal der skabes bedre muligheder for, at  

 teaterforestillinger kan komme på turné over hele landet.
 Ad 4:
a) I dag er der et uforholdsmæssigt stort fokus på de enkelte  

 teatres belægningsprocenter.
Teatrene bliver i vid udstrækning  

 bedømt på deres evne til at trække publikum til  

 forestillingerne   og det samlede teaterlandskab bliver ligeledes vurderet  

 på, i hvor stor udstrækning et større eller et mindre  

 publikum benytter sig af udbuddet fra én sæson til en anden.  

 Denne fokusering er problematisk: Belægningsprocenten siger ikke  

 umiddelbart noget om teatrets eller forestillingens kvalitet, hvad  

 angår udviklingen af kunsten og tilskuerne.
Derfor er den kvalitative  

 vurdering i bevillingsprocessen essentiel og nødvendig.
b) I den store fokusering på teatrenes belægningsprocenter  

 kommer økonomi og administration til at indtage en  

 uforholdsmæssigt central rolle i driften af teatret.
Den tid og de  

 midler, der kunne udnyttes til udvikling og skabende kunst, bliver i stedet  

 brugt til administration.
Derfor er det vigtigt, at der i en ny teaterlov  

 skelnes klart mellem bevillingerne til administration og henholdsvis kunst og  

 udvikling.
I forbindelse med denne adskillelse af bevillingerne skal  

 det tydeliggøres, hvilke udgifter der skal betegnes som  

 administrative, for på denne måde at sikre det enkelte teater et  

 basisbeløb til drift og administration.
De bevillinger, der ydes det  

 enkelte teater ud over administrationsbevillingen, skal udelukkende gå  

 til kunst og udvikling og være behæftede med krav om kvalitet og  

 udbud i overensstemmelse med teatrets profil.
 c) Der skal opstilles retningslinjer for nye ledelses- og  

 bestyrelsesstrukturer og samtidig opstilles klare udvælgelses- og  

 ansvarsprocedurer.
 Teaterbestyrelserne skal være alsidigt sammensat, således  

 at kompetencerne dækker relevante områder som kunstnerisk  

 indsigt, jura, økonomi, markedsføring m.m.
 Bestyrelserne skal være professionelle og uafhængige, men  

 ikke politiske.
 Den enkelte bestyrelse skal stå til ansvar for teatrets drift  

 samt efterlevelse af målsætninger om profil og udbud samt bredde,  

 repertoire, antal forestillinger, nyforestillinger osv.
Teaterchefen skal udpeges af og stå til ansvar over for  

 bestyrelsen, og skal varetage teatrets drift i overensstemmelse med  

 målene og teatrets kunstneriske profil.
I ansættelsen skal  

 fagudvalget for teater under Kunstrådet involveres.
 Der skal tages initiativer med henblik på kompetenceudvikling  

 og uddannelse af teaterledelser.
 Teatrets ledelse skal desuden stå til ansvar for den fysiske  

 tilgængelighed på teatret.
 Ad 5:
a) En revideret teaterlov skal understøtte en mere homogen og  

 tværgående struktur i teaterlandskabet, og der skal skabes  

 muligheder for samproduktioner og fælles udbud.
Der skal blandt andet  

 være mulighed for, at flere teatre tilsammen kan varetage et bredt  

 repertoire.
Skriftlig fremsættelse Jytte Andersen Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om teaterpolitik.
(Beslutningsforslag nr.
B 98).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
