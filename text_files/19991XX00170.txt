Skriftlig fremsættelse (7. december 1999) Finansministeren (Mogens Lykketoft):
 Herved tillader jeg mig for Folketinget at  

 fremsætte:
 Forslag til lov om ændring af lov om vederlag og  

 pension m.v. for ministre. (Ændring vedrørende vederlag,  

 eftervederlag og egenpension m.v.).
(Lovforslag nr.
L 140).
Der har gennem flere år  

 været debat om ministrenes vilkår.
Ved gentagne debatter i  

 Folketinget har der fra et flertal været tilslutning til en reform, som  

 afskaffer den nuværende adgang til at få ministerpensionen  

 udbetalt inden det fyldte 60. år, og som samtidig forbedrer  

 aflønningen af ministre og sikrer bedre  

 fratrædelsesvilkår, således at ministres vilkår ikke  

 samlet set forringes.
 Lovforslaget indebærer et væsentligt  

 løft i ministrenes aflønning og i vilkårene i den  

 første tid efter afgangen for de ministre, som ikke overgår til  

 en anden vellønnet stilling.
 På den anden side vil afskaffelsen af adgangen til  

 aktuel pension ved fratræden som ministre   især for yngre  

 ministre med længere funktionstid   indebære en meget  

 væsentlig beskæring af livsindkomsten.
 Hovedelementerne i lovforslaget er:
 1)	Et rimeligt højt eftervederlag, der giver en indkomstgaranti  

 i en kortere periode.
2)	Udbetalingen af ministerpension udskydes til det 60. år 3)	Aflønningen af ministre opjusteres, så den bliver i  

 bedre overensstemmelse med aflønningen af ledere med tilsvarende  

 ansvar.
 4)	Niveauet for ministerpension fra det 60. år fastholdes  

 uændret.
 Jeg henviser i øvrigt til de bemærkninger,  

 der ledsager lovforslaget, og anbefaler det til Tingets velvillige  

 behandling.
