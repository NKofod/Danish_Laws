Gave  indsamlede bidrag - forurening Spørgsmål Vil en gave  

 modtaget som resultatet af en offentlig indsamling, jf. nedenstående  

 baggrundsbeskrivelse, være omfattet af ligningslovens § 7 stk.1, pkt.1? Svar Ja.
Beskrivelse af  

 de faktiske forhold Spørgeren har om  

 baggrunden for den pågældende indsamling oplyst følgende:
 "Jeg er ved  

 Landsretten dømt til at betale en betragtelig erstatning til den nuværende  

 ejer  

 af en ejendom, som jeg i sin tid købte af kommunen som grundstykke hvorpå jeg  

 opførte et parcelhus og hvor det, efter at jeg senere solgte ejendommen til  

 den  

 nuværende ejer blev konstateret, at miljølovgivningens grænseværdier var  

 overskredet som følge af, at grunden for mange mange år siden havde været  

 anvendt af de lokale fiskere til tjæring af fiskeredskaber.
 Ingen offentlige  

 myndigheder eller andre har på noget tidspunkt forud for mit salg af grunden  

 gjort mig opmærksom på miljømæssige problemer på den pågældende ejendom.  

 Derfor  

 kom det også som en stor overraskelse for mig, at den nye ejer efterfølgende  

 rejste krav om og fik tilkendt erstatning for værditab.
 Ikke desto  

 mindre er jeg som nævnt dømt til at betale en sådan erstatning.
 Åbenbart er  

 brede kredse i befolkningen ligeså forbavsede og forundrede over Landsrettens  

 afgørelse, hvilket har ført med sig, at der på en række personer og  

 organisationers foranledning, og vel at mærke uden at jeg i nogen sammenhæng  

 har været initiativtager hertil, er iværksat en offentlig indsamling med det  

 formål at yde mig en gave, der skal medvirke til at holde mig helt eller  

 delvist økonomisk skadesløs i den beskrevne situation.
Der henvises til  

 vedhæftede bilag, som supplerende beskriver sagsforløbet og nogle af  

 reaktionerne herpå." Blandt de medsendte  

 bilag er en række avisartikler, hvor sagen omtales under overskrifter som  

 "Uskyldig dømt til at betale 700.000 kr." (Morgenavisen  

 Jyllands-Posten 20. april 2006), "Kæmpebøde til grundejer for uvidenhed  

 om  

 jordforurening" (Berlingske Business.dk 19. april 2006.) "Tidligere  

 ejer blev sorteper" (Nordjyske 20. april 2006). Det fremgår af  

 sidstnævnte  

 artikel, at:
"Dommen er  

 retskrænkende.
Det er anstødeligt og angribeligt, og jeg synes ikke,  

 Landsretten kan afsige en dom, som de har gjort.
Det er helt grotesk, siger  

 (spørgeren), der ikke blot er skuffet men også overrasket, selvom dommen  

 formelt blot er en stadfæstelse af en dom, der i juni 2004 blev afsagt af  

 byretten i Terndrup.
 I kraft af  

 dommen fik han dengang mobiliseret Folketinget og regeringen til en indsats  

 mod  

 det, han opfatter som en åbenbart uretfærdig lovgivning.
Om en uge  

 førstebehandler Folketinget en ny lov, som sætter grænseværdier for  

 forureningen.
Alle partier minus Enhedslisten bakker op, og når loven træder  

 i  

 kraft 1. januar 2007, så sker det med tilbagevirkende kraft, men i  

 mellemtiden  

 er jeg altså blevet dømt, konstatere(spørgeren).
 Han har forsøgt  

 at få Landsretten til at udsætte sagen med henvisning til den kommende  

 lovændring,  

 men forgæves.
Og det er jeg  

 overrasket over.
Efter den nye lov er kun en femtedel af grunden forurenet  

 efter de nye grænseværdier, og så er det jo en helt anden erstatning, vi  

 snakker om, siger (spørgeren).
 Han finder det  

 retskrænkende, at den nuværende ejer, som det tegner nu, kan modtage en  

 erstatning på 800.000 kr. plus renter, afvente lovændringen og nøjes med at  

 betale for oprensning af en femtedel af grunden.
Og så sælge  

 ejendommen med den almindelige værdistigning, der har været.
Jeg er ikke  

 jurist, men jeg troede ikke, man måtte tjene penge på en retssag, siger  

 (spørgeren)".
Det fremgår af  

 den omhandlede Vestre Landsrets dom af 19. april 2006, at (spørgeren) er  

 pålagt  

 at give den nuværende ejer af en ejendom i Ø.
H., et forholdsmæssigt afslag i  

 købesummen på 800.000 kr.
 Den nuværende  

 ejer købte i 1998 ejendommen af (spørgeren) for 2.125.000 kr., og opdagede i  

 år  

 2000, at ejendommen var forurenet, da den blev registreret (kortlagt) i  

 henhold  

 til jordforureningsloven, fordi tjæreforekomsterne overskred Miljøstyrelsens  

 kvalitetskriterier, der var indført i 1999. Det fremgår af landsretsdommen,  

 at  

 grunden (på et tidligere tidspunkt) kunne have været registreret som  

 forurenet  

 efter affaldsdepotloven.
Landsretten  

 lægger i sin afgørelse til grund, at hverken køber eller sælger kendte til  

 forureningen ved salget i 1998. Men da forureningen er en mangel ved  

 ejendommen, er køber berettiget til et forholdsmæssigt afslag i prisen for  

 ejendommen.
Ved bedømmelsen af hvorledes forureningen måtte antages at have  

 indvirket på parternes aftale i 1998, såfremt de havde kendt den, lægger  

 retten  

 vægt på den viden, parterne havde eller kunne have skaffet sig om de krav,  

 der  

 ville blive stillet for at eliminere sundhedsrisikoen og undgå, at grunden  

 blev  

 registreret efter affaldsdepotloven eller jordforureningsloven.
Det fremgår af  

 dommen, at retten ved fastlæggelsen af det forholdsmæssige afslag på 800.000  

 kr. lægger vægt på skønsmandens opgørelse over udgifterne til at få renset  

 grunden, så den ikke længere er forurenet, og til skønsmandens forklaring i  

 landsretten.
Skønsmanden forklarede her, at det prismæssigt ikke ville have  

 nogen betydning, hvis der var lagt jord og fliser oven på jorden, så  

 forureningen  

 ikke længere udgjorde nogen sundhedsfare, idet det afgørende er, at grunden  

 er  

 forurenet.
Hvis grænserne for, hvornår en grund skal kortlægges, hæves, og  

 der  

 renses op på grunden, så den ikke længere er kortlagt, vil det heller ikke  

 have  

 nogen afgørende indflydelse på prisen på ejendommen, for forureningen er der  

 fortsat, og det skal oplyses til køber.
Det var endvidere skønsmandens  

 vurdering, at den pågældende ejendom uden forurening ville kunne sælges for  

 op  

 mod 3 mio. kr.
Det bemærkes, at den nuværende ejer af huset under sagen  

 oplyste, at huset er vurderet til 1,6 mio. kr.
(Spørgeren)  

 havde købt grunden med byggepligt af kommunen i 1994 for 100.000 kr.
I  

 forbindelse med retssagen har (spørgeren) oplyst, at (spørgeren) ved  

 opførelsen  

 af huset udførte en del arbejde selv, og at (spørgeren) vist betalte 1,6 mio.  

 kr. til håndværkerne, men (spørgeren) er ikke sikker på beløbet.
Ved retssagen  

 havde (spørgeren) også indstævnet kommunen med krav om, at den blev dømt til  

 at  

 friholde (spørger) for ethvert beløb, (spørger) måtte blive pålagt at betale  

 den senere køber af huset.
Retten frifandt kommunen, fordi det ikke var  

 godtgjort, at kommunen kendte eller burde kende til tjæreforureningen,  

 ligesom  

 der heller ikke var grundlag for at fastslå, at kommunen ved salget af  

 grunden  

 havde afgivet en garanti eller tilsikret, at der ikke fandtes forurening på  

 grunden.
 Da grunden  

 imidlertid var forurenet og dermed mangelfuld ved salget til (spørgeren) i  

 1994, tiltræder retten, at (spørger) er berettiget til et forholdsmæssigt  

 afslag i købesummen, og det sættes efter parternes procesaftale til 100.000  

 kr.
 Folketinget har  

 ved lov nr. 507 af 7. juni 2006 vedtaget ændrede grænseværdier for  

 tjæreforurening, således, at nu kun del af grunden skal kortlægges.
I forbindelsen  

 med lovforslagets behandling (L 213, bilag 4) rettede professor dr. jur.  

 Peter  

 Pagh henvendelse til Folketingets Miljø- og Planlægningsudvalg.
Den konkrete  

 anledning til henvendelse var, at en række udtalelser til pressen i anledning  

 af Vestre Landsretsdom af 19. april 2006 kunne give det indtryk, at  

 lovforslaget skulle ændre på, i hvilket omfang en sælger af en ejendom, som  

 senere  

 viser sig at være forurenet, kan blive økonomisk forpligtet i forhold til  

 køber.
Professoren finder, at der ikke er belæg for en sådan antagelse og  

 anfører bl.a.
 "1. I  

 forhold til salg af ejendomme, som senere viser sig at være forurenede, er  

 der  

 af uklare årsager opstået den vildfarelse, at det er den offentlige  

 forureningskortlægning, der så at sige er "skurken" og påfører et  

 større økonomisk tab, som køber herefter kan gøre gældende mod sælger.
2. Når dette må  

 afvises, beror det på følgende.
Forholdet mellem køber og sælger af ejendomme  

 reguleres ikke af jordforureningsloven, men af aftalen om køb af ejendom.
Når  

 en senere forurening kan give anledning til at køber har en berettiget  

 indsigelse mod sælger, skyldes det, at købere af ejendomme i de fleste  

 tilfælde  

 forudsætter, at ejendomme ikke er forurenet.
Viser det sig efter købers  

 overtagelse af ejendommen, at denne er forurenet, foreligger der en såkaldt  

 skjult mangel.
Vidste sælger eller burde sælger vide, at der var en sådan  

 mangel, er sælger erstatningsansvarlig overfor køber, da sælger i så fald  

 skulle oplyse køber herom.
Dette betyder, at sælger skal betale for købers  

 oprydning af ejendommen og de tab, som dette måtte påføre køber.
3. I de fleste  

 tilfælde ved hverken sælger eller køber, at ejendommen er forurenet - hvilket  

 ligeledes er forudsat i sagen fra Vestre Landsret.
I disse tilfælde er  

 spørgsmålet, om køber eller sælger skal bære risikoen for en mangel.
Her er  

 en  

 hundredårig fast retspraksis, at hvis der et tale om en væsentlig  

 værdiforringende  

 mangel, har sælger risikoen, hvorfor sælger skal give køber et  

 forholdsmæssigt  

 afslag, der svare til, hvad køber ville have betalt, hvis køber kendte til  

 den  

 skjulte mangel.
Derimod er det købers risiko, hvis der ikke er tale om en  

 væsentlig værdiforringende mangel.
På dette punkt må jordforurening  

 sidestilles  

 med enhver anden skjult mangel, som mangelfuld fundering, problemer med  

 tagkonstruktion, el-installationer eller andre skjulte mangler.
Lægges det  

 som  

 i sagen fra Vestre Landsret til grund, at forureningen udgjorde en væsentlig  

 værdiforringende mangel ved købers erhvervelse af ejendommen, vil domstolene  

 ikke have anden mulighed end at pålægge sælger at betale et forholdsmæssigt  

 afslag udregnet på grundlag af de anførte kriterier.
4. I lyset af  

 det anførte har forureningskortlægningen ikke anden betydning, end at den kan  

 bidrage til at gøre køber bekendt med skjulte mangler.
Derimod er de  

 rådighedsbegrænsninger, som følger af forureningskortlægningen efter købet,  

 uden betydning for om køber kan kræve kompensation fra sælger.
Det er  

 forureningen - og ikke forureningskortlægningen - der udgør den skjulte  

 mangel.  

 Det, som domstolene bedømmer i disse sager mellem køber og sælger, er derfor  

 alene hvad køber ville have betalt, hvis køber kendte til den konstaterede  

 forurening.
Dette må fastsættes på grundlag af en retrospektiv bedømmelse af  

 markedsprisen, hvilket nødvendigvis må være behæftet med en vis usikkerhed.
5. I en periode  

 har markedsprisen reageret voldsomt på oplysning om forurening, hvilket de af  

 Miljøstyrelsen  

 udmeldte grænseværdier for forureningskortlægning i høj grad har medvirket  

 til.  

 Som det anføres i Vestre Landsrets dommen, er overskridelse af  

 grænseværdierne  

 opfattet som udtryk for, at der forelå en sundhedsrisiko, som det var  

 nødvendigt at eliminere.
I den forstand har de af Miljøstyrelsen fastsatte  

 grænseværdier haft en væsentlig indvirkning på markedsprisen.
6. - 7. - 8. Det følger af  

 det ovenfor anførte, at det fremsatte lovforslags eneste mulige konsekvens  

 for  

 sælgers ansvar ved handel med forurenede ejendomme er en mere indirekte  

 påvirkning af den fremtidige markedspris.
Derimod vil ændringen ikke have  

 betydning for sælgers pligt til at betale forholdsmæssigt afslag for  

 forurenede  

 ejendomme, der er solgt tidligere.
Dette skyldes, at det er forureningens  

 påvirkning af markedsprisen på salgstidspunktet, der principielt er  

 bestemmende  

 for udmåling af det forholdsmæssige afslag, som det ligeledes anføres i  

 Vestre  

 Landsrets dom.
9.-" Miljøministeren  

 kommenterede (L 213 - svar på spg. 25) de citerede punkter i henvendelsen fra  

 Peter Pagh således:
"Pkt. 1-5 +  

 pkt. 8 Jeg er helt enig  

 med Peter Pagh i, at forureningssager juridisk set ikke er anderledes end  

 andre  

 sager om mangler f.eks. sætningsskader, råd og svamp, og at de almindelige  

 principper  

 om forholdsmæssig afslag i prisen pga. værdiforringelse af en ejendom som  

 følge  

 af mangler også er gældende i disse sager.
Herunder også at man ikke  

 nødvendigvis skal kende til en mangel, før man kan komme til at betale.
Rigtigt er det  

 også, at det er markedet og købernes adfærd, der regulerer prisen på en  

 ejendom  

 og ikke jordforureningsloven.
Dog er det min forventning, at ændringerne af  

 loven og grænseværdierne betyder, at mange ejendomme nu ikke skal kortlægges,  

 og det vil mindske det fremtidige værditab på ejendommene.
Hvis værditabet  

 mindskes eller helt forsvinder, påvirker det grundlaget for, om der kan  

 rejses  

 mangelssager på disse ejendomme.
Dog vil de  

 stærkere forureninger stadig blive kortlagt, og det vil ikke kunne undgås, at  

 der kan være værditab som følge af forureningen på disse ejendomme." Forespørgers  

 opfattelse De  

 tilkendegivelser, som jeg har modtaget i forbindelse med sagsforløbet gør, at  

 flere af ligningslovens betingelser for gaver omfattet af § 7 stk.1, pkt.1  

 vurderes at være opfyldt.  Dels er indsamlingen primært et udtryk for,  

 at  

 initiativtagerne og gavegiverne mener, at jeg har gjort mig fortjent hertil  

 ved  

 at gøre opmærksom på og kæmpe for en sag, der gerne skulle føre til en  

 ændring  

 af lovgivningen på dette område, og successivt fordi selve dommen kan  

 betragtes  

 som en økonomisk katastrofe for mig og min familie.
 Med hensyn til  

 praksis kan bl.a. henvises til sagen omtalt i TfS 1997, 397 LSR  

.
 Tilsvarende  

 vurderes at være tilfældet i min sag, hvorfor en analog fortolkning vurderes  

 at  

 være det rigtige.
 Spørger har  

 afgivet følgende yderligere bemærkninger til SKATs indstilling og  

 begrundelse:
 "Ifølge  

 udkastet fremgår det i SKATs indstilling og begrundelse, jf. ligningslovens §  

 7  

 stk. 1 pkt. 1 at gaver beskattes ikke, forudsat at gaven alene er en  

 anerkendelse af modtagerens fortjenester ?.
Landsindsamlingen  

 blev startet af pensionist J.
R.. Denne har i flere radioudsendelser og  

 medier  

 netop appelleret til, at alle de 95.000 grundejere i Danmark, som nu slipper  

 for at komme med i kortlægningen af forurenede grunde, burde indbetale kr.  

 10,-  

 hver til undertegnede, da de kan takke undertegnede for, at deres grunde med  

 de  

 ændrede grænseværdier ikke kommer med i kortlægningen.
De undgår derfor  

 værditab og mange bekymringer, retssager og ærgrelser.
 Netop min  

 indsats er argumentationen for at starte indsamlingen, hvorfor det er at  

 betragte som en anerkendelse af modtagerens fortjeneste.
 Pensionist J.R.  

 og andre udtalte til flere medier i uge 16 og 17 og ugerne derefter, at folk  

 burde støtte op om indsamlingen - primært de berørte grundejere.
Også formanden  

 for De Samarbejdende Grundejerforeninger i Nordjyllands Amt v.
J.J. har  

 udtalt  

 noget tilsvarende på vegne af disse.
Nuværende  

 miljøminister har i et personligt brev til undertegnede af den 15. maj 2006  

 udtrykt,  

 at jeg har medvirket til at ændre grænseværdierne.
Når ministeren skriver  

 sådan, er det ikke kun en tilfældig kommentar.
Fakta er, at undertegnede  

 igennem 6 år aktivt har arbejdet med at få ændret lovgivningen.
Dette er sket  

 igennem brevvekslinger med folketingsmedlemmer, medlemmer af folketingets  

 miljøudvalg, stort set alle medier i Danmark, men primært Jyllandsposten,  

 Jyske  

 Vestkysten og Nordjyske Stiftstidende, DR TV-avisen, DR TV 19-direkte, DR TV  

 Dagens Danmark, TV2 Nyhederne, DR Radioavisen, de regionale radioer - bl.a.  

 DR  

 Syd og DR Nordjyllands Radio.
Jeg har deltaget  

 i møde i Folketinget med Miljøudvalget på Christiansborg, ligesom jeg har  

 deltaget  

 i en række TV-indslag i de nævnte programmer - både i mit private hjem, på  

 min  

 arbejdsplads og i studier - bl.a.
DR-studiet i Århus.
Jeg har deltaget  

 i møder med bl.a.
De Samarbejdende Grundejerforeninger, vælgerforeninger,  

 Rotaryklubber  

 etc.
Jeg har  

 skriftligt og mundtligt kommunikeret med miljøordførere og ministre samt  

 partiledere fra flere partier, bl.a.
Eyvind Vesselbo, Birgitte Josefsen og  

 Hans  

 Christian Schmidt fra Venstre, Pernille Black fra Socialdemokratiet, fra DF  

 Jørgen Dohrmann og Pia Kjærsgaard samt Connie Hedegaard og Jan Køpke  

 Christensen fra Konservative.
SKAT er velkomne  

 til at henvende sig til overnævnte medier og personer for at få tilstrækkelig  

 dokumentation.  

 Faktisk betyder de ændrede grænseværdier fra 1.1.07, at 95.000 grundejere i  

 Danmark ikke får deres grunde i den såkaldte kortlægning.
Dette betyder, at  

 samfundet og borgere undgår et hav af sager om værditab mv.
Det betyder også,  

 at Samfundet ikke skal oprense en række grunde, som er kortlagt som forurenet  

 -  

 faktisk er der her tale om milliard besparelser for samfundet.
Tidligere  

 miljøminister Hans Christian Schmidt har udtalt sig konkret i DR TV-avisen i  

 maj 2004. Her udtrykte han, at man politisk vil "hjælpe" os som  

 familie.
Dette klip er gentaget to gange i DR TV-aviser i maj 2006. Desværre  

 har han endnu ikke holdt ord i sagen! Værditabet, som  

 vi er dømt til at betale er - for min familie og undertegnede som er  

 lønmodtagere  

 -  fuld og helt en økonomisk katastrofe.
Vi har betalt 1 mio. kr. ud af  

 et  

 almindeligt husholdningsbudget, hvilket naturligvis har haft og får  

 katastrofale konsekvenser.
Denne proces er  

 stort set alle mennesker i Danmark - inklusiv jurister, politikere på alle  

 niveauer  

 og almindelige folk - dybt forargede over kan ske, da det er indlysende, men  

 også udtalt, at vi intet har at gøre med den såkaldte "forurening",  

 som har fundet sted langt tid før vi var fødte, og som er konstateret to år  

 efter, at vi har solgt og fraflyttet huset.
At loven med baggrund i vores sag  

 efterfølgende er ændret taler vel sit eget sprog.
Dette er også årsagen til,  

 at  

 folk som vi intet kender til spontant har startet den landsdækkende  

 indsamling.  

 Mange mennesker har skænket bidrag af størrelsesordenen 20 kr. til 500 kr.  

 Vel  

 at mærke beløb, som der er betalt skat af i forvejen af bidragsyderne." Styrelsens  

 indstilling og begrundelse Efter  

 ligningslovens § 7 stk.1, pkt.1, beskattes gaver, der hidrører fra indsamlede  

 bidrag ikke, forudsat at gaven alene er en anerkendelse af modtagerens  

 fortjenester eller er ydet i anledning af modtagerens alvorlige sygdom eller  

 tilskadekomst eller er ydet til personer der har været udsat for en ulykke,  

 forbrydelse eller katastrofe, eller til disses efterladte.
Bestemmelsen  

 omfattede tidligere efter sin ordlyd alene gaver, der hidrørte fra indsamlede  

 bidrag, forudsat at gaven var oppebåret én gang for alle og alene havde  

 karakter af en anerkendelse af modtagerens fortjenester.
Betingelsen om  

 anerkendelse af modtagerens fortjenester blev dog i praksis fortolket  

 forholdsvis bredt.
Bestemmelsen blev således bl.a. blevet anvendt til at  

 skattefritage gaver af indsamlede bidrag, der ydes til alvorligt  

 syge/tilskadekomne og til efterladte efter personer, der var omkommet ved en  

 ulykke.
Bestemmelsen er også blevet anvendt til at indrømme skattefrihed for  

 indsamlinger til en større gruppe personer, der som følge af en begivenhed  

 (f.eks. stormflod) har lidt et økonomisk tab.
Dette kunne give anledning til  

 tvivl med hensyn til anvendelsesområdet for bestemmelsen.
Ved lov nr. 135  

 af 20. marts 2002 blev det præciseret, at bestemmelsen kan anvendes til at  

 skattefritage indsamlede bidrag, der ydes til personer, der er alvorligt  

 syge, eller  

 som er kommet alvorligt til skade, eller som ydes til personer, der har været  

 udsat for en ulykke eller katastrofe.
Det fremgår af bemærkningerne til  

 lovforslaget at "I sidstnævnte tilfælde kan der f.eks. være tale om, at  

 personen har lidt et økonomisk tab som følge af en naturkatastrofe.
Desuden  

 er  

 det præciseret, at bestemmelsen kan anvendes til at give skattefrihed for  

 indsamlede  

 bidrag, der ydes til efterladte til de nævnte personer.
Det er desuden  

 præciseret, at det er en forudsætning for skattefriheden, at gaven er  

 oppebåret  

 én gang for alle og ikke har karakter af vederlag, samt at indsamlingen ikke  

 er  

 sket på initiativ af gavemodtageren.
Det er således en betingelse for  

 skattefrihed, at gaven hidrører fra en reel indsamling, der er organiseret  

 inden  

 for en vis større kreds.
Det er endvidere en betingelse, at gavetilsagnet  

 ikke  

 går ud på ydelse af løbende ydelser, og at gaven ikke er vederlag for  

 arbejds-  

 eller bistandspræstationer.
Endelig er det en betingelse, at initiativet til  

 indsamlingen skal komme fra andre end gavemodtageren." Det er SKATs  

 opfattelse, at bestemmelsen i ligningslovens § 7 stk. 1, punkt 1, må  

 fortolkes  

 ret snævert.
Det understreges af, at Folketinget allerede ved lov nr. 1163 af  

 19. december 2003 måtte justere ordlyden for at få skattefriheden til at  

 omfatte indsamlede bidrag til ofre for en forbrydelse og til efterladte til  

 personer, det har været ofre for en forbrydelse.
 Den  

 omstændighed, at spørger i forbindelse med sin sag har rettet henvendelse til  

 Folketinget, og at hans sag, som det fremgår af et brev af 15. maj 2006 til  

 ham  

 fra Miljøministeren, har medvirket til de ændrede grænseværdier, er efter  

 SKATs  

 opfattelse ikke tilstrækkelig dokumentation for at indsamlingen alene har  

 karakter af en anerkendelse af hans fortjenester.
Det understreges  

 også af et indlæg i Internetavisen Jyllands-Posten 1. maj 2006, om pensionist  

 J.R., der har taget initiativ til en indsamling til fordel for spørger.
J.R.  

 udtaler: "Det kan ikke passe, at en uskyldig mand skal betale en mio.  

 kr.  

 for noget, han ikke vidste noget om.
Målet er at indsamle pengene, så han  

 ikke  

 skal stå alene med regningen".
 Formålet med  

 indsamlingen er ikke udelukkende at hædre spørgeren, men at afbøde de  

 økonomiske  

 vanskeligheder, som Vestre Landsrets dom har bragt ham i.
 Det er SKATS  

 opfattelse, at hverken domme afsagt ved danske domstole eller lovregler  

 vedtaget  

 i Folketinget vil kunne anses som katastrofer omfattet af ligningslovens § 7,  

 stk. 1, punkt 1, selvom den pågældende dom eller lov kan have betydelige  

 økonomiske  

 konsekvenser for den enkelte.
 Den  

 tjæreforurening, der er konstateret på grunden, er sket længe før  

 spørger købte grunden, og kan efter SKATs opfattelse ikke anses som en  

 katastrofe omfattet af bestemmelsen i ligningslovens § 7, stk.1, punkt 1.
 SKAT indstiller  

 under henvisning hertil, at der svares nej til spørgsmålet om den pågældende  

 gave anses for omfattet af bestemmelsen i ligningslovens § 7 stk.1, pkt 1.
Skatterådets  

 afgørelse og begrundelse Skatterådet  

 finder efter en konkret vurdering, at den indsamlede gave må anses som en  

 anerkendelse af modtagerens fortjenester og dermed skattefri efter  

 ligningslovens § 7 stk. 1, pkt. 1.
Svaret er  

 bindende for skattemyndighederne i følgende periode Svaret er  

 bindende i 5 år fra afgørelsens dato.
