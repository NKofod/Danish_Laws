Bekendtgørelse om ikrafttræden af dele af lov om ændring af lov om fremme af vedvarende energi I medfør af § 3, stk. 2, i lov nr. 499 af 1. maj 2019 om ændring af lov om fremme af vedvarende energi (Støtteordninger til forsøgsvindmøller, ophør af støtteordning for husstandsvindmøller i 2020 og udvidelse af den kommunale indsigelsesret m.v.) fastsættes:
 § 1. § 35 e i lov om fremme af vedvarende energi, som affattet ved § 1, nr. 3, i lov nr. 499 af 1. maj 2019 om ændring af lov om fremme af vedvarende energi (Støtteordninger til forsøgsvindmøller, ophør af støtteordning for husstandsvindmøller i 2020 og udvidelse af den kommunale indsigelsesret m.v.) sættes i kraft.
 § 2. § 1, nr. 6, 8, 11 og 12 samt § 2 i lov nr. 499 af 1. maj 2019 om ændring af lov om fremme af vedvarende energi (Støtteordninger til forsøgsvindmøller, ophør af støtteordning for husstandsvindmøller i 2020 og udvidelse af den kommunale indsigelsesret m.v.) sættes i kraft.
 § 3. Bekendtgørelsen træder i kraft den 9. september 2022.
