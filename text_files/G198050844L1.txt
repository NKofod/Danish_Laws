Formålet med registeret er i henhold til Det europæiske økonomiske Fællesskabs forordninger vedrørende markedsordningerne for landbrugsvarer, frugt, gartneriprodukter, fiskerivarer m.v., at indgå i EU-Direktoratets administration af bestemmelserne om eksportrestitutioner, garantier i forbindelse med udstedelse af licenser, garantier i forbindelse med udstedelse af attester om forudfastsættelse af import- eller eksportafgifter, eksportrestitutioner m.v. og foranstaltninger vedrørende anvendelsen af særlige omregningskurser inden for den fælles landbrugspolitik i forbindelse med eksport.
Personkreds: Registeret må kun indeholde oplysninger om personer, der overfor EU-Direktoratet anmoder om import- eller eksportlicenser, forudfastsættelsesattester, udbetaling af eksportrestitutioner og udligningsbeløb, eller over for EU-Direktoratet anmelder eksport eller import, for hvilken de er pligtige at betale udligningsbeløb.
 Ikrafttrædelsesdato: 01/06/1980.
