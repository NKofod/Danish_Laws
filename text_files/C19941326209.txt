 Ved cirkulæreskrivelse herfra af 28. december 1993, J.nr. 5a  

 5118-105-0/93, er meddelt, at at tunger/tungerodskød skal henvises til  

 varmebehandling, med mindre slagterierne på basis af resultater af udtagne  

 prøver får dispensation fra dette krav.
 Veterinærdirektoratet er anmodet om, som et alternativ til  

 varmebehandling, at tillade anvendelse af tunge/tungerodskød til fremstilling  

 af salami/spegepølser.
 Med henvisning hertil er det besluttet, at tunger/tungerodskød efter  

 godkendelse fra vedkommende veterinærinspektør kan anvendes ved fremstilling  

 af spegepølser/salami, der ikke kræver opbevaring under køl.
Ansøgning om godkendelse, der fremsendes gennem virksomhedens  

 tilsynsførende myndighed (embedsdyrlæge / levnedsmiddelkontrolenhed), skal  

 indeholde oplysning om, - fra hvilken virksomhed(er), der forventes modtaget ikke-varmebehandlede  

 tunger/tungerodskød, - produktionsforhold, herunder særligt en redegørelse for proces-flow med  

 angivelse af foranstaltninger til sikring mod krydskontamination i  

 produktionen og anvendelse af ikke varme-behandlede tunger/tungerodskød i  

 andre varer.
 Mærkning, transport, modtagelse, oplagring, og håndtering af  

 ikke-varmebehandlede tunger/tungerodskød skal iøvrigt ske i overensstemmelse  

 med ovennævnte cirkulæreskrivelse om varmebehandling af tunger/tungerodskød.
 P.V.V.
