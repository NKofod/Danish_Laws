Tilskud  

 til motorkabinevarmer - af afdelingsleder Helle Boeskov (Nyt fra  

 Ankestyrelsen, nr. 2 af maj 2003) Ankestyrelsen har med jævne mellemrum fået stillet spørgsmål om  

 tilskud til særlig indretning i form af motorkabinevarmer efter § 9 i  

 Socialministeriets bilbekendtgørelse.
 Ankestyrelsen har for kort tid siden behandlet en sag, hvor en  

 scleroseramt ansøger blev fundet berettiget til motorkabinevarmer på  

 trivselsmæssigt grundlag.
Ansøgeren, som modtog højeste førtidspension, havde en bil,  

 hvortil der var ydet offentlig støtte.
Han var selv fører af bilen.
 Det forelå oplyst, at ansøgers hovedproblem var udtalt  

 styringsbesvær af benene og at han var kørestolsbruger.
Ansøger kunne kun gå få skridt, hvor der måtte være to for at  

 holde ham.
Han var ikke selv i stand til at afise bilruderne.
 Ankestyrelsen fandt, at ansøger var berettiget til  

 motorkabinevarmer og lagde vægt på, at en motorkabinevarmer var en nødvendig  

 særlig indretning af ansøgers bil, for at han kunne være selvhjulpen.
 Der blev lagt vægt på, at ansøger selv skulle føre bilen, og at  

 han som kørestolsbruger ikke selv var i stand til at afise bilruderne.
 Afgørelsen vil ikke blive udsendt som SM.
 Der henvises i øvrigt til tidligere udsendte Sociale Meddelelser  

 - SM O-11-79 og SM O-13-85 - om bilvarmer og afisning af bilruder.
