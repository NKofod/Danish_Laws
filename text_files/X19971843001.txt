 Told- og Skattestyrelsen svarede efter anmodning forsvarsministeriet,  

 at man ikke var enig i, at en region havde tilladt tilbagebetaling af  

 arbejdsmarkedsbidrag af lønindkomst optjent ved FN mission i Irak i 1994 og  

 1995.
 I en klagesag blev en FN vagt, der i hele 1994 var tjenestegørende i  

 Nord-Irak, på tilsvarende måde anset for at være bidragspligtig af den løn  

 han modtog fra forsvaret under tjenesten, idet han var fuld skattepligtig til  

 Danmark efter kildeskattelovens § 1, stk.
 4, og idet han måtte anses at have dansk arbejdsgiver under tjenesten  

 i udlandet.
Told- og skatteregion Maribo afslog skatteyderens anmodning om  

 tilbagebetaling af arbejdsmarkedsbidrag for 1994 af løn optjent under  

 udstationering som FN-vagt i Nord-Irak, idet regionen fandt, at skatteyderen  

 under udstationeringen havde arbejdet for en dansk arbejdsgiver i udlandet.  

 Skatteyderen var skattepligtig efter kildeskattelovens § 1 omend han i 1994  

 efter tekstanmærkning 51 K til Finansloven var fritaget for skattepligt af  

 sin FN-løn.
Regionen fandt, at skatteyderen var arbejdsmarkedsbidragspligtig  

 efter arbejdsmarkedsfondsloven § 7, stk. 1, litra a).
 Told- og Skattestyrelsen erklærede sig enig i denne afgørelse, idet man  

 lagde følgende til grund:
FN's vagtpersonel bliver efter anmodning fra FN på frivillig individuel  

 basis rekrutteret blandt personer med grundlæggende militær uddannelse og  

 erfaring fra FN-tjeneste.
Vagtpersonellet vil under udsendelsen være omfattet  

 af det regelsæt, der gælder for FN-tjeneste, herunder bl.a. om immunitet m.v.  

 Endvidere vil vagtpersonellet være omfattet af de til det danske  

 ansættelsesforhold knyttede rettigheder med hensyn til forsikring,  

 efterindtægt mv.
Udgifter til løn, rekruttering, udvælgelse mv., transport samt eventuel  

 udskiftning, bliver afholdt af Forsvarsministeriet's driftsbevilling.
Der  

 påregnes ikke refusion fra FN.
 Ved FN-missionen udpeges Ældste Danske Repræsentant, der dog i modsætning  

 til Ældste Danske Officer ved NATO-kvarterer kun har rapporteringspligt.
Landsskatteretten har tidligere truffet afgørelse om, at personer,  

 tjenestegørende ved den danske militære enhed på Cypern er fuld skattepligtig  

 til Danmark efter kildeskattelovens § 1, stk. 1, nr. 4 selv om enheden  

 kommandomæssigt stod under FN's generalsekretær.
Denne afgørelse må antages  

 også at gælde for FN-vagter i Irak.
Under disse omstændigheder, samt da FN-vagter lønnes, uddannes og  

 rekrutteres i Danmark, og der ikke foreligger sådanne andre forhold, der gør  

 det antageligt, at danske FN-vagters arbejdsgiver befinder sig i udlandet,  

 hvilket f.eks. vil være tilfældet, hvis den danske stat mod betaling  

 arbejdsudlejer dansk vagtpersonel til en hvervgiver i udlandet, finder Told-  

 og Skatteestyrelsen, at vagtpersonellet er arbejdsmarkedsbidragspligtigt  

 under deres tjeneste i udlandet for en arbejdsgiver her i landet, jf.
AMFL §  

 7, stk. 1, litra a).
