Nr LSF 178 Forslag til Lov om afholdelse af folkeafstemning om forslag til lov om  

 Danmarks tiltrædelse af Edinburgh-Afgørelsen og Maastricht-Traktaten Fremsat af udenrigsministeren (Niels Helveg Petersen) den 9. februar 1993 Vedtaget ved tredjebehandling den 30. marts 1993 Lov nr. 153 af 31/03/1993 § 1. Der afholdes folkeafstemning den 18. maj 1993 om forslag til  

 lov om Danmarks tiltrædelse af Edinburgh-Afgørelsen og Maastricht-Traktaten.
§ 2. Ved folkeafstemningen stemmes for og imod lovforslaget.
Til  

 lovforslagets bortfald kræves, at et flertal af de i afstemningen deltagende  

 folketingsvælgere, dog mindst 30 procent af samtlige stemmeberettigede, har  

 stemt imod lovforslaget.
 § 3. Berettiget til at deltage i afstemningen er enhver, der på  

 afstemningsdagen opfylder betingelserne for valgret til Folketinget, og som  

 er optaget på de valglister, der er omtalt i stk. 2.
 Stk. 2. Det påhviler kommunalbestyrelsen at udarbejde en valgliste  

 over kommunens vælgere og at udsende valgkort efter reglerne i kapitel 4 i  

 lov om valg til Folketinget.
 Stk. 3. Bekendtgørelse om afstemningen og om udsendelsen af  

 valgkort sker i overensstemmelse med reglerne i § 21 i lov om valg til  

 Folketinget.
 § 4. Bestemmelserne i § 95, stk. 3, og §§ 97-107 i lov om valg til  

 Folketinget finder tilsvarende anvendelse ved folkeafstemningen, jf. dog stk.  

 2.
 Stk. 2. Brevstemmeafgivning til folkeafstemningen kan tidligst  

 finde sted fra den dag, hvor loven træder i kraft.
 § 5. Lovforslaget kan stadfæstes straks efter vedtagelsen.
 Stk. 2. Loven træder i kraft ved bekendtgørelsen i Lovtidende.
 Stk. 3. Loven gælder ikke for Færøerne og Grønland.
Oprindeligt fremsat forslag § 1. Der afholdes folkeafstemning den 18. maj 1993 om forslag til  

 lov om Danmarks tiltrædelse af Edinburgh-Afgørelsen og Maastricht-Traktaten.
§ 2. Ved folkeafstemningen stemmes for og mod lovforslaget.
Til  

 lovforslagets bortfald kræves, at et flertal af de i afstemningen deltagende  

 folketingsvælgere, dog mindst 30 procent af samtlige stemmeberettigede, har  

 stemt mod lovforslaget.
 § 3. Berettiget til at deltage i afstemningen er enhver, der på  

 afstemningsdagen opfylder betingelserne for valgret til Folketinget, og som  

 er optaget på de valglister, der er omtalt i stk. 2.
 Stk. 2. Det påhviler kommunalbestyrelsen at udarbejde en valgliste  

 over kommunens vælgere og at udsende valgkort efter reglerne i kapitel 4 i  

 lov om valg til Folketinget.
 Stk. 3. Bekendtgørelse om afstemningen samt om udsendelsen af  

 valgkort sker i overensstemmelse med reglerne i § 21 i lov om valg til  

 Folketinget.
 § 4. Bestemmelserne i § 95, stk. 3 og §§ 97-107 i lov om valg til  

 Folketinget finder tilsvarende anvendelse ved folkeafstemningen, jfr. dog  

 stk. 2.
 Stk. 2. Brevstemmeafgivning til folkeafstemningen kan tidligst  

 finde sted fra den dag, hvor loven træder i kraft.
 § 5. Lovforslaget kan stadfæstes straks efter vedtagelsen.
 Stk. 2. Loven træder i kraft ved bekendtgørelsen i Lovtidende.
 Stk. 3. Loven gælder ikke for Færøerne og Grønland.
Bemærkninger til lovforslaget Almindelige bemærkninger Som fremhævet i bemærkningerne til det fremsatte lovforslag om Danmarks  

 tiltrædelse af Edinburgh-Afgørelsen og Maastricht-Traktaten, behandles dette  

 lovforslag efter reglerne i grundlovens § 19. Det fremgår af grundlovens §  

 42, stk. 6, at en sådan lov ikke kan undergives folkeafstemning, medmindre  

 det ved særlig lov bestemmes, at en sådan afstemning skal finde sted.
Formålet med dette lovforslag er således at skabe retsgrundlag for  

 afholdelse af en folkeafstemning om Danmarks tiltrædelse af  

 Edinburgh-Afgørelsen og Maastricht-Traktaten.
Resultatet af denne  

 folkeafstemning vil være bindende for regeringen og Folketinget.
 Folkeafstemningen vedrører det forhandlingsresultat, der blev opnået  

 enighed om på Det Europæiske Råds møde i Edinburgh den 12. december 1992. En  

 nærmere redegørelse for forhandlingsresultatet findes i det fremsatte  

 lovforslag om Danmarks tiltrædelse af Edinburgh-Afgørelsen og  

 Maastricht-Traktaten.
 Folkeafstemningen foregår efter de nærmere regler, der er indeholdt i lov  

 om valg til Folketinget (lov nr. 271 af 13. maj 1987).
Økonomiske og administrative konsekvenser Kommunernes udgifter til gennemførelse af folkeafstemningen, der kan  

 anslås til ca. 47 mio. kr., vil blive kompenseret af staten i  

 overensstemmelse med det udvidede totalbalanceprincip.
Baggrunden herfor er,  

 at folkeafstemningen afholdes i henhold til en særlig lov og ikke i henhold  

 til bestående lovgivning.
Bemærkninger til lovforslagets enkelte bestemmelser Til § 1 Bestemmelsen fastsætter datoen for folkeafstemningen om forslag til lov om  

 Danmarks tiltrædelse af Edinburgh-Afgørelsen og Maastricht-Traktaten til den  

 18. maj 1993. Folkeafstemningen er bindende.
Til § 2 Bestemmelsen svarer i det hele til grundlovens § 42, stk. 5.
Til § 3 Bestemmelsen i stk. 1 angiver hvem, der er berettiget til at deltage i  

 afstemningen.
 Efter stk. 2 påhviler det kommunalbestyrelserne at udarbejde valglister og  

 at udsende valgkort efter reglerne i folketingsvalgloven.
Efter stk. 3 sker bekendtgørelse om afstemning i overensstemmelse med  

 reglerne i § 21 i lov om valg til Folketinget.
Efter denne bestemmelse skal  

 indenrigsministeren senest 10 dage før valgdagen i landets dagblade  

 bekendtgøre dag og tid for afstemningen.
Samtidig skal det bekendtgøres, at  

 der vil blive udsendt valgkort til vælgerne og at indsigelser om manglende  

 valgkort eller modtagelse af valgkort med fejlagtigt indhold skal fremsættes  

 over for kommunalbestyrelsen.
Ud over denne bekendtgørelse i landets dagblade  

 vil folkeafstemningen blive bekendtgjort i Statstidende i overensstemmelse  

 med reglerne i grundlovens § 42.
Til § 4 Efter stk. 1 finder bestemmelserne i § 95, stk. 3, og §§ 97-107 i lov om  

 valg til Folketinget tilsvarende anvendelse ved folkeafstemningen, jfr. dog  

 stk. 2. Disse bestemmelser vedrører forhold omkring folkeafstemningens  

 praktiske afvikling.
 Efter stk. 2 kan brevstemmeafgivning tidligst finde sted fra den dag, hvor  

 loven træder i kraft, d.v.s. den dag, hvor loven bliver bekendtgjort i  

 Lovtidende, jfr. § 5, stk. 2. Henvisningen i stk. 1 til § 100 i lov om valg  

 til Folketinget indebærer, at brevstemmeafgivningen iøvrigt foregår efter  

 reglerne i denne lovs kapitel 8 for folketingsvalg, jfr. dog denne lovs §  

 100, stk. 2 og 3. Den almindelige tre måneders frist for afgivelse af  

 brevstemmer på Færøerne, i Grønland, i udlandet, på danske skibe i  

 udenrigsfart og på danske havanlæg uden for dansk område kan ikke finde  

 anvendelse i relation til en folkeafstemning, der afholdes den 18. maj 1993,  

 idet brevstemmeafgivningen tidligst vil kunne finde sted, når dette  

 lovforslag er vedtaget og trådt i kraft.
Til § 5 Af hensyn til at brevstemmeafgivning tidligst kan finde sted, når loven er  

 trådt i kraft, foreslås det, at lovforslaget kan stadfæstes straks efter  

 vedtagelsen samt at loven træder i kraft ved bekendtgørelsen i Lovtidende.
Da Færøerne ikke er medlem af EF og da Grønland har status af oversøisk  

 område i henhold til EØF-Traktatens fjerde del, foreslås det, at loven ikke  

 skal gælde for disse dele af Riget.
Dette indebærer, at folkeafstemningen  

 ikke skal afholdes på Færøerne og i Grønland.
 Folkeafstemningen den 2. juni 1992 om Danmarks tiltrædelse af Traktaten om  

 Den Europæiske Union blev ikke afholdt på Færøerne og i Grønland, jfr. lov  

 nr. 326 af 12. maj 1992.
