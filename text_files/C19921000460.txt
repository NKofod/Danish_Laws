I Skibstilsynets Meddelelser F, afsnit 28. Konstruktion af  

 aluminiumsfartøjer, pkt. 28.50 er det angivet, at fartøjer bygget af  

 aluminium ikke vil kunne få tildelt fartsområder ved Grønland på grund af  

 materialets specielle egenskaber.
Efter flere anmodninger om dispensation fra  

 denne bestemmelse er grundlaget for bestemmelsen og dens opretholdelse blevet  

 nærmere undersøgt og revurderet i Søfartsstyrelsen.
Ved denne revurdering fandtes, der ikke nogen umiddelbare styrkemæssige  

 eller operationelle grunde til at opretholde ovennævnte under forudsætning  

 af, at fartøjet er konstrueret med behørigt hensyn til de særlige  

 påvirkninger der forekommer under sejlads i is, at skroget er isforstærket i overensstemmelse hermed og at  

 fartøjet sejles med rimelig hensynstagen til vejr og issituationen, at farten ikke overstiger ca. 15 knob, og at der kompenseres for aluminiumsfartøjers ringere slidstyrke, end  

 visse øvrige benyttede materialer, overfor f.eks. hård is, grus og klipper.
 Indtil der sker en revision af Skibstilsynets Meddelelser F, vil der i en  

 forsøgsperiode kunne tildeles fartstilladelser for sejlads ved Grønland med  

 fartøjer bygget af aluminium, baseret på følgende retningslinier for  

 skrogkonstruktionen:
 Hvor der kan forudses særligt stort slid, f.eks. på bund, stævnområde og  

 ved knæklinier i skrog skal påsvejses ekstra slidlister i form af halvrund-  

 eller fladaluminium, eller slidforstærkninger skal indbygges i selve skroget  

 på de udsatte steder.
 Ved revisionen af Skibstilsynets Meddelelser F vil udformningen af de  

 endelige regler blandt andet blive baseret på de erfaringer, der kan  

 indhøstes på baggrund af ovenstående.
