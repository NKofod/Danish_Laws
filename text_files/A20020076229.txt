Bekendtgørelse af lov om  

 svangerskabsafbrydelse Herved bekendtgøres lov om svangerskabsafbrydelse, jf.  

 lovbekendtgørelse nr. 633 af 15. september 1986, med de  

 ændringer, der følger af lov nr. 350 af 24. maj 1989, § 16 i lov  

 nr. 389 af 7. juni 1989, § 9 i lov nr. 1133 af 21. december 1994, § 16 i lov  

 nr. 389 af 14. juni 1995, lov nr. 430 af 31. maj 2000, § 16 i lov nr. 433 af  

 31. maj 2000 og § 24 i lov nr. 145 af 25. marts 2002.
 Den bekendtgjorte lovtekst gælder først fuldt ud fra den 1.  

 januar 2003, jf. § 78 i lov nr. 145 af 25. marts 2002, der gengives i  

 bekendtgørelsens slutning.
Kapitel 1 Betingelser § 1. En kvinde, som har bopæl her i landet,  

 har ret til at få sit svangerskab afbrudt, hvis indgrebet kan foretages  

 inden udløbet af 12. svangerskabsuge og kvinden, efter at reglerne i §  

 8 er iagttaget, fastholder sit ønske om svangerskabsafbrydelse.
 § 2. Selv om 12. svangerskabsuge er  

 udløbet, kan en kvinde uden særlig tilladelse få sit  

 svangerskab afbrudt, hvis indgrebet er nødvendigt for at afværge  

 fare for hendes liv eller for en alvorlig forringelse af hendes legemlige  

 eller sjælelige helbred, og denne fare er udelukkende eller ganske  

 overvejende lægeligt begrundet.
 § 3. Er 12. svangerskabsuge udløbet, kan en  

 kvinde, som har bopæl her i landet, få tilladelse til  

 svangerskabsafbrydelse, hvis:
1)	svangerskabet, fødslen eller omsorgen for barnet  

 medfører fare for forringelse af kvindens helbred på grund af  

 foreliggende eller truende legemlig eller sjælelig sygdom eller  

 svækkelsestilstand eller som følge af hendes øvrige  

 livsforhold, 2)	graviditeten skyldes omstændigheder som nævnt i  

 borgerlig straffelovs § 210 eller §§ 216-224, 3)	der er fare for, at barnet på grund af arvelige anlæg  

 eller beskadigelse eller sygdom i fostertilstanden vil få en alvorlig  

 legemlig eller sjælelig lidelse, 4)	kvinden på grund af legemlig eller sjælelig lidelse  

 eller svag begavelse ikke formår at drage omsorg for barnet på  

 forsvarlig måde, 5)	kvinden på grund af ung alder eller umodenhed ikke for tiden  

 formår at drage omsorg for barnet på forsvarlig måde,  

 eller 6)	svangerskabet, fødslen eller omsorgen for barnet må  

 antages at ville medføre en alvorlig belastning af kvinden, som ikke  

 kan afværges på anden måde, således at det af hensyn  

 til kvinden, til opretholdelsen af hjemmet eller omsorgen for familiens  

 øvrige børn må anses for påkrævet, at  

 svangerskabet afbrydes.
Ved afgørelsen tages hensyn til kvindens  

 alder, arbejdsbyrde og personlige forhold i øvrigt samt til familiens  

 boligmæssige, økonomiske og helbredsmæssige  

 forhold.
 Stk. 2. Tilladelse til svangerskabsafbrydelse må  

 kun gives, hvis de forhold, der begrunder ansøgningen herom, har en  

 sådan vægt, at det findes berettiget at udsætte kvinden for  

 den forøgede helbredsmæssige risiko, som indgrebet nu  

 indebærer.
 Stk. 3. Må fosteret antages at være  

 levedygtigt, kan tilladelse til svangerskabsafbrydelse kun gives,  

 såfremt de i stk. 1, nr. 3, nævnte omstændigheder med  

 afgørende vægt taler for det.
Kapitel 2 Samråd og ankenævn § 4. Justitsministeren opretter for hver  

 amtskommune og for Københavns henholdsvis Frederiksberg og Bornholms  

 Kommune et eller flere samråd, der afgør sager efter § 3, § 5,  

 stk. 2, § 6, stk. 2 og 3, og § 7. Et samråd består af en  

 medarbejder ved amtskommunen (kommunen) med juridisk eller social uddannelse  

 samt to læger.
Den ene læge skal være speciallæge i  

 gynækologi eller kirurgi og så vidt muligt ansat ved et stedligt  

 sygehus, mens den anden skal være speciallæge i psykiatri eller  

 have særlig socialmedicinsk indsigt.
Stk. 2. Et samråds afgørelse kan indbringes  

 for et ankenævn, der tillige fører tilsyn med samrådenes  

 virksomhed.
Ankenævnet, der oprettes af justitsministeren, består  

 af en formand og et antal andre medlemmer.
Formanden skal have juridisk  

 embedseksamen.
I behandlingen af hver klagesag deltager mindst tre medlemmer,  

 herunder formanden eller et medlem, der opfylder betingelserne for at kunne  

 være formand for nævnet.
Af de to andre medlemmer skal den ene  

 være speciallæge i gynækologi eller kirurgi, mens den anden  

 skal være speciallæge i psykiatri eller have særlig  

 socialmedicinsk indsigt.
 Stk. 3. Tilladelse kan kun gives, hvis der er enighed  

 herom i samrådet eller ankenævnet.
 Stk. 4. Samrådenes og ankenævnets medlemmer  

 samt stedfortrædere beskikkes af justitsministeren for indtil 4  

 år ad gangen.
 Stk. 5. Justitsministeren fastsætter  

 forretningsordenen for samrådene og ankenævnet.
Kapitel 3 Fremgangsmåden § 5. Anmodning om svangerskabsafbrydelse skal  

 fremsættes af kvinden selv.
Stk. 2. Er kvinden på grund af sindssygdom,  

 hæmmet psykisk udvikling, alvorligt svækket helbred eller af  

 anden grund ude af stand til at forstå betydningen af indgrebet, kan  

 samrådet, når omstændighederne taler derfor, tillade  

 svangerskabsafbrydelse efter anmodning fra en særligt beskikket  

 værge.
For beskikkelsen af denne værge finder bestemmelsen i  

 værgemålslovens § 50 tilsvarende anvendelse.
Samrådets  

 afgørelse kan indbringes for ankenævnet af kvinden eller  

 værgen.
 § 6. Er kvinden under 18 år, og har hun ikke  

 indgået ægteskab, skal forældremyndighedens indehaver  

 samtykke i anmodningen.
Stk. 2. Samrådet kan, når  

 omstændighederne taler derfor, tillade, at samtykke efter stk. 1 ikke  

 indhentes.
Samrådets afgørelse kan af kvinden indbringes for  

 ankenævnet.
Stk. 3. Samrådet kan, når  

 omstændighederne taler derfor, tillade svangerskabsafbrydelse, selv om  

 samtykke efter stk. 1 nægtes.
Samrådets afgørelse kan  

 indbringes for ankenævnet af kvinden eller forældremyndighedens  

 indehaver.
 § 7. Samrådet kan tillade  

 svangerskabsafbrydelse efter § 1 eller § 3, selv om kvinden ikke har  

 bopæl her i landet, hvis hun har en særlig tilknytning  

 hertil.
 § 8. Anmodning om svangerskabsafbrydelse  

 fremsættes over for en læge eller over for en amtskommune eller i  

 København og på Frederiksberg og Bornholm kommunen.
 Stk. 2. Fremsættes anmodningen over for en  

 læge, skal denne gøre kvinden opmærksom på, at hun  

 ved henvendelse til amtskommunen (kommunen) kan få vejledning om de  

 foreliggende muligheder for støtte til gennemførelse af  

 svangerskabet og for støtte efter barnets fødsel.  

 Fremsættes anmodningen over for en amtskommune (kommune), skal kvinden,  

 hvis hun ønsker det, vejledes som nævnt i 1. pkt.
Stk. 3. Kvinden skal af en læge vejledes om  

 indgrebets beskaffenhed og direkte følger samt om den risiko, der  

 må antages at være forbundet med indgrebet.
Det samme  

 gælder den, der skal fremsætte anmodning efter § 5, stk. 2, eller  

 samtykke efter § 6, stk. 1.
Stk. 4. Forud for og efter indgrebet skal kvinden  

 tilbydes en støttesamtale.
Justitsministeren fastsætter de  

 nærmere regler herom.
 § 9. Hvis betingelserne i § 1 eller § 2  

 skønnes opfyldt, henviser lægen eller amtskommunen (kommunen)  

 kvinden til et sygehus, jf. § 10. I modsat fald skal lægen straks  

 forelægge anmodningen med sin udtalelse for amtsrådet  

 (kommunalbestyrelsen).
 § 10. Svangerskabsafbrydelse må kun  

 foretages af læger på amtskommunale samt Hovedstadens  

 Sygehusfællesskabs sygehuse eller dertil knyttede ambulatorier.
Stk. 2. Læger, sygeplejersker, jordemødre og  

 sygehjælpere, for hvem det strider mod deres etiske eller  

 religiøse opfattelse at foretage eller medvirke til  

 svangerskabsafbrydelse, skal efter anmodning fritages herfor.
Tilsvarende  

 gælder for personer, der er under uddannelse til et af de nævnte  

 erhverv.
 § 11. Udgifterne i anledning af  

 svangerskabsafbrydelse afholdes efter de gældende regler for almindelig  

 sygehusbehandling.
 § 12. Justitsministeren fastsætter regler om  

 anmodning om svangerskabsafbrydelse og om behandling af sager herom.
Kapitel 4 (Ophævet) Kapitel 5 Straffebestemmelser § 14. En læge, der afbryder en andens  

 svangerskab, uden at betingelserne i §§ 1 eller 2 er opfyldt, og uden at der  

 foreligger tilladelse efter § 3, straffes, medmindre højere straf er  

 forskyldt efter borgerlig straffelov, med fængsel indtil 2 år,  

 under formildende omstændigheder med bøde.
 Stk. 2. En læge, der afbryder en andens  

 svangerskab, uden at betingelserne i § 5, § 6 og § 8, stk. 3, er opfyldt,  

 straffes med bøde, medmindre højere straf er forskyldt efter  

 borgerlig straffelov.
 Stk. 3. En læge, der afbryder en andens svangerskab  

 i strid med § 10, stk. 1, straffes med bøde.
 Stk. 4. Den, som uden at være læge afbryder  

 en andens svangerskab, straffes med fængsel indtil 4 år,  

 medmindre højere straf er forskyldt efter borgerlig straffelov.
 Stk. 5. Stk. 1 og 4 finder tilsvarende anvendelse  

 på den, der bistår ved den pågældendes  

 virksomhed.
 § 15. Den, som til andre end sygehuse sælger  

 genstande eller stoffer, der må antages at være bestemt til  

 afbrydelse af svangerskab, eller i øvrigt stiller sådanne  

 genstande til rådighed mod vederlag, straffes med bøde,  

 fængsel indtil 4 måneder eller under særlig skærpende  

 omstændigheder med fængsel indtil 4 år.
 § 16. Overtrædelser, der begås af  

 uagtsomhed, straffes ikke.
Kapitel 6 Ikrafttræden m. v.
 § 17. Loven træder i kraft den 1. oktober  

 1973.
 Stk. 2. Lov nr. 120 af 24. marts 1970 om  

 svangerskabsafbrydelse m.v. ophæves.
 § 18. Loven gælder ikke for  

 Færøerne og Grønland.
 Lov nr. 145 af 25. marts 2002 (Ændringer som  

 følge af sammenlægningen af de bornholmske kommuner)1)  indeholder følgende  

 ikrafttrædelsesbestemmelser:
§ 78 Stk. 1. Loven træder i kraft den 1. januar 2003,  

 jf. dog § 79, stk. 1.
 Stk. 2. (Udelades).
§ 79 (Udelades).
Justitsministeriet, den 11. september  

 2002 Lene Espersen /Christian Strøyer 1)   Lovændringen vedrører §  

 4, stk. 1, 1. pkt., og § 8, stk.1.
