Bekendtgørelse om oplysninger om  

 udgifter til sagkyndig  

 bistand m.v. ved godtgørelse efter skattestyrelseslovens  

 kapitel 3 A I medfør af skattestyrelseslovens § 33 G, jf.  

 lovbekendtgørelse nr. 859 af 13. september 2000, som ændret ved  

 lov nr. 388 af 6. juni 2002 fastsættes:
§ 1. For at opnå godtgørelse af  

 udgifter til sagkyndig bistand skal bistanden være ydet af advokat,  

 statsautoriseret eller registreret revisor, en konsulent i  

 driftsøkonomi, jf. § 1 i lov om tilskud til jordbrugets  

 konsulentvirksomhed, et medlem af Foreningen Danske Revisorer eller af en  

 person, der kan ligestilles hermed.
For så vidt angår den sidste  

 gruppe skal den pågældende sagkyndige kunne dokumentere personlig  

 uddannelse og praktisk erfaring i behandlingen af skatte- eller  

 afgiftssager.
 Stk. 2. En sagkyndig erklæring, hvortil udgifterne er  

 godtgørelsesberettigede efter skattestyrelseslovens § 33 C,  

 stk. 1, nr. 4, kan indhentes fra en person, der ikke tilhører den  

 kreds af sagkyndige, der er nævnt i stk. 1.
§ 2. Med ansøgningen om  

 omkostningsgodtgørelse skal der for hver instansbehandling, for  

 hvilken der søges godtgørelse, følge en kopi  

 af 1)	den afgørelse, som den pågældende instans har  

 truffet i skatte- eller afgiftssagen, 2)	udtalelsen fra den administrative instans efter  

 skattestyrelseslovens § 33 E og 3)	den eller de regninger, der søges godtgørelse  

 for.
 Stk. 2. Ved acontoudbetalinger vedlægges kopi af  

 stævning, ankestævning, klageskrivelse, anmodning om  

 genoptagelse, jf. skattestyrelseslovens § 33 D, stk. 1, nr. 3,  

 eller af myndighedernes underretning til skatteyderen m.v. i de  

 tilfælde, der er nævnt i skattestyrelseslovens § 33 A,  

 stk. 2, 1., 2. og 3. led, og § 33 D, stk. 1, nr. 5.
Stk. 3. Det er en betingelse for at opnå  

 omkostningsgodtgørelse, at regningen fra den sagkyndige er udarbejdet  

 på grundlag af sædvanlig fakturering, som er stilet til den  

 godtgørelsesberettigede.
Regningen skal være delt op med hensyn  

 til størrelsen af honoraret for arbejdet ved hver instans pr.  

 klagepunkt og skal indeholde oplysninger om anvendt antal timer pr. instans  

 pr. klagepunkt (eventuelt skønsmæssigt fordelt). Det skal  

 desuden klart fremgå af regningen, hvilke udgifter der er  

 godtgørelsesberettigede, og hvilke der ikke er, jf. § 3. Der skal  

 tillige være en kort redegørelse for, hvad der er ydet den  

 godtgørelsesberettigede ved hver instans, og om der er særlige  

 forhold, som begrunder honorarkravet.
Den sagkyndige attesterer rigtigheden  

 af disse oplysninger ved sin underskrift på ansøgningen, jf.  

 § 5, stk. 1.
 Stk. 4. Fører den godtgørelsesberettigede selv  

 sagen, kan der opnås omkostningsgodtgørelse for de udgifter, der  

 er nævnt i skattestyrelseslovens § 33 C, stk. 1, nr. 2-6, ved  

 fremlæggelse af behørig dokumentation for disse udgifter ved  

 hver instans, jf. stk. 1 og 2. Der kan ikke opnås  

 godtgørelse for omkostninger, der svarer til den  

 pågældendes tidsforbrug, f.eks. udmålt som tabt  

 arbejdsfortjeneste.
§ 3. Såfremt der i skatte- eller  

 afgiftssagen tillige indgår spørgsmål, der ikke er  

 omfattet af ordningen om omkostningsgodtgørelse, skal der foretages en  

 opdeling af sagens udgifter.
Arbejdets omfang, tidsforbruget og eventuelt  

 partens økonomiske interesse vedrørende sagens forskellige  

 spørgsmål vil kunne danne udgangspunkt for udskillelse af de  

 godtgørelsesberettigede udgifter.
§ 4. Myndigheden kan til brug for behandlingen af  

 ansøgningen om omkostningsgodtgørelse anmode den  

 godtgørelsesberettigede eller den sagkyndige om yderligere  

 oplysninger.
Tilsvarende kan myndigheden i tvivlstilfælde indhente  

 supplerende udtalelser m.v. fra de administrative klageinstanser.
 § 5. Til brug for ansøgningen om  

 omkostningsgodtgørelse skal den godtgørelsesberettigede  

 indsende de oplysninger, som fremgår af Told- og Skattestyrelsens  

 blanket, jf. stk. 2. Ansøgningen skal være underskrevet af  

 den godtgørelsesberettigede og attesteret af en eventuel sagkyndig,  

 jf. § 2, stk. 3. Underskrifterne kan afgives ved digital signatur,  

 såfremt der er mulighed herfor.
 Stk. 2. En ansøgningsblanket kan rekvireres hos told-  

 og skatteregionen og ligger på Told- og Skattestyrelsens hjemmeside  

 på internettet (www.toldskat.dk). Ansøgningen indsendes til  

 told- og skatteregionen i det område, hvor den  

 godtgørelsesberettigede bor på ansøgningstidspunktet.  

 Hvis den godtgørelsesbrettigede er fraflyttet til udlandet, skal  

 ansøgningen indsendes til den region, hvor den pågældende  

 havde bopæl indtil fraflytningen.
Stk. 3. Hvis en anden er blevet bemyndiget til at modtage  

 omkostningsgodtgørelse, skal den godtgørelsesberettigede  

 fremlægge dokumentation herfor.
Hvis kravet på  

 omkostningsgodtgørelse er overdraget til den sagkyndige, herunder  

 pantsat, jf. skattestyrelseslovens § 33 A, stk. 4, skal dette  

 fremgå af ansøgningen.
 § 6. Oplysningerne til brug for opgørelse  

 af omkostningsgodtgørelse efter skattestyrelseslovens kapitel 3 A  

 gives under strafansvar efter skattestyrelseslovens § 33 I.
§ 7. Bekendtgørelsen træder i kraft  

 den 17. juli 2002 og har virkninger for ansøgninger, som indgives den  

 24. juli 2002 og senere.
Dog skal den udtalelse, som er nævnt i  

 § 2, stk. 1, nr. 2, kun vedlægges ansøgningen, hvis  

 skatte- eller afgiftssagen er blevet rejst ved klagemyndigheden den 10. juni  

 2002 eller senere.
 Stk. 2. De oplysninger, som myndighederne kan indfordre efter  

 denne bekendtgørelse, kan   i det omfang de forefindes   også  

 indfordres til brug for behandlingen af ansøgninger, som ikke er  

 omfattet af stk. 1, hvor godtgørelsesspørgsmålet  

 ikke er endelig afgjort inden den 17. januar 2002 efter de tidligere  

 gældende regler i skattestyrelseslovens kapitel 3 A, jf. senest  

 lovbekendtgørelse nr. 859 af 13. september 2000.
 Stk. 3. Samtidig ophæves bekendtgørelse nr. 978  

 af 16. november 2001 om dokumentation af udgifter til sagkyndig bistand mv.  

 ved godtgørelse efter skattestyrelseslovens kapitel 3 A.
