Nr LSF 11 Forslag til Lov om ændring af lov om indkomstskat og formueskat for  

 personer m.v. (personskatteloven) og lov om fordeling mellem staten,  

 kommunerne og amtskommunerne af skattenedslaget som følge af  

 personskattelovens skatteloft (Ændring af det skrå skatteloft for  

 indkomståret 1996 m.v.) Fremsat af skatteministeren (Carsten Koch) den 5. oktober 1995 Vedtaget ved tredjebehandling den 26. oktober 1995 Lov nr. 826 af 27/10/1995 § 1 I lov om indkomstskat og formueskat for personer m.v. (personskatteloven),  

 jf. lovbekendtgørelse nr. 742 af 9. september l995, foretages følgende  

 ændring:
 1. I § 19, stk. 1, 4. pkt., ændres »61« til:  

 »62«.
§ 2 I lov nr. 468 af 30. juni 1993 om fordeling mellem staten, kommunerne og  

 amtskommunerne af skattenedslaget som følge af personskattelovens skatteloft  

 foretages følgende ændring:
 1. I § 1 indsættes som stk. 2:
»Stk. 2. Afregning og opgørelse af beløb for indkomståret  

 1996 sker efter reglerne i §§ 2-4, uanset om indkomstskatten til staten for  

 dette indkomstår nedsættes efter personskattelovens § 19, stk. 1, 4.  

 pkt.« § 3 Loven træder i kraft dagen efter bekendtgørelsen i Lovtidende.
Oprindeligt fremsat forslag § 1 I lov om indkomstskat og formueskat for personer m.v. (personskatteloven),  

 jf. lovbekendtgørelse nr. 742 af 9. september l995, foretages følgende  

 ændring:
 I § 19, stk. 1, 4. pkt., ændres » 61 » til: » 62  

 ».
§ 2 I lov nr. 468 af 30. juni 1993 om fordeling mellem staten, kommunerne og  

 amtskommunerne af skattenedslaget som følge af personskattelovens skatteloft  

 foretages følgende ændring:
 I § 1 indsættes som stk. 2:
 » Stk. 2. Afregning og opgørelse af beløb for indkomståret  

 1996 sker efter reglerne i §§ 2-4, uanset om indkomstskatten til staten for  

 dette indkomstår nedsættes efter personskattelovens § 19, stk. 1, 4. pkt.  

 ».
§ 3 Loven træder i kraft dagen efter bekendtgørelsen i Lovtidende.
Bemærkninger til lovforslaget 1. Lovforslagets indhold og baggrund.
 a) Der foreslås i § 1 en et-årig justering af personskattelovens regler om  

 det skrå skatteloft, der ifølge skattereformen fra 1995 til 1996 skulle falde  

 fra 63,5 til 61 pct., således at faldet i stedet bliver til 62 pct.
 b) Hvor personskattelovens regler om det skrå skatteloft,  

 indeholder regler for, i hvilket omfang staten skal give skatteydere, der  

 rammer skatteloftet nedslag i statsskatten, indeholder lov nr. 468 af 3o.  

 juni 1993 om fordeling mellem staten, kommunerne og amtskommunerne af  

 skattenedslaget de nærmere regler for, hvorledes kommunerne skal  

 medfinansiere statens udgifter til skatteloftsnedslaget.
 Der foreslås i § 2 en ændring af denne lov, således at de heri fastsatte  

 beløbsgrænser for, hvornår en kommunal myndighed m.v. skal deltage i  

 finansieringen, skal gælde uændrede for indkomståret 1996.
 c) Det såkaldte skrå skatteloft lægger loft over marginalskatten  

 og sikrer, at ingen del af en indkomst beskattes med mere end en given  

 procent.
Reglerne indebærer, at der for en skatteyder beregnes et nedslag i  

 topskatten, hvis de samlede indkomstskatteprocenter til stat og kommune  

 overstiger den fastsatte procent.
Kirkeskat og arbejdsmarkedsbidrag omfattes  

 ikke af skatteloftet.
 Baggrunden for forslaget er udviklingen i de kommunale skatter i 1995 og  

 1996. I 1995 steg den landsgennemsnitlige skat til kommuner og amter i  

 modstrid med de kommunale økonomiaftaler med 0,4 pct., og ifølge aftalen med  

 Amtsrådsforeningen for 1996 er der mulighed for en yderligere stigning for  

 1996 på 0,5 pct.
 Under forhandlingerne med Kommunernes Landsforening påpegede man fra  

 kommunal side det komplicerede samspil, der medfører en fordelingspolitisk  

 urimelig profil, når kommuneskatterne ændrer sig i forhold til  

 skattereformens forudsætninger, mens skatteloftet fastholdes som allerede  

 fastlagt.
 På denne baggrund enedes man om at indføje følgende passus i  

 økonomiaftalen af 13. juni 1995 mellem regeringen og Kommunernes  

 Landsforening: »Regeringen er indstillet på efter opfordring fra KL at  

 undersøge muligheden for at hæve det skrå skatteloft«.
 Regeringen orienterede samme dag Venstre, Konservative, SF og Enhedslisten  

 om de kommunale aftaler og sine overvejelser om at hæve skatteloftet fra de  

 planlagte 61 til 62 pct. i 1996.
 Dette er den hidtil eneste ændring i den indkomstskattereform, der blev  

 vedtaget i sommeren 1993 til fuld gennemførelse fra og med 1998 med støtte  

 fra de fire regeringspartier, jf. bilag.
 Når der alene foreslåes en et-årig justering, har det sammenhæng med den  

 skete og forventede udvikling i de kommunale skatter.
Ved skattereformens vedtagelse blev forudsat uændret kommuneskat i forhold  

 til 1994. Der er nu som nævnt udsigt til, at niveauet i landsgennemsnittet i  

 1996 forhøjes med 0,9 pct.point i forhold til 1994. Regeringen forventer  

 imidlertid, at der i 1997 som følge af øget skattegrundlag og store  

 efterbetalinger er mulighed for en reduktion af de samlede kommunale  

 skatteprocenter - måske i størrelsesordenen 0,5 pct.point.
Derfor er det for  

 at undgå urimelig skævvridning af byrdefordelingen særligt påtrængende med en  

 justering i 1996.
 På denne baggrund foreslås, at det skrå skatteloft fra 1995 til 1996  

 sænkes fra 63,5 pct. til 62 pct. og ikke som hidtil forudsat til 61 pct.  

 Loftet sænkes i takt med indfasningen af skattereformens lavere  

 skatteprocenter til de lovfæstede 60 pct. i 1997 og til 58 pct. i 1998.
 For indkomståret 1996 beregnes topskatten af personlig indkomst med tillæg  

 af positiv nettokapitalindkomst over 20.500 kr., der overstiger 240.800 kr.  

 Beløbsgrænserne reguleres efter personskattelovens § 2o.
 d) Den ovenfor omtalte fordelingslov indebærer som nævnt, at  

 kommuner og amtskommuner i et vist omfang skal medfinansiere statens tab, når  

 der gives nedslag i indkomstskatten overfor skatteyderne som følge af  

 skatteloftsreglerne.
 Lovens §§ 2 og 3 indeholder de nærmere regler for omfanget heraf.
En betingelse for at medfinansiering bliver aktuel for indkomståret 1996,  

 er at vedkommende myndigheds kommunale og amtskommunale udskrivningsprocent  

 overstiger 29 pct.
Dette svarer til den kommunale og amtskommunale skat, der  

 efter de gældende regler er plads til under skatteloftet.
 Uanset at forslagets § 1 indebærer, at dette spænd kan øges fra 29 til 3o  

 pct, er det regeringens vurdering, at dette forhold ikke bør føre til en  

 ændring af opgørelsen af de beløb, kommuner og amtskommuner skal indbetale  

 til staten efter fordelingslovens regler.
 Det foreslås derfor i § 2, at der indsættes en regel om, at opgørelsen for  

 indkomståret 1996 skal ske efter reglerne i lovens §§ 2-4, selvom der ikke  

 bliver tale om nedsættelse efter den ændrede skatteloftsregel for 1996.
 Den gældende grænse på 29 pct. skal således fastholdes også i relation til  

 opgørelsen for indkomståret 1996.
Der er herved for det første lagt vægt på, at forslaget om et skatteloft  

 på 62 pct. alene har virkning for et indkomstår.
For det andet har en del af  

 formålet med fordelingsloven været at skabe et incitament til at holde igen  

 med kommunale og amtskommunale skattestigninger, målt i forhold til 1993, og  

 det gør i så henseende ingen forskel, at skatteloftet for 1996 ændres som  

 foreslået til 62 pct.
 2. Fordelings- og provenumæssige konsekvenser.
 a) Skatteloftsreglerne.
De kommunale og amtskommunale skatteprocenter for 1996 fastlægges medio  

 oktober måned 1995. Det er således ikke muligt på indeværende tidspunkt at  

 angive et præcist skøn over lovforslagets provenumæssige virkning og over  

 hvor mange skatteydere, der vil blive omfattet af ændringen.
Disse skøn vil  

 helt afhænge af udviklingen i skatteprocenterne i de enkelte amter og  

 kommuner.
 I 1995 udgør skatteloftet 63,5 pct. og er effektivt for ca. 525.000  

 personer med indkomst over ca. 236.000 kr. i 200 kommuner, hvor amts- og  

 kommuneskatten tilsammen overstiger 29,0 pct.
I tabel 1 er vist udviklingen i det skrå skatteloft i 1994-1996. I  

 overensstemmelse med de skøn, der ligger til grund for finanslovsforslaget  

 for 1996, er det forudsat, at den kommunale skatteudskrivning i 1996 i  

 gennemsnit vil stige med 0,5 pct.point.
Beregningsteknisk er denne stigning  

 indregnet ved, at skatteprocenten i samtlige kommuner er forhøjet med 0,5  

 pct.point.
 Tabel 1. Skatteprocenter og skatteloftsnedslag i gennemsnitskommunen  

 1994 - 1996. Gældende regler.
Anm.: Lovmodelberegninger på grundlag af stikprøve på ca. 0,3 pct. af  

 befolkningen 1) Kirkeskatteprocenten indgår ikke i skatteloftsberegningen.
For 1994 -  

 1996 udgør kirkeskatteprocenten i en gennemsnitskommune 0,7 pct.
 Tabel 2 illustrerer, hvad ændringerne i kommuneskatterne betyder i faktisk  

 skattebetaling for personer på tre forskellige indkomsttrin uden og med  

 ændring i skatteloftet fra 61 til 62 pct.
Tabel 2. Eksempler på ændring i skat i 1995 og 1996 i forhold til  

 uændret 1994-amts- og kommuneskat.
Gennemsnitskommune.
 *) Løn opgjort efter fradrag af eventuelle pensionsbidrag samt  

 arbejdsmarkedsbidrag og med ligningsmæssige fradrag i de tre  

 indkomstopgørelser på henholdsvis 40.000 kr., 80.000 kr. og 160.000 kr.
 Note: Topskattesatsen efter skatteloftsnedslag i en gennemsnitskommune med  

 en skatteprocent på 30,4 i 1996 er 13,6 pct.(15,0 - 1,4).
 Topskattesatsen i 1996 i en gennemsnitskommune ved et skatteloft på 62  

 pct. er 14,6 pct. (15,0 - 0,4) Tabellen viser, at allerede dette års  

 ikke-aftalte kommunale skattestigninger har udløst en højst mærkværdig  

 fordeling af merbetalingen, fordi skatteloftet er fastholdt uændret.
Næste år ville konsekvensen af ikke at justere skatteloftet være, at en  

 lønindkomst på 920.000 kr. i forhold til forudsætningerne om uændret  

 kommuneskat ville komme til at betale 456 kr. til fællesskabet, mens en  

 lønindkomst på 230.000 kr. skulle betale 1.439 kr.
Det vil sige, at  

 merbetalingen er mere end tre gange så stor ved en løn på 230.000 kr. som ved  

 en løn på 920.000 kr.
 Det er regeringens opfattelse, at denne byrdefordeling er uacceptabel.
 Ved justeringen af skatteloftet opnås, at alle indkomstgrupper bidrager  

 med en nogenlunde lige stor andel - ca. 0,4 pct. - af indkomsten over de to  

 år betragtet under et.
Det skal samtidig bemærkes, at justeringen medfører bedre overensstemmelse  

 med skattereformens intentioner om afstand mellem beskatningen i bund og top  

 end kombinationen af højere kommuneskat og uændret skatteloft.
Dette  

 illustreres i tabel 3.
 Tabel 3. Forskel i skatteprocent i top og bund efter gældende regler  

 og efter lovforslaget.
 Lovforslaget skønnes at medføre et merprovenu til staten på ca. 475 mill.  

 kr. i 1996, jf. tabel 4, og provenuændringen er indarbejdet i  

 finanslovsforslaget for 1996. Det bemærkes, at med den foreslåede ændring af  

 fordelingsloven vil kommuner og amtskommuner ikke få andel i merprovenuet.
 Tabel 4. Anslået provenuvirkning af ændring af skråt skatteloft fra 61  

 pct. til 62 pct. i 1996.
 Den mindre nedsættelse af skatteloftet vil medføre højere topskat for  

 samtlige 625.000 skatteydere, der potientielt skønnes at ville være omfattet  

 af skatteloftet efter gældende regler, og ca. 130.000 af disse skatteydere  

 skønnes helt at miste nedslaget i 1996. Det er skatteydere i kommuner, hvor  

 kommuneskatteprocenten ligger mellem 29 og 30.
 b) Fordelingsloven.
Kommunernes og amtskommunernes indbetaling til staten efter denne lov  

 udgør ca. 105 mio. kr. i 1995. Størrelsen heraf i 1996 kan ikke præcist  

 fastslås, alene fordi eventuelle skatteforhøjelser og placeringen heraf på  

 enkeltkommuner og amtskommuner ikke kendes.
Såfremt det beregningsteknisk  

 antages, at alle kommuner og amtskommuner forhøjer skatteprocenten med 0,5  

 procentpoint, skønnes indbetalingen til staten for 1996 at udgøre ca. 300  

 mio. kr.
4. Administrative konsekvenser Af hensyn til rettidig udsendelse af skattekortene for indkomståret 1996  

 skal lovforslaget være vedtaget inden d. 27. oktober 1995.
5. Erhvervsøkonomiske og miljømæssige konsekvenser Lovforslaget har ingen konsekvenser af denne karakter.
 6. Forholdet til EU-retten.
 Lovforslaget indeholder ikke EU-retlige aspekter.
Bilag Skattereformens indfasning 1994 - 1998.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget § 1.
 I lov om indkomstskat og formueskat for personer m.v. (personskatteloven),  

 jf. lovbekendtgørelse nr. oo af .... foretages følgende ændring:
 I § 19, stk. 1, 4. pkt., ændres » 61 » til: » 62  

 ».
§ 19. Hvis en skattepligtigs kommunale og amtskommunale  

 indkomstskatteprocenter og skatteprocenter efter §§ 6, 6 a, 7 og 8 sammenlagt  

 overstiger skatteloftet i 2-6 pkt., beregnes et nedslag i statsskatten  

 svarende til, at skatteprocenten efter § 7 blev nedsat med de overskydende  

 procenter beregnet med en decimal.
For indkomståret 1994 er skatteloftet 65  

 pct.
For indkomståret 1995 er skatteloftet 63,5 pct.
For indkomståret 1996 er  

 skatteloftet 61 pct.
For indkomståret 1997 er skatteloftet 60 pct.
For  

 indkomståret 1998 og senere indkomstår er skatteloftet 58 pct.
Stk. 2-8. - - - § 2.
 I § 1 indsættes som stk. 2 :
 » Stk. 2. Afregning og opgørelse af beløb for indkomståret  

 1996 sker efter reglerne i §§ 2-4, uanset om indkomstskatten til staten for  

 dette indkomstår nedsættes efter personskattelovens § 19, stk. 1, 4. pkt.  

 ».
 § 1. Efter reglerne i denne lov afregner kommuner og amtskommuner  

 til staten beløb, der opgøres som en del af den samlede nedsættelse af  

 indkomstskatten til staten for et indkomstår som følge af skatteloftet efter  

 personskattelovens § 19, stk. 1.
 § 2. Der opgøres et beløb for kommuner, for hvilke følgende  

 betingelser er opfyldt for det enkelte indkomstskatteår:
1) Ved opgørelsen for indkomståret 1994 skal den samlede kommunale og  

 amtskommunale udskrivningsprocent for 1994 overstige 28,5, og ved opgørelsen  

 med virkning fra og med indkomståret 1995 skal den samlede kommunale og  

 amtskommunale udskrivningsprocent for indkomståret overstige 29,0, og 2) den samlede kommunale og amtskommunale udskrivningsprocent for  

 indkomståret er højere end den samlede kommunale og amtskommunale  

 udskrivningsprocent for 1993.
 § 3. For de kommuner, der i 1994 er omfattet af § 2, opgøres  

 beløbet ved at gange kommunens grundlag ifølge forskudsregistreringen for  

 indkomståret 1994 for skatten efter personskattelovens § 5, nr. 3, med den  

 mindste af følgende to størrelser:
 1) Det antal procentpoint, hvormed den samlede kommunale og amtskommunale  

 udskrivningsprocent for 1994 overstiger den samlede kommunale og  

 amtskommunale udskrivningsprocent for 1993.
 2) Det antal procentpoint, hvormed den samlede kommunale og amtskommunale  

 udskrivningsprocent for 1994 overstiger 28,5 pct.
 Stk. 2. For de kommuner, der er omfattet af § 2 fra og med 1995,  

 opgøres beløbet ved at gange kommunens grundlag ifølge forskudsregistreringen  

 for indkomståret 1994 for skatten efter personskattelovens § 5, nr. 3, med  

 den mindste af følgende to størrelser:
 1) Det antal procentpoint, hvormed den samlede kommunale og amtskommunale  

 udskrivningsprocent for det pågældende år overstiger den samlede kommunale og  

 amtskommunale udskrivningsprocent for 1993.
 2) Det antal procentpoint, hvormed den samlede kommunale og amtskommunale  

 udskrivningsprocent for det pågældende år overstiger 29 pct.
 Stk. 3. Det indkomstskattegrundlag, der er nævnt i stk. 2.  

 reguleres efter personskattelovens § 20.
 § 4. Det efter § 3 opgjorte beløb indbetales til statskassen.  

 Beløbet fordeles mellem vedkommende kommune og amtskommune i forhold til det  

 antal procentpoint, hvormed de har forhøjet henholdsvis den kommunale og den  

 amtskommunale udskrivningsprocent for det pågældende år i forhold til  

 udskrivningsprocenterne for 1993. Hvis kun den ene af de to  

 udskrivningsprocenter er forhøjet i forhold til udskrivningsprocenten for  

 1993, påhviler det samlede beløb alene den kommunale enhed, der har forhøjet  

 udskrivningsprocenten.
