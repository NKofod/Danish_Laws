Cirkulæreskrivelse  

 om indstillinger til den kriminalpræventive pris 1. Indstillinger til den  

 kriminalpræventive pris.
 Den 8. maj 1996 orienterede justitsministeren samtlige  

 politimestre og Politidirektøren i København om, at der i forbindelse med  

 indgåelsen af politiets flerårsaftale for perioden 1996-1999 var afsat en  

 særlig pulje på 2 millioner kr. årligt til støtte af lokale  

 kriminalitetsforebyggende projekter, kampagner osv.
 Det blev i samme forbindelse oplyst, at der ville blive  

 indstiftet en kriminalpræventiv pris på 25.000 kr., som uddeles hvert år i  

 aftaleperioden på Det Kriminalpræventive Råds årsmøde.
 Formålet med prisen er generelt at sætte fokus på  

 kriminalitetsforebyggende arbejde i lokalområderne, herunder at opmuntre til  

 kriminalitetsforebyggende initiativer samt at øge bevidstheden om vigtigheden  

 af kriminalitetsforebyggelse både hos enkeltpersoner og hos organisationer,  

 foreninger  

 og myndigheder.
 Den kriminalpræventive pris uddeles første gang på Det  

 Kriminalpræventive Råds årsmøde den 17. marts 1997.
Prismodtager vil kunne være en person eller en gruppe  

 (institution, forening, ungdomsklub eller lignende), som findes at have gjort  

 sig fortjent til påskønnelse for en særlig indsats eller et særligt initiativ  

 på det kriminalpræventive område i det forløbne år.
Prisen vil kunne uddeles  

 til offentligt ansatte og vil kunne uddeles samtidig med økonomisk støtte til  

 f.eks. fortsættelse eller udbygning af det projekt eller lignende, der danner  

 grundlag for prisen.
 Justitsministeriet skal i den anledning opfordre til, at  

 politikredsene senest mandag den 3. marts 1997 fremsender en indstilling til  

 modtager af dette års kriminalpræventive pris til ministeriet.
 2. Ansøgninger til  

 Justitsministeriets særlige kriminalpræventive pulje.
 Justitsministeriet har i forbindelse med behandlingen af  

 ansøgninger om tilskud fra den særlige kriminalpræventive pulje erfaret, at  

 det  

 i flere tilfælde har været nødvendigt at indhente supplerende oplysninger for  

 at kunne tage endelig stilling til ansøgningerne.
På den baggrund er der anledning til at præcisere, at  

 ansøgninger om tilskud fra puljen skal indeholde en nærmere beskrivelse af  

 det  

 enkelte projekts formål, indhold, forventede kriminalpræventive effekt,  

 budget  

 mv.
Det stilles i forbindelse med tilskud fra puljen tillige som betingelse,  

 at  

 politiet er involveret i projektet, hvorfor det bør fremgå af ansøgningen, på  

 hvilken måde dette sker.
Bortset fra betingelserne om politiets deltagelse og at der  

 skal være tale om en lokal kriminalpræventiv indsats, er der relativt frit  

 spil  

 om midlerne.
Såvel nye ideer som allerede kendte projekter udarbejdet  

 eksempelvis af Det Kriminalpræventive Råd kan således få del i puljen.
Støtte  

 kan komme på tale både til projekter iværksat af politiet selv og til  

 projekter  

 iværksat af kommunale myndigheder eller andre lokale kræfter  f.eks. en  

 ungdomsklub eller en forening.
 Det kan i øvrigt oplyses, at der i almindelighed ikke vil blive  

 ydet tilskud fra den særlige kriminalpræventive pulje til egentlig drift,  

 herunder ansættelse af medarbejdere og lønudgifter i øvrigt.
 Justitsministeriet skal endvidere præcisere, at ansøgningerne   

 uanset om der eksempelvis er tale om et kommunalt iværksat projekt   

 skal  

 indgives gennem politimesteren (politidirektøren) med dennes indstilling til  

 projektet.  

 Ansøgningerne sendes til Justitsministeriet gennem Rigspolitichefen, der  

 indhenter en udtalelse fra Det Kriminalpræventive Råd, og afgiver en  

 indstilling til brug for ministeriets behandling af ansøgningen.
Justitsministeriet skal afslutningsvis opfordre til, at  

 politiets lokale samarbejdspartnere  f.eks.
SSP-udvalget   

 indformeres om  

 muligheden for gennem politimesteren at søge Justitsministeriet om støtte til  

 lokale kriminalitetsforebyggende projekter.
 P.M.V.
 E.B.
