 Studieplanen har virkning fra den 1. august 1986.
 P.d.v.
 e.b.
Erik Nexelmann underv.insp.
 1. Kursets formål:
Kurset skal give den studerende en indsigt i de vigtigste  

 operationsanalytiske metoder og redskaber, først og fremmest med henblik på  

 deres anvendelse til dimensionering og evaluering af datamatiske systemer.  

 Herudover skal den studerende sættes i stand til at forstå og anvende de  

 almindeligste metoder til kvantitativ beslutningsstøtte ved systemer, der  

 modelleres simpelt, herunder selv gennemføre simplere operationsanalytiske  

 undersøgelser.
Den studerende skal derfor have kendskab til en fornuftig  

 metodik (udviklingsmodel), der kan anvendes ved sådanne opgaver.
 2. Adgangsbetingelser:
- Grundlæggende datamatik - Problemorienteret sprog - Matematik 3. Anbefalede forudsætninger:
- 5.4. Statistik - 1.1. Maskinarkitektur - enten datatransmission eller distribuerede systemer Det er ikke at anbefale at tage dette modul som et af de første på  

 uddannelsen 4. Hovedemner:
 Ved en gennemgang af en udviklingsmetode, der både omfatter en hypotetisk  

 og en endelig beslutningsmodel, skal den studerende sættes i stand til at  

 styre dataindsamlingen til en OR-analyse.
Den studerende skal have et kendskab til kø-modeller, hvor dog kun  

 systemer i statistisk ligevægt diskuteres.
Systemer med endelig population,  

 få eller mange betjenere samt belastningsafhængige middelbetjeningstider  

 gennemgås, specielt med henblik på modellering af datamatiske (del-)systemer.
 Den studerende skal have kendskab til de vigtigste former for matematisk  

 programmering, dvs. lineær programmering, herunder heltalsprogrammering, og  

 dynamisk programmering, så han/hun kan gennemføre simplere problemløsninger  

 ved hjælp heraf.
 Som et eksempel på lagerstyring kan f.eks. gennemgås Wilsons formel  

 udvidet med leveringsflow.
 Den studerende bør have et overordnet kendskab til kontinuert og diskret  

 simulering.
 Endelig bør spilteorien præsenteres ved lineære nulsumsspil, f.eks. løst  

 ved lineær programmering.
 Ved at give den studerende et overordnet kendskab til problemtyper  

 afhængigt af problemløserens kendskab til miljø, skal den studerende sættes i  

 stand til selv at vælge en egnet matematisk model til løsning.
