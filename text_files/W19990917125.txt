 God presseskik var overtrådt, og det blev pålagt bladet at  

 offentliggøre et resumé af kendelsen.
Kendelse fra Pressenævnet i sag nr.  

 33/1998 K har klaget til Pressenævnet over en artikel bragt  

 i lokalavisen Christianshavneren nr. 2, marts 1998, idet han finder, at god  

 presseskik er tilsidesat.
 Artiklen havde overskriften "S.F. og  Phillip  

  Starck" og følgende indhold:
"I en TV-udsendelse, i januar i år, klagede  

 S.F.-eren [klageren[ over den dårlige  

 håndværksmæssige udførelse, som mange af  

 andelshavere også har påtalt, ligesom han kritiserede  

 prisfastsættelsen af forbedringsarbejderne i Cul de Sac.
Det var nemlig  

 hans eget badeværelse der toppede prislisten, med 225.000 kr.  

 Resultatet af kritikken blev, angiveligt, at byfornyelsesselskabet truede med  

 at fyre entreprenøren   men ikke arkitekten! Tilbage står at andre andelshavere (med mindre  

 lejligheder) slet ikke fik muligheden for at få etableret  

 badeværelse.
Sagen har principiel karakter [Klageren] mener at byfornyelsessagen i Cul de Sac har  

 principiel karakter, fordi bestyrelse, byggeudvalg, og ikke mindst arkitekten  

  Jens  Madsens håndtering af byfornyelsen i Cul de Sac, har anvist  

 måder hvorpå byfornyelseslovens ord om at skabe  

 "tidssvarende" boliger er sat ud af kraft.
- Men det er det sociale aspekt, der interesserer mig  

 mest, siger han   og der ér sociale aspekter i det her.
De ældre  

 og svage beboere i ejendommen, burde have haft bedre forhold, at vende  

 tilbage til, siger [klageren].
Ældreegnede boliger - Det er nemt at være bagklog, men man kunne fx have  

 etableret badeværelser i de nederste små lejligheder, uden  

 sammenlægning for øje, og reserveret dem til ældreegnede  

 boliger på sigt, siger S.F.-eren.   Det ville de have egnet sig perfekt  

 til.
Den slags diskussioner har vi slet ikke haft med arkitekten.
Hvis vi  

 tager vores egen lejlighed, så har vi ikke været til et eneste  

 møde om indretningen, før efter hjemkomsten fra genhusningen,  

 da arbejderne var udført.  Jens  Madsen har ikke levet op til sit  

 ansvar som rådgiver, og foreningens byggeudvalg har handlet  

 egenrådigt.
En del af de små lejligheder kunne nemt have  

 fået en bedre rumlig indretning, med badeværelser eller  

 brusekabine, hvis man havde revet en væg ned mellem to rum osv.
Hvem er det vi rammer? [Klageren] er, som indehaver af tre sammenlagte  

 lejligheder, en af dem der har haft adgang til forbedringer i 2-300.000 kr.  

 klassen.
Men han har ikke megen tro på, at kritikken af forløbet  

 fører til noget.
Hvem er det vi rammer? spørger han.   Der skal  

 tal på bordet, og indtil vi har set det endelige byggeregnskab, kan vi  

 ikke tage stilling til andet end de overordnede moralske  

 spørgsmål.
Og så vil jeg egentlig hellere tale om  

 by-økologi.
For den diskussion mangler også fuldstændig,  

 siger han.   Da huset fik nyt tag, og man lagde nye rør, burde man fx  

 have overvejet at etablere et vandopsamlingsanlæg til B-vand for  

 toiletskyl.
Phillip  Starck Og nu vi er ved toiletskyl og afslutningen på  

 artiklen, så spurgte (klageren) denne skriver om jeg havde lyst til at  

 se familiens nye badeværelse, på ca. 8 kvm., med keramiske fliser  

 efter eget valg og toiletskål, tegnet af den italienske designer  

  Philip  Starck.
Og hvem ville ikke gerne det.
Toilettet viste sig at  

 være en rund tønde af omtrent samme form som en chillum, og  

 siden S.F.-eren er passioneret hash-ryger, synes det alligevel som om der en  

 slags rimelighed i tingene." Artiklen blev ledsaget af et foto af klageren med  

 følgende billedtekst:
"Loven om byfornyelse bør tages op i  

 borgerrepræsentationen mener S.F.-eren [klageren], der selv bor i  

 ejendommen Cul de Sac." Klageren har anført, at han over for bladets  

 journalist har tilkendegivet, at han ikke kunne godkende en artikel med  

 udtalelser fra ham selv.
Desuagtet er artiklen sat op som et interview med  

 ham.
 Klageren har videre anført, at han ikke kan  

 genkende de udsagn, han er citeret for, og at han i øvrigt ikke havde  

 nogen forudsætning for at være klar over, at der i forbindelse  

 med samtalen med journalisten var tale om et interview.
 Klageren har herudover anført, at det er en  

 krænkelse af privatlivets fred, at hans toilet bliver omtalt som en  

 "Chillum", og at han bliver omtalt som "en passioneret hashryger".
 Klageren har endelig oplyst, at han er lokalpolitiker for  

 partiet SF.
Bladet har beklaget, at artiklen blev bragt, og har  

 medgivet, at artiklen er udtryk for dårlig pressetik.
Artiklen kom med  

 som "opfyld", fordi der blev udskrevet folketingsvalg, mens bladets lay-out  

 blev udarbejdet.
Der blev reserveret plads til valgannoncer, der imidlertid  

 udeblev.
Bladet har videre anført, at klageren var enig i,  

 at det var en god idé at bringe en artikel om byfornyelse som et  

 interview.
Imidlertid fik klageren ikke lejlighed til at gennemlæse  

 artiklen, hvilket bladet ligeledes har beklaget.
 Bladet har endvidere erkendt, at sammenligningen af  

 klagerens toilet med en chillum og omtalen af hans forhold til hash-rygning  

 er uheldig og dum, fordi disse oplysninger ingen relevans har for det emne,  

 der var artiklens, nemlig byfornyelsen af Cul de Sac.
 Bladet har endelig oplyst, at man er villig til at lade en  

 uforbeholden undskyldning og/eller Pressenævnets afgørelse  

 publicere i bladet i det omfang, klageren måtte ønske det.
 I sagens behandling har følgende  

 nævnsmedlemmer deltaget: Axel Kierkegaard, Aage Lundgaard, Ulrik  

 Holmstrup og Ole Askvig.
 Pressenævnet udtaler:
Parterne er uenige om, hvorvidt det var aftalt, at bladet  

 skulle bringe et interview med klageren.
Nævnet lægger imidlertid  

 til grund, at klageren på baggrund af det afholdte møde ikke var  

 forberedt på, at bladet ville bringe en artikel, der havde form som et  

 interview med klageren, og at bladet derfor har handlet i strid med god  

 presseskik ved at offentliggøre artiklen som sket.
 Pressenævnet finder videre, at bladets omtale af  

 klagerens toilet som en "chillum" og omtalen af klagerens brug af hash var i  

 strid med god presseskik, idet dette ikke havde nogen tilknytning til  

 artiklens indhold.
 Pressenævnet udtaler på dette grundlag sin  

 kritik af bladet.
 I medfør af medieansvarslovens § 49  

 pålægges det herefter den ansvarshavende redaktør af  

 Christianshavneren at offentliggøre følgende:
 "Kendelse fra Pressenævnet.
 Christianshavneren bragte i nr. 2, marts 1998 en artikel  

 med overskriften "S.F. og  Phillip  Starck". Artiklen fremstod som et  

 interview med en navngiven SF'er [klageren] og vedrørte  

 byfornyelsessagen i Cul de Sac.
Klageren har klaget til Pressenævnet over artiklen,  

 idet han ikke kunne genkende de udsagn han var citeret for, ligesom han ikke  

 var klar over, at samtalen med journalisten var et interview, som ville blive  

 brugt i bladet.
Endelig har han klaget over krænkende omtale af hans  

 bolig og hans person.
 Bladet har i en udtalelse til Pressenævnet beklaget,  

 at artiklen blev bragt og har medgivet, at den er udtryk for dårlig  

 presseetik.
Pressenævnet har i anledning af klagen udtalt, at  

 parterne er uenige om, hvorvidt det var aftalt, at bladet skulle bringe et  

 interview med klageren.
Nævnet lægger imidlertid til grund, at  

 klageren på baggrund af det afholdte møde ikke var forberedt  

 på, at bladet ville bringe en artikel, der havde form som et interview  

 med klageren, og at bladet derfor har handlet i strid med god presseskik ved  

 at offentliggøre artiklen som sket.
 Pressenævnet finder videre, at bladets omtale af  

 klagerens toilet som en "chillum" og omtalen af klagerens brug af hash var i  

 strid med god presseskik, idet dette ikke havde nogen tilknytning til  

 artiklens indhold.
 Pressenævnet udtaler på dette grundlag sin  

 kritik af bladet.
 København, den 6. maj 1998.
Axel Kierkegaard, Aage Lundgaard, Ulrik Holmstrup og Ole  

 Askvig." Afsagt den 6. maj 1998.
