 Efter aftale med Dansk Sygeplejeråd fastsættes følgende:
 § 1.  Kundgørelsen omfatter sygeplejersker, der indgår  

 kontrakt om rådighedspligt, og som er designeret til at forrette tjeneste i  

 forsvaret ved de mobiliseringsstyrker, der opstilles under forsvarets  

 sanitetstjeneste.
 Indgåelse og ophævelse af kontrakt.
§ 2.  Mellem sygeplejersker og forsvarets  

 personelforvaltende myndigheder kan der i et af forsvarskommandoen fastsat  

 omfang indgås kontrakt om rådighedspligt med det formål at give en  

 grunduddannelse samt en elementær og videregående specialuddannelse og  

 opøvning i de tjenestefunktioner, som den enkelte skal bestride i den  

 stilling, hvortil vedkommende er eller senere påregnes designeret.
Kontrakt  

 om rådighedspligt indgås således:
a.
Den antagne forpligter sig til inden for den første periode på 3 år - at deltage i en grunduddannelse, - at deltage i en elementær specialuddannelse, - at deltage i en videregående specialuddannelse, herunder mønstringer,  

 øvelser m.v.
 af maksimalt 3 ugers varighed, idet tjenesten forrettes efter nærmere  

 aftale med den antagende myndighed i det enkelte tilfælde.
b.
Efter de første 3 års rådighedspligt kan der indgås kontrakt om  

 rådighedspligt for en periode af indtil 5 år ad gangen, idet den pågældende  

 forpligter sig til i hver 5 års periode at deltage i en vedligeholdende  

 uddannelse (herunder mønstringer, øvelser m.v.) af maksimalt 2 ugers  

 varighed, idet tjenesten forrettes efter nærmere aftale med den antagende  

 myndighed i det enkelte tilfælde.
 Stk.2.  Med forsvarskommandoens bemyndigelse i det  

 enkelte tilfælde kan den antagende myndighed indgå aftale med sygeplejersker  

 om at forrette tjeneste (rådighedstjeneste) udover de i stk.1 angivne  

 tidsrammer.
§ 3.  De i medfør af § 2 indgåede kontrakter kan af  

 begge parter skriftligt opsiges med et varsel på 6 måneder til ophør ved en  

 måneds udgang.
Såfremt sygeplejersken i forbindelse med gennemgang af en  

 særlig uddannelse har påtaget sig tjenestepligt, kan den pågældende dog  

 tidligst bringe kontraktforholdet til ophør ved tjenestepligtsperiodens  

 udløb.
Stk.2.  I tilfælde af grov misligholdelse af  

 kontraktforholdet fra den ene parts side, kan dette ophæves af den anden part  

 med øjeblikkelig virkning.
Endvidere kan den antagende myndighed, efter  

 indhentet bemyndigelse fra forsvarskommandoen, opsige kontrakten uden varsel,  

 såfremt den antagne gør sig skyldig i handlinger i eller uden for tjenesten,  

 der er uforenelige med den tillid, som bestridelse af sygeplejetjenesten  

 kræver.
 I sådanne tilfælde gives såvel vedkommende organisation som den pågældende  

 selv adgang til inden for en frist på 14 dage at fremsætte en udtalelse.
 Stk.3.  Sygeplejersker kan normalt ikke indgå kontrakt  

 om rådighedspligt ud over det fyldte 60. år, ligesom den i § 2.a. anførte  

 førstegangs rådighedspligt normalt ikke indgås efter det fyldte 45. år.
Stk.4.  Sygeplejersker, der er ansat i civile stillinger  

 - herunder i forsvaret - hvori de i henhold til derom udstedt  

 designeringsbevis skal forblive ved mobilisering eller en sikringsstyrkes  

 formering, kan ikke indgå kontrakt om rådighedspligt.
Ansættes en  

 sygeplejerske i en sådan stilling inden for en rådighedspligtsperiode,  

 bringes kontrakten om rådighedspligt til ophør.
Stk.5.  Kontrakt om rådighedspligt kan bibeholdes under  

 midlertidige ophold i udlandet, på Færøerne eller i Grønland af indtil  

 sammenlagt 12 måneders varighed inden for rådighedspligtsperioden, når den  

 antagne skriftligt erklærer sig indforstået med, at indkaldelse til aftjening  

 af rådighedstjeneste kan finde sted med mindst 1 måneds varsel.
Er disse  

 forudsætninger ikke til stede, bringes kontrakten til ophør fra  

 udrejsedatoen.
 § 4.  Ved antagelse til rådighedspligt anvendes den  

 som bilag vedlagte kontraktformular.
 Aflønning m.v.
 § 5.  Under aftjening af rådighedstjeneste, der er en  

 følge af kontrakten om rådighedspligt, jfr. § 2, ydes der løn efter følgende  

 retningslinier:
a.
Personellet aflønnes efter lønramme 11 - 12, 13 - 14 og 2o i lov om  

 tjenestemandslønninger m.m. og klassificering af tjenestemandsstillinger i  

 staten, folkeskolen og folkekirken, jfr.
Kundgørelse for Forsvaret B.18-1969,  

 idet sygeplejeassistenter aflønnes efter lønramme 11 - 12, 1.assistenter  

 efter lønramme 13 - 14 og afdelingssygeplejersker efter lønramme 20.  

 Endvidere ydes der et tillæg på 10 pct. af grundlønnen, excl.stedtillæg,  

 efter de for militært personel gældende regler.
 Ved fastsættelse af lønrammerne er der taget højde for de ulemper m.v.,  

 som tjenesten medfører.
b.
Oprykning inden for de pågældende lønrammer til aflønning efter  

 2.løntrin foretages efter gennemgang af de i § 2.a. omhandlede  

 grunduddannelser, hvorefter oprykning til aflønning efter et højere løntrin  

 inden for den pågældende lønramme foretages, når den antagne i to år har  

 været aflønnet efter samme løntrin.
Som anciennitetsgivende tjeneste regnes al tjeneste med rådighedspligt,  

 dog således at kun hele kalendermåneder medtages.
Når ansættelse/oprykning  

 finder sted efter den 1. i en måned, regnes ancienniteten til oprykning fra  

 begyndelsen af den følgende måned.
c.
Ved forrettet rådighedstjeneste i løbet af en måned vil løn og faste  

 tillæg for vedkommende måned være at beregne med 1/25 månedsløn for hver dag,  

 den faktiske indkaldelse varer.
I det omfang den enkelte fremsætter anmodning  

 herom, kan der ved afslutning af tjenesten foretages en a conto lønudbetaling  

 med henblik på endelig regulering i forbindelse med den følgende ordinære  

 lønudbetaling.
 Stk.2.  Udover lønnen efter stk.1 oppebærer  

 sygeplejerskerne stedtillæg m.v. efter de for personel i tilsvarende lønramme  

 og stillinger fastsatte regler.
 Stk.3.  Der ydes tilskud til beklædning eller fri  

 beklædning i et af forsvarsministeriet nærmere fastsat omfang.
 Arbejdstidsnorm, tjenestetid m.v.
 § 6.  Godtgørelse for overarbejde, mistede fridage,  

 nattjeneste, forskudt arbejdstid m.v. til det af nærværende bestemmelser  

 omfattede personel er indbefattet i den i § 5 omhandlede aflønning.
 Time- og dagpenge m.v.
§ 7.  Under indkaldelsen kan det sted, hvor den faste  

 bopæl er beliggende, anses som fast tjenestested i henseende til beregning af  

 befordringsgodtgørelse.
Det er herved en forudsætning, at bopælen er  

 beliggende i en sådan afstand fra det militære tjenestested, at betingelserne  

 for udbetaling af time- og dagpenge m.v. er opfyldt.
Ved indkaldelse vil  

 bestemmelsen i Kundgørelse for Forsvaret B.18- 1979, § 8, være at iagttage.
 Stk.2.  Ved indkaldelse ydes kilometergodtgørelse med  

 laveste sats efter de herfor fastsatte bestemmelser eller godtgørelse for  

 dokumenterede udgifter til offentlige befordringsmidler.
 Stk.3.  De i stk.1 omhandlede godtgørelser ydes efter de  

 for tjenestemænd i tilsvarende lønrammer og stillinger fastsatte regler.
 Ikrafttrædelsesdato.
 - 8. Bestemmelserne træder i kraft den 1.juli 1982.
FMN 6.kt. 364.5-391 Poul Søgaard Bilag til KFF B. 19-1982.
§ 1 1. Medundertegnede, der har dansk indfødsret og dansk  

 autorisation som sygeplejerske, antages herved til .................... rådighedspligt i forsvaret i perioden fra .................... til .................... .
2. Rådighedspligten omfatter pligt til inden for den  

 første periode på 3 år, - at deltage i en grunduddannelse, - at deltage i en elementær specialuddannelse, - at deltage i en videregående specialuddannelse af maksimalt 3 ugers varighed.
 For efterfølgende perioder a 5 år forpligter den antagne sig til at  

 deltage i en vedligeholdende uddannelse af maksimalt 2 ugers varighed pr. 5  

 års periode.
 Tjenesten forrettes efter nærmere aftale med den antagende myndighed i det  

 enkelte tilfælde.
 3. Nærværende kontrakt, der er stempelfri, er  

 udfærdiget i 3 eksemplarer, hvoraf eet er udleveret til den antagne, der  

 erklærer sig indforstået med at være underkastet de på n rv rende  

 kontraktsformulars for- og bagside anførte bestemmelser.
 ..............., den ............ ............., den ............  

 .......................... ......................
 (den antagende myndig- (den antagnes heds underskrift) underskrift).
§ 2 Den antagne er underkastet de til enhver tid for stillingen gældende  

 tjenestebestemmelser.
§ 3 Den antagne oppebærer lønning m.v. efter de til enhver tid mellem  

 forsvarsministeriet og vedkommende personelorganisation aftalte bestemmelser.
§ 4 Kontrakten kan af begge parter skriftligt opsiges med et varsel på 6  

 måneder til ophør ved en måneds udgang.
Såfremt sygeplejersken i forbindelse  

 med gennemgang af en særlig uddannelse har påtaget sig tjenestepligt, kan den  

 pågældende dog tidligst bringe kontraktforholdet til ophør ved  

 tjenestepligtsperiodens udløb.
I tilfælde af grov misligholdelse af kontraktforholdet fra den ene parts  

 side kan dette ophæves af den anden part med øjeblikkelig virkning.
Endvidere  

 kan den antagende myndighed, efter indhentet bemyndigelse fra  

 forsvarskommandoen, opsige kontrakten uden varsel, såfremt den antagne gør  

 sig skyldig i handlinger i eller uden for tjenesten, der er uforenelige med  

 den tillid, som bestridelse af sygeplejetjenesten kræver.
I sådanne tilfælde  

 gives såvel vedkommende organisation som den pågældende selv adgang til inden  

 for en frist på 14 dage at fremsætte en udtalelse.
 Indtræder den antagne i en civil stilling, hvori vedkommende i henhold til  

 derom udstedt designeringsbevis skal forblive ved mobilisering eller ved en  

 sikringsstyrkes formering, ophører kontrakten samtidig med ansættelsen.
Rådighedspligten kan bibeholdes under midlertidige ophold i udlandet, på  

 Færøerne eller i Grønland af indtil sammenlagt 12 måneders varighed inden for  

 rådighedspligtsperioden, når den antagne skriftligt erklærer sig indforstået  

 med, at indkaldelse til aftjening af rådighedstjeneste kan finde sted med  

 mindst 1 måneds varsel.
Er disse forudsætninger ikke til stede, bringes  

 kontrakten til ophør fra udrejsedatoen.
