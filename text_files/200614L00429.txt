Betænkning afgivet af Socialudvalget den 26. april 2007 Betænkning over Forslag til lov om ændring af lov om  

 retssikkerhed og administration på det sociale område (Pligt til at genvurdere hjælpen til personer, som  

 udsættes af beboelseslejemål) [af socialministeren (Eva Kjer Hansen)] 1. Udvalgsarbejdet Lovforslaget blev fremsat den 7. februar 2007 og var til 1.  

 behandling den 23. februar 2007. Lovforslaget blev efter 1. behandling  

 henvist  

 til behandling i Socialudvalget.
Møder Udvalget har behandlet lovforslaget i 2 møder.
Høring Den 7. februar 2007 sendte socialministeren de indkomne  

 høringssvar og et notat herom til udvalget.
Spørgsmål Udvalget har stillet 4 spørgsmål til socialministeren til  

 skriftlig besvarelse, som denne har besvaret.
Spørgsmålene og  

 socialministerens  

 svar herpå er optrykt som bilag 2 til betænkningen.
2. Indstillinger og politiske bemærkninger Udvalget  

  

 indstiller  

 lovforslaget til  

  

 vedtagelse uændret.
 Enhedslistens medlem af udvalget finder det  

 forkasteligt og unødvendigt, at et af verdens rigeste lande sætter  

 familier med børn på gaden  

.
 Socialministerens svar på ELs  

 spørgsmål, som er optrykt som bilag til betænkningen, viser da også, at  

 kommunerne har mulighed for at hjælpe familierne, så de ikke bliver sat  

 på  

 gaden, ved at kommunerne kan betale huslejerestancen som  

 enkeltydelse, når  

 familien ikke selv kan.
Regeringens udgiftsstop  

 over for kommunerne fører til en alt for stram økonomi i mange kommuner, og  

 det  

 får nogle kommuner til at holde igen med enkeltydelser.
Men når det kan  

 forhindre,  

 at en familie bliver sat på gaden, så bør selv en nok så fattig kommune finde  

 pengene, og så må man kræve, at staten sikrer kommunerne bedre økonomiske  

 rammer.
 Enhedslisten støtter lovforslaget,  

 fordi ethvert positivt fokus er en lille forbedring.
 Siumut, Tjóðveldisflokkurin, Fólkaflokkurin og Inuit Ataqatigiit  

 var på tidspunktet for betænkningens afgivelse ikke repræsenteret med  

 medlemmer  

 i udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
Hans Andersen (V)   

 Anne‑Mette Winther Christiansen (V)   

 Gudrun Laub (V)  

  

  nfmd.  

  

 Inger Beinov Støjberg (V)   

 Pia Kristensen (DF)  

  

  fmd.  

  

 Henrik Brodersen (DF)   

 Tina Petersen (DF)   

 Tom Behnke (KF)   

 Per Ørum Jørgensen (KF)   

 Mette Frederiksen (S)   

 Hüseyin Arac (S)   

 Lene Hansen (S)   

 Lise von Seelen (S)   

 Martin Lidegaard (RV)   

 Bente Dahl (RV)   

 Pernille Vigsø Bagge (SF)   

 Line Barfod (EL) Siumut, Tjóðveldisflokkurin, Fólkaflokkurin og Inuit  

 Ataqatigiit havde ikke medlemmer i udvalget.
Folketingets sammensætning Venstre, Danmarks Liberale Parti (V) 52 Enhedslisten (EL) 6 Socialdemokratiet (S) 47 Siumut (SIU) 1 Dansk Folkeparti (DF) 24 Tjóðveldisflokkurin (TF) 1 Det Konservative Folkeparti (KF) 18 Fólkaflokkurin (FF) 1 Det Radikale Venstre (RV) 17 Inuit Ataqatigiit (IA) 1 Socialistisk Folkeparti (SF) 11 Bilag 1 Oversigt over bilag vedrørende L 151 Bilagsnr.
Titel 1 Høringssvar og høringsnotat 2 Tidsplan for udvalgets behandling af lovforslaget 3 1. udkast til betænkning Oversigt over spørgsmål og svar vedrørende L 151 Spm.nr.
Titel 1 Spm., om kommuner kan forhøje kontanthjælp til modtagere,  

 som ikke kan betale deres husleje, til socialministeren, og ministerens svar  

 herpå 2 Spm., om kommuner kan forhøje kontanthjælp som hjælp til  

 betaling af husleje, uden at familier skal tilbagebetale på et senere  

 tidspunkt, til socialministeren, og ministerens svar herpå 3 Spm., om regeringen vil bidrage med den nødvendige  

 økonomiske hjælp til mennesker, der sættes på gaden, til socialministeren, og  

 ministerens svar herpå 4 Spm. om, hvor ministeren forestiller sig at de mennesker,  

 der sættes på gaden, fysisk skal bo, for at deres børn bliver i stand til at  

 passe skolen, til socialministeren, og ministerens svar herpå Bilag 2 Udvalgets spørgsmål til socialministeren og  

 dennes svar herpå Spørgsmålene og socialministerens svar herpå er  

 optrykt efter ønske Enhedslisten.
 Spørgsmål 1:
 Ministeren bedes oplyse om det er muligt for en kommune at  

 udbetale mere i kontanthjælp for at kunne bevare en familie i en bolig og  

 ikke  

 skulle indlogere dem på hotel eller et andet sted, når kommunen kan se, at  

 familien med dens nuværende økonomi ikke kan betale husleje i deres nuværende  

 bolig eller en anden husleje i en bolig, som kommunen kan anvise.
 Svar:
 Beskæftigelsesministeren har oplyst følgende:
»Efter lov om aktiv socialpolitik ydes kontanthjælp med faste  

 satser.
Der er ikke mulighed for at forhøje satserne på baggrund af særlige  

 individuelle behov.
 For personer, der er berettiget til hjælp efter lov om aktiv  

 socialpolitik er der mulighed for at supplere hjælpen med en særlig støtte  

 efter lovens § 34, hvis personen har høje boligudgifter eller stor  

 forsørgerbyrde.
 Støtte efter § 34 gives som et skattefrit tilskud og uden  

 tilbagebetalingspligt.
Særlig støtte til personer der har ejerbolig eller andelsbolig  

 er dog tilbagebetalingspligtig i det omfang den særlige støtte er udbetalt  

 til  

 dækning af udgifter i forbindelse med lån.« Herudover kan jeg oplyse, at kommunen efter § 81 i aktivloven  

 kan yde hjælp til rimeligt begrundede enkeltudgifter til en person, som har  

 været ude for ændringer i sine forhold, hvis den pågældendes egen afholdelse  

 af  

 udgifterne i afgørende grad vil vanskeliggøre den pågældendes og familiens  

 muligheder for at klare sig selv i fremtiden.
Hjælpen kan normalt kun ydes,  

 hvis udgiften er opstået som følge af behov, der ikke har kunnet forudses.  

 Kommunen kan dog efter en konkret vurdering undtagelsesvis yde hjælp til en  

 udgift, der har kunnet forudses, hvis afholdelsen af udgiften er af helt  

 afgørende betydning for den pågældende eller familiens livsførelse.
Efter bestemmelsen kan der som hovedregel kun ydes hjælp til  

 uforudsete udgifter.
Betaling af husleje er normalt ikke en uforudset udgift.  

 Som eksempel på en enkeltudgift, som normalt kan afholdes på trods af  

 forudsigelighed, nævnes i vejledningen til aktivloven hjælp til  

 betaling af  

 huslejerestance, hvis en familie med børn ellers vil blive sat på gaden på  

 grund af huslejerestancen.
Hvis en ansøger, som modtager hjælp efter  

 aktivloven, til stadighed har problemer med at betale huslejen til tiden, kan  

 kommunen overveje at administrere hjælpen.
 Det tilføjes, at der ikke efter lov om individuel boligstøtte er  

 mulighed for at forøge den boligsikring, som eventuelt i forvejen ydes til  

 den  

 pågældende familie, da boligsikring ydes efter faste takster.
 Spørgsmål 2:
Ministeren bedes oplyse, om kommunen må udbetale en forhøjet  

 kontanthjælp til hjælp til husleje, uden at familien på et senere tidspunkt  

 skal tilbagebetale denne hjælp? Svar:
 Jeg henviser til besvarelsen af spørgsmål 1.
 Spørgsmål 3:
Ministeren bedes oplyse om  

 regeringen vil bidrage med den nødvendige økonomiske hjælp, hvis det viser  

 sig,  

 at de mennesker der bliver sat på gaden, bliver det fordi de har for få penge  

 fordi de er ramt af de nedskæringer, som har ramt de svageste mennesker i  

 samfundet dvs. kontanthjælpsloftet og starthjælpen? Svar:
Indledningsvis bemærkes, at en eventuel manglende betaling af en  

 husleje ikke nødvendigvis har nogen sammenhæng med, at en person har fået  

 nedsat sin kontanthjælp.
Den manglende betaling kan alene tages til indtægt  

 for, at personen har prioriteret anvendelsen af hjælpen på anden vis.
 Det er borgeres egen forpligtelse at sørge for, at man har  

 mulighed for at betale den leje, som man har påtaget sig ansvaret for.  

 Borgere  

 må altså som udgangspunkt selv kunne vurdere, om de vil være i stand til at  

 betale den husleje, som de forpligter sig til at betale, når de indgår  

 lejekontrakt.
Når en person søger kommunen om hjælp, skal kommunen vurdere, om  

 der er behov for at yde vejledning om, hvordan den pågældende så vidt muligt  

 ved egen hjælp, kan klare øjeblikkelige eller kommende problemer.
Kommunen  

 kan  

 rådgive om støtte til huslejeudgifter efter § 34 i lov om aktiv socialpolitik  

 og om mulighederne for boligstøtte.
Kommunen vil også kunne rådgive om andre  

 muligheder  

 for hjælp og tillige yde støtte til administration af den udbetalte hjælp.
 Hvis man på grund af sygdom eller anden uforudset begivenhed får  

 særligt behov for hjælp, er der mulighed for hjælp fra kommunen efter § 81 i  

 lov om aktiv socialpolitik til rimeligt begrundede enkeltudgifter, hvis den  

 pågældendes egen afholdelse af udgiften i afgørende grad vil vanskeliggøre  

 den  

 pågældendes og familiens muligheder for at klare sig selv i fremtiden.
Regeringen har ingen planer om at forøge den økonomiske hjælp  

 til modtagere af kontanthjælp.
Det er regeringens opfattelse, at det altid  

 skal  

 kunne betale sig at arbejde, og en forhøjelse af den passive hjælp vil kunne  

 modvirke intentionerne herom.
Regeringen har derimod taget en række initiativer for at fremme  

 beskæftigelsen, herunder af personer der modtager hjælp efter lov om aktiv  

 socialpolitik.
Særligt skal næves initiativet »Ny chance til alle«, som  

 særligt  

 er rettet mod af få langvarige modtagere af hjælp ud på arbejdsmarkedet.  

 Regeringen har afsat ½ mia. kr. til  

 initiativet til bl.a.  

 aktive tilbud til  

 personer, der har gået passive i mindst et år.
 Spørgsmål 4:
Hvor forestiller ministeren sig, at familier, der bliver sat på  

 gaden rent fysisk eller praktisk skal bo for eksempelvis at kunne sikre sig,  

 at  

 deres børn kan passe skolen? Svar:
 Det er grundlæggende den enkelte borgers egen forpligtelse at  

 sørge for egen bolig, og den enkelte borgers pligt selv at sørge for løbende  

 at  

 tilpasse sine boligforhold efter vedkommendes økonomiske formåen.
Men jeg er selvfølgelig opmærksom på, at den enkelte borger kan  

 havne i en boligsituation, hvor det kan blive nødvendigt at bede andre om  

 hjælp.  

 Derfor er det nødvendigt, at kommunerne har et boligsocialt beredskab.
Derfor  

 skal kommunerne selvfølgelig også sørge for løbende at anvende og udnytte de  

 redskaber, som lovgivningen giver dem i denne sammenhæng.
Kommunerne er efter  

 servicelovens § 80 forpligtet til at skaffe familier eller enlige, der har  

 mistet en bolig, midlertidig husly mod betaling.
Forpligtelsen forudsætter,  

 at  

 det drejer sig om en person eller en familie, der har mistet sin hidtidige  

 bolig og står helt uden mulighed for  midlertidigt eller varigt   

 at få tag  

 over hovedet.
Forpligtelsen indebærer  

 ikke en pligt til at fremskaffe egentlige boliger men blot husly.
Imidlertid  

 er  

 egentlige boliger både billigere og mere hensigtsmæssig løsning i de fleste  

 tilfælde.  

  

 Til det formål har kommunerne  

 mulighed for at bestemme, at boligorganisationerne skal stille indtil hver  

 fjerde ledige almene familiebolig til rådighed for kommunalbestyrelsen til  

 løsning af påtrængende boligsociale opgaver i kommunen, jf. almenboliglovens  

 §  

 59, stk. 1.
Endvidere giver almenboligloven mulighed for, at  

 boligorganisationen kan indgå aftale om at stille ledige familieboliger til  

 rådighed for kommunalbestyrelsen.
Det vil sige, at kommunen gennem en aftale  

 med boligorganisationen kan få op til 100 pct. anvisningsret til de ledige  

 familieboliger.
 Når en kommune bruger denne anvisningsret, må kommunen  

 naturligvis se på lejens størrelse i forhold til de boligsøgendes økonomi.  

 Kommunen må således så vidt muligt sørge for at anvise de billige boliger til  

 de boligsøgende, som har beskedne indkomster.
