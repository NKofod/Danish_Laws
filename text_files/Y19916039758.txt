KØBEREN AF ET STANDARDPROGRAM PÅ DISKETTER, DER INDEHOLDT GYLDENDALS  

 ELEKTRONISKE ORDBOG, KONSTATEREDE VED INSTALLERINGEN, AT PROGRAMMET VAR  

 KOPIBESKYTTET, SÅLEDES AT DER IKKE KUNNE TAGES FORNØDNE RESERVE- OG  

 SIKKERHEDSEKSEMPLARER, LIGESOM DER IKKE KUNNE FORETAGES BACK-UP AF  

 PROGRAMMET, NÅR DET VAR INSTALLERET PÅ HARDDISKEN.
SPØRGSMÅLET OM, HVORVIDT  

 EN INDLAGT KOPIBESKYTTELSE PÅ STANDARDPROGRAMMEL KAN ANSES FOR EN GYLDIG  

 FRAVIGELSE AF RETTEN I OPHAVSRETSLOVENS § 11a TIL AT TAGE FORNØDNE RESERVE-  

 OG SIKKERHEDSKOPIER, HENHØRER UNDER DOMSTOLENE, OG INDTIL DER FORELIGGER EN  

 RETSAFGØRELSE, AGTER FORBRUGEROMBUDSMANDEN IKKE AT UDTALE SIG OM, HVORVIDT  

 KOPIBESKYTTELSE KAN ANSES FOR STRIDENDE MOD GOD MARKEDSFØRINGSSKIK.  

 FORBRUGEROMBUDSMANDEN KAN DERIMOD KRÆVE, AT DER MEDFØLGER FORNØDEN  

 INSTALLATIONSVEJLEDNING PÅ DANSK, LIGESOM FORBRUGEROMBUDSMANDEN EFTER  

 OMSTÆNDIGHEDERNE KAN ANSE DET FOR STRIDENDE MOD GOD MARKEDSFØRINGSSKIK, HVIS  

 DER IKKE ER ETABLERET PROCEDURE TIL AT AFHJÆLPE BRUGERFEJL I FORBINDELSE MED  

 INSTALLERING.
FORBRUGERSTYRELSEN AFGJORDE ENDVIDERE, AT EN STILLINGTAGEN TIL  

 DEN KONKRETE TVIST INDEBÆRER VURDERING AF TVIVLSOMME OG UAFKLAREDE JURIDISKE  

 SPØRGSMÅL, OG SAGEN FANDTES DERFOR IKKE EGNET TIL BEHANDLING VED  

 FORBRUGERKLAGENÆVNET.
INDHOLD I EN BOGHANDEL HAVDE EN FORBRUGER KØBT ET EDB PROGRAM, DER INDEHOLDT GYLDENDALS ELEKTRONISKE ORDBOG PÅ DISKETTER.
PÅ DEN PLOMBEREDE EMBALLERING VAR DET ANFØRT, AT PROGRAMMET KUN INDEHOLDT TO INSTALLATIONER.
VED INSTALLERINGEN PÅ COMPUTEREN KONSTATEREDE KLAGEREN, AT PROGRAMMET ER KOPIBESKYTTET, SÅLEDES AT DER IKKE KAN FORETAGES EN BACK-UP AF FILERNE PÅ DISKETTEN, LIGESOM DER I FORBINDELSE MED SIKKERHEDSKOPIERING AF HARDDISKEN IKKE KAN TAGES BACK-UP AF DE FILER, DER UDGØR PROGRAMMET TIL DEN ELEKTRONISKE ORDBOG.
I FORBINDELSE MED INSTALLERINGEN KOM FORBRUGEREN AF VANVARE TIL AT SLETTE DEN ENE INSTALLATION, SÅLEDES AT HAN IKKE KUNNE ANVENDE PROGRAMMET.
VED HENVENDELSE TIL GYLDENDAHL BLEV DET OPLYST, AT KØBERE MÅTTE AFFINDE SIG MED RISIKOEN FOR AT MISTE DATA, DA DER VAR TALE OM ET BILLIGT SOFTWARE.
FORBRUGEREN ØNSKEDE HEREFTER FORBRUGEROMBUDSMANDENS OG FORBRUGERKLAGENÆVNETS AFGØRELSE AF, OM DEN ANVENDTE KOPIBESKYTTELSE AF PROGRAMMELLET ER LOVHJEMMEL, OG I DET TILFÆLDE, DER IKKE FORELIGGER DIREKTE LOVHJEMMEL, OM KOPIBESKYTTELSEN ER I TRÅD MED KØBELOVENS ALMINDELIGE GÆLDENDE REGLER, OG DEN BESKYTTELSE AF KØBER, DER BØR FINDE STED I FORBRUGERKØB.
DET VAR FORBRUGERENS OPFATTELSE, AT PRODUKTETS PRIS IKKE BERETTIGEDE TIL AT ANVENDE KOPIBESKYTTELSE, DER DELS REELT AFSKÆRER KØBEREN FRA AT SIKRE SINE DATA BETRYGGENDE, OG DELS GØRE FEJL UNDER INSTALLATIONEN FATALE.
SPECIELT FOR DET PÅGÆLDENDE TYPE PROGRAM, HVOR KØBER OFTE IKKE ER EKSPERT PÅ OMRÅDET, VIL DER KUNNE SKE INSTALLATIONSFEJL, HVORFOR FORNØDEN SIKKERHEDSKOPIERING AF DISKETTERNE INDEN INSTALLERING BØR KUNNE FORETAGES.
FORBRUGEROMBUDSMANDEN UDTALTE, AT EN VURDERING AF, OM KOPIBESKYTTELSE AF STANDARDPROGRAMMER, SÅKALDT »DÅSEPROGRAMMEL«, KAN ANSES I OVERENSSTEMMELSE MED GOD MARKEDSFØRINGSSKIK, VIL INDEBÆRE EN JURIDISK AFKLARING AF, OM FREMSTILLEREN FOR AT SIKRE SIN OPHAVSRET KAN ANVENDE KOPIBESKYTTELSE.
EFTER OPHAVSRETSLOVENS § 11a KAN EJEREN AF ET EKSEMPLAR AF ET EDB-PROGRAM, DER ER UDGIVET I MASKINLÆSBAR FORM VED SALG TIL ALMENHEDEN, FREMSTILLE SÅDANNE EKSEMPLARER AF PROGRAMMET, HERUNDER RESERVE- OG SIKKERHEDSEKSEMPLARER, SOM ER NØDVENDIGE FOR BRUGEN AF DETTE.
BRUGERENS ADGANG TIL AT FREMSTILLE NØDVENDIGE KOPIER KAN DOG FRAVIGES VED AFTALE.
SPØRGSMÅLET OM, HVORVIDT EN INDLAGT KOPIBESKYTTELSE I »DÅSEPROGRAMMEL« OPHAVSRETLIGT KAN ANSES FOR  

 EN GYLDIG AFTALE, DER INDSKRÆNKER EJERENS ADGANG TIL AT FREMSTILLE NØDVENDIGE KOPIER, HENHØRER UNDER DOMSTOLENE.
INDTIL DER I RETSPRAKSIS FORELIGGER EN AFKLARING AF DETTE SPØRGSMÅL, UDTALTE FORBRUGEROMBUDSMANDEN, AT HAN IKKE AGTEDE AT TAGE STILLING TIL, OM KOPIBESKYTTELSE AF »DÅSEPROGRAMMEL« KAN ANSES FOR AT VÆRE I  

 STRID MED GOD MARKEDSFØRINGSSKIK.
EFTER MARKEDSFØRINGSLOVENS § 3 SKAL DER GIVES EN EFTER FORMUEGODETS ELLER YDELSENS ART FORSVARLIG VEJLEDNING, NÅR DENNE ER AF BETYDNING FOR BL.A.
BRUGSEGENSKABER.
FORBRUGEROMBUDSMANDEN UDTALTE DERFOR, AT HAN EFTER OMSTÆNDIGHEDERNE KUNNE KRÆVE, AT DER FOR KOPIBESKYTTET »DÅSEPROGRAMMEL« MEDFULGTE FORNØDEN INSTALLATIONSVEJLEDNING PÅ DANSK FOR AT SIKRE, AT DEN ALMINDELIGE FORBRUGER SÆTTES I STAND TIL AT INSTALLERE PROGRAMMET KORREKT.
ENDVIDERE UDTALTE FORBRUGEROMBUDSMANDEN, AT HAN EFTER OMSTÆNDIGHEDERNE VILLE KUNNE ANSE DET FOR AT VÆRE I STRID MED GOD MARKEDSFØRINGSSKIK, HVIS SÆLGER, IMPORTØR ELLER FREMSTILLER IKKE HAVDE ETABLERET PROCEDURE TIL AT AFHJÆLPE FEJL I FORBINDELSE MED INSTALLERING AF KOPIBESKYTTET »DÅSEPROGRAMMEL«.
I FORBINDELSE MED FORBRUGEROMBUDSMANDENS UDTALELSE TRAF FORBRUGERSTYRELSEN SOM SEKRETARIAT FOR FORBRUGERKLAGENÆVNET TILLIGE AFGØRELSE OM, HVORVIDT DEN KONKRETE TVIST KUNNE OPTAGES TIL BEHANDLING.
FORBRUGERSTYRELSEN UDTALTE, AT EN STILLINGTAGEN TIL DEN KONKRETE TVIST MÅ ANSES FOR UEGNET TIL BEHANDLING I FORBRUGERKLAGENÆVNET, DA DE JURIDISKE PROBLEMER OMKRING FORTOLKNING AF OPHAVSRETSLOVENS § 11a MÅTTE BETRAGTES SOM TVIVLSOMME OG UAFKLAREDE.
DER BLEV DERFOR TRUFFET AFGØRELSE OM, AT BEHANDLING AF DEN KONKRETE TVIST VAR UEGNET, JF.
 FORBRUGERKLAGENÆVNSLOVENS § 7, STK. 1.
