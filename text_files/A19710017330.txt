 VI FREDERIK DEN NIENDE, af Guds Nåde Konge til Danmark, de  

 Venders og Goters, Hertug til Slesvig, Holsten, Stormarn, Ditmarsken,  

 Lauenborg og Oldenborg, gør vitterligt: Folketinget har vedtaget og Vi ved  

 Vort samtykke stadfæstet følgende lov:
Kongelig udnævnelse § 1 Tjenestemænd i staten og folkekirken, der ansættes i nedennævnte  

 stillinger, udnævnes af kongen:
§ 2 Kongelig udnævnelse i de i § 1 nævnte stillinger sker kun ved varig  

 ansættelse og ved åremålsansættelse.
§ 3 Ministeren for statens lønnings- og pensionsvæsen bestemmer efter  

 indhentet udtalelse fra lønningsrådet, hvorvidt ansættelse i nyoprettede  

 tjenestemandsstillinger skal ske ved kongelig udnævnelse.
 Åremålsansættelse.
§ 4 Ansættelse som tjenestemand på åremål i staten, folkeskolen eller  

 folkekirken vil kunne finde sted såvel af personer, der allerede er ansat som  

 tjenestemænd i staten, folkeskolen og folkekirken, som af andre.
§ 5 Bestemmelse om, hvilke stillinger der kan besættes på åremål, træffes for  

 bestående stillingers vedkommende af den pågældende minister og for  

 nyoprettede stillingers vedkommende af finansministeren.
I begge tilfælde  

 træffes bestemmelsen efter indhentet udtalelse fra lønningsrådet.
§ 6 Åremålsansættelse sker for et tidsrum af mellem 3 og 6 år.  

 Åremålsansættelsen kan forlænges for en periode af indtil 3 år.
Genansættelse  

 kan finde sted.
§ 7 Løn- og andre ansættelsesvilkår fastsættes i overensstemmelse med reglerne  

 i § 45 i tjenestemandsloven af 1969 og på grundlag af lønrammer og tillæg i  

 lønnings- og klassificeringsloven af 1969 med senere ændringer.
 Stk. 2.  En varigt ansat tjenestemand i staten,  

 folkeskolen eller folkekirken, som efter en åremålsansættelses udløb eller  

 ophør af anden ham utilregnelig årsag genindtræder i den tidligere  

 ansættelse, placeres med samme løn og tillæg, som ville være opnået, såfremt  

 tjenesten i den varige ansættelse var fortsat uden afbrydelse.
 Stk. 3.  Lønvilkårene ved genindtræden i varig  

 ansættelse fastsættes i øvrigt i overensstemmelse med reglerne i stk. 1.
§ 8 Egenpension til en varigt ansat tjenestemand, der har eller har haft  

 ansættelse på åremål, fastsættes i overensstemmelse med § 6 i lov om  

 tjenestemandspension på grundlag af den under den varige ansættelse opnåede  

 pensionsgivende lønningsindtægt, jfr. nærværende lovs § 7, stk. 2, og forøges  

 med et pensionstillæg, der for hvert års tjeneste i åremålsstilling udgør 2,7  

 pct. af højeste egenpension fra en stilling i åremålsstillingens lønramme.  

 Den samlede pension kan dog ikke overstige den pension, der ville være opnået  

 ved pensionering fra en stilling med samme lønmæssige placering som  

 åremålsstillingen.
 Stk. 2.  Pensionstillæg efter stk. 1 indgår i det beløb,  

 hvoraf ægtefællepension beregnes.
§ 9 For personer, der ikke forud for ansættelse i åremålsstilling er ansat som  

 tjenestemænd, kan ministeren for statens lønnings- og pensionsvæsen efter  

 indhentet udtalelse fra lønningsrådet bestemme, at pensionsalderen forhøjes  

 med indtil det dobbelte af åremålsansættelsens længde, og at hvert tjenesteår  

 i åremålsstilling indgår i pensionsalderen med indtil 2 år.
§ 10 Egenpension til de i nærværende lovs § 9 omhandlede åremålsansatte  

 tjenestemænd udbetales fra den første i måneden efter det fyldte 60. år  

 eller, hvis ansættelsen vedvarer efter dette tidspunkt, fra  

 åremålsansættelsens ophør.
 Stk. 2.  Ministeren for statens lønnings- og  

 pensionsvæsen kan dog tillade, at egenpension udbetales før det fyldte 60.  

 år, såfremt den berettigede efter åremålsansættelsens ophør bliver  

 erhvervsudygtig af helbredsmæssige årsager, eller hvis forholdene i øvrigt  

 taler derfor.
 Stk. 3.  Bestemmelsen i § 6, stk. 2, i lov om  

 tjenestemandspension finder ikke anvendelse ved udbetaling af pension efter  

 stk. 1-2.
 Ikrafttrædelses- og overgangsbestemmelser.
§ 11 Loven træder i kraft den 1. juni 1971.
 Stk. 2.  For personer, som forud for lovens ikrafttræden  

 har været konstitueret i åremålsstilling, medregnes konstitutionstiden i  

 åremålsansættelsen.
 Stk. 3.  Ved lovens ikrafttræden bortfalder eller ændres  

 følgende lovbestemmelser:
 § 7  i lov nr. 291 af 18. juni 1969 om tjenestemænd i  

 staten, folkeskolen og folkekirken bortfalder.
 I § 7, stk. 1, 2. pkt., i lov nr. 44 af 9. februar 1970 om styrelsen af  

 kommunernes skolevæsen og af virksomhed efter lov om fritidsundervisning m.  

 v. ændres »og skoleinspektør besættes af kongen« til:  

 »skoleinspektør og ungdomsskoleinspektør besættes af  

 undervisningsministeren«.
 I § 7, stk. 3, 2. pkt., i samme lov udgår »for ledere, der har  

 kongelig udnævnelse, dog af kongen«.
 I § 40, stk. 3, 2. pkt., i samme lov ændres »kongen« til:  

 »undervisningsministeren«.
 I § 50, stk. 2, 1. pkt., i samme lov ændres »kongen« til:  

 »undervisningsministeren«.
 I § 34, stk. 2, i lov om menighedsråd, jfr. bekendtgørelse nr. 343 af 26.  

 juni 1970, ændres »førend indstilling gøres til kongen« til:  

 »forinden udnævnelse finder sted«.
 I § 41, stk. 1, i samme lov ændres »efter det foreliggende vil bringe  

 i forslag ved embedets besættelse« til: »vil udnævne«, og  

 »indstilles til at modtage kongelig udnævnelse eller for faste  

 hjælpepræsters vedkommende have ansættelsesbrevet udfærdiget i  

 ministeriet« ændres til: »udnævnes«.
 I § 41, stk. 2, i samme lov udgår »ved indstilling til kongen«.
 I § 42, stk. 1, 5. pkt., i samme lov ændres »indstille den pågældende  

 til udnævnelse af kongen eller for faste hjælpepræsters vedkommende meddele  

 ham ansættelsesbrev« til: »udnævne den pågældende«.
 I § 43, stk. 1, 1. pkt., i samme lov ændres »indstille den pågældende  

 til at anerkendes« til: »ansætte den pågældende«.
 Givet på Christiansborg slot, den 28.  

 april 1971.
 Under Vor Kongelige Hånd og Segl.
 FREDERIK R.
/Aage Hastrup Bilag.
 Følgende stillinger, der i lønnings- og klassifiseringsloven af 1969  

 er Klassificeret i lønrammerne 29-35, vil efter § 1, nr. 2, fremtidig blive  

 forbundet med kongelig udnævnelse.
 § 12.  Forsvarsministeriet.
 Oberstløjtnanter/kommandørkaptajner.
 Distriktsledere af 1. grad og korpschefer i hjemmeværnet.
 Bestyreren af redningsvæsenet.
 § 13.  Finansministeriet.
 Amtsforvaltere.
 § 14.  Justitsministeriet.
 Redaktøren af Statstidende og Lov- og Ministerialtidende.
 § 15.  Indenrigsministeriet.
 Kolonnechefer i civilforsvaret.
 Hospitalsinspektører.
 § 17.  Socialministeriet.
 Forstandere.
 § 21.  Handelsministeriet.
 Mønstringschefen i København.
 Forstandere.
 § 22.  Ministeriet for offentlige arbejder.
 Stationsforstandere.
 Driftsbestyrer for Postautomobilerne i København.
 Postmestre.
 Jernbanepostmestre.
 Telegrafbestyrere.
 § 23.  Landbrugsministeriet.
 Forstandere.
 § 26.  Undervisningsministeriet.
 Overbibliotekar ved statens pædagogiske studiesamling.
 Forstandere.
 § 27.  Ministeriet for kulturelle anliggender.
 Landsarkivar ved rigsarkivet.
 Overarkivar ved erhvervsarkivet.
