A.14 Aktiv forædling A.14.1 Suspensionsordning A.14.2 Tilbagebetalingsordning A.14.3 EF-bevilling til aktiv forædling A.14.4 Betingelser for bevillingsudstedelse A.14.5 De økonomiske forudsætninger A.14.6 Genudførselsfrist A.14.7 Udbytte og materialeforbrug A.14.8 Begrænsninger A.14.9 Eksportrestitution A.14.10 Særlige ordninger A.14.11 Varers toldmæssig status A.14.12 Procedurer Formål I den internationale samhandel anvender mange virksomheder i EF varer fra  

 ikke-EF-lande.
 For at disse virksomheder forsyningsmæssigt kan stilles på lige fod med  

 virksomheder i ikke-EF-lande, der fremstiller tilsvarende varer, og for at  

 fremme EF-virksomhedernes udførsel, er det vigtigt at give disse virksomheder  

 mulighed for at skaffe råvarerne på samme vilkår som virksomhederne udenfor  

 EF.
 Aktiv forædling er en ordning for told- og momsfritagelse for råvarer,  

 materialer og hjælpestoffer, der indføres fra ikke-EF-lande til forarbejdning  

 i EF, og som derefter reeksporteres.
Ordningen kan i princippet anvendes for alle varer.
Det er en betingelse,  

 at den bidrager til at skabe de mest gunstige vilkår for eksport af  

 forædlingsprodukter, samtidig med at væsentlige interesser hos producenter i  

 EF ikke krænkes, se i øvrigt om økonomiske forudsætninger A.14.5.
En bevilling til aktiv forædling kan anvendes i hele EF, se nærmere om  

 EF-bevillinger A.19.3 og A.14.3. Derfor kan ikke alene en dansk told- og  

 skatteregion være involveret i et bevillingsforhold, men også en  

 toldmyndighed i en anden medlemsland.
I disse tilfælde bruges vendingen told-  

 og skatteregion eller toldsted.
Det legale grundlag Reglerne om aktiv forædling findes i toldkodeksens artikel 114-129,  

 gennemførelsesbestemmelsernes artikel 549-649 og momslovens § 29, stk. 1.
 Der findes to ordninger, hvorefter toldfritagelsen kan opnås, nemlig en  

 suspensionsordning og en tilbagebetalingsordning.
Når der ansøges om bevilling til aktiv forædling, skal ansøgeren angive  

 hvilken af de to ordninger, der ønskes benyttet.
Der er dog visse  

 begrænsninger for anvendelsen af tilbagebetalingsordningen se A.14.2.
 Nedennævnte skema viser forskellen på de to aktive forædlingsordninger.
A.14.1 Suspensionsordning TK art. 114 og GB art. 573-599 og 607 Suspensionsordningen anvendes, når der foreligger en konkret hensigt om at  

 genudføre forædlingsprodukterne fra EF's toldområde.
 Ved indførsel af varer under denne ordning suspenderes det told- og  

 momsbeløb, der er på de indførte varer, dvs. at dette beløb ikke opkræves i  

 første omgang.
TK art. 114 stk. 1 litra a Ordningen kan også anvendes i tilfælde, hvor der ikke skal betales told-  

 eller moms ved varernes indførsel, såfremt der er handelspolitiske  

 foranstaltninger på varerne, fx import- eller eksportforbud.
 Anvendes suspensionsordningen, skal der ikke ved varernes indførsel  

 afgives:
- indførselslicens, - indførselscertifikat, - indførselsbevilling, - oprindelsesdokumentation.
Sikkerhedsstillelse Der stilles sikkerhed for det suspenderede told og moms, fx i form af en  

 bankgaranti.
Sikkerheden skal være af en størrelse, der mindst svarer til  

 tolden og momsen af endnu ikke genudførte varer.
 Sikkerhedsstillelsen kan frigives når bevillingshaveren over for told- og  

 skatteregionen har dokumenteret, at de indførte varer er anvendt til  

 fremstilling af forædlingsprodukter, som er udført til ikke-EF-lande, eller  

 som er overgået til en anden tilladt ordning fx oplagt på toldoplag eller  

 oplagt i en frizone.
 Der stilles normalt ikke sikkerhed for told- og moms for varer, der  

 indføres til reparation.
Varernes toldmæssige stilling Varer, der er indført under suspensionsordningen eller  

 forædlingsprodukter, der er fremstillet heraf, er ikke i fri omsætning i EF.  

 Varerne kan ikke afsættes i EF, før de er overført til fri omsætning i  

 forbindelse med en fortoldning.
 Varerne kan overføres til fri omsætning, hvis bevillingshaveren erklærer,  

 at det ikke har været muligt at gennemføre de påtænkte eller planlagte  

 eksportforretninger.
 Hvis indførselsvarerne, på det tidspunkt hvor de blev angivet til aktiv  

 forædling, opfyldte betingelserne for at få præferencetoldbehandling som led  

 i toldkontingenter eller importlofter, kan disse varer opnå den  

 præferencetoldbehandling, som er gældende for tilsvarende varer på det  

 tidspunkt hvor angivelsen om overgang til fri omsætning godkendes.
A.14.2 Tilbagebetalingsordning TK art. 114 og 124 og GB art. 551 og 624-643 Tilbagebetalingsordningen kan finde anvendelse på alle varer, bortset fra  

 varer, der på det tidspunkt, hvor varerne angives til fri omsætning:
- er underlagt kvantitative importrestriktioner, - kan blive omfattet af en toldpræferenceordning eller autonome  

 suspensionsforanstaltninger inden for kontingenter eller fordelte  

 importlofter, Ved autonome suspensionsforanstaltninger forstås adgang til indførsel af  

 toldfri eller toldnedsatte varer, der ikke eller ikke i tilstrækkeligt omfang  

 produceres i EF.
De autonome toldkontingentordninger er omtalt i  

 Brugstariffens bilag 4.19.
- er pålagt landbrugimportafgifter eller andre importafgifter, der  

 fastsættes som led i den fælles landbrugspolitik eller i de særordninger, der  

 anvendes på varer, som frembringes ved forarbejdning af landbrugsprodukter, - hvis der er fastsat eksportrestitution for forædlingsprodukterne.
Når varer indføres under tilbagebetalingsordningen, skal der betales told  

 og moms herunder antidumpingtold.
Eventuelle særlige indførselsbestemmelser  

 skal opfyldes i forbindelse med fortoldningen fx fremlæggelse af  

 indførselscertifikat, se A.5. Varen er herefter i fri omsætning i EF.
 Det betalte toldbeløb kan godtgøres, når det overfor told- og  

 skatteregionen dokumenteres, at de indførte varer er anvendt til fremstilling  

 af forædlingsprodukter, som er udført til ikke-EF-lande, eller som er  

 overgået til en af de bestemmelser, som er omhandlet i toldkodeksens artikel  

 128, fx toldoplag og frizoner, se A.12 og A.13.
 Varer under tilbagebetalingsordningen udføres som ikke-EF-varer.
A.14.3 EF-bevilling til aktiv forædling Bestemmelserne om udstedelse af en EF-bevilling findes i indledningen, se  

 A.19.3.
 Ansøgningen om en EF-bevilling skal indeholde alle oplysninger om  

 forædlingsprocessernes forløb og om de nøjagtige steder, hvor disse processer  

 forventes gennemført.
En EF-bevilling kan også udstedes, når ansøgeren i ansøgningen har  

 angivet, at varerne vil blive solgt til en navngiven køber mellem to  

 forædlingsprocesser.
Den navngivne køber af varerne optræder over for told-  

 og skatteregionen som en forarbejder, der handler på bevillingshaverens  

 vegne, idet han ved købet af varerne har påtaget sig at forarbejde dem på den  

 måde, der er angivet i bevillingen.
 Hvis en transaktion ikke er angivet i ansøgningen, omfatter EF-bevillingen  

 ikke dette forhold.
 Ansøgningen skal indgives til den told- og skatteregion eller det toldsted  

 i det øvrige EF, hvor den første forædlingsproces skal udføres.
A.14.4 Betingelser for bevillingsudstedelse TK art. 117 Bevilling kan kun meddeles:
1 til personer, der er etableret i EF, 2 når indførselsvarerne kan identificeres i forædlingsprodukterne.
Hvis  

 der anvendes ækvivalente varer, skal det kunne kontrolleres, at de for de  

 ækvivalente varer fastsatte betingelser er opfyldt, se A.14.10, 3 når ordningen for aktiv forædling kan bidrage til at tilvejebringe de  

 bedste vilkår for udførslen af forædlingsprodukterne, uden at  

 EF-producenternes væsentlige interesser berøres, se A.14.5 vedrørende  

 økonomiske forudsætninger.
Forenklet bevillingsudstedelse GB art. 568 I særlige situationer, fx ved varers indførsel til lønforarbejdning for  

 udenlandsk regning, reparation mv., jf artikel 552, stk. 1, litra a i  

 gennemførelsesbestemmelserne er der mulighed for forenklet  

 bevillingsudstedelse, se A.19.1.
 Ud over de sædvanlige oplysninger skal enhedsdokumentets rubrik 44, se  

 bilag 5, indeholde følgende oplysninger:
- navn eller firmanavn samt adressen på bevillingsansøgeren, - forarbejderens navn eller firmanavn samt adresse, når det drejer sig om  

 en anden person end ansøgeren, - forædlingsprocessens art, - forædlingsprodukternes handelsbetegnelse og/eller tekniske betegnelse, - udbyttesatsen eller, i givet fald, fastsættelsesmåden for denne sats, - den påregnede genudførselsfrist, - det sted, hvor forædlingsprocessen påtænkes gennemført.
 Ækvivalensordningen, se A.14.10.1, og de forenklede procedurer kan ikke  

 benyttes samtidig med forenklet bevillingsudstedelse.
A.14.5 De økonomiske forudsætninger GB art. 552 Ansøgeren skal for hver vareart, der skal indføres, begrunde  

 nødvendigheden af at anvende varer fra ikke-EF-lande.
For de enkelte  

 begrundelser er der foreskrevet særlige koder, EF-koder.
 Nedenfor er anført yderligere bemærkninger til nogle af EF-koderne.
 - 6201: Ved lønforarbejdning forstås enhver forædling, der udføres efter  

 forskrifter fra en uden for EF's toldområde etableret ordregiver og for  

 dennes regning og i almindelighed alene mod betaling af udgifterne ved  

 forarbejdning af indførselsvarerne.
 - 6202: Ved varer uden erhvervsmæssig karakter forstås fx varer, hvis  

 indførsel under den pågældende toldprocedure har lejlighedsvis karakter.
 - 6302: Forædlingsprocesser, der kan udføres som sædvanlige behandlinger,  

 der tjener til at sikre varernes bevarelse, forbedre deres udseende eller  

 handelskvalitet eller at forberede deres distribution eller videresalg.
 - 6101: Når varer, der svarer til de varer, der skal gennemgå  

 forædlingsprocesserne, ikke fremstilles i EF.
 Ved tilsvarende varer forstås varer, der henhører under samme ottecifrede  

 varekode i Brugstariffen, og som har samme handelskvalitet og tekniske  

 egenskaber, vurderet på baggrund af de forædlingsprodukter, der skal  

 fremstilles.
 - 6102: Når tilsvarende varer ikke fremstilles i EF i tilstrækkelig  

 mængde.
- 6103: Når tilsvarende varer ikke kan stilles til rådighed for ansøgeren  

 inden for rimelige frister af producenter etableret i EF.
Fristerne anses  

 ikke for rimelige, hvis producenterne ikke er i stand til at stille  

 tilsvarende varer til rådighed for forarbejderen inden for den frist, der er  

 nødvendig, for at den påtænkte transaktion kan gennemføres, skønt de rettidig  

 er blevet anmodet herom.
 - 6104: Når tilsvarende varer er til rådighed i EF, men ikke kan anvendes  

 fordi prisen gør det økonomisk umuligt at gennemføre den påtænkte  

 transaktion.
 For at vurdere, hvorvidt prisen på de tilsvarende varer, der fremstilles i  

 EF, gør det økonomisk umuligt at gennemføre den påtænkte transaktion, tages  

 der bl.a. hensyn til de i EF fremstillede varers indvirkning på  

 forædlingsproduktets kostpris, og dermed på afsætningen af produktet i lande  

 uden for EF, på grundlag af:
 - dels prisen på den ufortoldede vare, der skal gennemgå  

 forædlingsprocesserne, og prisen på tilsvarende varer, som fremstilles inden  

 for EF, med fradrag af de interne afgifter, som er tilbagebetalt, eller som  

 skal tilbagebetales ved udførsel, og under hensyntagen til de restitutioner  

 og andre beløb, som er fastsat inden for rammerne af den fælles  

 landbrugspolitik.
 Ved ovennævnte prissammenligning tages der ligeledes hensyn til  

 salgsbetingelserne og de påtænkte leveringsbetingelser for  

 fællesskabsvarerne.
 - dels den pris som kan opnås for forædlingsproduktet i lande uden for EF,  

 ud fra handelskorrespondancen eller andre oplysninger.
 - 7001: Bevillingsansøgeren forpligter sig til inden for det ansøgte  

 tidsrum at dække 80% af sit samlede behov med tilsvarende varer, der er  

 fremstillet i EF, inklusiv eventuel egenproduktion.
Anvendelsen af denne bestemmelse er betinget af, at bevillingsansøgeren  

 godtgør over for told- og skatteregionen, at de planlagte forsyninger af  

 varer fremstillet i EF med rimelighed kan forventes at finde sted.
Denne  

 dokumentation, som skal vedlægges bevillingsansøgningen, kan fx være kopier  

 af handelsdokumenter eller administrative dokumenter vedrørende forsyninger i  

 en tidligere vejledende periode eller vedrørende ordrer eller overslag over  

 forsyninger for det på gældende tidsrum.
 Told- og skatteregionen efterprøver rigtigheden af denne procentdel ved  

 udløbet af det ansøgte tidsrum.
 Denne kode anvendes ikke på varer, der er omfattet af Rom-traktatens bilag  

 II.
- 6303: Successive bevillinger.
Denne kode anvendes når  

 forædlingsprocesserne skal gennemføres successivt i en eller flere  

 medlemsstater på grundlag af en indførselsvare, der allerede er omfattet af  

 en bevilling.
GB art. 553 - 8000: Mener ansøgeren i ekstraordinære tilfælde, at de økonomiske  

 forudsætninger er opfyldt af andre grunde, anføres disse grunde i  

 ansøgningen.
Hvis told- og skatteregionen ligeledes anser, at de økonomiske  

 forudsætninger i dette tilfælde er opfyldt, kan der udstedes bevilling for en  

 begrænset periode, der ikke kan overstige 9 måneder.
GB art. 554 I forbindelse med undersøgelsen af de økonomiske forudsætninger betragtes  

 det ikke som grundlag i sig selv for meddelelse af bevilling, at:
- EF-producenten af tilsvarende varer, som kan anvendes i  

 forædlingsprocessen, er en konkurrerende virksomhed til den person, som  

 ansøger om bevilling til aktiv forædling, - disse varer kun fremstilles i en enkelt virksomhed i EF.
Dokumentation Ansøgeren skal i sin ansøgning kunne dokumentere, at de økonomiske  

 betingelser kan anses for opfyldt, eventuelt i form af skriftlig  

 korrespondance eller lignende.
Undtagelser fra de økonomiske forudsætninger Selv om de økonomiske forudsætninger kan betragtes som værende opfyldt,  

 kan der opstå situationer, hvor det påvises, at anvendelsen af proceduren for  

 visse industrivarer berører EF-producenternes væsentlige interesser.
 Dokumentation for at EF-producenternes væsentlige interesser berøres kan  

 forelægges EF-Kommissionen via told- og skatteregionen.
Mejeriprodukter De økonomiske forudsætninger anses ikke for opfyldt for mejeriprodukter,  

 hvis de indførte varer ikke overholder de fastsatte minimumspriser i GATT.
Hård hvede De økonomiske forudsætninger anses for at være til stede for så vidt angår  

 hård hvede henhørende under position 1001.10.90, hvis den aktive forædling  

 består i forarbejdning af hård hvede til pastaprodukter, position 1902.11.00  

 og 1902.19, der skal udføres til USA med henblik på der at overgå til frit  

 forbrug, jf.
EF-forordning nr. 2656/87 af 1.september 1987.
 De Kanariske Øer m.m.
TK art. 173 De økonomiske forudsætninger skal ikke undersøges, når  

 forædlingsaktiviteterne finder sted i Hamburgs gamle frihavn og i frizonerne  

 på De Kanariske Øer, Azorerne, Madeira og De Franske Oversøiske  

 Departementer.
A.14.6 Genudførselsfrist GB art. 559-565 Genudførselsfristen er den frist inden for hvilken, forædlingsprodukterne  

 skal være udført eller overgået til en anden tilladt toldprocedure.
Fristen  

 løber fra den dato, hvor de anvendte indførselsvarer blev angivet under  

 ordningen.
 For de forskellige kategorier af forædlingsprodukter skal der i  

 bevillingen fastsættes individuelle genudførselsfrister.
Fristerne fastsættes af told- og skatteregionen.
Ved fastsættelsen af  

 fristerne tages hensyn til det tidsrum, der er nødvendigt til gennemførelsen  

 af forarbejdningen samt til afsætning af forædlingsprodukterne.
 Ansøgningen om aktiv forædling må derfor for hver kategori af  

 forædlingsprodukter indeholde oplysning om det nødvendige tidsrum i måneder.
Landbrugsvarer GB art. 560, stk. 1 For de landbrugsvarer, som er omfattet af artikel 1 i Rådets forordning  

 nr. 565/80, fx kød, korn og sukker, kan genudførselsfristen ikke overstige 6  

 måneder, såfremt disse produkter skal genudføres i form af forarbejdede varer  

 eller i form af de i artikel 2, litra b eller c i nævnte forordning  

 omhandlede varer.
Mejeriprodukter GB art. 560, stk. 2 For de mejeriprodukter, der er omhandlet i artikel 1 i Rådets forordning  

 nr. 804/68 og som er bestemt til fremstilling af produkter der er omhandlet i  

 nævnte artikel, eller af varer, der er opført i bilaget til nævnte  

 forordning, kan genudførselsfristen dog ikke overstige 4 måneder.
Fristerne for indførsel af kompenserende varer i forbindelse med  

 forudgående udførsel er omtalt under afsnittet forudgående udførsel, se  

 A.14.10.2 A.14.7 Udbytte og materialeforbrug TK art.114 og 119, GB art. 566 og 567 Udbyttesatsen defineres som den mængde eller den procentdel  

 forædlingsprodukter, der fremkommer ved forarbejdning af en bestemt mængde  

 indførte varer.
 Satsen fastsættes at told- og skatteregionen på grundlag af  

 produktionsoplysninger, der skal fremgå af bevillingshaverens/forarbejderens  

 regnskaber.
 Forinden varernes indførsel til forædling må der afgives en  

 udbytteanmeldelse eller en anmeldelse over materialeforbrug, der kan danne  

 grundlag for den senere anmodning om tilbagebetaling eller nedskrivning af  

 sikkerhedsstillelse.
Udbytteanmeldelse afgives, når forædlingsprodukter fremkommer ved  

 forarbejdning af én indført vare.
Anmeldelsen skal indeholde oplysning  

 om arten og mængden af de forskellige forædlingsprodukter, der fremkommer ved  

 forarbejdning af en bestemt mængde indførte materialer.
Fx: 1 tons indført  

 træ forarbejdes til 14 borde, 12 stole og 4 reoler.
Fremkommer forædlingsprodukter i forskellige kvaliteter anføres mængden af  

 hver af disse.
Anmeldelsen skal også indeholde oplysninger om eventuelle  

 fremkomne bi- og listeprodukter, dvs. produkter, der er anført i bilag 30.
Såfremt forædlingsproduktet er fremkommet ved forarbejdning af flere  

 varer, afgives der anmeldelse over materialeforbruget.
Anmeldelsen skal for  

 hvert færdigt produkt indeholde angivelse om arten af de indførte materialer,  

 der medgår til fremstilling af en bestemt mængde forædlingsprodukter.
Fx: Til  

 forarbejdning af 1 skjorte medgår 3 meter stof, 10 knapper og 10 meter tråd.  

 Fremkommer der biprodukter og/eller listeprodukter angives mængden af disse.
 I de tilfælde, hvor der ved forædlingen af en indført vare fremkommer et  

 mellemprodukt, der sammen med andre materialer forarbejdes til det endelige  

 forædlingsprodukt, afgives kombinerede anmeldelser, dvs. udbytteanmeldelse  

 suppleret med anmeldelse over materialeforbruget.
Ved forarbejdning af visse landbrugsprodukter anvendes faste  

 udbyttesatser, se bilag 31. Hvis forædlingsprocesserne vedrører sådanne  

 indførselsvarer, der er anført i kolonne 1 i bilaget, og resulterer i  

 opnåelse af de i kolonne 3 og 4 omhandlede forædlingsprodukter, anvendes  

 disse faste udbyttesatser.
Det er dog en betingelse, at de indførte varer er  

 af sund, sædvanlig handelsmæssig kvalitet.
I modsat fald anvendes de ovenfor  

 nævnte anmeldelser om udbytte/materialeforbrug.
A.14.8 Begrænsninger EF's aftaler med EFTA-landene, Færøerne og Israel Der kan som hovedregel ikke indrømmes aktiv forædling for varer, der  

 anvendes til fremstilling af forædlingsprodukter, der udføres til  

 EFTA-landene, Færøerne eller Israel, og for hvilke der er opnået eller kan  

 forventes opnået toldpræference i indførselslandet, dvs. i tilfælde, hvor der  

 enten i forbindelse med udførslen af forædlingsprodukterne eller  

 efterfølgende er udstedt oprindelsesdokumentation.
Denne begrænsning skyldes, at indrømmelse af toldfritagelse for varer, der  

 er anvendt til fremstillingen af en given eksportvare ville favorisere  

 EF-landenes producenter i forhold til producenter af en tilsvarende vare i  

 importlandet.
Dette skyldes, at disse producenter ikke ville være i stand til  

 at basere produktionen på toldfritagne varer.
 I efterfølgende tilfælde kan aktiv forædling dog indrømmes, uanset at der  

 eventuelt kan opnås toldpræference i indførselslandet:
- ved udførsel af forædlingsprodukter, til hvis fremstilling der er  

 anvendt varer, der falder uden for det vareområde, der er  

 præferenceberettiget i henhold til EF's frihandelsaftaler med EFTA-landene,  

 Færøerne eller Israel, - ved udførsel af forædlingsprodukter, til hvis fremstilling der er  

 anvendt varer, som har oprindelse i EF eller i EFTA-landene respektive  

 Færøerne eller Israel, og som ved deres indførsel fra et EFTA-land respektive  

 Færøerne og Israel har opnået toldpræference.
Der vil kunne indrømmes aktiv forædling i alle tilfælde, hvor der ikke  

 opnås præferencetoldbehandling i indførselslandet.
En sådan situation kan fx  

 foreligge, hvis en virksomhed anser den økonomiske fordel ved at opnå  

 præferencetoldbehandling i indførselslandet for mindre end ved at opnå aktiv  

 forædling her i landet, og derfor undlader at udstede  

 oprindelsesdokumentation.
EF's aftaler med EFTA-landene, Færøerne og Israel omfatter ikke  

 landbrugsimportafgifter.
Der kan derfor indrømmes aktiv forædling for varer,  

 der ved indførslen alene er belagt med landbrugsimportafgifter.
For  

 landbrugsprodukter, der eksempelvis i Brugstariffen er belagt med såvel told  

 som landbrugsimportafgift, vil der kunne indrømmes aktiv forædling med hensyn  

 til den ved indførslen suspenderede landbrugsimportafgift, uanset at der  

 udstedes oprindelsesdokumentation.
A.14.9 Eksportrestitution Landbrugsprodukter, der efter deres art vil kunne være berettiget til  

 eksportrestitution, skal være i fri omsætning i EF for at der kan ydes  

 eksportrestitution, se EF-Direktoratets eksportørvejledning.
 Der kan derfor ikke ydes eksportrestitution for landbrugsprodukter, der er  

 indført under ordningen for aktiv forædling, eller for forædlingsprodukterne.
 Dog kan der ydes eksportrestitution for landbrugsprodukter, der er  

 indarbejdet i forædlingsprodukter, når landbrugsprodukterne hidrører fra fri  

 omsætning og bl.a. er omfattet af ordningen for sammensatte varer, se  

 EF-Direktoratets EKSPORTØRVEJLEDNING og artikel 8 i EF-forordning nr.  

 3665/87.
 I tilfælde af begrænsninger med hensyn til eksportrestitution vil  

 bevillingen indeholde et krav om afgivelse af en særlig erklæring i  

 afslutningsopgørelsen, se A.14.2.2.
A.14.10 Særlige ordninger Efter ansøgning kan virksomheden få tilladelse til at anvende EF-varer til  

 aktiv forædling.
 Virksomheden kan også få tilladelse til aktiv forædling i toldoplag,  

 frilagre eller frizoner.
A.14.10.1 Ækvivalens Ækvivalensordningen er en ordning, hvorefter varer under aktiv forædling  

 kan erstattes af varer, der er i fri omsætning under forudsætning af, at de  

 kan betragtes som ækvivalente med varerne under aktiv forædling.
 Varerne, som man anvender i stedet for forædlingsvarerne, kan fx være:
- importerede varer fra samme leverandør, hvor varerne er i fri omsætning, - importerede varer fra andre leverandører, hvor varerne er i fri  

 omsætning, - varer fra EF, som allerede er i fri omsætning.
Ordningen tjener til lettelse af kravene til virksomhedernes oplagring, da  

 de ikke behøver at opbevare varer under aktiv forædling og fællesskabsvarer  

 separat.
Det er en forudsætning at varerne rent faktisk er ækvivalente, se  

 nedenfor.
Ækvivalente varer TK art. 115 og GB art. 549 og 569-571 For at to varer kan betragtes som ækvivalente skal følgende betingelser  

 være opfyldt:
1. varerne skal høre under samme ottecifrede kode i Brugstariffen, 2. varerne skal være af samme handelsmæssige kvalitet, 3. varerne skal have samme tekniske egenskaber som de indførte varer.
Ækvivalensordningen kan kun anvendes, når der er givet tilladelse hertil i  

 bevillingen.
I denne anføres, hvilke kontrolforanstaltninger, der er truffet  

 for at sikre, at bestemmelserne overholdes.
 Hvis bevillingshaveren ikke har tilladelse til at anvende  

 ækvivalensordningen i en allerede udstedt bevilling, kan bevillingshaveren  

 efterfølgende anmode om, at bevillingen udvides til også at omfatte denne  

 ordning.
Ækvivalente varer på et fremskredet fremstillingsstadium GB art. 570 Der kan gives tilladelse til, at de ækvivalente varer kan være på et mere  

 fremskredet fremstillingsstadium end indførselsvarerne.
Dette forudsætter, at  

 den overvejende del af forædlingsprocessen, som de ækvivalente varer  

 gennemgår, sker i bevillingshaverens virksomhed, eller i den virksomhed, hvor  

 den pågældende forarbejdning foretages for dennes regning.
Det er en  

 betingelse, at varerne på et tidligere fremstillingsstadium har foreligget i  

 en sådan form, at de ville have været ækvivalente med indførselsvarerne.
Særregler for ækvivalens For ris, hvede og sukker gælder særlige bestemmelser, se bilag 32.
 For hvede, der anvendes til fremstilling af pastaprodukter under varekode  

 1902.11.00 og 1902.19.00, som udføres til USA gælder særlige bestemmelser, se  

 EF-forordninger nr. 2943/87, 2656/87 og 2657/87.
 For levende dyr gælder, at disse med visse undtagelser ikke kan omfattes  

 af ækvivalensordningen, da det ikke er muligt at kontrollere, om de  

 betingelser, der er fastsat for ækvivalente varer, er opfyldt.
 Nærmere oplysninger fås hos told- og skatteregionen.
A.14.10.2 Forudgående udførsel TK art. 115 og GB art. 549 h og 572 I forbindelse med suspensionsordningen kan en ordning med forudgående  

 udførsel anvendes for ækvivalente varer.
Efter ordningen kan  

 forædlingsprodukter, der er fremstillet af ækvivalente varer, eksporteres før  

 varer indføres til aktiv forædling.
Formål Ordningen kan især finde anvendelse i tilfælde, hvor virksomheden har  

 modtaget en hastende eksportordre.
I disse tilfælde muliggør ordningen, at  

 der kan eksporteres efter proceduren for aktiv forædling i tilfælde, hvor  

 virksomheden af forskellige grunde ikke kan afvente indførsel af varer til  

 fremstilling af de pågældende forædlingsprodukter, men hvor virksomheden er i  

 besiddelse af forædlingsprodukter fremstillet af ækvivalente varer.
Beskrivelse Efter at forædlingsprodukterne er udført, skal virksomheden indenfor en  

 vis frist, se nedenfor, indføre kompenserende varer.
Ved indførslen af de  

 kompenserende varer gives der told og momsfritagelse efter proceduren for  

 aktiv forædling.
Er varerne indført inden den nævnte frist, kan de frit  

 anvendes af virksomheden.
Indførselsfrister GB art. 561 Fristen for indførslen af de kompenserende varer fastsættes under hensyn  

 til den tid, der er nødvendig for forsyningen med indførselsvarerne og disses  

 transport til Danmark.
 Fristen løber fra datoen for angivelse af forædlingsprodukterne til  

 udførsel.
 Fristen kan dog ikke overstige:
- 3 måneder for varer, der er omfattet af en prisreguleringsordning, Inden for dette område falder i almindelighed alle varer, der er pålagt  

 landbrugsimportafgifter.
Endvidere har udvalget for toldprocedurer af  

 økonomisk betydning fastslået, at fisk og krebsdyr også er omfattet af denne  

 ordning.
- gyldighedsperioden for en importlicens, der er udstedt i henhold til  

 Kommissionens forordning (EØF) 2630/81 for råsukker henhørende under position  

 1701.11 eller 1701.12, - 6 måneder for alle andre varer.
Såfremt bevillingshaveren fremsætter  

 behørigt begrundet anmodning herom, kan fristen dog forlænges, men den  

 samlede frist kan ikke overstige 12 måneder.
Betingelser Anvendelsen af proceduren for forudgående udførsel er betinget af, at der  

 foreligger tilladelse hertil inden forædlingsprodukterne udføres.
 Ansøger skal kunne dokumentere, at fordelen ved ordningen vil tilfalde  

 bevillingshaver.
 Der kan ikke gives tilladelse til at anvende proceduren for forudgående  

 udførsel, hvis bevillingen skal gives på grundlag af EF-kode, se A.14.5, nr.  

 6201, 6202, 6301, 6302, 6303, 7004, 7005 og 7006.
 Hvis forædlingsprodukterne ville blive pålagt eksportafgifter, dersom de  

 ikke blev udført under ordningen for aktiv forædling, skal der stilles  

 sikkerhed for, at en sådan afgift betales i tilfælde af, at de kompenserende  

 varer ikke indføres indenfor den fastsatte frist.
A.14.10.3 Tresidet procedure Formål GB art. 549 i Den tresidede procedure er en variant af proceduren for forudgående  

 udførsel.
 Fortoldning af varerne til aktiv forædling foretages her ved en anden  

 told- og skatteregion eller en toldmyndighed i et andet medlemsland end det,  

 hvor den forudgående udførsel af forædlingsprodukterne har fundet sted.
 Mængden af indførselsvarer, der svarer til de udførte varer, anføres på et  

 oplysningsskema, INF 5, se bilag 33.
Oplysningsskema INF 5, GB art. 600-605 Den told- og skatteregion eller toldmyndigheden i det medlemsland, hvorfra  

 forædlingsvarerne udføres, påtegner oplysningsskemaet.
 Denne påtegning på INF 5 giver ret til at der kan indføres en bestemte  

 mængde varer under aktiv forædling suspension, som svarer til den udførte  

 mængde forædlingsprodukter.
Varerne kan indføres af en anden end bevillingshaver.
Det er en  

 betingelse, at denne importør forudgående har indhentet bevillingshavers  

 samtykke til indførslen, og at importøren handler for bevillingshavers  

 regning.
 For at sikre, at der er fuldstændig overensstemmelse mellem de  

 indførselsvarer, der fortoldes til aktiv forædling og de forudgående udførte  

 forædlingsprodukter, skal der anføres på oplysningsskemaet INF 5, hvilke  

 identifikationsforanstaltninger der er truffet ved påtegningen.
 Skemaet sendes af bevillingshaver til importøren, der fremlægger det for  

 den told- og skatteregion eller den toldmyndighed i det medlemsland, hvor  

 varerne indføres til aktiv forædling.
 Hvis en virksomhed har et tilstrækkeligt stort antal udførsler under denne  

 ordning, er der mulighed for at udstede et INF 5 for det samlede antal  

 udførsler i en bestemt periode.
 Hvis både udførslen og angivelsen til aktiv forædling foretages ved told-  

 og skatteregioner inden for det danske toldområde, kan der fastsættes andre  

 fremgangsmåder for proceduren, fx i form af særlige regnskab og opgørelser.
A.14.10.4 Aktiv forædling i toldoplag, frilagre og frizoner GB art. 538-547 Aktiv forædling kan foretages i toldoplag, frilagre og frizoner.
Reglerne  

 for aktiv forædling finder her anvendelse.
En del formaliteter, der kræves  

 både for at anvende aktiv forædling og toldoplag kan undlades.
A.14.11 Varers toldmæssig status TK art. 115, stk. 3 Når ækvivalensordningen anvendes, får de indførte varer samme toldmæssige  

 status som de ækvivalente varer og omvendt.
Tidspunktet for ændringen af den toldmæssige status GB art. 571 Uden forudgående udførsel.
 Ved anvendelse af ækvivalensordningen uden forudgående udførsel, sker  

 ændringen af den toldmæssige status for indførselsvarer og ækvivalente varer  

 på det tidspunkt, hvor myndighederne antager udførselsdokumentet.
Ved forudgående udførsel Ved anvendelse af ækvivalensordningen ved forudgående udførsel sker  

 ændringen af den toldmæssige status:
- for de udførte forædlingsprodukter på det tidspunkt, hvor angivelsen til  

 udførsel antages, - for indførselsvarerne og de ækvivalente varer på det tidspunkt, hvor  

 angivelsen af varerne til aktiv forædling antages.
A.14.12 Procedurer Anvendelse af ordningen aktiv forædling TK art. 79 og 114 Benyttes tilbagebetalingsordningen, skal der betales told og moms ved  

 varernes angivelse til ordningen, se A.14.2. Varerne er herefter i fri  

 omsætning.
Benyttes suspensionsordningen, bliver told og moms suspenderet.
Varerne er  

 ikke i fri omsætning.
A.14.12.1 Anbringelse under aktiv forædling Generelle betingelser GB art. 573-575 og 624-627 Anmodning om benyttelse af ordningen for aktiv forædling sker ved  

 afgivelse af en fortoldningsangivelse til den told- og skatteregion, der er  

 nævnt i bevillingen.
Fortoldningsangivelsen skal afgives efter de almindelige regler for  

 afgivelse af en fortoldningsangivelse.
Herudover skal eksemplar 8 af  

 fortoldningsangivelsen afgives.
Eksemplar 8 afstemples af told- og  

 skatteregionen og returneres til bevillingshaveren.
 I rubrik 31 skal varebeskrivelsen være i overensstemmelse med  

 specifikationerne i bevillingen.
 I rubrik 44 skal der være henvisning til bevillingens journal nr. og dato  

 samt anføres "aktiv forædling - suspension/tilbagebetaling".
 Fortoldningsangivelsen skal være vedlagt de dokumenter, der er nødvendige  

 for anvendelse af proceduren, herunder kopi af bevillingen.
Særlige betingelser, suspension TK art. 114, stk. 1a, GB art. 607 De handelsmæssige foranstaltninger, såsom fremlæggelse af eventuel importlicens, indførselscertifikat/bevilling eller  

 oprindelsescertifikat, finder ikke anvendelse under suspensionsordningen.
 De særlige indførselsbestemmelser, sundhedsmæssige, veterinære,  

 sikkerhedsmæssige mfl., der er fastsat for indførsel af de pågældende varer,  

 skal dog iagttages.
 I rubrik 47 skal angives beregningsgrundlaget for told og moms.
Tilbagebetaling TK art. 79, GB art. 607 De handelsmæssige foranstaltninger, som ovenfor nævnt finder anvendelse  

 ved benyttelse af tilbagebetalingsordningen.
 De særlige indførselsbestemmelser, sundhedsmæssige, veterinære,  

 sikkerhedsmæssige mfl., som nævnt under suspension skal ligeledes iagttages.
 Rubrik 47 skal udfyldes på normal vis med beregning af told og moms.
A.14.12.2 Særregler for suspensionsordningen Overførsel af varer under suspensionsordningen TK art. 89, GB art. 616-623 Ved overførsel af varer eller produkter inden for EF, enten fra en  

 bevillingshaver til en anden bevillingshaver eller indenfor samme bevilling,  

 er den normale procedure anvendelse af reglerne for fællesskabsforsendelse,  

 ekstern forsendelse.
 Varer under suspensionsordningen er ikke i fri omsætning, hvilket betyder,  

 at det tydeligt skal fremgå af EF-forsendelsen, at varerne har T-1 status.
 Desuden skal forsendelsesdokumentet i rubrik 44 forsynes med forkortelsen  

 "A.F.-varer", hvilket betyder aktiv forædlingsvarer og eventuelt  

 "Handelspolitik". Forsendes forædlingsprodukterne med bane skal  

 påtegningerne anføres i transportdokumentet.
Hvis forsendelsen foregår med bane, skal transportdokumentet forelægges told- og skatteregionen før afsendelsen.
 Ved transport til eksport gennem andre EF-lande skal eksportøren i sin  

 anmodning om tilbagebetaling af told, respektive afslutningsopgørelsen,  

 afgive erklæring om, at forædlingsprodukterne er bestemt til videre udførsel  

 til andre lande end EF-lande.
Forenklede overførselsprocedurer Der er imidlertid fastsat mere fleksible regler for overførsel af varer  

 under suspensionsordningen.
Disse overførselsregler erstatter  

 forsendelsesreglerne efter proceduren for EF-forsendelse.
Tilladelse til at anvende disse forenklede overførselsprocedurer skal være  

 fastsat i bevillingen.
Hvis overførsel sker fra en bevillingshaver til en  

 anden bevillingshaver, skal begge have tilladelse til at anvende denne  

 procedure.
Tilladelsen kan kun gives, hvis bevillingshaveren fører et regnskab for  

 aktiv forædling, der skal indeholde alle nødvendige oplysninger, herunder  

 mulighed for fastsættelse af de told- og momsbeløb, der eventuelt skal  

 betales.
Overførslerne af varerne skal bogføres i disse regnskaber.
 Regnskabet for aktiv forædling skal være til rådighed for told- og  

 skatteregionen, så denne kan foretage enhver kontrol, der er nødvendig for at  

 sikre at proceduren afvikles korrekt.
 Hvis bevillingshaverens forretningsregnskaber tillader kontrol af  

 procedurerne, anerkender told- og skatteregionen disse som ligestillet med  

 regnskabet for aktiv forædling.
Overførsel indenfor samme bevillingsforhold Der kan gives tilladelse til, at forædlede såvel som uforædlede varer  

 overføres fra en forarbejders fabrik til en anden forarbejders fabrik uden  

 toldformaliteter.
Ansvaret for de overførte varer forbliver hos  

 bevillingshaver.
Overførsel af varer eller produkter fra en bevillingshaver til en anden  

 bevillingshaver Ved denne forenklede overførselsprocedure af varer fra en bevillingshaver  

 til en anden, benyttes eksemplar 1, 4, 5 og et yderligere eksemplar identisk  

 med eksemplar 1 i enhedsdokumentet jf. gennemførelsesbestemmelsernes artikel  

 205-215 og bilag 1. Bevillingshaverne skal før overførslen underrette deres  

 told- og skatteregion om den påtænkte transport.
Dette kan ske ved anvendelse  

 af et ekstra eksemplar af angivelsen, om den nærmere fremgangsmåde se bilag  

 34.
 Den første bevillingshaver forbliver ansvarlig for de overførte varer  

 eller produkter indtil det øjeblik, hvor den anden bevillingshaver modtager  

 dem og indfører dem i sit regnskab for aktiv forædling.
 Når den anden bevillingshaver indfører varerne i sit regnskab for aktiv  

 forædling overgår toldskylden til denne og har samme retsvirkning som en ny  

 henførsel under proceduren.
Andre mulige forenklinger Proceduren for overførsel af varer kan yderligere forenkles, således kan:
 - indførselsvarer transporteres uden toldformaliteter fra den told- og  

 skatteregion, der har antaget angivelsen, til forarbejderens virksomhed.
 Ligeledes kan forædlingsprodukter eller uforædlede varer transporteres fra  

 forarbejderens virksomhed til den told- og skatteregion, hvor varerne overgår  

 til anden toldmæssig bestemmelse uden toldformaliteter.
 - formularen nævnt i bilag 34 forhåndbekræftes eller udfyldes af  

 forarbejderen og forsynes med aftrykket af et særligt metalstempel, som er  

 godkendt af told- og skatteregionen.
 - formaliteterne opfyldes ved anvendelse af edb, når det pågældende system  

 giver sikkerhed for, at overførselsbestemmelserne anvendes korrekt.
 - endelig kan der tillades forenklinger af formaliteterne ved  

 overførselsproceduren forudsat, at der meddeles samme oplysninger, eller  

 formaliteterne kan opfyldes ved hjælp af et handelsdokument eller et  

 administrativt dokument.
Afslutning af ordningen TK art. 84, 89, 182 og GB art. 577 Ordningen afsluttes for indførselsvarerne, når forædlingsprodukter eller  

 varer i uforandret stand:
- Udføres til steder uden for EF.
Sidestillet med udførsel af  

 forædlingsprodukter er følgende:
- levering til diplomater, NATO-personel og internationale organisationer,  

 se D.5 og D.6, - levering til NATO's væbnede styrker, se D 6, - levering af civile luftfartøjer til luftfartsselskaber etableret i EF's  

 område, - reparation, ændring eller ombygning af civile luftfartøjer, der  

 foretages som led i aktiv forædling og satelitter - oplægges på toldoplag, - angives til ordningen for midlertidig indførsel, - angives til ekstern fællesskabsforsendelse jf. toldkodeksens artikel 91, - på ny indgives til aktiv forædling - suspension, - angives til ordningen for forarbejdning under toldkontrol, - tilintetgøres, - overdrages til statskassen, - overgår til fri omsætning, herunder overføres til særligt  

 anvendelsesformål kaldet end-use, se A.14.12.5 og A.11.
 Afsluttes ordningen ved varernes overgang til fri omsætning, forfalder det  

 suspenderede told- og momsbeløb til betaling.
Afslutningsopgørelse GB art. 596 Der skal indgives en afslutningsopgørelse senest tredive dage efter  

 udløbet af genudførselsfristen.
Månedlig eller kvartalsvis opgørelse GB art. 563 Der kan gives tilladelse til månedlig eller kvartalsvis periodeopgørelse i  

 tilfælde, hvor varerne indføres til benyttelse af proceduren og genudføres  

 med en sådan regelmæssighed, at der kan påregnes konstante  

 genudførselsfrister.
 Periodeopgørelser foretages som vist i bilag 35.
 Når der anvendes månedlig eller kvartalsvis opgørelse, indgives  

 afslutningsopgørelsen for hver enkelt måned eller kvartal, som opgørelsen  

 vedrører.
 Afslutningsopgørelsen skal indeholde de i gennemførelsesbestemmelsernes  

 artikel 595 anførte oplysninger.
 Er der udført varer under ordningen til EFTA-lande, Færøerne eller Israel,  

 skal der foreligge en særskilt opgørelse over disse varer.
 Desuden skal bevillingshaveren afgive erklæring om, at der ikke er eller  

 vil blive udfærdiget varecertifikat eller tilsvarende  

 oprindelsesdokumentation bortset fra tilfælde, hvor opnåelse af aktiv  

 forædling ikke påvirker berettigelsen til toldpræference i indførselslandet.
Reparation Ved bevilling til reparation kan det tillades, at afslutningsopgørelsen  

 afgives direkte på udførselsangivelsen.
 Told- og skatteregionen kan i øvrigt kræve fremlagt de dokumenter og  

 bilag, som skønnes nødvendige, fx fortoldningsangivelsens eksemplar 8 med  

 tilhørende indkøbsfakturaer, eksemplar af salgsfaktura, fortoldningseksemplar  

 8 vedrørende varer, der er overgået til fri omsætning.
Betalingsfrist ved toldskylds opståen GB art. 597 Toldbeløb for varer, forædlede såvel som uforædlede, der er overgået til  

 fri omsætning efter en samlet tilladelse til overgang til fri omsætning, skal  

 betales senest ved forelæggelse af afslutningsopgørelsen, eventuelt på  

 grundlag af en opsummeret angivelse.
A.14.12.3 Særregler for tilbagebetalingsordningen Tilbagebetaling af betalte importafgifter TK art. 128 og GB art. 628 og 629 Tolden for de varer, der er angivet til aktiv forædling  

 tilbagebetalingsordningen, kan godtgøres, når forædlingsprodukterne er:
- udført til steder uden for EF.
Hvis varerne udføres i uforædlet stand,  

 kan tolden ikke godtgøres, - med henblik på senere udførsel eller genudførsel er:
- angivet til en forsendelsesprocedure, - anbragt på toldoplag, - overgået til midlertidig indførsel, - overgået til aktiv forædling, suspension, - anbragt i frizone eller frilager.
 De under suspension nævnte leveringer, der er sidestillet med udførsel  

 finder også anvendelse under tilbagebetalingsordningen se A.14.12.2.
 Anden tilbagebetaling af told, fx fordi varerne ikke er  

 bestillingssvarende, skal ske efter reglerne for særlig toldgodtgørelse se  

 A.21.
Anmodning om tilbagebetaling GB art. 638-643 Når varerne er indført under tilbagebetalingsordningen, er der opkrævet  

 told og moms.
Tolden kan tilbagebetales, når forædlingsprodukterne er  

 overgået til en af de bestemmelser, som omhandlet i toldkodeksens artikel  

 128.
 Tilbagebetalingen er betinget af, at bevillingshaveren afgiver en  

 anmodning herom til told- og skatteregionen.
Anmodningen skal fremsættes inden for en af told- og skatteregionen  

 fastsat frist fra den dato, hvor forædlingsprodukterne er blevet udført eller  

 angivet til en anden tilladt toldprocedure, dog højst 6 måneder.
Fristen kan  

 forlænges, når der foreligger særlige omstændigheder, endog efter fristens  

 udløb.
 Anmodningen skal indeholde de i gennemførelsesbestemmelsernes artikel 640  

 anførte oplysninger.
 Told- og skatteregionen kan i øvrigt kræve fremlæggelse af de dokumenter  

 og bilag, der skønnes nødvendige.
 Det kan tillades, at anmodningen om godtgørelse udfærdiges på edb eller i  

 en anden form, der fastlægges af told- og skatteregionen.
Mængdenøglemetode og værdinøglemetode GB art. 634-637 I de tilfælde, hvor ikke alle forædlingsprodukter genudføres, kan det være  

 nødvendigt at foretage en beregning af fordelingen af de indførte varer på  

 forædlingsprodukterne.
Beregningen kan foretages efter en mængdefordeling  

 eller værdifordeling.
A.14.12.4 Angivelse til udførsel mv GB art. 582, 583,578, 630-633 Generelle betingelser En angivelse til afslutning af proceduren skal indeholde alle nødvendige  

 oplysninger.
Fx skal varebeskrivelsen for forædlingsprodukterne eller de  

 uforædlede varer svare til de specifikationer, der er anført i bevillingen.
 Angivelsen skal foretages efter de regler, der er fastsat for den  

 pågældende toldmæssige bestemmelse eller anvendelse.
 Angivelsen skal som hovedregel indgives til den told- og skatteregion, der  

 er fastsat i bevillingen.
Overførsel til anden toldmæssig bestemmelse Når forædlingsprodukter eller varer i uforandret stand anbringes i frizone  

 eller frilager eller henføres under en suspensionsprocedure, hvorved  

 forædlingsproceduren afsluttes, skal den rubrik, der er beregnet til  

 varebeskrivelse i det anvendte dokument, forsynes med forkortelsen AF/S  

 varer, hvilket betyder aktiv forædling - suspensionsvarer.
Varer under suspen- sionsordningen GB art. 610 Er indførselsvarerne omfattet af specifikke handelspolitiske  

 foranstaltninger og disse fortsat gælder, når varerne enten i uforandret  

 stand eller som forædlingsprodukter anbringes under en anden toldprocedure  

 eller i frizone eller frilager, suppleres med påtegningen: Handelspolitik.
Varer under tilbagebetalingsordningen GB art. 644 Når forædlingsprodukter angives til anden toldmæssig bestemmelse eller  

 anvendelse end udførsel, hvorved der åbnes mulighed for godtgørelse, skal den  

 rubrik, der er beregnet til varebeskrivelse i det dokument, der skal  

 anvendes, forsynes med forkortelsen AF/T varer, hvilket betyder aktiv  

 forædling - tilbagebetalingsvarer.
A.14.12.5 Overgang til fri omsætning Betingelse GB art. 580 Varer under suspensionsordningen kan overgå til fri omsætning, hvis  

 bevillingshaver erklærer, at han ikke kan give varerne en toldmæssig  

 anvendelse eller bestemmelse, der giver mulighed for endelig fritagelse af  

 told og moms.
Ved overførsel til fri omsætning af varer i uforandret stand eller  

 forædlingsprodukter herunder biprodukter skal der afgives en sædvanlig  

 fortoldningsangivelse.
Fortoldningsangivelsen skal være vedlagt et bilag,  

 hvoraf fremgår de beregninger, der er grundlaget for de angivne told og moms.
 Told- og skatteregionen kan give en samlet tilladelse til overgang til fri  

 omsætning.
 I så fald kan de varer, der blev indført under ordningen, sendes på  

 markedet i EF, enten i form af forædlingsprodukter eller i uforandret stand,  

 uden at formaliteterne i forbindelse med overgang til fri omsætning er blevet  

 opfyldt på det tidspunkt, hvor varerne sendes på markedet.
Olivenolie GB art. 585 For olivenolie gælder særlige bestemmelser ved overgang til fri omsætning.
De handelspolitiske foranstaltninger GB art. 609 Når varerne fraføres aktiv forædlingsordningen, skal de handelspolitiske  

 foranstaltninger anvendes, der gælder for indførselsvarerne på det tidspunkt,  

 hvor varerne overgår til fri omsætning.
 Hvis indførselsvarerne overgår til fri omsætning i en anden medlemsstat  

 end den, hvor de er henført under proceduren, skal de handelspolitiske  

 foranstaltninger anvendes, der var gældende i den medlemsland, hvor varerne  

 blev angivet til proceduren, der anvendes på det tidspunkt, hvor angivelsen  

 om overgang til fri omsætning antages.
Destruktion TK art. 182, GB art. 842 Indførselsvarer, forædlingsprodukter, biprodukter og listeprodukter kan  

 under suspensionsordningen tillades destrueret mod endelig frigivelse af told  

 og importafgifter.
 Meddelelse om destruktion skal ske skriftligt og således, at told- og  

 skatteregionen kan føre tilsyn med destruktionen.
Svind GB art. 549 Svindet er den del af indførselsvarerne, som tilintetgøres eller  

 forsvinder under forædlingsprocessen, især ved processer som fordampning,  

 tørring, udslip i form af gas eller udløb i skyllevand.
 Svindet anses som medgået ved fremstilling af forædlingsprodukterne.
 Hvis der ved forædlingen fremkommer flere produkter skal svindet, såfremt  

 det er muligt, henføres til det eller de produkter, det hidrører fra.
 Svindets told- og importafgiftsandel kan tilbagebetales eller frigives i  

 takt med de tilhørende forædlingsprodukters udførsel.
Bi- og listeprodukter TK art. 121, 122, GB art. 588 For biprodukter, der opstår ved en forædlingsproces, skal der, hvis de  

 ikke udføres, principielt betales told og importafgifter med deres mængde- og  

 værdimæssige andel af de told og importafgifter, der påhviler  

 indførselsvarerne.
 Det kan tillades, at der betales told for listeprodukter, som anført i  

 bilag 30, efter deres beskaffenhed, dvs. efter deres toldværdi og toldsats  

 som listeprodukt.
 Toldbehandling efter beskaffenhed begrænses til den andel af  

 listeproduktet, der svarer til de udførte produkter.
Mængdenøglemetoden og værdinøglemetoden GB art. 591-594 Hvis ikke alle forædlingsprodukterne udføres eller overgår til en tilladt  

 bestemmelse eller anvendelse, skal der ske en fordeling af indførselsvarerne  

 på forædlingsprodukterne.
Dette er nødvendigt for at fastsætte det  

 importafgiftsbeløb, der skal opkræves for den del af de importerede varer,  

 der ikke er genudført, men overgået til fri omsætning.
Beregningen kan foretages enten ved en fordeling af mængden af de indførte  

 varer i forhold til de genudførte varer eller efter en værdifordeling.
Dette  

 foretages ved hjælp af mængdenøglemetoden eller værdinøglemetoden, se bilag  

 36.
A.14.12.6 Udligningsrenter GB art. 589 Opstår der toldskyld for forædlingsprodukter eller varer i uforandret  

 stand, skal der betales udligningsrenter af det skyldige importafgiftsbeløb.
Rentesats Rentesatsen fastsættes halvårlig af Kommissionen.
 Der skal anvendes den sats, der gælder for den medlemsstat, hvori  

 forædlingsprocessen eller den første af disse processer har eller skulle have  

 fundet sted.
 Renterne finder anvendelse på enhver toldskyld, der er opstået i løbet af  

 et kalenderhalvår.
Beregning af renter Renterne beregnes pr. kalendermåned.
Perioden løber fra den første dag i  

 måneden efter første anbringelse under aktiv forædling af de indførselsvarer,  

 i forhold til hvilke afslutningen af proceduren har fundet sted, og til den  

 sidste dag i den måned, i hvilken toldskylden opstår.
 Told- og skatteregionen kan efter anmodning tillade, at den periode, i  

 hvilken renterne skal anvendes, baseres på perioden for  

 lageromsætningshastigheden af varer, der bruges til fremstilling af  

 forædlingsprodukter.
Perioden fastsættes ved sammenligning mellem købsprisen for det  

 gennemsnitlige varelager, der er nødvendig til fremstilling af  

 forædlingsprodukterne og købsprisen for den årlige omsætning.
Det fremkomne  

 beløb ganges med 12 og oprundes til nærmeste hele tal, der svarer til antal  

 måneder, for hvilke udligningsrenten skal anvendes.
 I bilag 37 er givet et eksempel på denne beregningsmetode.
Forarbejdning i flere medlemslande GB art. 590 Ved forarbejdningsprocesser, som berører flere medlemslande, kan der efter  

 anmodning anvendes forenklede metoder for beregning og bogføring af  

 udligningsrenterne.
Dette sker efter aftale med de berørte medlemslande.
Beregningseksempler Nedenfor er givet eksempler på den periode, der skal tages i betragtning  

 ved beregning af udligningsrenter i tilfælde, hvor varer under aktiv  

 forædling midlertidig udføres til passiv forædling.
Eksemplerne kunne forestille at beskrive et forløb, hvor stof indførtes  

 fra Kina til Danmark til aktiv forædling, farvning.
Herefter udføres stoffet  

 til Polen under passiv forædling til tilskæring og syning, og indføres atter  

 til Danmark enten direkte til fri omsætning eller først til aktiv forædling,  

 mærkning og emballering og derefter til fri omsætning.
 Denne periode er angivet med fed streg.
 I de tilfælde, hvor der skal betales udligningsrenter fra tidspunktet,  

 hvor varerne er angivet til suspensionsordningen, betales disse fra den  

 første dag i den måned, der følger efter den, hvor varerne blev angivet til  

 denne ordning.
 Hvis udligningsrenterne skal betales, indtil toldskylden opstår, betales  

 disse indtil den sidste dag i den måned, i hvilken toldskylden opstår.
I eksemplerne udføres varerne under passiv forædling.
Dette kan  

 ligestilles med udførsel under en anden toldordning fx toldoplag.
 Eksempel 1.
 Ingen udligningsrenter.
 Eksempel 2.
 Eksempel 3.
 Eksempel 4.
 Eksempel 5.
Undtagelser Beregning af udligningsrenter finder ikke sted:
 - når der opstår toldskyld efter toldkodeksens artikel 216, dvs. i  

 tilfælde hvor der i forbindelse med udførsel af forædlingsprodukter til  

 EFTA-lande udstedes oprindelsesdokumenter.
- når affald og skrot, der er fremkommet ved den i toldkodeksens artikel  

 182 omhandlede tilintetgørelse, overgår til fri omsætning - når de i gennemførelsesbestemmelsernes bilag 79, optrykt som bilag 3,  

 anførte biforædlingsprodukter og for så vidt de forholdsmæssig svarer til den  

 del af hovedforædlingsprodukterne, der er blevet udført - når størrelsen af de beregnede udligningsrenter ikke overstiger 160 kr.  

 pr. angivelse om overgang til fri omsætning.
 Told- og skatteregionen kan, hvis der er indgivet flere angivelser om  

 overgang til fri omsætning, beslutte at en opsplitning ikke er nødvendig og  

 behandle angivelserne, som om der var tale om en enkelt med alle de deraf  

 følgende konsekvenser, for så vidt angår betaling af udligningsrenter  

 herunder mindstebeløbet.
 - i de tilfælde, hvor bevillingshaveren anmoder om overgang til fri  

 omsætning og godtgør, at det på grund af særlige forhold, hvor han ikke har  

 gjort sig skyldig i forsømmelighed eller urigtigheder, er umuligt at  

 gennemføre den tilsigtede udførsel på de vilkår, han havde angivet i  

 ansøgningen om bevillingen.
 I sidstnævnte tilfælde kan en anmodning kun modtages til behandling, hvis  

 den er ledsaget af dokumentation, der giver fyldestgørende forklaring på  

 sagens særlige omstændigheder.
 Hvis told- og skatteregionen kan godkende en fritagelse i andre tilfælde,  

 skal anmodningen indsendes til styrelsen med henblik på forelæggelse for  

 Kommissionen.
A.14.12.7 Oplysningsskema INF 1 og INF 7 Anvendelse af oplysningsskema INF 1 GB art. 586 og bilag 82 i GB Hvis forædlingsprodukter eller varer i uforandret stand overgår til fri  

 omsætning i en anden medlemsstat end den, hvor varerne blev angivet til aktiv  

 forædling, skal den medlemsstat, hvor varerne overgår til fri omsætning  

 opkræve told og moms.
Dette sker ved hjælp af oplysningsskemaet INF 1, se  

 bilag 38.
 INF 1 dokumentet anvendes med henblik på at bestemme størrelsen af  

 toldbeløbet, der skal opkræves.
GB art. 611-615 Den toldmyndighed, der skal godkende overgangen til fri omsætning, anmoder  

 den bevillingsudstedende myndighed, om efterfølgende at påtegne  

 oplysningsskemaet INF 1 med oplysninger om:
- det toldbeløb, der skal opkræves, - det udligningsrentebeløb se A.14.12.6, der skal opkræves, - indførselsvarernes mængde, KN-kode og oprindelse, - anvendelse af de specifikke handelspolitiske foranstaltninger, - den fastsatte sikkerhedsstillelse.
 Hvis varerne skal overføres fra bevillingshaver til en anden  

 forarbejdningsvirksomhed, kan bevillingshaver selv anmode om, at  

 oplysningsskemaet INF 1 forudgående påtegnes med oplysninger om:
- toldbeløbet for de indførselsvarer, der er indeholdt i de overførte  

 varer, - datoen for den første angivelse af disse indførselsvarer til aktiv  

 forædling.
Dette sidste for at lette den anden toldmyndighed ved beregningen  

 af udligningsrenterne.
Endelig kan INF 1 anvendes som et dokument i forbindelse med de forenklede  

 procedurer.
Dette kan ske både ved varers angivelse til aktiv forædling,  

 udførsel, overgang til fri omsætning samt overførsel af varerne fra en  

 bevillingshaver til en anden bevillingshaver.
INF 1 - tilbagebetalingsordningen GB art. 645 Oplysningsskema INF 1 skal anvendes, når forædlingsprodukter, der er  

 fremkommet ved forædlingsprocesser under tilbagebetalingsordningen, afsendes  

 til en anden told- og skatteregion eller et andet EF-land i henhold til  

 proceduren for ekstern fællesskabsforsendelse, og når forædlingsprodukterne  

 påny skal henføres under ordningen for aktiv forædling.
 Forsendelse af varerne i henhold til proceduren for ekstern  

 fællesskabsforsendelse, kan benyttes som begrundelse for en anmodning om  

 tilbagebetaling af told.
Anvendelse af oplysningsskema INF 7 GB art. 646, 647 og bilag 84 En anmodning om godtgørelse af importafgiftsbeløbet efter  

 tilbagebetalingsordningen skal indgives til den told- og skatteregion, der  

 har udstedt bevillingen, og hvor angivelsen om overgang til fri omsætning er  

 indgivet.
 Hvis forædlingsprodukter under tilbagebetalingsordningen overføres til en  

 anden told- og skatteregion eller en anden toldmyndighed i det øvrige EF end  

 den, hvor angivelsen om overgang til fri omsætning er antaget, og herfra  

 genudføres eller angives til en af de andre toldmæssige bestemmelser, der  

 giver mulighed for godtgørelse af importafgiften, anvendes oplysningsskema  

 INF 7, se bilag 39.
Den told- og skatteregion eller den toldmyndighed i det øvrige EF, hvorfra  

 varerne udføres, udsteder på anmodning fra bevillingshaver INF 7. Skemaet  

 fremlægges samtidig med udførselsangivelsen.
Told- og skatteregionen eller  

 toldmyndigheden, hvor udførselsangivelsen fremlægges, påtegner INF 7 og  

 afleverer originalen og en kopi til bevillingshaveren og opbevarer den anden  

 kopi.
 Originaleksemplaret vedlægges anmodningen om godtgørelse af tolden.
A.14.12.8 De forenklede procedurer TK art. 76, GB art. 576, 584, 627 og 633 I visse tilfælde kan tillades, at angivelsen om anvendelse af proceduren  

 eller afslutning af proceduren ikke indeholder alle de foreskrevne  

 oplysninger eller vedlægges alle foreskrevne dokumenter, eller at der  

 anvendes et andet dokument end enhedsdokumentet, typisk et handelsdokument.  

 Det er dog en forudsætning, at der afgives nødvendige oplysninger til brug  

 for identifikation af varerne.
 Når der gives tilladelse til at anvende forenklede procedurer, skal der  

 indgives en supplerende angivelse, som kan være af samlet, periodisk eller  

 opsummerende karakter.
A.14.12.9 Udveksling af oplysninger om meddelte bevillinger GB art. 648-649 Hver måned sender medlemslandene oplysninger om udstedte bevillinger til  

 aktiv forædling.
Oplysningerne indeholder en summarisk angivelse af  

 bevillingsforholdene, herunder mængder, værdi, vareart samt med henvisning  

 til hvilken økonomisk betingelse, se A.14.5, bevillingen er udstedt.
 Interesserede brancheforeninger kan anmode om kopi af disse oplysninger.  

 Såfremt det kan godtgøres, at et bevillingsforhold berører en producents  

 interesser, kan der via told- og skatteregionen indsendes en indsigelse til  

 kommissionen imod bevillingsudstedelsen.
