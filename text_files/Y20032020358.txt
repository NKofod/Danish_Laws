Forrentning af  

 visse tilbagebetalingsbeløb på Skatteministeriets område Ved Skatteministeriets cirkulære nr. 157 af 14.  

 oktober 1987 om forretning af visse tilbagebetalingsbeløb er det fastsat, at  

 staten skal forrente visse tilbagebetalte skatter, afgifter, gebyrer mv.  

 inden  

 for Skatteministeriets område med den rentesats, som følger af lov nr. 583 af  

 1. september 1986 (renteloven).
 Renteloven er imidlertid ændret ved lov nr. 379 af  

 6. juni 2002 med virkning fra 1. august 2002 og gælder for rente af  

 pengekrav,  

 der forfalder den 1. august 2002 eller senere.
 På baggrund af dette skal Told- og Skattestyrelsen  

 meddele, at krav på tilbagebetaling på Skatteministeriets område omfattet af  

 Skatteministeriets rentecirkulære, der forfalder den 1. august 2002 eller  

 senere, forrentes med rentesatsen efter den nye rentelov.
 Såfremt der hidtil er udbetalt rente med en anden  

 rentesats for tilbagebetalingsbeløb, der forfaldt den 1. august 2002 eller  

 senere, genoptager skattemyndighederne sagen med henblik på udbetaling af  

 korrekt rente.
 Told- og Skattestyrelsen forventer at kunne  

 udstede et nyt rentecirkulære hurtigst muligt.
