Skrivelse med orientering om lov om  

 ændring af lov om social pension (Ophævelse af reglen om tillæg for fiktiv  

 indtægt og ændring af regler for beregning af  

 pensionstillæg til gifte m.v.) (Til samtlige kommuner m.fl.) Folketinget  

 har den 15. december 2000 vedtaget L 111   Forslag til lov om ændring  

 af lov om social pension (Ophævelse af reglen om tillæg for  

 fiktiv indtægt og ændring af regler for beregning af  

 pensionstillæg til gifte m.v.).
 Lovforslaget, som vedtaget ved 3. behandling,  

 vedlægges til orientering.
 Lovforslaget medfører følgende  

 ændringer i lov om social pension:
Ad. 1. Ophævelse af reglen om tillæg for  

 fiktiv indtægt Med virkning fra 1. januar 2001 ophæves reglen i lov  

 om social pension § 28, stk. 3, nr. 4, om tillæg for fiktiv  

 indtægt.
Der vil således ikke skulle beregnes et tillæg for  

 fiktiv indtægt for bortgivelse eller lignende dispositioner foretaget  

 fra den 1. januar 2001.
Bortgivelse eller lignende dispositioner foretaget inden  

 den 1. januar 2001 behandles efter de gældende regler.
Det vil sige, at  

 der fortsat i indtil 10 år efter tidspunktet for bortgivelsen skal  

 beregnes et tillæg til indtægtsgrundlaget.
Ad. 2. Ændrede regler for beregning af  

 pensionstillæg Med virkning fra 1. april 2001 ændres reglerne for  

 beregning af pensionstillæg til pensionister, der er gift eller  

 samlevende med en person, som ikke modtager social pension, jf.  

 ændringen af § 29, stk. 2.
Ændringen medfører en lempet  

 indtægtsregulering af pensionstillægget for denne gruppe  

 pensionister.
Er pensionisten gift eller samlevende (jf. lov nr. 914 af 16.  

 december 1998) foretages der et større fradrag end tidligere i den del  

 af indtægtsgrundlaget for beregning af pensionstillæg, der kan  

 henføres til ægtefællen eller samleveren.
Fradraget svarer  

 til halvdelen af dennes indtægt op til 150.000 kr.
Der foretages  

 således maksimalt et fradrag på 75.000 kr. og indtægter  

 over 150.000 kr. indgår fuldt ud ved beregningen.
 Grænsen på 150.000 kr. satsreguleres.
Som eksempel på den nye indtægtsregulering kan  

 det nævnes, at hvis ægtefællens eller samleverens  

 indtægt er 140.000 kr., indgår 70.000 kr. i beregningen af  

 pensionstillægget.
Er indtægten for eksempel 200.000 kr.,  

 indgår halvdelen af 150.000 samt indtægten herover dvs.  

 75.000+50.000 = 125.000 kr. i indtægsreguleringen.
Fradraget skal dog  

 som minimum svare til ægtefællens eller samleverens  

 indtægter, der hidrører fra personligt arbejde, delpension,  

 kontanthjælp, sygedagpenge, arbejdsløshedsdagpenge,  

 efterløn eller overgangsydelse, på op til 10.000 kr.
Derved  

 sikres det, at der ikke kan opstå situationer, hvor fradraget bliver  

 mindre fordelagtigt end efter de gældende regler.
 Pensionstillægget vil fortsat blive nedsat med 30  

 pct. af den del af indtægtsgrundlaget, der overstiger et  

 fradragsbeløb på 96.200 kr. (sats for 2001).
Det vil sige, at forudsat at pensionisten ikke selv har  

 supplerende indtægter ud over den sociale pension, påbegyndes  

 aftrapningen af pensionstillægget, når ægtefællen  

 eller samleveren har en indtægt på 171.200 kr.  

 Pensionstillægget bortfalder, hvis ægtefællens eller  

 samleverens indtægt overstiger 251.200 kr.
Begge satser er for  

 2001.
 Der vil efterfølgende blive foretaget ændring  

 af bekendtgørelsen om social pension som følge af  

 ophævelsen af reglen om tillæg for fiktiv indtægt i lov om  

 social pension.
Socialministeriet, den 18. december  

 2000 Leif Sondrup Bilag 1 Vedtaget af Folketinget ved 3. behandling den  

 15. december 2000 Forslag til Lov om ændring af lov om social  

 pension (Ophævelse af reglen om tillæg for fiktiv  

 indtægt og ændring af regler for beregning af  

 pensionstillæg til gifte m.v.) § 1 I lov om social pension, jf. lovbekendtgørelse nr. 385 af 26. maj  

 2000, som ændret ved § 1 i lov nr. 1087 af 13. december 2000,  

 foretages følgende ændringer:
 1. I § 17 b, stk. 1, ændres »nr. 12« til: »nr. §  

 13«.
 2. I § 17 b, stk. 3, ændres »nr. 12« til: »nr.  

 13«.
 3. § 28, stk. 3, nr. 4, ophæves.
 Nr. 5-7 bliver herefter nr. 4-6.
 4. I § 29, stk. 1, udgår »,  

 og bestemmelsen i § 28, stk. 3, nr. 4, anvendes for begge  

 ægtefæller eller samlevende«.
 5. § 29, stk. 2, affattes således:
» 6. I § 29, stk. 3, ændres »nr. 4« til: »nr. 5«.
 7. I § 29, stk. 4, ændres »nr. 5« til: »nr. 6«.
 8. I § 31, stk. 3, ændres »nr. 5« til: »nr. 6«.
 9. I § 31, stk. 4, ændres »nr. 13« til: »nr. 14«.
 10. I § 39 a, stk. 3, ændres »nr. 12« til: »nr.  

 13«.
 11. I § 49, stk. 1, indsættes efter nr. 3 som nyt  

 nummer:
» Nr. 4-13 bliver herefter nr. 5-14.
 12. I § 49, stk. 2, 2. pkt., ændres »nr. 4 og 5« til: »nr. 5 og 6«.
 13. I § 49, stk. 3, indsættes som 3. pkt.:
» 14. I § 49, stk. 4, ændres »nr. 1, 3, 6-11 og 13« til:  

»nr. 1, 3 og 7-12 og 14«, og »nr. 2, 4, 5 og 12« ændres til: »nr. 2,  

 4, 5 og 13«.
 15. I § 49, stk. 5, ændres »§ 49, stk. 1, nr. 4« til:  

 »§ 49, stk. 1, nr. 5«, og »§ 49, stk. 1, nr. 5« ændres til: »§ 49, stk.  

 1, nr. 6«.
§ 2 Stk. 1. Loven træder i kraft den 1. april 2001, jf.  

 dog stk. 2.
 Stk. 2. § 1, nr. 3 og 4, træder i kraft den 1.  

 januar 2001. For bortgivelse eller lignende dispositioner, der er foretaget  

 inden den 1. januar 2001, finder de hidtil gældende regler i §§ 28 og  

 29 i lov om social pension dog fortsat anvendelse.
