 I medfør af § 31 og § 149., stk. 10, i lov om luftfart, jf.  

 lovbekendtgørelse nr. 408 af 11. september 1985, fastsætter Statens  

 Luftfartsvæsen herved efter bemyndigelse fra Trafik- og  

 Kommunikationsministeriet, jf. bekendtgørelse nr. 172 af 28. april 1985 om  

 luftfartøjers luftdygtighed, m.m., § 2, følgende:
1. Referencedokumenter 1.1. Advisory Circular 43.13-1A (FAA AC 43.13-1A):
 »Acceptable Mathods, Techniques and Practices - Aircraft Inspection  

 and Repair, dated 1972«, inkl. seneste revision, for tiden Rev. 2.
 1.2 Advisory Cirkular 43.12-2A (FAA AC 43.13-2A):
 »Acceptable Mathodes, Techniques and Practices - Aircraft  

 Alterations, dated 1977«, inkl. seneste revisioner, for tiden Rev. 1.
 1.3 Specifikation for fabrikanters tekniske publikatiooner »ATA  

 Specifikation No. 100« (ATA-100), inkl. seneste revisioner, for tiden  

 Rev. 27.
 1.4 De dokumenter, der er nævnt i pkt. 1.1 og 1.2, er udgivet af  

 Department of Transport, Federal Aviation Administration, U.S.A., og det  

 dokument, der er nævnt i pkt. 1.3, er udgivet af Air Transpofrt Association  

 of America.
 1.4.1 Dekumenterne kan købes i engelsk udgave ved henvendelse til Statens  

 Luftfartsvæsen, luftfartsinformationstjenesten, Ellebjergvej 50, 2450  

 Københavns SV.
 1.5 BL 1-11, Driftsstatistik og driftsovervågning, seneste udgave, for  

 tiden 1. udgave af 1. maj 1970.
 1.6 BL 1-19, Luftfartøjsdokumenter m.v., seneste udgave, for tiden 2.  

 udgave af 1. januar 1984.
 1.7 BL 1-20, Flyvning med udstyr ude af funktion, seneste udgave, for  

 tiden 1. udgave af 1. februar 1986.
 1.8 BL 2-1, Virksomheders autorisation til fremstilling og vedligeholdelse  

 af luftfartøjer eller luftfartøjsmateriel, seneste udgave, for tiden 1.  

 udgave af 1. juni 1957.
2. Definitioner Almindelig vedligeholdelse, Smøring og justering, udskiftning af motorer,  

 propeller, apparatur og komponenter samt udførelse af mindre reparationer og  

 mindre ændringer.
Apparatur.
Alle slags instrumenter, udstyr, mekanismer, apparater og  

 tilbehør, som anvendes til drift af luftfartøjer under flyvning, og som er  

 installeret eller fastgjort til skrog, motor eller propoel, men som ikke er  

 en del heraf.
Forebyggende vedligeholdelse.
Smøring, simple eller mindre  

 reparationsarbejder samt udskiftning af små standarddele, som ikke medfører  

 et indviklet samlingsarbejde.
Inspektion.
Undersøgelse med henblik på at konstatere tegn på svækkelse,  

 funktionssvigt, tolerancesvigt, manglende smøring eller fejlagtig justering  

 (afvigelse mellem specificeret og faktisk tilstand).
Luftdygtighedsattest.
Attestation for, Luftdygtighedsdirektiv (LDD). En af Statens Luftfartsvæsen krævet  

 inspektion, udskifctning eller ændring af allerede godkendt  

 luftfartøjsmateriel.
Maintenance Review Board rapport.
Et vedligeholdelsesprogram for et større  

 luftfartøj udarbejdet af fabrikant og brugere og godkendt af den  

 certificeende myndighed.
Vedligeholdelse.
Almindelig vedligeholdelse, inspektion, overhaling samt  

 større reparation.
Vedligeholdelsesattest.
Attestation for, at et luftfartøjs luftdygtighed  

 er genetableret efter udførelse af almindelig vedligeholdelse og inspektion  

 samt deraf afledte udskiftninger og reparationer.
 Visuel inspektion (Pre-Flight Check). En kontrol af luftfartøjet udvendig  

 såvel som indvendig med henblik på konstatering af åbenlyse skader og mangler  

 (uden brug af værktøj) inklusive kontrol af oliestand i motorer, gearkasser  

 og hydraulikbeholdere samt kontrol af brændstoffets art, kvalitet og mængde.
Mindre luftfartøjner.
I denne BL forstås ved et mindre luftfartøj en  

 flyvemaskine med en maksimalt tilladt startmasse på højst 5.670 kg eller en  

 helikopter med en maksimalt tilladt startmasse på højst 2.730 kg eller et  

 svæveplan eller en ballon.
Større luftfartøj.
I denne BL forstås ved et større luftfartøj et  

 luftfartøj, som ikke kan klassificeres som et mindre luftfartøj.
3. Anvendelsesområde 3.1 Denne BL fasatsætter bestemmelser for danske luftfartøjer med  

 standardluftdygtighedsbevis.
 3.1.1 Et luftfartøj betragtes som dansk, når det er dansk registreret  

 eller anvendes til erhvervsmæssig flyvning i henhold til en dansk  

 driftstilladelse.
4. Generelt 4.1 Ejeren eller brugeren af et luftfartøj er ansvarlig for, at en  

 flyvning ikke påbegyndes, medmindre 4.2 Luftfartøjet skal vedligeholdelse og ændres af personer/værksteder,  

 der er autoriseret hertil af Statens Luftfartsvæsen, eller af udenlandske  

 personer/værksteder, der på baggrund af bi- eller multilateriale aftaler om  

 luftdygtighedsbeviser for importerede luftfartøjer er accepteret af Statens  

 Luftfartsvæsen til at udføre de påkrævede arbejder på den pågældende  

 luftfartøjstype i overensstemmelse med lokal myndighedsgodkendelse.
 Anm.: Disse lande er for tiden Belgien, England, Finland, Frankrig,  

 Grækenland, Holland, Irland, Island, Italien, Luxembourg, Norge, Portugal,  

 Spanien, Schweiz, Sverige, Vesttyskland, U.S.A. og Østrig.
4.3 Vedligeholdelse og ændringer skal dokumenteres udført i luftfartøjets  

 journaler eller på en anden måde, der er godkendt af Statens Luftfartsvæsen,  

 jf.
BL 1-19.
 4.4 Vedligeholdelsen skal udføres i overensstemmelse med det  

 vedligeholdelsesprogram, der er udarbejdet i overensstemmelse med afsnit 5 i  

 denne BL, danske luftdygtighedsbestemmelser og gældende  

 luftdygtighedsdirektiver.
 4.5 Inspektioner, reparationer eller ændringer skal udføres i  

 overensstemmelse med FAA AC 43.13-1A og -2A, medmindre luftfartøjsfabrikanten  

 har udarbejdet eller Statens Luftfartsvæsen har godkendt særlige  

 instruktioner/metoder i de enkelte tilfælde.
 4.6 Motorer, propeller, apparatur, komponenter, delenheder,  

 standardforbrugsmaterialer, råmaterialer samt væsker og kemikalier, som  

 anvendes i forbindelse med vedligeholdelse af luftfartøjer, skal være  

 godkendt af luftfartøjsfabrikanten eller accepteret af Statens Luftfartsvæsen  

 til generel brug i civile luftfartøjer og skal have gyldig  

 luftdygtighedsattest eller anden form for oprindelsesattest.
 4.6.1 Brugte dele må kun anvendes, hvis deres historie er kendt, og en  

 inspektin/funktionsprøve viser, at de er i luftdygtig stand.
 4.6.2 Brugte dele, hvis historie ikke er kendt, skal overhales, før de må  

 anvendes i et luftfartøj.
 4.6.3 Dele fra militære luftfartøjer eller lagre må kun anvendes i civile  

 luftfartøjer efter særlig aftale med Statens Luftfartsvæsen.
 4.6.4 Dele fra havarerede luftfartøjer må ikke anvendes, før de er  

 inspiceret og funktionsafprøvet i tilstrækkeligt omfang til at afgøre, at de  

 ikke har lidt skade.
 4.6.4.1 Kun værksteder, der er autoriseret til at overhale de pågældende  

 dele, kan udfærdige en gyldig luftdygtighedsattest på delene.
 4.6.5 Slanger, rør, wirer og elektriske ledninger, der er fremstillet af  

 standardmaterialer, samt strukturdele, der ikke indgår i den primære  

 struktur, må reproduceres og tilpasses af den, der udfører vedligeholdelsen.
5. Vedligeholdelsesprogram 5.1 Ejeren eller brugeren af et luftfartøj er ansvarlig for, at der  

 udarbejdes et vedligeholdelsesprogram for det pågældende luftfartøj.
 5.1.1 Et luftfartøj må ikke tages i brug, før vedligeholdelsesprogrammet  

 er udarbejdet, og det er indsendt til Statens Luftfartsvæsen.
5.2 Større luftfartøjer og flermotorede, turbinedrevne luftfartøjer 5.2.1 Vedligeholdelsesprogrammet skal opstillet systematisk efter ATA-100  

 systemet med angivelse af nødvendige aktioner samt deres udførelsesfrekvens  

 angivet i flyvetimer og/eller cykler og/eller kalendertid.
Programmet skal  

 sikre, at luftfartøjet til stadighed kan holdes luftdygtigt (kontinuerlig  

 luftdygtighed).
5.2.1.1 Programmet skal yderligere sikre, 5.2.2 Et vedligeholdelsesprogram, der er udarbejdet for en  

 luftfartøjstype, som ikke tidligere har været optaget på det danske  

 nationalitetsregister, skal være baseret på »Maintenance Review  

 Board« rapporten eller deraf afledte anbefalinger fra fabrikanten.
 5.2.3 Statens Luftfartsævsen kan godkende ændringer til et indsendt  

 program, hvis ejeren eller brugeren kan dokumentere, at det sikkerhedsniveau,  

 som den typecertificerende luftfartsmyndighed tilstræber, er opretholdt.
 5.2.3.1 Statens Luftfartsvæsen kan godkende midlertidige ændringer til et  

 indsendt program for at give ejeren eller brugeren mulighed for gennem  

 driftserfaring at dokumentere, at sikkerhedsniveauet er opretholdt.
 5.3 Mindre luftfartøjer.
5.3.1 Vedligeholdelsesprogrammet skal til enhver tid være baseret på  

 fabrikantens anbefalinger og danske luftdygtighedskrav.
De inspektioner, der  

 er indholdt i programmet, skal udføres med intervaller på 50 og 100  

 flyvetimer, dog senest 1 år efter sidst dokumenterede inspektion.
 5.3.2 De gangtider for levetidsbegrænsede dele, der er godkendt af den  

 typercertificerende luftfartsmyndighed, må ikke overskrides.
 5.3.3 Luftfartøjet kan vedligeholdelse efter et progressivt program, hvis  

 programmet er godkendt af fabrikanten.
 5.3.3.1 Et progressivt program skal sikre, at det komplette luftfartøj  

 inspiceres med intervaller på ikke over 12 måneder.
 5.3.3.2 Hvis inspektioner i overensstemmelse med et progressivt program  

 afbrydes, skal luftfartøjet inspiceres i sin helhed indenfor 100 flyvetimer,  

 dog senest 12 måneder efter sidste komplette inspektion af luftfartøjet.
 5.3.4 En stempelmotor på maksimalt 400 HK kan forblive i drift ud over det  

 antal flyvetimer og/eller år, som er anbefalet af fabrikanten, så længe en  

 mekaniker med M-certifikat eller et autoriseret værkssted i forbindelse med  

 en 100 timers/årlig inspektion konstaterer, at motorens ydelse og olieforbrug  

 er inden for fabrikantens fastsatte grænser, og motoren ikke har intern  

 korrosion.
 5.3.4.1 Et autoriseret værksted eller mekaniker kan ikke autorisere  

 gangtidsforlængelser ud over 20% af den gangtid, der er fastsat af  

 fabrikanten, medmindre værkstedet eller mekanikeren begrænser brugen af  

 luftfartøjet, hvori motoren er monteret, til udelukkende private formål ved  

 at indføre følgende oplysninger i rejsedagbogen:
 5.3.5 En propel, hvis bladvinkel kan ændres under flyvning, kan forblive i  

 drift ud over det antal år mellem overhaling, som er fastsat af fabrikanten,  

 hvis et værksted med autorisation til at overhale den pågældende propeltype  

 med intervaller på ikke over 3 år startende fra det tidspunkt, hvor propellen  

 skal overhales i henhold til fabrikantens anbefalinger, inspicerere propellen  

 for tilstand og udskifter/reparerer alle dele, der er skadede eller  

 korroderede.
5.4 Alle luftfartøjer 5.4.1 For enhver flyvning skal der udføres en visuel inspektion  

 (pre-flight check).
 5.4.1.1 Hvis den visuelle inspektion udføres af en person med  

 M-certifikat, skal omfanget af inspektionen fremgå af det godkendte  

 vedligeholdelsesprogram.
 5.4.1.2 Hvis den visuelle inspektion udføres af luftfartøjschefen, skal  

 omfanget af inspektionen fremgå af den godkendte flyvehåndbog.
 5.4.1.3 Alle konstaterede mangler og defekter skal før flyvning udbedres  

 af en person med M-certifikat eller af et autoriseret værksted, medmindre  

 Statens Luftfartsvæsen har godkendt et MEL-system i overensstemmelse med BL  

 1-20, der tillader flyvning med de konstaterede mangler og/eller defekter.
 5.4.2 Vedligeholdelsesintervaller (med undtagelse af  

 overhalingsintervaller), godkendt i henhold til eller fastlagt i  

 overensstemmelse med denne BL, kan af ejer eller bruger forlænges med op til  

 10%, men sådanne forlængelser må ikke akkumuleres.
6. Vedligeholdelsesprocedurebog 6.1 Ejeren eller brugeren af et større luftfartøj eller et flermotoret,  

 turbinedrevet luftfartøj, der anvendes til erhvervsmæssig flyvning, er  

 ansvarlig for, at der udarbejdes en vedligeholdelsesprocedurebog for det  

 pågældende luftfartøj, og at den holdes ajourført.
 6.1.1 Luftfartøjet må ikke tages i brug, før bogen er indsendt til Statens  

 Luftfartsvæsen.
 6.1.2 Bogen skal indeholde følgende:
 Bogen skal indeholde ovennævnte oplysninger eller indeholde en reference  

 til håndbøger, som ejer eller bruger skal have i sin besiddelse.
7. Vedligeholdelsesarrangement 7.1 Større luftfartøjer.
 7.1.1 Brugeren af et luftfartøj, der anvendes til erhvervsmæssig flyvning,  

 skal etablere en organisation til at udføre almindelig vedligeholdelse og  

 inspektion af det pågældende luftfartøj.
7.1.1.1 Organisationen skal godkendes af Statens Luftfartsvæsen, jf.
BL  

 2-1.
 7.1.1.2 Medmindre organisationen selv udfører alle krævede inspektioner,  

 skal der træffes skriftlig aftale med et autoriseret værksted om udførelse af  

 de inspektioner, som organisationen ikke selv udfører.
 7.1.2 Ejeren af et luftfartøj, der anvendes til private formål, skal  

 træffe skriftlig aftale om udførelse af almindelig vedligeholdelse og  

 inspektion med et autoriseret værksted.
7.1.2.1 Alkmindelig vedligeholdelse og inspektion på luftfartøjer med en  

 maximalt tilladt startmasse på højst 15.000 kr kan dog udføres af en  

 mekaniker med M-cdertifikat.
Mekanikeren skal råde over hangarfaciliteter,  

 der opfylder Statens Luftfartsvæsens krav til værksteder, hvor luftfartøjer  

 kan fremstilles til syn for fornyelse af luftdygtighedsbevis.
 7.2 Mindre luftfartøjer.
 7.2.1 Brugeren af et luftfartøj, der anvendes til erhvervsmæssig flyvning,  

 skal træffe en skriftlig aftale om udførelse af almindelig vedligeholdelse og  

 inspektion med et autoriseret værksed.
 7.2.1.1 Den skriftlige aftale skal godkendes af Statens Luftfartsvæsen.
 7.2.2 Brugeren af et luftfartøj, der anvendes til ruteflyvning, skal  

 etablere en organisation til at udføre vedligeholdelse i et omfang, der i  

 hvert tilfælde fastsættes af Statens Luftfartsvæsen, men som ikke kan omfatte  

 mindre end almindelig vedligeholdelse.
7.2.2.1 Organisation skal godkendes af Statens Luftfartsvæsen, jf.
BL 2-1.
 7.2.3 Ejeren af et luftfartøj, der udelukkende anvendes til private  

 formål, skal træffe skriftlig aftale om almindelig vedligeholdelse og  

 inspektion med et autoriseret værksted eller med en mekaniker med  

 M-certifikat.
 7.2.3.1 Udføres almindelig vedligeholdelse og inspektion med intervaller  

 på 50 og 100 flyvetimer eller på 1 år, er vedkommende dog ikke forpligtet til  

 at indgå en skriftlig aftale om vedligeholdelse.
 7.2.3.2 Har luftfartøjet en maximalt tilladt startmasse på højst 2.730 kg,  

 og er ejeren selv pilot med gyldigt certifikat på luftfartøjstypen, kan  

 ejeren dog udføre forebyggende vedligeholdelse og 50 timers inspektioner på  

 sit eget luftfartøj.
 7.2.3.3 Er luftfartøjet bygget af ejeren, kan denne dog udføre  

 vedligeholdelse af de dele, vedkommende selv har bygget, sålænge vedkommende  

 er ejer af luftfartøjet.
 8. Anvendelse af personer eller værksteder, der ikke  

 er autoriseret af statens luftfartsvæsen.
 8.1 Ejeren eller brugeren af et luftfartøj kan ikke uden særlig tilladelse  

 fra Statens Luftfartsvæsen benytte andre personer eller værksteder til at  

 vedligeholde og inspicere luftfartøjet, end personer eller værksteder, der er  

 bosiddende/beliggende i de lande, der er omfattet af pkt. 4.2.
 8.1.1 De personer eller værksteder, der er nævnt i pkt. 8.1, skal være  

 certificeret eller autoriseret til at udføre det krævede arbejde på den  

 pågældende luftfartøjstype af vedkommende nationale luftfartsmyndighed.
 8.1.2 Ejeren eller brugeren er ansvarlig for, at vedligeholdelsesattester,  

 luftdygtighedsattester og dokumenter udfærdiges enten på dansk eller på  

 engelsk, og skal over for Statens Luftfartsvæsen kunne dokumentere, at den  

 anvendte person eller det anvendte værksted har den nødvendige certificering  

 eller autorisation, der er krævet i henhold til pkt. 8.1.1.
 9. Overhaling og motorskift.
 9.1 Overhaling af et luftfartøj skal foregå på et værksted, der er  

 autoriseret til at udføre sådant arbejde på den pågældende luftfartøjstype af  

 vedkommende luftfartsmyndighed.
 9.2 efter overhaling skal luftfartøjet prøveflyves i overensstemmelse med  

 det program for prøveflyvning af nyproducerede luftfartøjer af typen, der er  

 anvendt af fabrikanten, eller efter et program, der er godkendt af Statens  

 Luftfartsvæsen.
 9.2.1 Alle jonstaterede fejl og mangler af betydning for luftdygtigheden  

 skal rettes, før luftfartøjet frigives til flyvning.
 9.3 Hvis samtlige motorer har været demonteret, skal luftfartøjet  

 prøveflyves, og alle konstarerede fejl af betydning for luftdygtigheden skal  

 rettes, før det frigives til flyvning.
 9.4 Hvis to eller flere motorer har været demonteret, skal et tre~ eller  

 firemotoret luftfartøj prøveflyves, og alle konstaterede fejl af betydning  

 for luftdygtigheden skal rettes, før det frigives til flyvning.
10. Større reparation 10.1 En reparation, som vedrører luftfartøjets certificerede vægt,  

 balancee, styrke, præstationer, styreegenskaber, stabilitet eller  

 miljømæssige godkendelse, skal godkendes af Statens Luftfartsvæsen, medmindre  

 den allerede er godkendt af fabrikationslandets luftfartsmyndighed.
 10.2 Statens Luftfartsvæsens godkendelse af en reparation er betinget af,  

 at reparationen er accepteret af indehaveren af luftfartøjets typecertifikat.
 10.3 En reparation skal være entydigt beskrevet gennem tegninger og  

 beskrivelser, der er udført i overensstemmelse med dansk standard eller den  

 standard eller praksis, der er anvendt herfor i fabrikationslandet.
 10.4 Ejeren eller brugeren skal på opfordring supplere Statens  

 Luftfartsvæsen med detaljerede oplysninger om anvendte materialer, standarder  

 og processer.
 10.5 Statens Luftfartsvæsen kan i særlige tilfælde forlange, at et  

 luftfartøj prøveflyves efter reparation, før det frigives til flyvning.
 10.6 Reparationer, som er godkendt af luftfartsmyndighederne i de lande,  

 der er omfattet af pkt. 4.2, kræver ikke glodkendelse af Statens  

 Luftfartsvæsen, men skal på en formular, der er autoriseret af Statens  

 Luftfartsvæsen, rapporteres til luftfartsvæsenet af det autoriserede  

 værksted, der har udført reparationen.
11. Større ændring 11.1 En ændring, som vedrører luftfartøjets certificerede vægt, balance,  

 styrke, præstationer, styreegenskaber, stabilitet, krav til de ombordværendes  

 sikkerhed ved hændelse eller havari, eller som vedrører miljømæssig  

 gokendelse, skal godkendes af Statens Luftfartsvæsen, medmindre ændringen  

 allerede er godkendt af fabrikationslandets myndighed enten som en del af den  

 oprindelige typecertificering eller gennem udstedelse af et Supplerende  

 Typecertifikat.
 11.2 Ændring saf luftfartøj skal på en formular, der er autoriseret af  

 Statens Luftfartsævsen, rapporteres til Statens Luftfartsvæsen af det  

 autoriserede værksted, der har udført ændringen.
 11.3 Statens Luftfartsvæsen godkender om nødvendigt en større ændring  

 gennem udstedelse af et dansk Supplerende Typecertifikat.
 11.3.1 Ansøning om udstedelse af dansk Supplerende Typecertifikat  

 indsendes til Statens Luftfartsvæsen.
 11.3.1.1 Statens Luftfartsævsen afgør, hvilke luftdygtighedskrav der skal  

 ligge til grund for udstedelse af et dansk Supplerende Typecertifikat, og  

 hvorledes ansøgeren skal godtgøre, at de stillede krav er opfyldt.
 11.3.1.2 Indehaveren af et dansk Supplerende Typecertifikat må ikke ændre  

 sit eget eller andres luftfartøjer eller levere dele til en sådan ændring,  

 medmindre vedkommende har de godkendelser, der er nødvendige for et sådant  

 arbejde.
 12. Dokumentation og frigivelse til flyvning.
 12.1 Ejeren eller brugeren af et luftfartøj er ansvarlig for, at  

 luftfartøjet ikke tages i brug efter udført vedligeholdelse, før arbejdet er  

 dokumenteret udført i luftfartøjets journaler eller tekniske logsystem, og  

 før der foreligger en attest udfærdiget i overensstemmelse med bestemmelserne  

 i pkt. 12.8 og/eller pkt. 12.9.
 12.2 Ejeren eller brugeren af et luftfartøj har pligt til at opbevare og  

 ajourføre dokumentation for:
12.3 Der skal foreligge dokumentation i form af en detaljeret beskrivelse  

 for udført almindelig vedligeholdelse, forebyggende vedligeholdelse, 50 og  

 100 timers eller årlige inspektioner, inspektioner udført efter et  

 progressivt eller kontinuerligt luftdygtighedfsprogram samt for overhalinger,  

 større reparationer og større ændringer.
I forbindelse hermed kan der  

 refereres til fabrikantens håndbøger og Service Bulletiner,  

 luftdygtighedsdirektiver samt arbejdsordrer eller tekniske ordrer, der er  

 udstedt af ejeren eller brugeren.
 12.3.1 Checklister, fejllister eller jobkort skal vedlægges som bilag,  

 hvis der henvises til disse i dokumentationen.
12.3.2 Dokumentationen skal underskrives af den, der har udført arbejdet,  

 og af den, der har godkendt arbejdet, hvis denne er en anden.
I forbindelse  

 med underskriften skal arten af certifikat og dets nummer eller arten af  

 autorisationen og autorisationsnummeret samt datoen for arbejdets  

 færdiggørelse oplyses.
 12.4 Dokumentation for udført almindelig vedligeholdelse, inspektion og  

 overhaling skal opbevares, indtil arbejdet gentages.
 12.5 Dokumentatin for større reparation, større ændring samt den  

 dokumentation, der er kærvet i pkt. 12.2, skal opbevares, sålænge  

 luftfartøjet eksisterer.
 12.6 I tilfælde af, at luftfartøjet overdrages til ny ejer eller bruger,  

 skal dokumentation følge luftfartøjet.
 12.7 Dokumentation skal til enhver tid være tilgængelig for Statens  

 Luftfartsvæsen og Havarikommissionen for Civil Luftfart.
 12.8 Efter almindelig vedligeholdelse og inspektion skal der udfærdiges en  

 attest, som frigiver luftfartøjet til flyvning.
 12.8.1 Attesten kan være en separat vedligeholdelsesattest eller være  

 indeholdt i dokumnentationen for det udførte arbejde.
 12.8.2 Attesten skal angive følgende:
 Attesten skal indeholde ovennævnte oplysninger eller indeholde en  

 reference til anden dokumentation, som ejer eller bruger skal opbevare i  

 henhold til denne BL.
 12.8.3 Attesten skal underskrives af en person med M-certifikat omfattende  

 pågældende type eller af en person med særlig autorisation, der er udstedt af  

 Statens Luftfartsvæsen, eller som på baggrund af bi- eller multilaterale  

 aftaler om luftdygtighedsbeviser for importerede luftfartøjer er accepteret  

 af Statens Luftfartsvæsen, jf. pkt. 4.2. Attesten skal indeholde ovennævnte  

 oplysning eller indeholde en reference til anden dokumentation, som  

 ejer/bruger skal opbevare i henhold til denne BL.
 12.8.3.1 Ejeren kan dog underskrive attesten, hvis vedkommende selv har  

 udført arbejdet i overensstemmelse med pkt. 7.4.1.1 og pkt. 7.4.1.2.
 12.9 Efter overhaling, større reparation eller større ændring skal der  

 udfærdiges en attest, som erklærer, at arbejdet er udført i overensstemmelse  

 med det arbejdsgrundlag, der er godkendt af fabrikanten eller af en  

 luftfartsmyndighed.
 12.9.1 Attesten kan være en separat luftdygtighedsattest eller kan være  

 indeholdt i dokumentationen for det udførte arbejde.
 12.9.2. Attesten skal angive følgende:
 Attesten skal indeholde ovennævnte oplysninger eller indeholde en  

 reference til anden dokumentation, som ejer eller bruger skal opbevare i  

 henhold til denne BL.
 12.9.3 Attesten skal underskrives af en person med særlig autorisation,  

 der er udstedt af Statens Luftfartsvæsen, eller som på baggrund af bi- eller  

 multilaterale aftaler om luftdygtighedsbeviser for importerede luftfartøjer  

 er accepteret hertil af Statens Luftfartsvæsen, jf. pkt. 4.2 i denne BL.
13. Dispensation Statens Luftfartsvæsen kan i særlige tilfælde dispensere fra  

 bestemmelserne i denne BL.
14. Klageadgang Afgørelser truffet af Statens Luftfartsvæsen efter bestemmelserne i denne  

 BL kan påklages til Trafik- og Kommunikationsministeriet.
15. Straf 15.1 Overtrædelse af bestemmelserne i afsnit 4, 5, 6, 7, 8, 9, 10, 11, 12  

 og pkt. 17.2 i denne BL straffes i medfør af luftfartslovens § 149, stk. 10,  

 med bøde eller hæfte, medmindre højere straf er forskyldt efter straffeloven.
 15.2 Er overtrædelsen begået af et aktieselskab, andelsselskab eller  

 lignende, kan der pålægges selskabet med sådant bødeansvar i medfør af  

 luftfartslovens § 149, stk. 13.
16. Ikrafttræden 16.1 Denne BL træder i kraft den 1. januar 1989.
 16.2 Samtidig ophæves BL 1-1, 1. udgave af 15. juni 1955.
17. Overgangsbestemmelser 17.1 Ved denne BL's ikrafttræden udgår betegnelsen  

 »sikkerhedsattest«.
 17.1.1 Indtil ændring af bestemmelser, hvori der henvisesza til  

 »sikkerhedsattest«, har fundet sted, skal ved  

 »sikkerhedsattest« forstår »vedligeholdelsesattest« i  

 overensstemmelse med denne BL.
 17.2. Ejeren eller brugeren af et dansk luftfartøj er ansvarlig for, at  

 kravene i denne BL's afsnit 6 er opfyldt senest 1. janur 1990.
