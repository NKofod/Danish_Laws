Nr LSF 239 Forslag til Lov om ændring af lov om social bistand(Ændring af reglerne om  

 klageråd) Fremsat af Kirsten Jacobsen (FP) Kim Behnke (FP) Tom Behnke (FP) Jan Køpke  

 Christensen (FP) den 22. april 1997 § 1 I lov om social bistand, jf. lovbekendtgørelse nr. 110 af 26. februar  

 1996, som senest ændret ved lov nr. 1188 af 18. december 1996, foretages  

 følgende ændringer:
 1. I § 56 b, stk. 3, ændres »2 medlemmer udpeget af og  

 blandt medlemmer af kommunalbestyrelsen« til: »2 medlemmer udpeget  

 af medlemmerne af kommunalbestyrelsen«.
 2. I § 56 b, stk. 3, indsættes efter 1. pkt. som nyt  

 punktum:
»Disse sidste 2 medlemmer kan dog ikke være medlem af  

 kommunalbestyrelsen.« 3. I § 56 b, stk. 5, ændres »dem af klagerådets  

 medlemmer, som ikke er kommunalbestyrelsesmedlemmer,» til:  

 »klagerådets medlemmer«.
 4. I § 56 b, stk. 6, indsættes efter 1. pkt. som nyt  

 punktum:
»Sekretariatsbistanden kan dog ikke ydes af ansatte i kommunen.« § 2 Loven træder i kraft den 1. juli 1997.
Bemærkninger til lovforslaget Almindelige bemærkninger Efter lovforslaget vil det ikke længere være muligt for  

 kommunalbestyrelsen at udpege medlemmer af klagerådet, som samtidig er  

 medlemmer af kommunalbestyrelsen.
Endvidere vil det ikke længere være muligt,  

 at en ansat i kommunen varetager sekretariatsfunktionen.
Det er ikke hensigtsmæssigt, at klager over en kommunes tildeling af  

 hjemmehjælp og omfanget og udførelsen af hjemmehjælpsopgaverne behandles af  

 et klageråd, hvor også kommunalbestyrelsesmedlemmer har sæde.
Ligeledes kan  

 det virke stødende, når f.eks. lederen af hjemmehjælpen virker som sekretær  

 for klagerådet.
Også i anden lovgivning er det bestemt, at ansatte i en bestemt  

 forvaltning ikke kan medvirke ved behandlingen af klager over afgørelser,  

 truffet af denne forvaltning.
F.eks. findes der i lov om skattemyndighedernes  

 organisation og opgaver m.v., jf. lovbekendtgørelse nr. 517 af 14. juni 1996,  

 en bestemmelse om, at »Den, som tidligere har deltaget i en afgørelse  

 eller i øvrigt har medvirket ved behandlingen af en sag . . . , må ikke yde  

 sekretariatsbistand til skatteankenævnet ved behandling af en klage til  

 skatteankenævnet over samme afgørelse.« I lov om almene boliger m.v. (lov nr. 374 af 22. maj 1996) er der en  

 bestemmelse om, at borgmesteren i den tilsynsførende kommune ikke kan være  

 medlem af en almen boligorganisations bestyrelse.
Endvidere kan ansatte i den  

 del af den kommunale forvaltning, der udøver tilsynet med de almene  

 boligorganisationer i kommunen, heller ikke være medlem af en almen  

 boligorganisations bestyrelse.
Der er altså i forskellig lovgivning fastsat bestemmelser, der tager sigte  

 på at forhindre inhabilitet allerede i forbindelse med klageinstansers  

 sammensætning.
Forslagsstillerne ønsker, at tilsvarende bestemmelser skal  

 gælde for klagerådene, således at kommunalbestyrelsesmedlemmer ikke længere  

 kan være med til at behandle klager over hjemmehjælpen.
Som bilag til lovforslaget er optrykt spørgsmål nr.
S 1756 og S 1757 og  

 socialministerens svar herpå.
Bemærkninger til lovforslagets enkelte bestemmelser Til § 1 Ændringerne bevirker, at det ikke længere er muligt for  

 kommunalbestyrelsen at udpege medlemmer af kommunalbestyrelsen som medlemmer  

 af klagerådene.
Det vil heller ikke længere være muligt, at en ansat i  

 kommunen varetager sekretariatsfunktionen for klagerådene.
Til § 2 Det foreslås, at lovforslaget træder i kraft den 1. juli 1997.
Skriftlig fremsættelse Kirsten Jacobsen (FP):
 Som ordfører for forslagsstillerne tillader jeg mig herved at fremsætte:
 Forslag til lov om ændring af lov om social bistand. (Ændring af  

 reglerne om klageråd).
(Lovforslag nr.
L 239).
 Jeg henviser i øvrigt til de bemærkninger, der ledsager lovforslaget, og  

 anbefaler det til Tingets velvillige behandling.
Bilag Spørgsmål nr.
S 1756 og S 1757 stillet af Kirsten Jacobsen (FP) og  

 socialministerens svar herpå Spørgsmål nr.
S 1756:
Vil ministeren oplyse, om det er i overensstemmelse med reglerne om  

 ældreråd, at en kommune, som efter reglerne skal besætte 2 udvalgspladser,  

 udpeger formand og næstformand for kommunens socialudvalg til dette hverv  

 eller udpeger lederen af hjemmeplejen som sekretær for ældrerådet, vil  

 ministeren sikre, at denne inhabilitet bringes til ophør, og hvilke  

 initiativer vil ministeren i bekræftende fald da tage og hvornår? Svar:
Indledningsvis skal det bemærkes, at spørgeren henviser til reglerne om  

 ældreråd, men i begrundelsen for spørgsmålet omtales klagerådet på  

 hjemmehjælpsområdet.
Da spørgsmålets indhold alene er relevant for  

 klagerådene, antages det, at spørgsmålet drejer sig om klagerådene.
 Det fremgår af § 56 b i lov om social bistand, at klagerådet består af 3  

 medlemmer udpeget af og blandt medlemmerne af kommunens ældreråd, 1 medlem  

 udpeget af invalideorganisationerne i kommunen og 2 medlemmer udpeget af og  

 blandt medlemmer af kommunalbestyrelsen.
Klagerådet har efter lovgivningen kompetence til at drøfte og  

 videreformidle klager over tildeling af hjemmehjælp, omfanget og udførelsen  

 af hjemmehjælpsopgaverne med henblik på at følge og medvirke til, at  

 hjemmehjælpsopgaverne løses i overensstemmelse med kommunalbestyrelsens  

 målsætninger på dette område.
Klagerådet har således ikke kompetence til  

 at omgøre konkrete enkeltsager, men har derimod mulighed for at vurdere alle  

 spørgsmål både af generel karakter og spørgsmål, der udspringer af konkrete  

 sager, som forelægges klagerådet til behandling.
Klagerådet skal således vurdere spørgsmål på hjemmehjælpsområdet inden for  

 de rammer, der sættes af kommunalbestyrelsens målsætninger på området.
Det  

 kan derfor være hensigtsmæssigt, at repræsentanter for socialudvalget er  

 medlemmer af klagerådet.
Socialudvalgets repræsentanter i klagerådet vil  

 således kunne informere klagerådets øvrige medlemmer om kommunalbestyrelsens  

 målsætninger på området og desuden via oplysninger om konkrete forhold opnå  

 et bedre grundlag for at vurdere og eventuelt tilpasse målsætningerne.
Socialudvalgets medlemmer kan ikke betragtes som inhabile i forhold til  

 deltagelse i klagerådet.
Det fremgår af forvaltningslovens bestemmelser om  

 inhabilitet i § 3, stk. 1, nr. 4, at »den, der virker inden for den  

 offentlige forvaltning er inhabil i forhold til en bestemt sag, hvis  

 sagen vedrører en klage over eller udøvelse af kontrol- eller  

 tilsynsvirksomhed over for en anden offentlig myndighed og vedkommende  

 tidligere hos denne myndighed har medvirket ved den afgørelse eller ved  

 gennemførelsen af de foranstaltninger, sagen angår«.
Denne  

 inhabilitetsbestemmelse i forvaltningsloven vedrører således alene tilfælde,  

 hvor en bestemt konkret sag behandles af samme person i to forskellige  

 instanser.
I tilfælde, hvor lederen af hjemmeplejen udpeges som sekretær for  

 klagerådet, vil der heller ikke foreligge inhabilitet i forvaltningslovens  

 forstand.
Klagerådets sekretær udfører alene en sekretariatsfunktion, medens  

 formanden leder og tilrettelægger møderne.
Lederen af hjemmeplejen har i  

 øvrigt mulighed for at informere medlemmerne af klagerådet om konkrete  

 forhold og vilkår for udførelse af hjemmehjælpsopgaverne.
Spørgsmål nr.
S 1757:
Vil ministeren oplyse, om det er i overensstemmelse med reglerne, at  

 eventuelle klager til ældrerådet over hjemmehjælpen og hjemmeplejen skal  

 indsendes til hjemmeplejen? Svar:
Der er ikke i bistandslovens bestemmelser fastsat særlige regler om  

 klagerådets behandling af sager vedrørende hjemmehjælp.
Det er imidlertid i  

 Socialministeriets vejledningsmateriale til kommunerne anført, at  

 kommunalbestyrelsen og klagerådet i fællesskab fastlægger de nærmere  

 retningslinjer for samarbejdet og for klagerådets virksomhed.
Disse  

 retningslinjer kan bl.a. indeholde bestemmelser om, hvor ofte klagerådet skal  

 afholde møder, og om klagerådet eventuelt skal afgive en form for  

 årsberetning til kommunalbestyrelsen.
Kommunens ældreråd skal inddrages i  

 drøftelserne af de nærmere retningslinjer.
Det må anses for at være i overensstemmelse med forvaltningsloven, at  

 klagen indgives til kommunens hjemmepleje, der med eventuelle bemærkninger  

 videreformidler klagen til klagerådet.
I Justitsministeriets vejledning fra  

 1986 om forvaltningsloven anføres det, at »det vil f.eks. ofte være  

 hensigtsmæssigt at henstille til parten, at en eventuel klage indsendes til  

 den myndighed, der har truffet afgørelsen i 1. instans«.
Denne  

 fremgangsmåde kan bidrage til at nedbringe sagsbehandlingstiden.
 Indgives klagen - uanset en eventuel anmodning om at sende klagen via  

 hjemmeplejen - alligevel direkte til klagerådet, medfører dette naturligvis  

 ikke, at sagen ikke behandles af klagerådet.
