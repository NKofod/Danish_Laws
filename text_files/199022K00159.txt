Nr LSF 159 Forslag til Lov om ændring af lov om valg til Folketinget  

 (Omkostningstillæggets regulering, nyt pristal) Fremsat af H.
P.
Clausen (KF) Henning Rasmussen (S) Ivar Hansen (V) Lilli  

 Gyldenkilde (SF) Kirsten Jacobseb (FP) den 13. marts 1991 Vedtaget ved tredjebehandling den 2. april 1991 Lov nr. 211 af 10/04/1991 § 1 I lov nr. 271 af 13. maj 1987 om valg til Folketinget, som ændret ved lov  

 nr. 744 af 7. december 1988 og lov nr. 245 af 19. april 1989, foretages  

 følgende ændring:
 § 108, stk. 2, affattes således:
»Stk. 2. De i stk. 1 fastsatte grundbeløb for  

 omkostningstillægget forhøjes eller nedsættes for hver fulde 6 points udsving  

 ud over 242,0 i nettoprisindekset for januar 1988 og senere med 2,5 pct.  

 Eventuelle overskydende point henstår til næste regulering.
Reguleringer sker  

 på grundlag af nettoprisindekset for januar og juli for tidsrummene  

 henholdsvis 1. april-30. september og 1. oktober-31. marts.« § 2 Loven har virkning for de reguleringer, der beregnes pr. 1. april 1991 og  

 senere.
Oprindeligt fremsat forslag § 1 I lov nr. 271 af 13. maj 1987 om valg til Folketinget, som ændret ved lov  

 nr. 744 af 7. december 1988 og lov nr. 245 af 19. april 1989, foretages  

 følgende ændring:
 § 108, stk. 2, affattes således:
»Stk. 2. De i stk. 1 fastsatte grundbeløb for  

 omkostningstillægget forhøjes eller nedsættes for hver fulde 6 point udsving  

 ud over 242,0 i nettoprisindekset for januar 1988 og senere med 2,5 pct.  

 Eventuelle overskydende point henstår til næste regulering.
Reguleringer sker  

 på grundlag af nettoprisindekset for januar og juli for tidsrummene  

 henholdsvis 1. april-30. september og 1. oktober-31. marts.« § 2 Loven har virkning for de reguleringer, der beregnes pr. 1. april 1991 og  

 senere.
Bemærkninger til lovforslaget De i valgloven fastsatte reguleringsbestemmelser for  

 folketingsmedlemmernes omkostningstillæg forudsætter, at der beregnes et  

 reguleringspristal.
 Imidlertid er de hidtil gældende bestemmelser om reguleringspristallets  

 beregning ophævet ved lov nr. 438 af 13. juni 1990. Det sidste  

 reguleringspristal er beregnet for juli 1990.
Lovændringen betød en reduktion fra fire til to i antallet af indeks  

 baseret på detailpriser.
Beregningen af de indeks, hvor energiposterne var  

 udeladt - reguleringspristallet og månedsprisindekset - er dermed ophørt.
De indeks, som videreføres, er nettoprisindekset og forbrugerprisindekset.  

 Forskellen mellem de to indeks er, at nettoprisindekset beregnes ekskl.  

 skatter og afgifter.
Det tidligere reguleringspristal var ligeledes ekskl.  

 skatter og afgifter.
 Danmarks Statistik foreslår derfor, at nettoprisindekset anvendes ved  

 reguleringer, som tidligere har været baseret på reguleringspristallet.
 I konsekvens af nævnte ændringer må valglovens bestemmelser om  

 omkostningstillæggenes regulering ændres, så et nyt pristal kan anvendes som  

 grundlag for regulering.
 Til erstatning for reguleringspristallet anbefales nettoprisindekset som  

 grundlag for reguleringen.
 Da nettoprisindekset har basis i januar 1975 og det tidligere anvendte  

 reguleringspristal har basis i januar 1988, foreslås tillige en ændring af  

 reguleringen:
Omkostningstillæggenes grundbeløb er fastsat med basis i januar 1988, og  

 nettoprisindekset for januar 1988 (242,0) foreslås som ny basis.
Endvidere  

 foreslås regulering at ske for hver fulde 6 point udsving ud over 242,0 og da  

 med en regulering på 2,5 pct. af grundbeløbene.
Lovforslaget omfatter nødvendige tekniske ændringer af  

 omkostningstillæggenes regulering.
Forslaget er neutralt med hensyn til  

 reguleringen af omkostningstillæggene og medfører ikke merudgifter for  

 Folketinget.
