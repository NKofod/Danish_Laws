Bekendtgørelse af  

 lov om ligebehandling af mænd og kvinder med hensyn til  

 beskæftigelse og barselorlov m.v.1) Herved bekendtgøres lov om ligebehandling af  

 mænd og kvinder med hensyn til beskæftigelse og barselorlov m.v.,  

 jf. lovbekendtgørelse nr. 895 af 10. oktober 2001 med de  

 ændringer, der følger af § 1 i lov nr. 141 af 25. marts  

 2002.
Kapitel 1 § 1. Ved ligebehandling af mænd og kvinder  

 forstås i denne lov, at der ikke finder forskelsbehandling sted  

 på grund af køn.
Dette gælder både direkte  

 forskelsbehandling og indirekte forskelsbehandling, navnlig under henvisning  

 til graviditet eller til ægteskabelig eller familiemæssig  

 stilling.
 Stk. 2. Der foreligger indirekte forskelsbehandling, når  

 en bestemmelse, et kriterium eller en praksis, der tilsyneladende er neutral,  

 stiller et væsentligt større antal personer af det ene  

 køn ringere, medmindre denne bestemmelse, dette kriterium eller denne  

 praksis er hensigtsmæssig og nødvendig og kan begrundes i  

 objektive ikke-kønsrelaterede faktorer.
 Stk. 3. Loven er ikke til hinder for bestemmelser om  

 beskyttelse af kvinder, navnlig i forbindelse med graviditet og  

 fødsel, jf. kapitel 3.
 Stk. 4. Loven finder ikke anvendelse i det omfang, en  

 tilsvarende pligt til ligebehandling følger af en kollektiv  

 overenskomst.
Kapitel 2 Ligebehandling af mænd og kvinder § 2. Enhver arbejdsgiver skal behandle mænd  

 og kvinder lige ved ansættelser, forflyttelser og forfremmelser.
 § 3. Enhver arbejdsgiver, som beskæftiger  

 mænd og kvinder, skal behandle dem lige for så vidt angår  

 adgang til erhvervsvejledning, erhvervsuddannelse, erhvervsmæssig  

 videreuddannelse og omskoling.
 Stk. 2. Pligt til ligebehandling gælder også  

 enhver, der driver vejlednings- og uddannelsesvirksomhed som nævnt i  

 stk. 1.
§ 4. Enhver arbejdsgiver, der beskæftiger  

 mænd og kvinder, skal behandle dem lige for så vidt angår  

 arbejdsvilkår.
Dette gælder også ved afskedigelse.
 § 5. Pligt til ligebehandling gælder  

 også enhver, der fastsætter bestemmelser og træffer  

 afgørelse om adgang til at udøve et selvstændigt erhverv.  

 Dette gælder også oprettelse, indretning eller udvidelse af en  

 virksomhed samt påbegyndelse eller udvidelse af enhver anden form for  

 selvstændig virksomhed, herunder finansiering heraf.
 Stk. 2. Pligt til ligebehandling gælder enhver, der  

 fastsætter bestemmelser og træffer afgørelse om  

 erhvervsuddannelse m.v. og om vilkår for udøvelse af et  

 sådant erhverv.
 § 6. Det må ikke ved annoncering angives, at  

 der til ansættelse eller erhvervsuddannelse m.v. søges eller  

 foretrækkes personer af et bestemt køn.
Kapitel 3 Graviditet, barsel og adoption § 7. En kvindelig lønmodtager har ret til  

 fravær fra arbejdet på grund af graviditet og barsel fra det  

 tidspunkt, hvor der skønnes at være 4 uger til fødslen.  

 Efter fødslen har hun pligt til fravær i 2 uger.
Herefter har  

 hun ret til yderligere 12 ugers fravær.
Faderen har ret til  

 fravær i 2 uger efter fødslen eller modtagelsen af barnet i  

 hjemmet eller efter aftale med arbejdsgiveren inden for de første 14  

 uger efter fødslen.
Adoptivforældre har ret til fravær i  

 overensstemmelse med § 14 i lov om dagpenge ved sygdom eller  

 fødsel.
Stk. 2. Efter den 14. uge efter fødslen har hver af  

 forældrene ret til fravær fra arbejdet i 32 uger.  

 Forældrene har ret til i stedet at vælge fravær i 40 uger,  

 jf. i øvrigt § 13, stk. 4, og § 14, stk. 5, i lov  

 om dagpenge ved sygdom eller fødsel.
Beskæftigede  

 lønmodtagere har endelig ret til at vælge fravær i 46  

 uger, jf. i øvrigt § 13, stk. 4, og § 14, stk. 5,  

 i lov om dagpenge ved sygdom eller fødsel.
Faderen har ret til at  

 påbegynde fraværsretten efter 1.-3. pkt. inden for de  

 første 14 uger efter fødslen.
Stk. 3. Beskæftigede lønmodtagere har ret til at  

 udskyde mindst 8 uger og højst 13 uger af fraværsretten efter  

 stk. 2, 1. pkt.
Retten til at udskyde fraværsretten kan benyttes  

 af den ene af forældrene.
Det udskudte fravær skal, når det  

 udnyttes, holdes i en sammenhængende periode.
Den udskudte  

 fraværsret skal være udnyttet, inden barnet fylder 9  

 år.
Stk. 4. Efter aftale med arbejdsgiveren kan en  

 beskæftiget lønmodtager udskyde op til 32 uger af  

 fraværsretten efter stk. 2, 1. pkt.
Den udskudte fraværsret  

 skal være udnyttet, inden barnet fylder 9 år.
Hvis en  

 lønmodtager fratræder, inden den udskudte fraværsret er  

 udnyttet, er retten til fravær betinget af, at lønmodtageren  

 indgår aftale med den nye arbejdsgiver om den udskudte  

 fraværsret.
 Stk. 5. Hvis barnet er indlagt på sygehus, kan retten  

 til fravær efter stk. 1 og 2 udsættes eller forlænges,  

 jf. § 15 i lov om dagpenge ved sygdom eller fødsel.
 Stk. 6. En lønmodtager har i øvrigt i de  

 perioder, hvor lønmodtageren er berettiget til dagpenge i henhold til  

 kapitel 7 i lov om dagpenge ved sygdom eller fødsel, ret til  

 fravær fra arbejdet i forbindelse med graviditet, barsel og  

 adoption.
 Stk. 7. En kvindelig lønmodtager har ret til  

 fravær fra arbejdet i forbindelse med graviditetsundersøgelser,  

 når disse skal finde sted i arbejdstiden.
§ 7 a.
De tidsrum, hvor retten til dagpenge  

 nedsættes eller bortfalder efter § 16 a, stk. 1-3, i lov om  

 dagpenge ved sygdom eller fødsel, fordi lønmodtageren har  

 genoptaget arbejdet, medregnes ved beregningen af de perioder, hvor  

 lønmodtageren har ret til fravær efter § 7.
 Stk. 2. De tidsrum, hvor retten til dagpenge forlænges  

 efter § 13, stk. 3, i lov om dagpenge ved sygdom eller  

 fødsel, fordi lønmodtageren har genoptaget arbejdet, medregnes  

 ikke ved beregning af de perioder, hvor lønmodtageren har ret til  

 fravær efter § 7.
§ 8. Den tid, en lønmodtager har  

 været fraværende i henhold til § 7, medregnes ved beregning  

 af anciennitet i arbejdsforholdet.
Bestemmelsen vedrører ikke  

 pensionsforhold.
 § 9. En arbejdsgiver må ikke afskedige en  

 lønmodtager, fordi denne har fremsat krav om udnyttelse af retten til  

 fravær eller har været fraværende efter § 7 eller i  

 øvrigt på grund af graviditet, barsel eller adoption.
§ 10. En kvindelig lønmodtager skal med 3  

 måneders varsel underrette arbejdsgiveren om forventet  

 fødselstidspunkt, og om hun agter at udnytte retten til fravær  

 før fødslen, jf. § 7, stk. 1, 1. pkt.
En kvindelig  

 lønmodtager, der udnytter sin ret til fravær i henhold til  

 § 7, stk. 1, 3. pkt., skal inden 8 uger efter fødslen  

 underrette sin arbejdsgiver om, hvornår hun vil genoptage  

 arbejdet.
 Stk. 2. En mandlig lønmodtager, der udnytter sin ret  

 til fravær ved fødslen eller ved modtagelsen af barnet i  

 hjemmet, jf. § 7, stk. 1, 4. pkt., skal med 4 ugers varsel  

 underrette arbejdsgiveren om forventet tidspunkt for fraværets  

 begyndelse og om længden heraf.
Stk. 3. En lønmodtager, der ønsker at udnytte  

 sin ret til fravær efter § 7, stk. 2, skal inden 8 uger efter  

 fødslen underrette sin arbejdsgiver om tidspunktet for fraværets  

 begyndelse og om længden heraf.
Endvidere skal lønmodtageren  

 underrette arbejdsgiveren om, hvorvidt retten til at udskyde fravær  

 efter § 7, stk. 3, ønskes udnyttet.
 Stk. 4. Såfremt fraværsretten efter § 7,  

 stk. 2, afholdes således, at lønmodtagerens fravær  

 falder i flere perioder, skal der i forbindelse med varsel til arbejdsgiveren  

 efter stk. 3, 1. pkt., gives underretning om påbegyndelsen og  

 længden af senere fravær.
 Stk. 5. Lønmodtageren har ret til at ændre  

 anvendelsen af fraværsretten, hvis nyt varsel afgives inden  

 udløbet af fristen for varsel efter stk. 1-4 og 9.  

 Lønmodtageren har ret til at ændre anvendelsen af  

 fraværsretten, hvis der indtræffer omstændigheder, som  

 gør det urimeligt at opretholde fraværsretten som varslet.
 Stk. 6. Ved fravær i henhold til § 7, stk. 6,  

 skal adoptionssøgende, hvis orlovens længde og placering ikke er  

 fastlagt ved barnets modtagelse, iagttage de i stk. 1-4 nævnte  

 frister.
Stk. 7. En lønmodtager, der udnytter sin ret til  

 fravær efter § 7, stk. 6, fordi barnet er indlagt på  

 sygehus inden for de første 46 uger efter fødslen eller  

 modtagelsen i hjemmet, skal uden ugrundet ophold underrette sin arbejdsgiver  

 om indlæggelsen.
Forældrene skal uden ugrundet ophold underrette  

 deres arbejdsgivere om, hvornår barnet er modtaget i hjemmet efter  

 indlæggelsen.
Hvis barnet er modtaget, inden der er afgivet varsel  

 efter stk. 1-4, forlænges fristen herfor med den tid, barnet har  

 været indlagt.
I modsat fald bortfalder de afgivne varsler, og der skal  

 varsles på ny inden 2 uger efter modtagelsen.
 Stk. 8. En lønmodtager, der udnytter sin ret til  

 fravær efter § 7, stk. 6, fordi lønmodtageren  

 indtræder i den anden af forældrenes ret til dagpenge, skal uden  

 ugrundet ophold underrette sin arbejdsgiver herom og om længden af  

 fraværet.
Stk. 9. En beskæftiget lønmodtager, der  

 ønsker at udnytte retten til fravær, jf. § 7, stk. 3,  

 skal med 16 ugers varsel underrette arbejdsgiveren om, hvornår  

 fraværet påbegyndes og om længden heraf.
Hvis  

 lønmodtageren ikke varsler sit fravær efter 1. pkt. rettidigt,  

 kan fraværsretten først udnyttes, når det afgivne varsel  

 er udløbet.
Kapitel 4 Ugyldighed m.v.
§ 11. Bestemmelser i aftaler og i virksomheders  

 reglementer m.v., som er i strid med §§ 2-5, er ugyldige.
Dette  

 gælder også bestemmelser i vedtægter m.v. for  

 selvstændige erhverv.
Stk. 2. Bestemmelser i aftaler og i virksomheders reglementer  

 m.v., som vedrører mere end een arbejdsgiver, er ligeledes ugyldige,  

 hvis de hjemler forskelsbehandling på grund af køn inden for de  

 i §§ 2-4 nævnte områder.
Dette gælder også  

 bestemmelser i vedtægter m.v. for selvstændige erhverv.
 § 12. Lovens bestemmelser kan ikke ved aftale  

 fraviges til ugunst for lønmodtageren.
Kapitel 5 Dispensation § 13. Hvis det ved visse former for  

 erhvervsudøvelse og uddannelse er afgørende, at udøveren  

 er af et bestemt køn, kan den minister, under hvis  

 forretningsområde den pågældende virksomhed hører,  

 fravige bestemmelserne i §§ 2-6.
 Stk. 2. Den minister, under hvis forretningsområde en  

 virksomhed hører, kan tillade foranstaltninger, der fraviger  

 §§ 2-6, med henblik på at fremme lige muligheder for kvinder og  

 mænd, navnlig ved at afhjælpe de faktiske uligheder, som  

 påvirker adgangen til beskæftigelse, uddannelse m.v.
 Stk. 3. Ministeren for ligestilling kan efter lov om  

 ligestilling af kvinder og mænd fastsætte nærmere regler  

 for, i hvilke tilfælde der kan iværksættes foranstaltninger  

 til fremme af lige muligheder for kvinder og mænd uden tilladelse efter  

 stk. 2.
 Stk. 4. De i stk. 1 og 2 nævnte fravigelser skal  

 indberettes til ministeren for ligestilling af vedkommende minister mindst  

 hvert andet år inden den 1. november, første gang i 2002.
Kapitel 6 Godtgørelse, bevisbedømmelse m.v.
 § 14. Personer, hvis rettigheder er krænkede  

 ved overtrædelse af §§ 2-5, kan tilkendes en  

 godtgørelse.
 § 15. Afskediges en lønmodtager, fordi  

 denne har fremsat krav om ligebehandling efter §§ 2-4, skal  

 arbejdsgiveren betale godtgørelse.
 Stk. 2. Godtgørelse efter stk. 1, der ikke kan  

 overstige 39 ugers løn, fastsættes under hensyn til  

 lønmodtagerens ansættelsestid og sagens omstændigheder i  

 øvrigt.
Stk. 3. Stk. 1 og 2 finder tilsvarende anvendelse, hvor  

 pligt til ligebehandling følger af kollektiv overenskomst, men hvor  

 der ikke i overenskomsten gives den pågældende adgang til  

 godtgørelse for afskedigelse, der ikke er rimeligt begrundet i  

 lønmodtagerens eller virksomhedens forhold.
Kravet behandles ad  

 fagretlig vej.
 § 16. Afskediges en lønmodtager i strid med  

 § 9, skal afskedigelsen underkendes, såfremt der nedlægges  

 påstand herom, medmindre det i særlige tilfælde efter en  

 afvejning af parternes interesse findes åbenbart urimeligt at  

 kræve ansættelsesforholdet opretholdt eller genoprettet.
 Stk. 2. Afskediges en lønmodtager i strid med § 9,  

 uden at afskedigelsen underkendes, skal arbejdsgiveren betale en  

 godtgørelse.
 Stk. 3. Godtgørelsen, der ikke kan overstige 78 ugers  

 løn, fastsættes under hensyn til lønmodtagerens  

 ansættelsestid og sagens omstændigheder i øvrigt.
 Stk. 4. Såfremt en afskedigelse finder sted under  

 graviditet, fravær efter § 7, stk. 1-3 og 5-7, og i  

 varslingsperioder efter § 10, stk. 9, påhviler det  

 arbejdsgiveren at godtgøre, at afskedigelsen ikke er begrundet i disse  

 forhold.
 Stk. 5. Afskediges en lønmodtager i de i § 7  

 nævnte perioder, har lønmodtageren krav på en skriftlig  

 fyldestgørende begrundelse for afskedigelsen.
§ 16 a.
Hvis en person, der anser sig for  

 krænket, jf. §§ 2-5, 9 og § 15, stk. 1, påviser  

 faktiske omstændigheder, som giver anledning til at formode, at der er  

 udøvet direkte eller indirekte forskelsbehandling, påhviler det  

 modparten at bevise, at ligebehandlingsprincippet ikke er blevet  

 krænket.
Kapitel 7 Forskellige bestemmelser § 17. Beskæftigelsesministeren  

 fastsætter særlige regler for søfarendes barselorlov  

 m.v.
§ 18. (Ophævet) Kapitel 8 Straffebestemmelser § 19. Overtrædelse af §§ 2-6 straffes  

 med bøde.
 Stk. 2. Der kan pålægges selskaber m.v. (juridiske  

 personer) strafansvar efter reglerne i straffelovens 5. kapitel.
Kapitel 9 Ikrafttrædelsesbestemmelser § 20. Loven træder i kraft den 1. maj  

 1989.
 Stk. 2. Lov om ligebehandling af mænd og kvinder med  

 hensyn til beskæftigelse m.v., jf. lovbekendtgørelse nr. 572 af  

 28. august 1986, og lov om barselorlov m.v., jf. lovbekendtgørelse nr.  

 101 af 6. marts 1987, ophæves.
 § 21. Loven gælder ikke for  

 Færøerne og Grønland.
 Lov nr. 268 af 2. maj 1990 om ændring af lov om  

 ligebehandling af mænd og kvinder med hensyn til beskæftigelse og  

 barselorlov m.v. indeholder følgende  

 ikrafttrædelsesbestemmelser:
§ 2 Stk. 1. Loven træder i kraft dagen efter  

 bekendtgørelse i Lovtidende og har virkning fra den 2. april 1990.
Stk. 2. § 1, nr. 5, træder dog først i kraft  

 på det tidspunkt, som beskæftigelsesministeren  

 fastsætter.2) Lov nr. 412 af 1. juni 1994 om ændring af lov om  

 ligebehandling af mænd og kvinder med hensyn til beskæftigelse og  

 barselorlov m.v. indeholder følgende  

 ikrafttrædelsesbestemmelse:
§ 2 Loven træder i kraft den 1. oktober 1994.
 Lov nr. 416 af 1. juni 1994 om ændring af lov om  

 ligebehandling af mænd og kvinder med hensyn til beskæftigelse og  

 barselorlov m.v.3)  indeholder  

 følgende ikrafttrædelsesbestemmelse:
§ 2 Loven træder i kraft den 1. juli 1994.
 Lov nr. 1111 af 29. december 1997 om ændring af lov  

 om dagpenge ved sygdom eller fødsel og lov om ligebehandling af  

 mænd og kvinder med hensyn til beskæftigelse og barselorlov  

 m.v.4)   indeholder følgende  

 ikrafttrædelsesbestemmelse:
§ 3 Loven træder i kraft den 1. april 1998 og finder anvendelse i de  

 tilfælde, hvor fødslen eller modtagelsen af barnet har fundet  

 sted den 15. oktober 1997 eller senere.
 Lov nr. 388 af 30. maj 2000 om ligestilling af kvinder og  

 mænd5)  indeholder følgende  

 ikrafttrædelsesbestemmelse:
§ 24 Loven træder i kraft den 1. juni 2000.
 Lov nr. 440 af 7. juni 2001 om ændring af lov om  

 ligebehandling af mænd og kvinder med hensyn til beskæftigelse og  

 barselorlov m.v., lov om lige løn til mænd og kvinder, lov om  

 børnepasningsorlov, lov om ligestilling af kvinder og mænd og  

 lov om ligebehandling af mænd og kvinder inden for de  

 erhvervstilknyttede sikringsordninger6)  

  indeholder følgende ikrafttrædelsesbestemmelse:
§ 6 Loven træder i kraft den 1. juli 2001.
 Lov nr. 141 af 25. marts 20027)  indeholder følgende  

 ikrafttrædelsesbestemmelser:
§ 4 Stk. 1. Loven træder i kraft dagen efter  

 bekendtgørelsen i Lovtidende.8)  

  Loven har virkning fra 1. januar 2002.
 Stk. 2. Lov om børnepasningsorlov ophæves den 1.  

 juni 2011.
§ 5 Stk. 1. Forældre i forhold til egne børn, der er  

 født efter den 31. december 2001, men inden lovens ikrafttræden,  

 er fortsat omfattet af de hidtil gældende regler i lov om  

 børnepasningsorlov, lov om ligebehandling af mænd og kvinder med  

 hensyn til beskæftigelse og barselorlov m.v. og lov om dagpenge ved  

 sygdom eller fødsel.
Endvidere er forældre i forhold til  

 adoptivbørn, der er modtaget efter den 31. december 2001, men inden  

 lovens ikrafttræden, fortsat omfattet af de hidtil gældende  

 regler i lov om børnepasningsorlov, lov om ligebehandling af  

 mænd og kvinder med hensyn til beskæftigelse og barselorlov m.v.  

 og lov om dagpenge ved sygdom eller fødsel.
 Stk. 2. Forældre efter stk. 1, 1. pkt., kan dog  

 inden den 1. juni 2002 i stedet vælge begge at blive omfattet af denne  

 lov ved at give skriftlig meddelelse herom til arbejdsformidlingen.  

 Tilsvarende gælder for forældre efter stk. 1, 2. pkt., hvor  

 de adoptionsundersøgende myndigheder bestemmer, at den  

 adoptionssøgende eller den ene af de adoptionssøgende  

 ægtefæller i en periode skal være i hjemmet.
 Stk. 3. Forældre, der overgår til den udvidede  

 barselorlov efter stk. 2, får modregnet afholdt  

 børnepasningsorlov forholdsmæssigt i forældreorloven.
 Stk. 4. Beskæftigelsesministeren fastsætter  

 nærmere regler om overgang fra børnepasningsorlov til  

 barselorlov og modregning af perioder med børnepasningsorlov.
 Stk. 5. For børn født før den 1. januar  

 2002 finder de hidtil gældende regler om barselorlov i lov om  

 ligebehandling af mænd og kvinder med hensyn til beskæftigelse og  

 barselorlov m.v. samt lov om dagpenge ved sygdom eller fødsel fortsat  

 anvendelse.
Beskæftigelsesministeriet, den 20. august  

 2002 Claus Hjort Frederiksen /E.
Edelberg 1)   Denne lov vedrører  

 implementeringen af Rådets direktiv 92/85/EØF af 19. oktober  

 1992 om iværksættelse af foranstaltninger til forbedring af  

 sikkerheden og sundheden under arbejdet for arbejdstagere, som er gravide,  

 som lige har født, eller som ammer (tiende særdirektiv i henhold  

 til artikel 16, stk. 1, i direktiv 89/391/EØF) og indeholder  

 bestemmelser, der gennemfører Rådets direktiv 97/80/EF af 15.  

 december 1997 om bevisbyrden i forbindelse med forskelsbehandling på  

 grundlag af køn (EF-Tidende 1998 nr.
L 14, s. 6) og Rådets  

 direktiv 86/378/EØF af 24. juli 1986 om gennemførelse af  

 princippet om ligebehandling af mænd og kvinder inden for de  

 erhvervstilknyttede sociale sikringsordninger (EF-Tidende 1986 nr.
L 225, s.  

 40) som ændret ved Rådets direktiv 96/97/EF af 20. december 1996  

 (EF-Tidende 1997 nr.
L 46, s. 20) samt bestemmelser, der gennemfører  

 Rådets direktiv 96/34/EF af 3. juni 1996 om den rammeaftale  

 vedrørende forældreorlov, der er indgået af UNICE, CEEP og  

 EFS (EF-Tidende 1996 nr.
L 145, s. 4), som ændret ved Rådets  

 direktiv 97/75/EF af 15. december 1997 (EF-Tidende 1998 nr.
L 10, s. 24).
 2)   Dvs. lovens § 21.
 3)   Dvs. lovens § 7 a.
 4)   Dvs. lovens § 7, stk. 1, § 7, stk. 4,  

 § 10, stk. 2, § 10, stk. 3, § 10, stk. 5, § 10, stk. 6, § 10, stk. 7 og § 19,  

 stk. 2.
 5)   Loven ændrer i denne lovs  

 §§ 1, 13 og 19 og ophæver § 18.
 6)   Dvs. lovens § 1, stk. 2, og § 16  

 a.
 7)   Loven ændrer i denne lovs  

 §§ 7, 7 a, 10 og 16, stk. 4.
 8)   Lov nr. 141 af 25. marts 2002 blev  

 bekendtgjort i Lovtidende den 26. marts 2002.
