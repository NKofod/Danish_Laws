Nr BTB 90 Betænkning over Forslag til folketingsbeslutning om genbrugsfremmende  

 påbud i forbrugsleddet   

 Nr B 90 1986-87, 1. samling Afgivet af miljø- og planlægningsudvalget Afgivet: 19870506 Udvalget har behandlet beslutningsforslaget i nogle møder.
Ministeren har for så vidt angår beslutningsforslagets pkt. 3 oplyst, at en tidligere undersøgelse har vist, at det kan betale sig at bruge flergangsservice i kantiner med over 40 beskæftigede.
Denne tendens synes ikke vendt.
Ministeren har, jf. beslutningsforslagets pkt. 4, oplyst, at der i de senere år har vist sig flere frivillige initiativer til fremme af genanvendelse af bygge- og anlægsaffald ved vejbygningen.
Samtidig vil kommuner og amtskommuner blive opfordret til øget genanvendelse på dette felt, hvorfor punktet afvises.
Til beslutningsforslagets pkt. 5 har ministeren endelig oplyst, at pant på alle vinflasker ikke vil være en hensigtsmæssig styring.
I stedet peges på den nuværende ordning med en frivillig pantordning suppleret med en containerordning.
Fra 1990 vil så godt som alle landets borgere have mulighed for at benytte glascontainere.
Endelig har ministeren oplyst, at han ikke kan tiltræde beslutningsforslaget.
Der er af et mindretal stillet ændringsforslag, hvorom henvises til de ledsagende bemærkninger.
Herefter indstiller et FLERTAL (Det Konservative Folkepartis, Venstres, Det Radikale Venstres og Kristeligt Folkepartis medlemmer af udvalget) beslutningsforslaget til FORKASTELSE.
Et MINDRETAL (Socialdemokratiets og Socialistisk Folkepartis medlemmer af udvalget) indstiller beslutningsforslaget til VEDTAGELSE med det af mindretallet stillede ændringsforslag.
Ændringsforslag Af et MINDRETAL (SF), tiltrådt af et MINDRETAL (S):
Til teksten 1) NR. 1 og 2 udgår.
 Pkt. 3, 4 og 5 bliver herefter pkt. 1, 2 og 3.
BEMÆRKNINGER Til nr. 1 Spørgsmålet om genbrug af papir behandles allerede af Folketinget i forbindelse med behandling af forslaget til folketingsbeslutning om anvendelse af genbrugspapir, fremsat af Dorte Bennedsen (S) m.fl. (B 46).
AHLMANN-OHLSEN (KF) FISCHER (KF) OLE BERNT HENRIKSEN (KF) SVEND ÅGE PETERSEN (KF) BENTE NIELSEN (V) SØNDERBY (V) MAISTED (V) STEFFENSEN  

 (KRF) fmd.
JYTTE HILDEN (S) CAMRE (S) ERIK HOLST (S) TOVE LINDBO LARSEN (S) HENNING NIELSEN (S) LØVIG SIMONSEN (S) MARGRETE AUKEN (SF) nfmd.
ANNE GRETE HOLMSGÅRD (SF) LONE DYBKJÆR (RV) Partierne CD, FP og VS havde ikke medlemmer i udvalget.
