Nr BSF 108 Forslag til folketingsbeslutning om etablering af en autorisationsordning  

 for brøndborere, geologer, geoteknikere og andre, der foretager geologiske  

 undersøgelser Fremsat af Hanne Severinsen (V) Jens Vibjerg (V) Niels J.
Langkilde (KF)  

 Brian Mikkelsen (KF) den 21. april 1995 Folketinget pålægger regeringen at sikre, at der fastsættes regler for  

 boringer i jorddybder, hvor boringen kan udgøre en risiko for grundvandet.
En  

 autorisationsordning skal sikre, at alle, der borer ned i undergrunden i  

 dybder, der kan udgøre en risiko for grundvandet, udfører disse boringer  

 forskriftsmæssigt.
Det skal endvidere sikres, at boringer og brønde, der  

 sløjfes, forsegles forskriftsmæssigt.
Bemærkninger til forslaget Beslutningsforslaget er et led i udmøntningen af Venstres og Det  

 Konservative Folkepartis plan til sikring af det danske grundvand.
En åbenlys forureningsrisiko findes, hvor der er direkte huller fra  

 jordoverfladen ned til grundvandet.
Disse huller kan fremkomme, når der i  

 forbindelse med forskellige former for jordbundsundersøgelser bores ned i  

 undergrunden, og disse boringer ikke efterfølgende forsegles effektivt.
Det  

 samme problem opstår, hvor grundvandsboringer ikke er udført med  

 tilstrækkelig omhu.
Også her vil der ofte være næsten fri adgang til  

 grundvandet.
 Der bør derfor etableres klare retningslinjer for brøndborere, geologer,  

 geoteknikere og andre, der foretager geologiske undersøgelser.  

 Retningslinjerne og autorisationsordningen skal sikre, at alle, der borer ned  

 i undergrunden i dybder, der kan udgøre en risiko for grundvandet, udfører  

 disse boringer uden skader for grundvandet.
 Det skal endvidere sikres, at boringer og brønde, der sløjfes, forsegles  

 forskriftsmæssigt.
