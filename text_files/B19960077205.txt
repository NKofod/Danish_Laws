I medfør af § 2, stk. 7, og § 18, stk. 2, i lov nr. 508 af 30. juni 1993 om åben uddannelse (erhvervsrettet voksenuddannelse) m.v., fastsættes:
Uddannelsens formål og struktur § 1.  Formålet med uddannelsen til Master of Public  

 Policy (MPP-uddannelsen) er at give deltagere fra et bredt felt af  

 samfundsvidenskabelige uddannelser og med praktisk erhvervserfaring en  

 post-graduate videreuddannelse.
Uddannelsen kvalificerer til løsning af  

 offentlige styringsproblemer og varetagelse af specialistfunktioner i  

 ministerier, amter og kommuner samt i organisationer og institutioner, der  

 indgår i samspil med den offentlige sektor.
Stk. 2.  Uddannelsen skal sætte deltagerne i stand til  

 at § 2.  Uddannelsen er en videregående  

 deltidsuddannelse, der udbydes som åben uddannelse ved Roskilde  

 Universitetscenter.
 Stk. 2.  Uddannelsen har et omfang, der svarer til et  

 års heltidsuddannelse (et årsværk). Et årsværk er en fuldtidsstuderendes  

 arbejde i et år.
 Stk. 3.  Uddannelsen kan tilrettelægges som  

 heltidsundervisning inden for en tidsramme på et år.
 § 3.  Den, der har gennemført MPP-uddannelsen, har ret  

 til at betegne sig MPP (Master of Public Policy).
 Adgangsbetingelser m.v.
§ 4.  Adgangen til MPP-uddannelsen er betinget af, at  

 ansøgeren har bestået en videregående uddannelse på mindst bachelorniveau.  

 Ansøgeren skal have mindst 5 års relevant erhvervserfaring - ansøgere med en  

 kandidatuddannelse dog mindst 3 år - og skal besidde sproglige færdigheder i  

 engelsk, der kvalificerer ansøgeren til at følge et engelsksproget  

 undervisningsforløb.
Institutionen kan fastsætte krav om aflæggelse af  

 supplerende prøver.
 Stk. 2.  Institutionen kan give adgang til uddannelsen  

 for ansøgere, der ikke opfylder betingelserne i stk. 1, hvis ansøgerne  

 skønnes at have de nødvendige forudsætninger for at kunne gennemføre  

 uddannelsen.
 § 5.  Institutionen fastsætter antallet af personer,  

 der kan optages på uddannelsen.
Uddannelsens tilrettelæggelse og indhold § 6.  Uddannelsen tilrettelægges som en vekselvirkning  

 mellem undervisning i relevante fagområder, projektarbejde, seminarer og  

 workshops.
§ 7.  MPP-uddannelsens fagkreds omfatter kernefagene  

 politologi, økonomi, sociologi, organisation og ledelse.
Det fastsættes i  

 studieordningen, hvilke fag den studerende kan vælge som valgfag.
 § 8.  Som afslutning på MPP-uddannelsen udarbejdes en  

 masterafhandling.
 Eksamen m.v.
 § 9.  For eksamen, herunder prøveformer, bedømmelse,  

 eksamensbevis, klage over eksamen m.v. gælder reglerne i bekendtgørelse om  

 eksamen ved visse videregående uddannelser under Undervisningsministeriet  

 samt bekendtgørelse om karakterskala og anden bedømmelse.
Studieordningen § 10.  Institutionen fastsætter inden for  

 bekendtgørelsens rammer nærmere regler om uddannelsen i en studieordning.
 Stk. 2.  Studieordningen skal indeholde:
 Stk. 3.  Studieordningen kan indeholde hjemmel for  

 institutionen til at dispensere fra de regler i studieordningen, der alene er  

 fastsat af institutionen.
Stk. 4.  Inden en studieordning fastsættes og ved  

 væsentlige ændringer af studieordningen, tager institutionen kontakt til  

 aftagerrepræsentanter.
Derudover indhentes der en udtalelse fra  

 censorformandskabet.
 Stk. 5.  Studieordningen og væsentlige ændringer heraf  

 træder i kraft ved et studieårs begyndelse.
 Stk. 6.  Studieordninger og ændringer af studieordninger  

 sendes til orientering til censorerne og ministeriet.
Andre bestemmelser § 11.  Institutionen kan i hvert enkelt tilfælde eller  

 ved almindelige regler i studieordningen godkende, at gennemførte  

 uddannelseselementer fra en dansk eller udenlandsk videregående  

 uddannelsesinstitution træder i stedet for uddannelseselementer, der er  

 omfattet af denne bekendtgørelse.
 Stk. 2.  Afgørelse efter stk. 1 træffes på grundlag af  

 en faglig vurdering af ækvivalensen mellem de berørte uddannelsesdele.
§ 12.  Undervisningsministeriet kan tillade fravigelse  

 af bekendtgørelsen som led i forsøg.
Samtidig fastsættes forsøgets varighed  

 og rapporteringsform.
 Stk. 2.  Ministeriet kan dispensere fra bekendtgørelsens  

 regler, når det findes begrundet i usædvanlige forhold, bortset fra de  

 tilfælde, der er nævnt i § 4, stk. 2, § 5, § 10 og § 11.
§ 13.  Klager over institutionens afgørelser i henhold  

 til denne bekendtgørelse indgives til institutionen.
Institutionens afgørelse  

 kan, når klagen vedrører retlige spørgsmål, indbringes for  

 Undervisningsministeriet.
 Stk. 2.  Fristen for indgivelse af klage er 2 uger fra  

 den dag, afgørelsen er meddelt den pågældende.
 § 14.  Hvis ikke andet følger af denne bekendtgørelse,  

 gælder reglerne i bekendtgørelse om åben uddannelse.
Ikrafttræden § 15.  Bekendtgørelsen træder i kraft den 1. september  

 1996.
