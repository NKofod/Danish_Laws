Tekstanmærkning nr. 51-58 til § 1 i Finansloven for 1987 § 42.  Tekstanmærkninger Til § 1. Skatter og afgifter.
 Andre bestemmelser.
 Nr. 50. ad 01.01.44.01.
 Ministeren for skatter og afgifter bemyndiges til at fritage stipendiater  

 fra udviklingslandene for ved opgørelsen af deres skattepligtige indkomst at  

 medregne modtagne stipendier.
 Nr. 51. ad 01.01.44.01.
 Ministeren for skatter og afgifter bemyndiges til at fritage personer, der  

 som led i Danmarks deltagelse i det internationale udviklingsarbejde -  

 finansieret af danske statsmidler eller af Landsindsamlingens Fond for  

 Udviklingslande - arbejder i disse lande, for ved opgørelsen af den  

 skattepligtige indkomst at medregne det for nævnte arbejde oppebårne  

 vederlag.
 Tilsvarende skattefritagelse vil efter indstilling fra udenrigsministeren  

 kunne gives personer udsendt til udviklingslande af private internationale  

 organisationer, der yder faglig bistand til sådanne lande.
 Skattefritagelsen kan i samme omfang ligeledes indrømmes personer, der  

 udsendes som FN-frivillige under FN's program for udsendelse af frivillige  

 til bistandsarbejde i udviklingslandene.
 Nr. 51 A. ad 01.01.44.01.
 Ministeren for skatter og afgifter bemyndiges til at yde fritagelse for  

 betaling af indkomstskat for statsstøtte ydet som rente- og afdragsfrie lån  

 over 15 år til fremme af beskæftigelsen i forbindelse med renovering af  

 feriecentrene Skallerup Klit og Middelfart feriecenter.
 Nr. 51 B. ad 01.01.44.01.
 Ministeren for skatter og afgifter bemyndiges til at fritage Dansk  

 Folkeferie for betaling af indkomstskat for statsstøtte ydet som et rente- og  

 afdragsfrit lån over 15 år til fremme af beskæftigelsen i forbindelse med  

 etablering af feriecentrene ved Karlslunde, Sandvig og Karrebæksminde.
 Nr. 51 C. ad 01.01.44.01.
 Ministeren for skatter og afgifter bemyndiges til at fritage Dansk  

 Folkeferie for betaling af indkomstskat for statsstøtte ydet som et rente- og  

 afdragsfrit lån over 15 år til fremme af beskæftigelsen i forbindelse med  

 udvidelsen af feriecentret Rødhus Klit.
 Nr. 51 D. ad 01.01.44.01.
Ministeren for skatter og afgifter bemyndiges til at give henstand med  

 genopkrævning af for meget udbetalt negativ indkomstskat for indkomstårene  

 1981 og 1982, jfr. lov nr. 63 af 10. marts 1982 om udbetaling af den  

 skattemæssige værdi af visse renteudgifter, i det omfang udbetaling af for  

 stort et beløb skyldes, at der ved opgørelsen af den regulerede indkomst,  

 jfr. lovens § 3, som ikke udnyttet underskud fra tidligere indkomstår er  

 medregnet et beløb, som helt eller delvis er reduceret med et ved en akkord  

 eftergivet beløb.
Henstand med genopkrævning af for meget udbetalt negativ  

 indkomstskat ydes indtil det tidspunkt, hvor der foreligger en endelig  

 upåanket dom i den af gårdejer Torben Strandhave anlagte sag vedrørende  

 adgangen til at fremføre ikke-udnyttet underskud i forbindelse med en generel  

 akkord.
 Nr. 51 E ad 01.01.44.01.
 Ministeren for skatter og afgifter bemyndiges til at yde skattefritagelse  

 for beløb, der i henhold til § 1, nr. 2, i lov nr. 199 af 9. april 1986 om  

 etablering af en færgefart til overførsel af gods mellem Københavns Frihavn  

 og Helsinborg ydes til afholdelse af udgifter til støjbeskyttelse.
 Ministeren for skatter og afgifter bemyndiges endvidere til at yde  

 skattefritagelse for tilskud, der ydes af DSB til støjbegrænsende  

 foranstaltninger i henhold til Akt 140 12/3 86.
 Nr. 52. ad 01.02.44.01., 01.02.44.02. og 01.02.44.03.
 Ministeren for skatter og afgifter bemyndiges til at tilbagebetale  

 stempelafgift, særlig stempelafgift ved overdragelse af offentlige  

 værdipapirer og kapitaltilførselsafgift til personer og selskaber, der har  

 omgjort dispositioner, der er blevet underkastet en ændret skattemæssig  

 behandling efter vedtagelse af lov nr. 615 af 19. december 1984 om ændring af  

 ligningsloven. (Aktiesalg til holdingselskaber).
 Nr. 53. ad 01.02.44.01.
 Ministeren for skatter og afgifter bemyndiges til at tilstå stempelfrihed  

 for kontrakter, der oprettes i forbindelse med De forenede Staters udgifter i  

 Danmark til materiel, varer, anlæg og tjenesteydelser, der af De forenede  

 Stater attesteres at tjene til det fælles forsvar.
 Nr. 54. ad 01.03.44.01.
 Ministeren for skatter og afgifter bemyndiges til at indrømme told- og  

 afgiftsfri indførsel af varer, til hvis anskaffelse udgifterne afholdes af  

 midler, der stilles til rådighed af De forenede Staters regering som led i de  

 fælles forsvarsbestræbelser, samt til for varer, der indkøbes på samme måde  

 her i landet, at tilbagebetale den erlagte told og afgift af varerne eller af  

 de til disses fremstilling anvendte materialer og hjælpestoffer.
 Nr. 55. ad 01.03.44.01.
 Ministeren for skatter og afgifter bemyndiges til på betingelse af  

 gensidighed helt eller delvis at tilbagebetale told og afgifter af materiel,  

 der af danske eller fremmede firmaer midlertidigt har været indført her til  

 landet til brug ved udførelse af fællesfinansierede infrastrukturarbejder.
 Nr. 56. ad 01.03.44.01.
 Ministeren for skatter og afgifter bemyndiges til at indrømme told-og  

 afgiftsfri indførsel af produktionsmidler såsom maskiner, instrumenter m.v.,  

 der indføres af herværende virksomheder, og som udelukkende er bestemt til  

 anvendelse ved fremstilling af forsvarsmateriel til organisationer tilsluttet  

 Den nordatlantiske Traktat.
 Nr. 57. ad 01.03.44.01.
 Ministeren for skatter og afgifter bemyndiges til at indrømme told- og  

 afgiftsfri indførsen af materiel, der af udenlandske NATO-magter efter aftale  

 med den danske regering midlertidigt oplægges i depoter i Danmark.
 Nr. 58. ad 01.03.44.01.
 Ministeren for skatter og afgifter bemyndiges til at indrømme afgiftsfri  

 indførsel af materialer og udstyr samt afgiftsfrihed for materialer og  

 ydelser, der leveres her i landet i forbindelse med gennemførelsen af  

 arbejder under NATO's fællesfinansierede infrastrukturprogrammer.
 Tekstanmærkning nr. 51 F og 51 G til § 1 i tillægsbevillingsloven til  

 Finansloven for 1987.
 Andre bestemmelser.
 Nr. 51 F. ad 01.01.44.01.
Godtgørelse til HIV-smittede hæmofilipatienter (blødere) medregnes ikke  

 ved opgørelsen af den skattepligtige indkomst, jfr. statsskatteloven.
Der  

 ydes kulancemæssig godtgørelse til blødere, der efter behandling med  

 blodprodukter ved danske sygehuse er konstateret HIV-smittede, hvilket  

 forårsager AIDS-sygdommen.
 Nr. 51 G. ad 01.01.44.14.
 Der skal ikke ske afgiftsberigtigelse efter realrenteafgiftsloven ved  

 ophævelse i 1987 af selvpensioneringskonti med et indestående under 500 kr.
