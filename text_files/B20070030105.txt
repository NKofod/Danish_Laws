Bekendtgørelse  

 om folkekirkens deltagelse i mellemkirkeligt arbejde I medfør af § 12, jf. § 2, stk. 1, nr. 15,  

 i lov om folkekirkens økonomi, jf. lovbekendtgørelse nr. 4 af 3. januar 2007,  

 fastsættes:
Kapitel 1 Stiftsudvalg vedrørende mellemkirkeligt arbejde § 1.  

  

 I hvert stift nedsættes et udvalg  

 på 7 medlemmer med den opgave på lokalt plan at forberede og tilrettelægge  

 mellemkirkeligt arbejde i stiftet.
Stk. 2.  

  

 Udvalget består af 6 valgte  

 medlemmer, 4 læge og 2 gejstlige, samt af stiftets biskop som født medlem.
De  

 læge medlemmer skal opfylde betingelserne for at kunne vælges som  

 menighedsrådsmedlem  

 eller bestyrelsesmedlem for en valgmenighed i stiftet og må ikke være  

 ordineret  

 til at kunne være præst i Den danske Folkekirke.
Valgbare som gejstlige  

 medlemmer  

 er præster, der er medlemmer af stiftets menighedsråd og  

 valgmenighedspræster,  

 der er ansat i en valgmenighed i stiftet, samt personer, der er ordineret til  

 at kunne være præst i Den danske Folkekirke, og som har bopæl i stiftet eller  

 som sognebåndsløser har valgt at udøve valgret i stiftet.
Stk. 3.  

  

 De valgte medlemmer vælges for 4  

 år, regnet fra 1. april, af stiftets menighedsrådsmedlemmer, herunder  

 medlemmer  

 af menighedsråd for døvemenigheder, der har hjemsted i stiftet.
Valgret har  

 tillige medlemmer af bestyrelserne for stiftets valgmenigheder samt  

 valgmenighedspræster, der er ansat i en valgmenighed i stiftet, og som ikke  

 er  

 medlem af bestyrelsen.
De nærmere regler om valget fastsættes af  

 kirkeministeren.
 Stk. 4.  

  

 Ordinært valg til stiftsudvalg  

 foregår inden udgangen af første uge i marts måned.
 Stk. 5.  

  

 Fører valget ikke til dannelse  

 af et fuldtalligt stiftsudvalg, udskriver Kirkeministeriet udfyldningsvalg.  

 Vælges der heller ikke ved dette valg et fuldtalligt stiftsudvalg, dannes  

 udvalget af de valgte medlemmer tillige med biskoppen.
 Stk. 6.  

  

 Udgifter i anledning af valget,  

 herunder til stemmemateriale og til fornøden medhjælp for valgbestyrelsen,  

 udredes af stiftsøvrighedens bevilling på fællesfonden.
 § 2.  

  

 Det nyvalgte udvalg afholder sit  

 konstituerende møde senest en uge før dets funktionsperiode begynder.  

 Udvalgets  

 først valgte læge medlem indkalder til dette møde.
 Stk. 2.  

  

 På dette møde vælger  

 stiftsudvalget blandt dets valgte medlemmer et medlem til Det mellemkirkelige  

 Råd.
§ 3.  

  

 Udvalgets beslutninger træffes i  

 møder.
Beslutninger træffes ved almindelig stemmeflerhed.
Udvalgets  

 beslutninger indføres i en beslutningsprotokol, der ved slutningen af mødet  

 underskrives af de medlemmer, der har deltaget i mødet.
Ethvert af disse  

 medlemmer kan forlange sit særstandpunkt i kort form tilført  

 beslutningsprotokollen.
 Stk. 2.  

  

 Udvalget udarbejder en vedtægt  

 med angivelse af arten og omfanget af dets virksomhed samt en  

 forretningsorden.
 Stk. 3.  

  

 Udvalgets  

 sekretariatsforretninger og udgifterne hertil varetages af vedkommende  

 biskop.
§ 4.  

  

 Udvalgets øvrige udgifter udredes  

 af lokale kirkeligningsmidler.
Inden udgangen af februar måned udsender  

 udvalget et budget for dets udgifter i det følgende regnskabsår til samtlige  

 menighedsråd i stiftet, ledsaget af en redegørelse for udvalgets hidtidige og  

 forestående virksomhed.
Tilskud fra de enkelte menighedsråd til udvalgets  

 virksomhed kan efter menighedsrådets beslutning konteres særskilt på  

 kirkekassens budget.
 Stk. 2.  

  

 Vedkommende stiftsfonds  

 bestyrelse kan af stiftsfondens midler yde tilskud til det mellemkirkelige  

 stiftsudvalgs virksomhed.
 § 5.  

  

 Mister et medlem sin valgbarhed,  

 skal medlemmet udtræde af stiftsudvalget.
 Stk. 2.  

  

 Et medlem, der fraflytter  

 stiftet, kan dog forblive i udvalget til udløbet af valgperioden, såfremt  

 vedkommende  

 over for udvalget afgiver en bindende erklæring herom.
 Stk. 3.  

  

 En sognebåndsløser, der er  

 medlem af stiftsudvalget, og som mister sin valgbarhed, fordi den præst, til  

 hvem der er løst sognebånd, fratræder sin stilling eller opsiger  

 sognebåndsløsningen,  

 kan bevare sit medlemskab til udløbet af valgperioden, hvis vedkommende over  

 for stiftsudvalget afgiver en bindende erklæring herom.
 Stk. 4.  

  

 Et lægt medlem af udvalget, der  

 i løbet af valgperioden bliver ordineret til at kunne være præst i Den danske  

 Folkekirke, skal udtræde af udvalget.
 Stk. 5.  

  

 Et medlem, som vedholdende  

 undlader at opfylde sine pligter som medlem af udvalget, skal udtræde af  

 udvalget.
 Stk. 6.  

  

 Stiftsudvalget afgør, om  

 betingelserne for udtrædelse efter stk. 1 til 5 er opfyldt.  

 Stiftsudvalgets  

 afgørelse herom kan indbringes for Kirkeministeriet.
Stk. 7.  

  

 Ingen kan være medlem af mere  

 end et stiftsudvalg.
Den, der er valgt til flere stiftsudvalg, afgør, inden  

 funktionsperioden begynder, i hvilket stiftsudvalg, vedkommende vil være  

 medlem.
§ 6.  

  

 Et medlem kan herudover kun  

 udtræde af stiftsudvalget, hvis dette giver sit samtykke.
Er stiftsudvalget  

 ikke beslutningsdygtigt, kan tilladelse til udtræden gives af  

 Kirkeministeriet.
 Stk. 2.  

  

 Stiftsudvalgets afgørelse efter  

 stk. 1, 1. pkt., kan indbringes for Kirkeministeriet.
 § 7.  

  

 Hvis et medlem dør eller udtræder  

 af stiftsudvalget, indtræder stedfortræderen i udvalget.
 Stk. 2.  

  

 Når et medlem har forfald,  

 indtræder stedfortræderen midlertidigt i udvalget, hvis det må forventes, at  

 medlemmet er forhindret i at varetage sit hverv i mindst 2 måneder.
 Stk. 3.  

  

 Findes der ved et medlems afgang  

 eller forfald ingen stedfortræder til at indtræde i medlemmets plads, afgør  

 Kirkeministeriet efter indhentet erklæring fra de øvrige medlemmer af  

 udvalget,  

 om besættelsen af den ledige plads kan udsættes til næste ordinære valg, jf.  

 dog § 8.
 § 8.  

  

 Udfyldningsvalg skal finde sted,  

 hvis antallet af valgte medlemmer er gået ned under halvdelen, medmindre  

 kirkeministeren samtykker i, at det undlades.
 Stk. 2.  

  

 Ved ekstraordinære valg  

 fastsætter Kirkeministeriet tidspunktet for valgets foretagelse og  

 bekendtgørelse samt frister for indgivelse af klager.
Kapitel 2 Det mellemkirkelige Råd § 9.  

  

 Til at  

 varetage  

 folkekirkens mellemkirkelige opgaver på landsplan, herunder til at tage  

 stilling til folkekirkens medlemskab af nationale og internationale kirkelige  

 organisationer, oprettes et råd, Det mellemkirkelige Råd.
Stk. 2.  

  

 Rådet består af 10 valgte  

 medlemmer, jf. § 2, stk. 2, samt 2 af folkekirkens biskopper, der  

 udpeges af kirkeministeren.
Rådet kan efter behov supplere sig med sagkyndige  

 uden stemmeret.
§ 10.  

  

 De valgte medlemmer vælges for 4  

 år.
Rådet har samme funktionsperiode som stiftsudvalget vedrørende  

 mellemkirkeligt arbejde, jf. § 1, stk. 3.
Stk. 2.  

  

 Det nyvalgte råd afholder så  

 vidt muligt sit konstituerende møde, inden funktionsperioden begynder.
De i  

 medfør af § 9, stk. 2, udpegede biskopper indkalder til mødet.
 § 11.  

  

 Rådet fastsætter selv efter  

 høring af de mellemkirkelige stiftsudvalg arten og omfanget af sin virksomhed  

 inden for de økonomiske rammer, som kirkeministeren fastsætter for rådets  

 virksomhed.
Stk. 2.  

  

 Rådets beslutninger træffes i  

 møder.
Beslutninger træffes ved almindelig stemmeflerhed.
Rådets beslutninger  

 indføres i en beslutningsprotokol, der ved slutningen af mødet underskrives  

 af  

 de medlemmer, der har deltaget i mødet.
Ethvert af disse medlemmer kan  

 forlange  

 sit særstandpunkt i kort form tilført beslutningsprotokollen.
 Stk. 3.  

  

 Rådet fastsætter selv sin  

 forretningsorden.
 § 12.  

  

 Rådets sekretariatsforretninger  

 forestås af en sekretariatschef, som ansættes og afskediges af  

 Kirkeministeriet  

 efter indstilling fra rådet.
 Stk. 2.  

  

 Det øvrige sekretariatspersonale  

 ansættes og afskediges af rådet efter indstilling fra sekretariatschefen.
 Stk. 3.  

  

 Lønnings- og kontorholdsudgifter  

 til varetagelse af sekretariatsforretningerne udredes af fællesfonden.
§ 13.  

  

 Regnskabsåret er kalenderåret.  

 Der udarbejdes et regnskab, der skal forelægges rådet til godkendelse på et  

 ordinært rådsmøde efter regnskabsårets slutning.
Regnskabet godkendes og  

 underskrives  

 af rådets medlemmer og indsendes derefter senest den 1. marts til  

 Kirkeministeriet til godkendelse.
§ 14.  

  

 Regnskabet skal revideres af en  

 statsautoriseret eller registreret revisor eller Kommunernes  

 Revisionsafdeling.  

 Revisor vælges på det årlige budgetmøde.
Ansættelse og afskedigelse af  

 revisor  

 kræver Kirkeministeriets godkendelse.
 Stk. 2.  

  

 Revisionen foretages i  

 overensstemmelse med god offentlig revisionsskik, således at der ved  

 revisionen  

 efterprøves, om regnskabet er rigtigt, og om de dispositioner, der er  

 omfattet  

 af regnskabsaflæggelsen, er i overensstemmelse med meddelte bevillinger, love  

 og andre forskrifter samt med indgåede aftaler og sædvanlig praksis.  

 Endvidere  

 foretages en vurdering af, hvorvidt der er taget skyldige økonomiske hensyn  

 ved  

 forvaltningen af de midler og driften af de aktiviteter, der er omfattet af  

 regnskabet.
 § 15.  

  

 Et valgt rådsmedlem skal udtræde  

 af rådet, hvis den pågældendes medlemskab af stiftsudvalget ophører.
 Stk. 2.  

  

 Ophører et rådsmedlems medlemskab,  

 vælger det stiftsudvalg, som den pågældende repræsenterer, snarest muligt et  

 nyt medlem af rådet.
 § 16.  

  

 Bekendtgørelsen træder i kraft  

 den 8. april 2007. Bekendtgørelsen finder første gang anvendelse ved de  

 ordinære valg til stiftsudvalg og Det mellemkirkelige Råd i 2010.
 Stk. 2.  

  

 Følgende bekendtgørelser  

 ophæves:
 1)  

 	  

 Bekendtgørelse nr.  

 891 af 23. november 1993 om folkekirkens deltagelse i mellemkirkeligt  

 arbejde.
 2)  

 	  

 Bekendtgørelse nr.  

 333 af 8. juni 1998 om ændring af bekendtgørelse om folkekirkens deltagelse i  

 mellemkirkeligt arbejde.
 Stk. 3.  

  

 Kirkeministeriets cirkulæreskrivelse nr. 2 af 6. juli 1989 om ændring af lov  

 om  

 folkekirkens økonomi ophæves.
