Bekendtgørelse  

 om karakterskala og anden bedømmelse ved  

  

 universitetsuddannelser (karakterbekendtgørelsen) I medfør af § 8, stk. 1, og § 34,  

 stk. 1, i lov om universiteter (universitetsloven), jf.  

 lovbekendtgørelse  

 nr. 280 af 21. marts 2006, som ændret ved § 1 i lov nr. 544 af 8. juni 2006,  

 fastsættes:
Kapitel 1 7-trins-skalaen m.v.
 § 1.  

  

 Studerende skal ved prøver, der indgår i eksaminer, og ved prøver i enkeltfag  

 bedømmes individuelt efter følgende karakterskala (7-trins-skalaen), jf. dog  

 stk. 3 og 4:
 12:
 For den fremragende  

 præstation.
 10:
 For den fortrinlige  

 præstation.
 7:
 For den gode præstation.
 4:
 For den jævne præstation.
 02:
 For den tilstrækkelige  

 præstation.
 00:
 For den utilstrækkelige  

 præstation.
 -3:
 For den ringe præstation.
 Stk. 2.  

  

 Ved oversættelse af karakterskalaen  

 til engelsk anvendes de betegnelser, som fremgår af bilag 1 til  

 bekendtgørelsen.
 Stk. 3.  

  

 Bedømmelsen  

 »Bestået/Ikke bestået« kan anvendes efter reglerne i eksamensbekendtgørelsen  

 eller bekendtgørelsen om uddannelsen.
 Stk. 4.  

  

 Bekendtgørelsens  

 bestemmelser om bedømmelsen »Bestået/Ikke bestået« finder tilsvarende  

 anvendelse  

 ved bedømmelsen »Godkendt/Ikke godkendt«.
 § 2.  

  

 Karakteren 12 gives for den fremragende præstation, der demonstrerer  

 udtømmende  

 opfyldelse af fagets/fagelementets mål, med ingen eller få uvæsentlige  

 mangler.
 § 3.  

  

 Karakteren 10 gives for den fortrinlige præstation, der demonstrerer  

 omfattende  

 opfyldelse af fagets/fagelementets mål, med nogle mindre væsentlige mangler.
 § 4.  

  

 Karakteren 7 gives for den gode præstation, der demonstrerer opfyldelse af  

 fagets/fagelementets  

 mål, med en del mangler.
 § 5.  

  

 Karakteren 4 gives for den jævne præstation, der demonstrerer en mindre grad  

 af  

 opfyldelse af fagets/fagelementets mål, med adskillige væsentlige mangler.
 § 6.  

  

 Karakteren 02 gives for den tilstrækkelige præstation, der demonstrerer den  

 minimalt acceptable grad af opfyldelse af fagets/fagelementets mål.
 § 7.  

  

 Karakteren 00 gives for den utilstrækkelige præstation, der ikke demonstrerer  

 en acceptabel grad af opfyldelse af fagets/fagelementets mål.
 § 8.  

  

 Karakteren -3 gives for den helt uacceptable præstation.
Kapitel 2 Bedømmelse m.v.
 § 9.  

  

 Bedømmelse af præstationer skal ske på grundlag af de faglige mål, der er  

 opstillet for det pågældende fag/fagelement (absolut karaktergivning). Der må  

 ikke tilstræbes nogen bestemt fordeling af karaktererne (relativ  

 karaktergivning).
 § 10.  

  

 Bedømmelsen sker på baggrund af en samlet vurdering af, i hvilken grad  

 præstationen opfylder de mål for faget/fagelementet, som er fastsat i  

 bekendtgørelsen om uddannelsen, studieordningen m.v.
 Stk. 2.  

  

 Universitetet fastsætter i  

 studieordningen præcise målbeskrivelser og kriterier for vurdering af  

 målopfyldelsen,  

 jf. §§ 2-8, for de enkelte fag/fagelementer, som afsluttes med en prøve.
 § 11.  

  

 Medvirker en eksaminator og en censor ved bedømmelsen, gives bedømmelsen  

 efter  

 drøftelse mellem dem.
Stk. 2.  

  

 Er  

 eksaminator og censor ikke enige om karakteren, giver de hver en karakter.  

 Karakteren for prøven er gennemsnittet af disse karakterer afrundet til  

 nærmeste karakter i karakterskalaen.
Ligger gennemsnittet midt imellem to  

 karakterer, er den endelige karakter nærmeste højere karakter, hvis censor  

 har  

 givet den højeste karakter, og ellers nærmeste lavere karakter.
 Stk. 3.  

  

 Er  

 eksaminator og censor ikke enige om, hvorvidt præstationen skal bedømmes til  

 »Bestået« eller »Ikke bestået«, er censors bedømmelse afgørende.
 § 12.  

  

 Medvirker flere eksaminatorer eller flere censorer ved bedømmelsen, gives  

 bedømmelsen efter drøftelse mellem dem.
Stk. 2.  

  

 Er  

 eksaminatorerne og censorerne ikke enige om karakteren, giver  

 eksaminatorgruppen og censorgruppen hver en karakter.
Hvis der ikke er  

 enighed  

 inden for eksaminatorgruppen eller censorgruppen om karakteren, giver hver  

 eksaminator eller censor en karakter.
Hver gruppes karakter er gennemsnittet  

 af  

 de afgivne karakterer inden for gruppen afrundet til nærmeste karakter i  

 karakterskalaen.  

 Der rundes op, hvis gennemsnittet ligger midt imellem to karakterer.
Den  

 endelige karakter for prøven er gennemsnittet af eksaminatorgruppens og  

 censorgruppens karakterer.
Ligger gennemsnittet midt imellem to karakterer,  

 er  

 den endelige karakter nærmeste højere karakter, hvis censorgruppen har givet  

 den højeste karakter, og ellers nærmeste lavere karakter.
 Stk. 3.  

  

 Er eksaminatorerne og censorerne  

 ikke enige om, hvorvidt præstationen skal bedømmes til »Bestået« eller »Ikke  

 bestået«, er bedømmelsen »Bestået«, hvis mindst halvdelen af bedømmerne,  

 heraf  

 mindst en censor, giver denne bedømmelse.
§ 13.  

  

 Det kan fastsættes i studieordningen, at en karakter består af flere  

 delkarakterer for forskellige præstationer (delprøver). I så fald er  

 karakteren  

 gennemsnittet af delkaraktererne afrundet til nærmeste karakter i  

 karakterskalaen.
Der rundes op, hvis gennemsnittet ligger midt imellem to  

 karakterer.
Stk. 2.  

  

 Det kan fastsættes i  

 studieordningen, at delkaraktererne tæller med forskellig vægt, når den  

 samlede  

 karakter skal fastsættes.
I så fald er karakteren summen af de enkelte  

 karakterer, hver multipliceret med karakterens vægt, divideret med summen af  

 vægtene og herefter afrundet til nærmeste karakter i karakterskalaen.
Der  

 rundes op, hvis gennemsnittet ligger midt imellem to karakterer.
Kapitel 3 Beståkrav m.v.
§ 14.  

  

 En prøve er bestået, når den  

 studerende opnår mindst karakteren 02 eller bedømmelsen »Bestået«.
En bestået  

 prøve kan ikke tages om, jf. dog stk. 4.
 Stk. 2.  

  

 Består en  

 prøve af flere delprøver, skal karakteren for den samlede prøve, jf.  

 § 13,  

 være mindst 02. Hvis den samlede prøve er bestået, kan delprøver med  

 karakteren  

 00 eller -3 ikke tages om, jf. dog stk. 3. Selv om den samlede prøve  

 ikke  

 er bestået, kan delprøver med karakteren 02 eller derover ikke tages om, jf.  

 dog stk. 4.
 Stk. 3.  

  

 Det kan  

 fastsættes i studieordningen, at der ved en eller flere delprøver skal være  

 opnået mindst en bestemt karakter i skalaen.
 Stk. 4.  

  

 Det kan  

 fastsættes i studieordningen, at to eller flere prøver skal bestås i samme  

 eksamenstermin.
 § 15.  

  

 Det kan fastsættes i  

 studieordningen, at to eller flere prøver bestås på et samlet  

 karaktergennemsnit.  

 I så fald skal gennemsnittet være mindst 2,0 uden oprunding.
 Stk. 2.  

  

 Det kan fastsættes i  

 studieordningen, at en prøve med karakteren 00 eller ‑3 ikke kan tages  

 om, hvis prøven er bestået efter regler fastsat efter stk. 1, jf. dog  

 stk. 3.
 Stk. 3.  

  

 Det kan fastsættes i  

 studieordningen, at der ved en eller flere prøver, der bestås på et samlet  

 karaktergennemsnit,  

 jf. stk. 1, skal være opnået mindst en bestemt karakter i skalaen.
 Stk. 4.  

  

 Det kan fastsættes i  

 studieordningen, at de enkelte karakterer, der indgår i et samlet  

 karaktergennemsnit,  

 jf. stk. 1, tæller med forskellig vægt ved beregningen af gennemsnittet.  

 I  

 så fald er gennemsnittet summen af de enkelte karakterer, hver multipliceret  

 med karakterens vægt, divideret med summen af vægtene.
 Stk. 5.  

  

 Prøver, der udbydes efter  

 reglerne i bekendtgørelse om deltidsuddannelse, skal bestås for sig.
 § 16.  

  

 Det fastsættes i studieordningen, hvilke karakterer der indgår i det samlede  

 eksamensresultat.
Stk. 2.  

  

 Det kan fastsættes i  

 studieordningen, at det samlede eksamensresultat udtrykkes ved en  

 gennemsnitskvotient.  

 Ved beregningen af gennemsnitskvotienten medtages én decimal.
Ved beregningen  

 indgår ikke fag/fagelementer, hvor der er anvendt bedømmelsen »Bestået/Ikke  

 bestået«.
Stk. 3.  

  

 Det kan fastsættes i  

 studieordningen, at de enkelte karakterer, der indgår i det samlede  

 eksamensresultat,  

 tæller med forskellig vægt ved beregningen af gennemsnitskvotienten.
I så  

 fald  

 er gennemsnitskvotienten summen af de enkelte karakterer, hver multipliceret  

 med karakterens vægt, divideret med summen af vægtene.
§ 17.  

  

 En  

 eksamen er bestået, når gennemsnitskvotienten, jf. § 16, stk. 2 og  

 3,  

 er mindst 2,0 uden oprunding, og når alle prøver, der bedømmes med  

 »Bestået/Ikke bestået«, er bestået.
Hvis der er fastsat særlige beståkrav i  

 studieordningen efter § 14 eller § 15, skal de tillige være opfyldt.  

 Hvis  

 der ikke beregnes en gennemsnitskvotient, skal alle prøver, der indgår i  

 eksamen, være bestået, jf. § 14 og § 15.
 Stk. 2.  

  

 Det kan  

 fastsættes i studieordningen, at der ved en eller flere prøver, som indgår i  

 gennemsnitskvotienten, skal være opnået mindst en bestemt karakter i skalaen.
Kapitel 4 Eksamensbeviser § 18.  

  

 På  

 eksamensbeviser skal der ved hver karakter efter 7-trins-skalaen tilføjes det  

 bogstav fra ECTS-skalaen, som svarer til den pågældende karakter, jf. bilag  

 2.
 Stk. 2.  

  

 Udsteder universitetet  

 dokumentation for beståede dele af uddannelsen til studerende, som forlader  

 uddannelsen uden at have gennemført den, jf. eksamensbekendtgørelsen, finder  

 stk. 1 tilsvarende anvendelse.
Kapitel 5 Krav til studieordningen § 19.  

  

 I studieordningen for den enkelte  

 uddannelse fastsættes:
 1)  

 	  

 P  

 ræcise målbeskrivelser og kriterier  

 for vurdering af målopfyldelsen for de enkelte fag/fagelementer, som  

 afsluttes  

 med en prøve, jf. § 10, stk. 2.
 2)  

 	  

 Eventuelle regler om  

 delprøver, jf. § 13.
 3)  

 	  

 Eventuelle regler om,  

 at der ved en eller flere delprøver skal være opnået mindst en bestemt  

 karakter  

 i skalaen, jf. § 14, stk. 3.
 4)  

 	  

 Eventuelle regler om,  

 at to eller flere prøver skal bestås i samme eksamenstermin, jf. § 14,  

 stk. 4.
 5)  

 	  

 Eventuelle regler om,  

 at to eller flere prøver bestås på et samlet karaktergennemsnit, jf.  

 § 15,  

 stk. 1-4.
 6)  

 	  

 Hvilke karakterer der  

 indgår i det samlede eksamensresultat, jf. § 16, stk. 1.
 7)  

 	  

 Eventuelle regler om,  

 at det samlede eksamensresultat udtrykkes ved en gennemsnitskvotient, jf.  

 § 16, stk. 2 og 3.
 8)  

 	  

 Eventuelle regler om,  

 at der ved en eller flere prøver, som indgår i gennemsnitskvotienten, skal  

 være  

 opnået mindst en bestemt karakter i skalaen, jf. § 17, stk. 2.
Kapitel 6 Andre regler § 20.  

  

 Universitets- og Bygningsstyrelsen kan dispensere fra bekendtgørelsen, når  

 det  

 er begrundet i usædvanlige forhold.
 Stk. 2.  

  

 Styrelsen  

 kan tillade, at bekendtgørelsen fraviges som et led i forsøg.
Klager over universitetets afgørelser § 21.  

  

 Universitetets afgørelser efter  

 denne bekendtgørelse kan indbringes for Universitets- og Bygningsstyrelsen af  

 studerende, når klagen vedrører retlige spørgsmål.
Fristen for indgivelse af  

 klage er to uger fra den dag, afgørelsen er meddelt klageren.
Stk. 2.  

  

 Klagen  

 indgives til universitetet, der afgiver en udtalelse.
Klageren skal have  

 lejlighed til at kommentere universitetets udtalelse inden for en frist af  

 mindst en uge.
Universitetet sender klagen til styrelsen vedlagt udtalelsen  

 og  

 klagerens eventuelle kommentarer.
 Stk. 3.  

  

 Styrelsens afgørelser kan ikke  

 indbringes for højere administrativ myndighed.
Kapitel 7 Ikrafttrædelses- og overgangsbestemmelser § 22.  

  

 Bekendtgørelsen træder i kraft den 1. april 2007 og har virkning for  

 karakterer  

 og anden bedømmelse, der gives den 1. september 2007 eller senere.
 Stk. 2.  

  

 Bekendtgørelse nr. 886 af 21.  

 august 2006 om karakterskala og anden bedømmelse ved universitetsuddannelser  

 (karakterbekendtgørelsen) ophæves.
 Stk. 3.  

  

 Bekendtgørelse nr. 513 af 22.  

 juni 1995 om karakterskala og anden bedømmelse ophæves den 1. september 2007.
 Stk. 4.  

  

 Reglerne i  

 §§ 13-17 og § 33, stk. 1, nr. 10-13, i bekendtgørelse nr. 867  

 af  

 19. august 2004 om eksamen ved universitetsuddannelser  

 (eksamensbekendtgørelsen), som ændret ved bekendtgørelse nr. 231 af 22. marts  

 2006, ophæves den 1. september 2007.
 Stk. 5.  

  

 De i stk. 3 og 4 nævnte regler  

 finder dog fortsat anvendelse for klagesager m.v. over bedømmelser, som er  

 givet inden den 1. september 2007, og for udstedelse af eksamensbeviser, hvis  

 den sidste prøve, der indgår i en eksamen, er bedømt inden den 1. september  

 2007.
§ 23.  

  

 På  

 eksamensbeviser udstedt den 1. september 2007 eller senere konverteres  

 karakterer givet efter 13-skalaen til karakterer efter 7-trins-skalaen, jf.  

 dog  

 § 22, stk. 5. En eventuel gennemsnitskvotient, jf. § 16,  

 stk. 2 og 3, skal i så fald beregnes på basis af karaktererne efter  

 7-trins-skalaen.
For konverterede karakterer skal karakteren efter 13-skalaen  

 tillige fremgå af beviset.
 Stk. 2.  

  

 En delkarakter, som er givet  

 efter 13-skalaen, konverteres til 7-trins-skalaen, hvis en eller flere  

 delkarakterer  

 er givet efter 7-trins-skalaen, jf. § 22, stk. 1, sådan at den  

 samlede karakter gives efter 7-trins-skalaen.
 Stk. 3.  

  

 Konvertering sker efter følgende oversættelsesskala:
13-skala 13 11 10 9 8 7 6 5 03 00 7-trins-skala 12 12 10 7 7 4 02 00 00 -3 Oversættelse af karakterskalaen til engelsk 12:
 For an excellent performance displaying a  

 high level of command of all aspects of the relevant material, with no or  

 only a few minor weaknesses.
 10:
 For a very good performance displaying a high  

 level of command of most aspects of the relevant material, with only minor  

 weaknesses.
 7:
 For a good performance displaying good  

 command of the relevant material but also some weaknesses.
 4:
 For a fair performance displaying some command  

 of the relevant material but also some major weaknesses.
 02:
 For a performance meeting only the minimum  

 requirements for acceptance.
 00:
 For a performance which does not meet the  

 minimum requirements for acceptance.
 -3:
 For a performance which is unacceptable in  

 all respects.
Relationer mellem karakterskalaen og ECTS-skalaen Karakteren 12 på  

 7-trins-skalaen svarer til A på ECTS-skalaen.
 Karakteren 10 på  

 7-trins-skalaen svarer til B på ECTS-skalaen.
 Karakteren 7 på  

 7-trins-skalaen svarer til C på ECTS-skalaen.
 Karakteren 4 på  

 7-trins-skalaen svarer til D på ECTS-skalaen.
 Karakteren 02 på  

 7-trins-skalaen svarer til E på ECTS-skalaen.
 Karakteren 00 på  

 7-trins-skalaen svarer til Fx på ECTS-skalaen.
 Karakteren -3 på  

 7-trins-skalaen svarer til F på ECTS-skalaen.
