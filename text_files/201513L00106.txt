Vedtaget af Folketinget ved 3. behandling den 17. marts 2016 Forslag til Lov om ændring af deltidslov (Opfølgning på begrundet udtalelse fra Europa-Kommissionen om forskelsbehandling af deltidsansatte samt forenkling af loven) § 1 I deltidslov, jf. lovbekendtgørelse nr. 815 af 26. september 2002, foretages følgende ændringer:
 1. I § 1, stk. 1, ændres »jf. dog § 2« til: »jf. bilag A«.
 2. § 1, stk. 3, ophæves.
 3. § 2 ophæves.
 4. I § 4, stk. 1, udgår »eller en af de i § 2 nævnte aftaler eller overenskomster«.
 5. I § 4 a, stk. 6, ændres »bilag A-D« til: »bilag A«.
 6. Bilag B-D ophæves.
§ 2 Loven træder i kraft den 1. april 2016.
