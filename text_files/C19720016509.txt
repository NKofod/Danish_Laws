Hermed fremsendes eksemplarer af lovbekendtgørelse af 31. juli 1972 af lov  

 om særlig indkomstskat m.v.
Lovbekendtgørelsen afløser lovbekendtgørelse nr.  

 450 af 30. september 1971.
 I den nye lovbekendtgørelse er indarbejdet de ændringer af lov om særlig  

 indkomstskat m.v., der er sket ved lov nr. 276 af 7. juni 1972.
I nærværende cirkulære vil der blive gjort rede for disse ændringer,  

 bortset fra de rent redaktionelle og de ændrede regler for særlig  

 indkomstbeskatning af fortjeneste ved afståelse af fast ejendom.
Reglerne om  

 fast ejendom vil blive omtalt i et særligt cirkulære, der senere vil blive  

 udsendt.
 I. ÆNDRING MED VIRKNING FOR INDKOMSTÅRET 1972 OG SENERE INDKOMSTÅR.
Ved ændringsloven er området for de arter af særlig indkomst, der ifølge §  

 1, stk. 2, nr. 2, skal beskattes særskilt hos en med en mand sambeskattet  

 hustru, blevet udvidet.
Herefter skal gave- og legatbeløb som nævnt i § 2,  

 nr. 16, d.v.s. gave- og legatbeløb, der er ydet een gang for alle af  

 offentlige midler, legater, kulturelle fonds o.lign., beskattes særskilt hos  

 hustruen, når gaven eller legatet udelukkende har karakter af en anerkendelse  

 af modtagerens fortjenester.
 II. ÆNDRINGER MED VIRKNING FOR INDKOMSTÅRET 1973 OG SENERE INDKOMSTÅR.
 Ved ændringsloven er den i lov om særlig indkomstskat m.v. § 9, stk. 1,  

 fastsatte beskatningsprocent forhøjet fra 40 til 50. Samtidig er det  

 sammesteds omtalte almindelige beregningsfradrag forhøjet fra 3.000 kr. til  

 6.000 kr.
 III. ÆNDRING MED VIRKNING FRA 1. JANUAR 1973.
 Ved ændringsloven er den i lovens § 16, stk. 1, omtalte afgift på 40 pct.,  

 som arbejdsgiveren skal erlægge af udbytteandele, der i form af aktier eller  

 obligationer udredes af arbejdsgiveren til medarbejdere, forhøjet til 50 pct.
 SKATTEDEPARTEMENTET, DEN 31. JULI 1972.
Hans P.
Gøtrik.
/E.
Møller.
