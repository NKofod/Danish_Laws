Nr BTL 105 Betænkning over Forslag til lov om ændring af lov om tilskud til  

 elproduktion (Begrænsning af tilskud til naturgasbaseret kraftvarme m.v.)  

  

 Nr L 105 1996-97, 1. samling Afgivet af Det Energipolitiske Udvalg Afgivet: 19961212 Udvalget har behandlet lovforslaget i nogle møder og har herunder stillet spørgsmål til miljø- og energiministeren, som denne har besvaret skriftligt.
 Nogle af udvalgets spørgsmål til miljø- og energiministeren og dennes svar  

 herpå er optrykt som bilag til betænkningen.
 Endvidere har udvalget modtaget skriftlige og/eller mundtlige henvendelser  

 fra:
Boligselskabet Viborg, Brancheforeningen for Decentral Kraftvarme, Brædstrup Fjernvarme A.m.b.a., Dansk Erhvervsgartnerforening, Danske Elværkers Forening, Danske Fjernvarmeværkers Forening, Danske Mejeriers Fællesorganisation, Dragsbaek Maltfabrik A/S, Erhvervsrådets Boligselskab, Kemira Danmark A/S, KOMGAS, Foreningen af Regionale Naturgasselskaber, Overlund Fjernvarmeværk, Viborg Fjernvarme og Viborg Kommunale Værker.
 Der er af miljø- og energiministeren og af et mindretal stillet  

 ændringsforslag, hvorom henvises til de ledsagende bemærkninger.
 Herefter indstiller et flertal (Socialdemokratiets, Socialistisk  

 Folkepartis, Det Radikale Venstres og Centrum-Demokraternes medlemmer af  

 udvalget) lovforslaget til vedtagelse med de af miljø- og  

 energiministeren stillede ændringsforslag.
Et flertal inden for flertallet (Socialdemokratiets, Socialistisk  

 Folkepartis og Det Radikale Venstres medlemmer af udvalget) kan ikke  

 tilslutte sig mindretallets ændringsforslag.
Forslaget vil betyde et  

 manglende provenu på 32 mio. kr., jf. svaret på udvalgets spørgsmål 20, der  

 er optrykt som bilag til betænkningen.
Venstre og Det Konservative Folkeparti  

 foreslår samtidig i et ændringsforslag til finansloven for 1997, at  

 elproduktionstilskuddet (CO2-tiøren) afskaffes over tre år startende med en  

 reduktion på 300 mio. kr. i 1997.
 Der er således ikke dækning for den merudgift på 32 mio. kr., som  

 ændringsforslaget vil medføre, ligesom ændringsforslaget til finansloven vil  

 være drastiske nedskæringer af CO2-tiøren allerede i 1997.
Venstres og Det Konservative Folkepartis ændringsforslag til finansloven  

 er begyndelsen til en fuldstændig afvikling af elproduktionstilskuddet.  

 Ændringsforslaget til finansloven vil helt fjerne grundlaget for decentrale  

 og industrielle kraftvarmeanlæg.
Derfor står Venstres og Det Konservative  

 Folkepartis ændringsforslag til lovforslaget i skærende kontrast til  

 partiernes grønne afviklingspolitik.
 Et mindretal inden for flertallet (Centrum-Demokraternes medlem af  

 udvalget) kan ikke tilslutte sig det af mindretallet stillede  

 ændringsforslag.
 Et mindretal (Venstres og Det Konservative Folkepartis medlemmer af  

 udvalget) indstiller lovforslaget til vedtagelse med de under nr. 1 og  

 3 stillede ændringsforslag.
 Mindretallet mener, at lovforslaget er udtryk for et ønske om at komme en  

 utilsigtet gunstig økonomi i visse kraftvarmeanlæg til livs.
 Mindretallet kan have sympati for denne hensigt, idet statens udgift til  

 CO2-tiøren udvikler sig faretruende.
Imidlertid mener mindretallet, at der med den foreslåede metode reelt  

 lovgives med tilbagevirkende kraft.
Derved skabes betragtelige problemer for  

 såvel fjernvarmeselskaber som visse virksomheder.
Mindretallet ville have  

 foretrukket en løsning, som kun vil have virkning for fremtidige  

 dispositioner.
Den af miljø- og energiministeren foreslåede grænse for  

 elproduktionstilskuddet på 3 MW finder mindretallet uhensigtsmæssig i sin  

 form.
Den vil friste til fortolkninger af anlæggenes kapacitet og virker i  

 øvrigt tilfældigt.
Mindretallet er tilhænger af at lempe virkningen for  

 mindre anlæg, men foreslår i stedet for ved det af mindretallet stillede  

 ændringsforslag, at grænsen for elproduktionstilskuddet fastsættes efter den  

 producerede el-mængde, således at der ydes fuldt tilskud til de første 15.000  

 MWh pr. år, herefter reduceres tilskuddet.
Mindretallet finder, at denne udformning er en let administrerbar løsning  

 uden tvivlsmuligheder.
At der herved gives en mindre lettelse også for de  

 større anlæg, finder mindretallet berettiget på baggrund af den oven for  

 beskrevne tilbagevirkende kraft.
Henvendelser til udvalget dokumenterer, at  

 den tilbagevirkende kraft i en lang række tilfælde vil føre til betragtelige  

 og utilsigtede stigninger i fjernvarmeforbrugernes varmeregninger.
 Under udvalgsarbejdet er det blevet klarlagt, at der for fjernvarmeværker  

 hersker en betydelig usikkerhed om prisen for den anvendte naturgas.  

 Mindretallet finder, at regeringen og dens finanslovsflertal burde have  

 afventet klarhed om naturgasprisen, så virkningen havde været helt klar.
 Mindretallet kan støtte de af miljø- og energiministeren stillede  

 administrative ændringsforslag, men kan ikke støtte lovforslaget som helhed.  

 Lovforslagets karakter er en udmøntning af den stemmeaftale, som  

 regeringspartierne har indgået med Socialistisk Folkeparti og Enhedslisten om  

 finansloven for 1997. På denne baggrund har der ikke under udvalgsarbejdet  

 vist sig nogen bevægelighed hos flertallet, hvilket mindretallet beklager, da  

 der kunne have været fundet mere rimelige og hensigtsmæssige løsninger.
Et andet mindretal (Fremskridtspartiets medlem af udvalget)  

 indstiller lovforslaget til forkastelse ved 3. behandling, men vil  

 stemme for de under nr. 1 og 3 stillede ændringsforslag.
Fremskridtspartiet  

 kan tilslutte sig Venstres og Det Konservative Folkepartis udtalelse.
Ændringsforslag Til § 1Af et mindretal (V, KF og FP):
 1) Nr. 3 affattes således:
 »3. Efter § 2 indsættes:
»§ 2 a.
Der ydes et tilskud på 7 øre pr. kWh til  

 elproducenter for den mængde elektricitet, der fremstilles ved  

 naturgasbaseret decentral kraftvarmeproduktion, naturgasbaseret industriel  

 kraftvarmeproduktion eller ved affaldsbaseret kraftvarmeproduktion, jf. dog  

 stk. 2.
 Stk. 2. Til elproduktion med naturgas eller affald på decentrale  

 kraftvarmeværker udgør tilskuddet 10 øre pr. kWh for indtil 15.000 MWh pr.  

 kalenderår og 7 øre pr. kWh for elproduktion herudover.
Stk. 3. Miljø- og energiministeren kan fastsætte nærmere regler  

 for ydelsen af tilskuddet efter stk. 1 og 2.«» Af miljø- og energiministeren, tiltrådt af et flertal (S,  

 SF, RV og CD):
 2) I det under nr. 3 foreslåede § 2 a, stk. 2,  

 ændres »som er idriftsat« til: »som er godkendt af  

 Energistyrelsen i henhold til lov om varmeforsyning«.
 Af miljø- og energiministeren, tiltrådt af udvalget:
 3) Efter nr. 6 indsættes som nyt nummer:
 »01. § 6, stk. 3, affattes således:
»Stk. 3. Der kan pålægges selskaber m.v. (juridiske personer)  

 strafansvar efter reglerne i straffelovens 5. kapitel.«» Bemærkninger Til nr. 1 Ændringsforslaget vil sikre en model baseret på et gradueret  

 elproduktionstilskud, hvor alle værker modtager det fulde tilskud på 10 øre  

 pr. kWh for elproduktionen op til 15.000 MWh.
Til nr. 2 Afgrænsningen af mindre, eksisterende decentrale  

 kraftvarmeværker, der fortsat kan oppebære 10-øres-tilskud, foreslås knyttet  

 til projektgodkendelsen i stedet for idriftsættelsestidspunktet.
Herved vil  

 anlæg, som der er truffet beslutning om på grundlag af de hidtidige  

 tilskudsregler, men som ikke kan nå at blive taget i brug inden udgangen af  

 1996, kunne opnå det forhøjede tilskud.
 Til nr. 3 Den gældende bestemmelse om, at strafansvar for overtrædelse af  

 lovens straffebestemmelser omfatter selskaber m.v., foreslås ændret under  

 hensyn til den nuværende affatning af straffelovens bestemmelser herom.
Martin Glerup (S) nfmd.
Henning Gjellerod (S) Erik Mortensen (S) Helge  

 Mortensen (S) Inger Bierbaum (S) Anni Svanholt (SF) Kristen Touborg (SF)  

 Elsebeth Gerner Nielsen (RV) Peter Duetoft (CD) Peter Hansen-Nord (V) Knud  

 Enggaard (V) Erik Jacobsen (V) Jens Kirk (V) Eva Møller (KF) Pernille Sams  

 (KF) Grethe Rostbøll (KF) Kim Behnke (FP) fmd.
 Enhedslisten og Dansk Folkeparti havde ikke medlemmer i udvalget.
Bilag Nogle af udvalgets spørgsmål til miljø- og energiministeren og dennes svar  

 herpå Spørgsmål 9:
»Hvad er begrundelsen for, at der i § 2 a, stk. 2 er valgt en grænse  

 på netop 3 MW og ikke for eksempel 0,5 MW mere eller mindre.« Svar:
 Jeg kan oplyse, at baggrunden for bestemmelsen er hensynet til de små  

 decentrale kraftvarmeværker, som rammes relativt hårdere end de større værker  

 ved reduktionen i elproduktionstilskuddet fra 10 øre pr. kWh til 7 øre pr.  

 kWh.
 Under hensyntagen til den nødvendige besparelse har jeg fundet det  

 rigtigst med en afbalanceret afvejning over for hensyn til henholdsvis de små  

 værker og ønsket om en pulje til de større naturgasbaserede decentrale  

 kraftvarmeværker, hvor omstillingen efter reduktionen i  

 elproduktionstilskuddet kan medføre højere pris for levering af varme, end  

 den pris der ville være gældende ved gasfyret fjernvarme (før omstilling).
 Spørgsmål 20:
»Ministeren anmodes om - som teknisk bistand - at udarbejde et  

 ændringsforslag, hvor tilskuddets størrelse baseres på den producerede mængde  

 el, således at der for de første 15.000 Mwh pr. år ydes et tilskud på 10  

 øre.« Svar:
Jeg kan oplyse, at en model baseret på et gradueret elproduktionstilskud,  

 hvor alle værker modtager det fulde tilskud på 10 øre pr. kWh for  

 elproduktionen op til 15.000 MWh, vil medføre en merudgift på ca. 32 mio. kr.  

 årligt.
Supplerende kan jeg oplyse, at hvis en sådan model skulle holde sig  

 inden for de fastsatte provenumæssige rammer i L 105, ville MWh-grænsen  

 skulle ligge på ca. 4.000 Mwh.
3 MW-grænsen er indsat i lovforslaget af hensyn til de små decentrale  

 kraftvarmeværker, som er mest følsomme over for en nedsættelse af  

 elproduktionstilskuddet.
Værker, der er større end 3 MW, vurderes generelt  

 ikke at have behov for et elproduktionstilskud, der er højere end 7 øre.
Et  

 gradueret tilskud, der tilfalder alle værker uanset størrelse, vil gøre  

 tilskuddet mindre målrettet og medføre en uhensigtsmæssig begunstigelse af  

 større værker på bekostning af de små.
Jeg finder det derfor ikke  

 hensigtsmæssigt at ændre § 2 a.
 Et ændringsforslag ville kunne have følgende orlyd:
 § 1, nr. 3, affattes således:
 3. Efter § 2 indsættes:
»§ 2 a.
Der ydes et tilskud på 7 øre pr. kWh til  

 elproducenter for den mængde elektricitet, der fremstilles ved  

 naturgasbaseret decentral kraftvarmeproduktion, naturgasbaseret industriel  

 kraftvarmeproduktion eller ved affaldsbaseret kraftvarmeproduktion, jf. dog  

 stk. 2.
 Stk. 2. Til elproduktion med naturgas eller affald på decentrale  

 kraftvarmeværker udgør tilskuddet 10 øre pr. kWh for indtil 15.000 MWh pr.  

 kalenderår og 7 øre pr. kWh for elproduktion herudover.
Stk. 3. Miljø- og energiministeren kan fastsætte nærmere regler  

 for ydelsen af tilskuddet efter stk. 1 og 2.« Tillægsbetænkning Udvalget har, efter at lovforslaget ved 2. behandling blev henvist til fornyet udvalgsbehandling, behandlet dette i et møde og har herunder stillet spørgsmål til miljø- og energiministeren, som denne har besvaret skriftligt.
 Et af udvalgets spørgsmål til miljø- og energiministeren og dennes svar  

 herpå er optrykt som bilag til tillægsbetænkningen.
 Endvidere har udvalget modtaget skriftlige henvendelser fra:
Brødrene Hartmann A/S, Dansk Industri, FF of Denmark og Hercules.
 Der er af miljø- og energiministeren stillet ændringsforslag, hvorom  

 henvises til de ledsagende bemærkninger.
 Herefter indstiller et flertal (Socialdemokratiets, Socialistisk  

 Folkepartis, Det Radikale Venstres og Centrum-Demokraternes medlemmer af  

 udvalget) lovforslaget til vedtagelse med de af miljø- og  

 energiministeren stillede ændringsforslag.
 Et mindretal (Venstres og Det Konservative Folkepartis medlemmer af  

 udvalget) vil stemme hverken for eller imod lovforslaget, men vil stemme for  

 de af miljø- og energiministeren stillede ændringsforslag.
 Et andet mindretal (Fremskridtspartiets medlem af udvalget)  

 indstiller lovforslaget til forkastelse , men vil stemme for de af  

 miljø- og energiministeren stillede ændringsforslag.
 ÆndringsforslagAf miljø- og energiministeren, tiltrådt af  

udvalget:
 Til § 1 1) I det under nr. 3 foreslåede § 2 a, stk.  

 1, indsættes efter »affaldsbaseret kraftvarmeproduktion«:  

 », jf. dog stk. 2 og 3«.
 2) Det under nr. 3 foreslåede § 2 a, stk. 2,  

 affattes således:
»Stk. 2. Tilskuddet til elproduktion som nævnt i stk. 1 udgør  

 10 øre pr. kWh for elektricitet, der fremstilles på kollektive  

 varmeforsyningsanlæg, hvor der i forbindelse med værkets etablering også er  

 etableret ny kollektiv varmeforsyning (barmarksprojekter).« 3) I den under nr. 3 foreslåede § 2 a indsættes  

 efter stk. 2 som nyt stykke:
»Stk. 3. Tilskuddet til elproduktion som nævnt i stk. 1 udgør  

 10 øre pr. kWh for elektricitet, der fremstilles på decentrale  

 kraftvarmeværker med en samlet kapacitet for elproduktion på 3 MW eller  

 derunder, og som enten er idriftsat inden den 1. januar 1997, eller hvor der  

 inden samme dato er indsendt projektforslag for omstilling til kraftvarme til  

 kommunalbestyrelsen i henhold til lov om varmeforsyning.« Stk. 3 bliver herefter stk. 4.
 4) I det under nr. 3 foreslåede § 2 a, stk. 3, som  

 bliver stk. 4, ændres »stk. 1 og 2« til: »stk. 1-3«.
 5) I det under nr. 5 foreslåede § 3 a, stk. 1,  

 indsættes efter »anlæg«: », jf. dog stk. 2 og 3«.
 6) I den under nr. 5 foreslåede § 3 a indsættes  

 efter stk. 1 som nyt stykke:
»Stk. 2. Uanset stk. 1 ydes der tilskud i en periode på 8 år  

 for elproduktion på industrielle kraftvarmeværker med en samlet kapacitet for  

 elproduktion på 4 MW eller derunder.« Stk. 2 og 3 bliver herefter stk. 3 og 4.
 Til § 2 7) Paragraffen affattes således:
»§ 2 Miljø- og energiministeren fastsætter tidspunktet for  

 lovens ikrafttræden. § 3 træder dog i kraft den 1. januar 1997.« Bemærkninger Til nr. 1-4 Ved ændringen præciseres, at det er tidspunktet for  

 indsendelse af projektforslag i henhold til varmeforsyningslovens  

 bestemmelser, der er afgørende for, om et mindre anlæg kan oppebære 10-øres  

 tilskuddet for eksisterende anlæg eller kun 7-øres tilskud.
I øvrigt er den  

 foreslåede ændring rent redaktionel.
 Til nr. 5 og 6 Ved forslaget indføjes som nyt stk. 2 en lempelse i forhold  

 til den almindelige tidsbegrænsning på 6 år for ydelse af  

 elproduktionstilskud til industrielle kraftvarmeværker, således at mindre  

 anlæg kan oppebære tilskud i 8 år.
 Til nr. 7 Ved den foreslåede ændring af § 2 fastsættes, at ændringslovens  

 § 3 har virkning fra den 1. januar 1997, således at forbehold om  

 tilbagebetaling kan gøres gældende for udbetalt tilskud for elproduktion fra  

 denne dato.
Martin Glerup (S) nfmd.
Henning Gjellerod (S) Erik Mortensen (S) Helge  

 Mortensen (S) Inger Bierbaum (S) Anni Svanholt (SF) Kristen Touborg (SF)  

 Elsebeth Gerner Nielsen (RV) Peter Duetoft (CD) Peter Hansen-Nord (V) Knud  

 Enggaard (V) Erik Jacobsen (V) Jens Kirk (V) Eva Møller (KF) Pernille Sams  

 (KF) Grethe Rostbøll (KF) Kim Behnke (FP) fmd.
Enhedslisten og Dansk  

 Folkeparti havde ikke medlemmer i udvalget.
Bilag Et af udvalgets spørgsmål til miljø- og energiministeren og dennes svar  

 herpå Spørgsmål 26:
 Ministeren bedes kommentere henvendelsen af 13. december 1996 fra Dansk  

 Industri vedrørende lovforslaget, jf. bilag 47.
 Svar:
 Dansk Industri insisterer på, at industriel kraftvarme og decentral  

 kraftvarme behandles på lige vilkår, og at tidsbegrænsningen for de  

 industrielle kraftvarmeanlæg dermed bør bortfalde.
Det er korrekt, som Dansk Industri fremfører, at der er en  

 forskelsbehandling vedrørende tidsbegrænsningen af elproduktionstilskuddet  

 mellem industrielle og decentrale kraftvarmeværker.
Det samme forhold kan  

 imidlertid fremføres for de industrielle kraftvarmeanlægs mulighed for at  

 opnå anlægstilskud.
Denne mulighed foreligger ikke for decentrale  

 kraftvarmeanlæg på naturgas.
Formålet med lovændringen har været at målrette elproduktionstilskuddet  

 inden for bevillingsrammen til at opnå bedst mulig effekt af  

 tilskudsordningen.
I og med, at industrielle kraftvarmeanlæg kan få  

 anlægstilskud på op til 30 pct., vil der dermed ikke være behov for at yde  

 elproduktionstilskuddet efter det 6. år.
Anlæggene burde være afskrevet inden  

 for denne periode.
Heri ligger effektiviseringen af elproduktionstilskuddet.
Det er ikke forventningen, at beskæringen af elproduktionen vil medføre et  

 mindre træk på investreringstilskud til energibesparelser i erhvervene.  

 Mindre industrielle kraftvarmeanlæg har tidligere modtaget mindre end 30 pct.  

 i anlægstilskud.
For disse anlægstyper vil der i fremtiden blive ydet fulde  

 30 pct.
 Dansk Industri finder det urimeligt, at virksomheder med industrielle  

 kraftvarmeanlæg efter udløbet af tidsbegrænsningen ikke kompenseres for, at  

 CO2-afgiften på elektricitet udmåles på baggrund af elproduktion på kul i  

 kondensværker.
Det skal hertil bemærkes, at de gældende energi- og CO2-afgifter er pålagt  

 elektricitet som en forbrugsafgift.
Det marginale elforbrug i Danmark dækkes  

 ved produktion på kul i kondensværker.
Det giver derfor det rigtige  

 afgiftssignal i forbrugsleddet, hvis afgiften også udmåles herefter.
En  

 merforbrugt kWh på en virksomhed, der selv producerer elektricitet med gas  

 eller biobrændsel, giver marginalt samme miljøbelastning som et merforbrug på  

 en virksomhed, der ikke har egenproduktion.
Det skyldes, at den  

 energiproducerede og egenforbrugte kWh alternativt kunne have fortrængt en  

 kWh produceret på kul i et kondensværk.
Dansk Industri forespørger, om Fiskernes Fiskeindustri i Skagen kan få  

 hævet deres anlægstilskud.
Dette blev reduceret for ikke at få  

 tilbagebetalingstiden under 3 år.
Med nedsættelsen af elproduktionstilskuddet  

 vil anlæggets tilbagebetalingstid blive mere end 3 år.
Imidlertid kan  

 anlægstilskuddet ikke efterfølgende hæves ifølge lov om statstilskud til  

 energibesparelser m.v. i erhvervsvirksomheder, såfremt anlægsarbejdet på  

 investeringsprojektet er påbegyndt.
