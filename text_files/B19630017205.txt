 I medfør af § 11, stk. 4, § 13, stk. 3, og § 74 i færdselslov nr. 153 24.  

 maj 1955 fastsættes herved følgende bestemmelser om motorkøretøjer, der  

 udlejes uden fører:
§ 1.  Motorkøretøjer må kun udlejes uden fører under  

 iagtagelse af reglerne i denne bekendtgørelse.
Last- og varemotorkøretøjer  

 med størst tilladte totalvægt over 3.500 kg samt motorcykler med  

 varesidevogn, der udelukkende anvendes til godstransport, og som derfor er  

 registreret på gule nummerplader, kan dog frit udlejes uden fører.
Det samme  

 gælder motorkøretøjer, der er registreret til skolekørsel, hvis udlejningen  

 finder sted til en godkendt kørelærer til brug ved øvelseskørsel og  

 aflæggelse af prøver.
Stk. 2.  Ved udlejning uden fører forstås i denne  

 bekendtgørelse enhver erhversmæssig overladelse til brug.
Undtaget er dog  

 brugsforhold, hvor brugeren opnår en sådan varig rådighed over køretøjet, at  

 det skal registreres i hans navn, jfr. §§ 2 og 13, stk. 1, i  

 justitsministeriets bekendtgørelse nr. 42 af 26. februar 1958 om registrering  

 af motorkøretøj m.v.
 Stk. 3.  Motorkøretøjer, der er registreret til  

 udlejning uden fører, må ikke udlånes til eller føres af andre udlejeren,  

 dennes ægtefælle og børn samt personer, der i øvrigt henhører til udlejerens  

 husstand eller er ansat i hans udlejningsvirksomhed, medmindre de i denne  

 bekendtgørelse indeholdte regel om udlejning af køretøjet er iagttaget.
 Stk. 4.  Reglerne i denne bekendtgørelse finder ikke  

 anvendelse på kørsel, der finder sted i udlandet.
A.
Godkendelse, registrering og eftersyn.
 § 2.  Motorkøretøjer, der ønskes anvendt til udlejning  

 uden fører, skal godkendes af justitsministeriets bilinspektør og registreres  

 af politiet i den politikreds, hvor køretøjet er hjemmehørende.
Stk. 2.  Bilinspektøren skal påse, at køretøjet er  

 forsynet med en fartmåler, der viser farten i km/t, og at dets indretning  

 ikke afviger fra lignende køretøjers normale indretning på en sådan måde, at  

 det kan være til fare for færdselssikkerheden, at køretøjet føres af en  

 person, der ikke er fortrolig med den specielle indretning.
Motorvogne med  

 rat i højre side kan således ikke godkendes.
Stk. 3.  Politiet skal påse, at motorkøretøjets  

 forsikringsforhold er i overensstemmelse med reglerne i afsnit D.
Køretøjet  

 registreres i øvrigt i overensstemmelse med reglerne i justitsministeriets  

 bekendtgørelse nr. 42 af 26. februar 1958 om registrering af motorkøretøjer  

 m. v.
Overlader køretøjets ejer det til en anden at etablere  

 udlejningsforholdene, og har denne overladelse karakteren af en fast  

 forretningsforbindelse, således at den anden selv træffer bestemmelse om,  

 hvem køretøjet skal udlejes til, skal denne anden registreres som bruger og  

 anses for udlejer.
Stk. 4.  For bilinspektørens syn af køretøjet betales  

 der gebyr i overensstemmelse med reglerne i § 24, stk. 1 og 2, i  

 justitsministeriets bekendtgørelse nr. 42 af 26. februar 1958 om registrering  

 af motorkøretøjer m. v.
Sker undersøgelsen i forbindelse med syn til  

 registrering, betales intet særskilt gebyr.
§ 3.  Politiet drager omsorg for, at  

 udlejningskøretøjer to gange om året fremstilles til eftersyn af, om de  

 vedblivende fyldestgør lovens fordringer.
Køretøjet må ikke udlejes efter den  

 på indkaldelsen anførte dato, medmindre udlejeren forinden har opnået  

 udsættelse med fremstillingen.
I øvrigt finder bestemmelserne i § 2 i  

 justitsministeriets bekendtgørelse af 21. maj 1962 om periodiske syn af  

 køretøjer, der erhvervsmæssigt benyttes til befordring af personer, herunder  

 bestemmelserne om gebyret for sådanne syn, tilsvarende anvendelse.
Stk. 2.  Dokumenteres det, at køretøjet benyttes i  

 udlandet på det tidspunkt, hvor det periodiske syn skulle finde sted, skal  

 køretøjet ikke hjemkaldes til foretagelse heraf.
Er køretøjet ikke blevet  

 fremstillet til periodisk syn senest 12 måneder efter det sidst foretagne  

 syn, skal det dog hjemkaldes med 1 måneds varsel.
Fremstilles køretøjet ikke  

 efter denne indkaldelse, skal det slettes af registret, idet det  

 tilkendegives ejeren, at han er pligtig at tilbagelevere nummerpladerne.
Er  

 periodisk syn ikke foretaget på grund af benyttelse i udlandet, må køretøjet  

 i øvrigt aldrig udlejes på ny efter hjemkomst, forinden sådant syn er  

 foretaget.
B.
Om lejeren, føreren og køretøjets benyttelse.
 § 4.  Motorkøretøjet må kun udlejes til en person, der  

 er fyldt 21 år, og som er i besiddelse af gyldigt førebevis til det  

 omhandlede køretøj.
§ 5.  Et motorkøretøj, der er udlejet uden fører, må  

 kun føres af lejeren selv.
Udlejeren kan dog tillade, at køretøjet også føres  

 af andre i lejekontrakten ved dennes oprettelse navngivne personer under  

 forudsætning af, at disse selv opfylder de i § 4 nævnte betingelser for at  

 kunne leje køretøjet.
Ved udlejning af motorkøretøjer, der er registreret på  

 gule nummerplader, kan udlejeren endvidere tillade, at køretøjet føres af  

 personer, der er beskæftiget i lejerens erhvervsvirksomhed, uanset de  

 pågældende ikke er fyldt 21 år.
 Stk. 2.  Føreren skal medbringe den i henhold til § 8  

 oprettede lejekontrakt under kørslen.
 § 6.  Et motorkøretøj, der er udlejet uden fører, må  

 ikke fremlejes eller benyttes erhvervsmæssigt til befordring af personer.
Stk. 2.  Politiet kan dog tillade, at et motorkøretøj  

 for en kortere periode udlejes til erhvervsmæssig personbefordring.
Sådan  

 udlejning må kun finde sted til en person, der har førebevis til  

 erhvervsmæssig personbefordring, og hvis hovederhverv er hyrevognskørsel.  

 Politiet skal påse, at vedkommende ansvarsforsikringsselskab har erklæret  

 også at ville dække skader sket under sådan benyttelse.
Tilladelsen kan i  

 øvrigt kun meddeles, såfremt den skønnes rimeligt begrundet i lejerens  

 særlige forhold, f. eks. medens dennes sædvanlige hyrevogn på grund af  

 repration er ude af funktion, og kun såfremt køretøjet efter politiets skøn  

 er egnet til formålet.
Politiet kan i tvivlstilfælde indhente erklæring herom  

 hos bilinspektøren.
Formel godkendelse er derimod ikke fornøden.
C.
Udlejerens forpligtelser.
§ 7.  Udlejeren skal forlange lejerens førerbevis  

 forevist og påse, at det er gyldigt til det pågældende motorkøretøj, og at  

 lejeren er fyldt 21 år.
Vil udlejeren tillade, at også andre personer end  

 lejeren må føre køretøjet, skal der fremlægges tilsvarende dokumentation for  

 disse personers alder og ret til at føre motorkøretøj af den pågældende art.  

 I de i § 5, stk. 1, sidste pkt., anførte tilfælde vedrørende udlejning af  

 køretøjer på gule nummerplader skal arbejdsgiverens erklæring om  

 ansættelsesforholdet anses for tilstrækkelig dokumentation for  

 aldersbetingelsens fravigelse.
§ 8.  Før hver udlejning skal udlejeren oprette en  

 skriftlig lejekontrakt med lejeren.
Kontrakten skal udfærdiges i mindst to  

 eksemplarer, hvoraf lejeren skal have det ene eksemplar udleveret.
De lejeren  

 ifølge §§ 5 og 6, stk. 1, påhvilende pligter skal være særskilt og tydeligt  

 fremhævede i kontrakten.
Det samme gælder bestemmelserne i § 11 om  

 selvrisiko.
§ 9.  Udlejeren skal føre protokol over stedfundne  

 udlejninger.
Råder udlejeren over flere køretøjer, skal der oprettes og føres  

 protokol over hvert enkelt.
Stk. 2.  Protokollen kan bestå af nummererede sæt  

 lejekontrakter, der udfyldes ved gennemskrivning.
Anvendes sådan protokol,  

 udfærdiges ved hver udlejning en lejekontrakt med to genparter.
Den bageste  

 genpart skal forblive i protokollen.
 Stk. 3.  Protokollen skal indeholde følgende  

 oplysninger:
Stk. 4.  Politiet kan dispensere fra ovenstående krav om  

 protokolføring på betingelse af, at udlejeren benytter et andet  

 noteringssystem, der giver politiet en ligeså let og sikker adgang til at  

 kontrollere køretøjernes benyttelse og lejerens identitet som den, der følger  

 af reglerne i stk. 1-3. Sådan dispensation må kun meddeles, når udlejeren  

 godtgør en særlig interesse i reglernes fravigelse.
Tilladelsen skal  

 tilbagekaldes, hvis vilkårene ikke efterleves.
D.
Forsikring og selvrisiko.
§ 10.  Udlejningskøretøjer skal ansvars- og  

 kaskoforsikres i et af de af justitsministeriet til tegning af  

 ansvarsforsikring for motorkøretøjer anerkendte forsikringsselskaber.  

 Udlejeren kan dog undlade at tegne kaskoforsikring for køretøjet, men lejeren  

 skal i så fald have samme retstilling over for køretøjets ejer, som han ville  

 have haft, hvis kaskoforsikring havde været tegnet.
Dette skal tydeligt  

 fremgå af kontrakten.
 Stk.2.  Forsikringsaftalen skal udformes således, at  

 lejeren og de i § 5, stk. 1, nævnte fører anses for sikrede.  

 Forsikringsselskabet må - ud over selvrisikobestemmelserne i § 11 - kun gøre  

 regres gældende over for nævnte personer i overensstemmelse med reglerne i  

 færdselslovens § 66, stk. 5, samt i tilfælde, hvor der foreligger  

 overtrædelse af reglerne i §§ 5, stk. 1, og 6, stk. 1.
Stk. 3.  Såfremt de forpligtelser, der i afsnit C er  

 pålagt udlejeren, ikke overholdes, bærer udlejeren i forhold til  

 forsikringsselskabet selv den fulde risiko for alle under såvel ansvars- som  

 kaskoforsikringen hørende skader, der indtræder under udlejningen, medmindre  

 det godtgøres, at skadens indtræden eller omfang ikke skyldes, at nævnte  

 forpligtelser ikke er overholdt.
Forsikringsselskabet er i øvrigt berettiget  

 til at ophæve forsikringsforholdet uden varsel, hvis forpligtelserne ikke  

 overholdes. § 18, stk. 2 og 3, i justitsministeriets bekendtgørelse nr. 314  

 af 22. december 1927 om ansvarsforsikring for motorkøretøjer, som ændret ved  

 bekendtgørelse nr. 32 af 31. januar 1959, finder i så fald tilsvarende  

 anvendelse.
 Stk. 4.  Anmeldelse til forsikringsselskabet af skader  

 under ansvars- eller kaskoforsikringen skal være ledsaget af den genpart af  

 lejekontrakten, der i henhold til § 8 skal være udfærdiget ved lejemålets  

 indgåelse.
 § 11.  Udlejeren bærer i forhold til  

 forsikringsselskabet selv risikoen for de første 300 kr. af enhver under  

 ansvarsforsikringen hørende skade.
 Stk. 2.  Er der sket skade på motorkøretøjet, bærer  

 udlejeren yderligere risikoen for de første 300 kr. af enhver under  

 kaskoforsikringen hørende skade, dog bortset fra skader ved brand, tyveri  

 eller eksplosion og skader på køretøjets glas, forårsaget af stenslag.  

 Selvrisikobeløbet på kaskoforsikringen må ikke udredes forskudsvis af  

 forsikringsselskabet.
 Stk. 3.  Ved erstatningsfordeling nedsættes  

 selvrisikobeløbene i forhold til den forsikringstageren pålagte del af den  

 samlede skade.
Stk.4.  Lejeren er pligtig at skadesløsholde udlejeren  

 for ethvert beløb, som udlejeren skal udrede i medfør af reglerne i stk. 1-3,  

 eventuelt således at lejeren stiller et passende depositum til dækning heraf.  

 Det kan dog aftales, at lejeren ikke skal være regrespligtig for så vidt  

 angår selvrisikoen på kaskoforsikringen.
En tilsvarende aftale vedrørende  

 selvrisikoen på ansvarsforsikringen må kun træffes med udenlandske lejere.  

 Udlejerens egen selvrisiko må derimod i intet tilfælde dækkes ved forsikring.
E.
Ikrafttrædelsesbestemmelser m. v.
 § 12.  Denne bekendtgørelse træder i kraft den 1. juli  

 1963. Samtidig ophæves afsnit II i bekendtgørelse nr. 316 af 17. november  

 1958.
 Justitsministeriet, den 8. maj 1963.
 Hans Hækkerup.
 /Eefsen.
