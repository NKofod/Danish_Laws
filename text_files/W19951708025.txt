Skattefri ombytning af aktier - Ombytning af hele aktiekapitalen.  

 -  Vilkår Reference:
ABL § 13 LV 1994 S.G.3.5.
Et revisionsfirma ansøgte på vegne A  

 Ligningsrådet om tilladelse til at foretage en skattefri ombytning af  

 samtlige aktier i det nystiftede L A/S med aktier i et ligeledes nystiftet  

 holdingselskab M Holding A/S, jf.
ABL § 13.
N K/S drev handel med reklameartikler til erhvervslivet,  

 samt salg af tekniske produkter til industrien.
N K/S blev ledet af  

 direktørerne B og C.
N K/S var ejet af O Holding A/S, P Holding ApS, Q Holding  

 ApS og A personligt.
O Holding A/S var komplementar i N K/S og de  

 øvrige ovennævnte selskaber samt A var kommanditister i N  

 K/S.
P Holding ApS var ejet af tre døtre til A.
Ingen af  

 disse var engageret i virksomhedens daglige drift.
A ønskede at foretage en omstrukturering af  

 koncernen således, at virksomheden skulle drives i aktieselskabsform  

 samtidig med at ejerstrukturen blev ændret.
Det var hensigten, at L A/S  

 skulle ejes af henholdsvis M Holding A/S, P Holding ApS, Q Holding ApS og  

 endelig af C eller et af ham 100 pct. ejet selskab.
Ud over at foretage en strukturel og  

 forretningsmæssig begrundet ændring af koncernen var det samtidig  

 hensigten, at foretage et generationsskifte da A, der havde stiftet  

 virksomheden og stadig var erhvervsaktiv i driften, var 73 år og  

 igennem en årrække havde overvejet et generationsskifte.
Det var  

 ydermere hensigten at involvere den nuværende direktør C ved, at  

 optage C i medejer kredsen af N K/S.
Det var ligeledes hensigten at  

 koncentrere indflydelsen omkring direktør B, søn af A.
Da ejerkredsen bag N K/S imidlertid bestod af tre  

 selskaber, en komplementar og to kommanditister samt en personlig  

 kommanditist, var der efter revisors opfattelse tale om en struktur, som  

 lovgiver ikke havde taget højde for.
Da omdannelsen af K/S'et med den  

 daværende struktur således ikke var mulig med fuld  

 skattemæssig succession, skulle det sikres, at alle kommanditister og  

 komplementaren på tidspunktet for omdannelsen enten var selskaber  

 eller, at der alene var tale om fysiske personer.
Da den likviditetsmæssige belastning ved en  

 omdannelse til handelsværdier ville være større hos A  

 personligt end i de tre holdingselskaber, komplementaren og de to  

 kommanditistaktieselskaber, blev der indgået en aftale om, at A  

 erhvervede samtlige kommanditist- og komplementarandele fra de tre selskaber  

 således, at A ved udgangen af 1994 var personlig eneejer af K/S'et, som  

 i princippet herefter var at betragte som en personlig virksomhed.
Det var  

 herefter hensigten, at omdanne den daværende 100 pct. ejede virksomhed  

 til et aktieselskab efter lov om skattefri virksomhedsomdannelse.
For at opnå den ønskede ejerstruktur skulle A  

 herefter sælge aktierne i det nystiftede L A/S i alt 91 pct. og selv  

 beholde de 9 pct.. Men da salget af de 91 pct. af aktiekapitalen ville  

 udløse en betydelig aktieavancebeskatning, nemlig 91 pct. af de  

 udskudte skatteforpligtelser hos A personligt, ønskede A af  

 likviditetsmæssige årsager at undgå denne situation.
Derfor  

 blev der i stedet ansøgt om tilladelse til skattefri aktieombytning  

 jf.
ABL § 13.
M Holding A/S ville herefter sælge aktieposter i  

 driftselskabet L A/S med 30 pct. til P Holding ApS, 51 pct. til Q Holding ApS  

 og 10 pct. til direktør C eller et af ham 100 pct. ejet selskab.
De  

 resterende 9 pct. af aktiekapitalen vil forblive i M Holding A/S.
Revisor  

 ønskede ikke, at der i forbindelse med tilladelsen til  

 aktieombytningen skulle fastsættes det særlige vilkår, at  

 det nye moderselskabs helejerskab af det nye datterselskab skulle bevares i 3  

 år fra aktieombytningen.
Det nævnte vilkår ville forhindre  

 de dispositioner, der var påtænkt.
Revisor fremhævede, at  

 ovennævnte krav ikke kunne imødekommes i den konkrete situation  

 eller under alle omstændigheder kun med væsentlige ulemper.
 A var efter det oplyste, indstillet på at efterkomme  

 et krav fra Ligningsrådet om, at der ikke skulle ske ejerskifte i en  

 periode på 3 år regnet fra ombytningsdatoen, når der blev  

 set bort fra den overdragelse, der indgik som en integreret del af  

 generationsskiftet.
Begrundelsen for ansøgningen skulle også ses  

 i lyset af selskabets likviditet.
N K/S havde i 1992 og 1993 en  

 utilfredsstillende indtjening med deraf belastning af likviditeten.
Det var  

 oplyst, at selskabet i vid udstrækning blev finansieret gennem  

 lån fra O Holding A/S, og at der ikke var væsentlige frie  

 likvider hos A personlig eller i ejerkredsen i øvrigt.
Man havde tidligere overvejet generationsskifte og  

 beregnet konsekvensen ved anvendelse af en beskattet omdannelse.
Da banken  

 ikke ønskede at medvirke, blev daværende overvejelser  

 skrinlagt.
 Regionen udtalte, at der kunne gives tilladelse til  

 skattefri aktieombytning, betinget af, at M Holding A/S ikke frasolgte nogen  

 del af aktierne i B A/S i en periode af 3 år fra ombytningsdagen.
 Dette ville indebære, at det ønskede  

 generationsskifte blev udskudt i 3 år.
 En tilladelse til skattefri aktieombytning uden  

 fastsættelse af vilkår ville medføre, at 91 pct. af  

 aktierne i L A/S umiddelbart efter ombytningen ville blive videresolgt  

 henholdsvis til P Holding ApS, Q Holding ApS og C uden, at der ville  

 konstateres aktieavancer ved disse videresalg.
 Told- og Skattestyrelsen indstillede ligeledes at give  

 tilladelse til det ansøgte, men efter en konkret vurdering, herunder  

 at selskabet i forbindelse med aktieombytningen ikke opretholdt den  

 oprindelige ejerstruktur ved indsættelse af direktør C som ny  

 medejer af selskabet L A/S, blev det fundet nødvendigt at give  

 tilladelsen med det vilkår, at det nye moderselskabs helejerskab af det  

 nye datterselskab bevares i en periode af 3 år fra  

 ombytningsdatoen.
 På Ligningsrådets møde den 27/6 1995  

 tiltrådte Ligningsrådet Told- og Skattestyrelsens  

 indstilling.
 Revisor anmodede imidlertid Ligningsrådet om at  

 vurdere sagen på ny, idet det nævnte vilkår efter revisors  

 opfattelse var uhensigtsmæssigt i denne sag, hvor aktieombytningen var  

 nødvendig for at gennemføre et generationsskifte af  

 virksomheden.
 På Ligningsrådets møde den 24/10 1995  

 besluttede Rådet at fastholde den tidligere trufne  

 afgørelse.
