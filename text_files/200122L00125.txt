Fremsat den 27. februar 2002 af  

 beskæftigelsesministeren (Claus Hjort Frederiksen) Forslag til Lov om ændring af lov om dagpenge ved  

 sygdom eller fødsel (Forenkling af arbejdsgiveres betaling af ATP af  

 sygedagpenge) § 1 I lov om dagpenge ved sygdom eller fødsel, jf.  

 lovbekendtgørelse nr. 147 af 2. marts 2001, foretages følgende  

 ændringer:
 1. I § 30 a, stk. 1, indsættes efter 1.  

 pkt. som nyt pkt.:
 »Arbejdsgivere, der udbetaler dagpenge efter dagpengelovens § 1,  

 stk. 2, nr. 1 og 2, indbetaler dog kun det bidrag, der er fastsat efter  

 § 15, stk. 1, sammenholdt med § 2a og § 4a, i lov om  

 Arbejdsmarkedets Tillægspension.«.
§ 2 Loven træder i kraft den 1. juli 2002.
Bemærkninger til lovforslaget Almindelige bemærkninger Lov nr. 852 af 20. december 1989 om dagpenge ved sygdom  

 eller fødsel er senest bekendtgjort ved lovbekendtgørelse nr.  

 147 af 2. marts 2001.
 Der er den 9. januar 2002 fremsat forslag til lov om  

 ændring af lov om ligebehandling af mænd og kvinder med hensyn  

 til beskæftigelse og barselorlov m.v., lov om dagpenge ved sygdom eller  

 fødsel og lov om børnepasningsorlov (Udvidelse af barselorloven  

 og ændring af børnepasningsorloven), L47. Forslaget har ingen  

 betydning for nærværende lovforslag.
I.
Indledning Forslaget er en del af Finanslovforslaget for 2002, hvor  

 regeringen har fremsat forslag om at afsætte 500 mio. kr. til en  

 konkurrenceevnepakke, der indeholder 30 forslag, der har til formål at  

 forbedre danske virksomheders konkurrenceevne.
 Konkurrenceevnepakken er det første skridt i en  

 større vækststrategi - Vækst med vilje - der  

 systematisk skal forbedre betingelserne for at drive virksomhed i  

 Danmark.
 Det foreslås, at arbejdsgiveres betaling af  

 tillægsbidraget af sygedagpenge under de første 2 ugers sygdom  

 (arbejdsgiverperioden) afskaffes, så der fremover alene indbetales  

 enkelt ATP-bidrag af sygedagpengene på samme måde som ved  

 udbetaling af løn.
Forslaget indebærer dels, at private og offentlige  

 arbejdsgivere lettes for at skulle foretage særskilt beregning, dels  

 særskilt bogføring af tillægsbidraget.
Offentlige  

 arbejdsgivere lettes derudover for at skulle foretage særskilt  

 indberetning af tillægsbidraget ved årets udløb til Told  

 og Skat.
Efter de gældende regler indbetaler  

 arbejdsgiverne dobbelt ATP-bidrag af sygedagpenge under ansattes 2  

 første ugers sygdom (arbejdsgiverperioden), hvis der ikke udbetales  

 løn under sygdom.
Det dobbelte bidrag består dels af et  

 sædvanligt ATP-bidrag, dels af et tillægsbidrag, der beregnes  

 på grundlag af det antal timer, der udbetales sygedagpenge for.
 Private og offentlige arbejdsgivere, der ikke udbetaler  

 løn til ansatte under sygdom, har siden 1. oktober 1993 indbetalt  

 sædvanligt ATP-bidrag af sygedagpenge i arbejdsgiverperioden.  

 Formålet hermed var at sikre, at den ansatte ikke fik forringet sin  

 ATP-pension på grund af sygeperioder.
Fra 1. januar 1997 blev ordningen ændret  

 således, at arbejdsgivere ud over at betale sædvanligt ATP-bidrag  

 for deres ansatte i sygeperioden også skulle betale et  

 tillægsbidrag pr. time, der udbetales sygedagpenge for  

 (dobbeltbidraget). Arbejdsgiverne betaler 2/3, mens lønmodtageren  

 betaler 1/3 af ATP-bidragene.
Med dobbeltbidraget blev den ansatte delvist  

 kompenseret via ATP-indbetalingen for den manglende indbetaling til en  

 arbejdsmarkedspension, som efterhånden var en del af de fleste  

 overenskomster under sygdomsperioden.
 Der er nogle grupper af arbejdsgivere, der udbetaler  

 dagpenge i arbejdsgiverperioden, men ikke endeligt afholder udgiften, idet de  

 efterfølgende kan få refunderet disse udgifter i kommunen.
 Det drejer sig dels om mindre private arbejdsgivere (med  

 lønsum under 5.278.000 kr.), der efter lovens § 27 har forsikret  

 sig mod de ansattes sygdom, dels om arbejdsgivere med ansatte, der har en  

 kronisk lidelse, der medfører et årligt sygefravær  

 på mindst 10 dage, og som arbejdsgiveren efter lovens § 28 har  

 indgået en aftale med, som er godkendt af kommunen.
 Forslaget omfatter også disse arbejdsgivere uanset,  

 at der udbetales refusion fra kommunen, idet det ville være  

 uhensigtsmæssigt ikke at give sårbare grupper som mindre private  

 arbejdsgivere og arbejdsgivere, der har ansat personer med kroniske lidelser,  

 andel i den administrative lettelse, som Konkurrenceevne pakken lægger  

 op til.
 Desuden omfatter forslaget arbejdsgiveres betaling af  

 dagpenge til ansatte ved fravær på grund af forebyggende  

 graviditetsundersøgelser.
Ophævelsen af dobbeltbidraget i de første 2  

 uger af sygdomsperioden vil indebære en lille forringelse af den  

 ansattes pensionsforhold ved sygdom.
For sygdomsperioder udover 14 dage, hvor  

 dagpengene betales af kommunen indbetales der imidlertid fortsat dobbelt  

 ATP-bidrag.
Det skønnes derfor, at der gennemsnitligt vil være  

 tale om en ganske lille effekt på den enkeltes samlede ATP-pension.
Som led i nærværende forenklingsforslag vil  

 der endvidere blive gennemført en forenkling af den Særlige  

 Pensionsopsparing (SP) således, at de offentlige arbejdsgivere  

 får samme lette adgang til at indbetale SP-bidrag som de private  

 arbejdsgivere.
Det indebærer, at SP-bidraget konverteres til et  

 ATP-bidrag og indbetales og indberettes sammen med ATP-bidraget til ATP, mens  

 det hidtil blev indbetalt og indberettet særskilt til den Særlige  

 Pensionsopsparing.
Denne del af Konkurrenceevnepakken gennemføres ved  

 en ændring i bekendtgørelse om indbetaling af Den Særlige  

 Pensionsopsparing ved udbetaling af dagpenge efter lov om dagpenge ved sygdom  

 eller fødsel.
 Det foreslås, at lovforslaget træder i kraft  

 den 1. juli 2002. Det betyder, at loven første gang finder anvendelse  

 for ATP-bidrag vedrørende 3. kvartal 2002.
II. Økonomiske konsekvenser for det offentlige Forslaget indebærer en mindreudgift for de omfattede  

 offentlige arbejdsgivere, da de fremover alene skal betale sædvanligt  

 ATP-bidrag i op til 2 uger med sygdom.
Offentlige arbejdsgivere har indberettet  

 tillægsbidraget til ATP-bidraget særskilt.
For år 2000 er  

 der ifølge indberetningerne indbetalt 4,6 mio. kr. i  

 tillægsbidrag.
I sammenlignelige år vil der derfor være en  

 årlig besparelse for det offentlige på 2/3 af dette beløb  

 svarende til ca. 3 mio. kr. på årsbasis.
III.
Administrative konsekvenser for det offentlige Forslaget indebærer en administrativ lettelse for de  

 omfattede offentlige arbejdsgivere, der undgår at håndtere en  

 særskilt beregning og særskilt indberetning af  

 tillægsbidraget.
IV.
Administrative og økonomiske konsekvenser for  

 erhvervslivet Forslaget indebærer en økonomisk lettelse for  

 de omfattede private arbejdsgivere, da de fremover alene skal betale  

 sædvanligt ATP-bidrag i op til 2 uger med sygdom.
På grundlag af oplysninger fra Danmarks Statistik  

 skønner ATP-Huset, at der højst indbetales ATP af sygedagpenge  

 fra private arbejdsgivere svarende til 5000 »fuldtidsbeskæftigede«.  

 Omregnet til et samlet tillægsbidrag, svarer det til 13,4 mio. kr.  

 på årsbasis.
Da arbejdsgiverne betaler 2/3 af  

 tillægsbidraget, opnår de private arbejdsgivere til sammen en  

 omkostningslettelse på ca. 8,9 mio. kr. på årsbasis.
 Arbejdsgiverne bliver desuden lettet for at skulle beregne  

 og ændre ATP-indbetalingerne, når der udbetales sygedagpenge, i  

 forhold til når der udbetales løn.
 Forslaget er sendt i Fokuspanel i Økonomi- og  

 Erhvervsministeriet.
V.
Miljømæssige konsekvenser Forslaget har ikke miljømæssige  

 konsekvenser.
VI.
Administrative konsekvenser for borgerne.
 Forslaget har ikke administrative konsekvenser for  

 borgerne.
VII.
Forholdet til EU-retten Lovforslaget indeholder ikke EU-retlige aspekter.
VII.
Høring Forslaget har ikke været sendt til høring  

 inden fremsættelsen.
Samlet vurdering af konsekvenser af  

 lovforslaget Positive Konsekvenser/mindreudgifter (hvis ja, angiv omfang) Negative Konsekvenser/merudgifter (hvis ja, angiv omfang) Økonomiske konsekvenser for stat, kommuner og amtskommuner Besparelse på ca. 3 mio. kr. baseret på 2000  

 tal.
Ingen Administrative konsekvenser for stat, kommuner og amtskommuner Der skal ikke længere beregnes og indberettes  

 særskilt tillægsbidrag.
Ingen Økonomiske konsekvenser for erhvervslivet Årlig besparelse på ca. 8,9 mio. kr.
Ingen Administrative konsekvenser for erhvervslivet Der skal ikke længere beregnes tillægsbidrag  

 (dobbeltbidrag).
Ingen Miljømæssige konsekvenser Ingen Ingen Administrative konsekvenser for borgerne Ingen Ingen Forholdet til EU-retten Lovforslaget indeholder ikke EU-retlige aspekter.
Bemærkninger til lovforslagets  

 enkelte bestemmelser Til § 1 Til nr. 1 Efter de gældende regler indbetaler arbejdsgivere,  

 der i arbejdsgiverperioden udbetaler sygedagpenge til deres ansatte, det  

 dobbelte af det bidrag, der er fastsat efter § 15, stk. 1,  

 sammenholdt med § 2a og § 4a i lov om Arbejdsmarkedets  

 Tillægspension.
 Det indebærer, at der ud over sædvanligt  

 ATP-bidrag indbetales et tillægsbidrag (dobbeltbidrag), som  

 særskilt beregnes på grundlag af det antal timer, der udbetales  

 sygedagpenge for.
For at lette arbejdsgiverne administrativt foreslås  

 det, at tillægsbidraget afskaffes, og at der fremover alene indbetales  

 sædvanligt ATP-bidrag.
Arbejdsgivere, der udbetaler dagpengene, men som  

 på grund af en forsikring efter dagpengelovens § 27 eller en  

 § 28-aftale, og som efterfølgende får  

 dagpengebeløbet refunderet af kommunen, vil også være  

 omfattet af denne lettelse.
Desuden lettes arbejdsgivere, der betaler  

 dagpenge til ansatte ved fravær på grund af forebyggende  

 graviditetsundersøgelser.
Til § 2 Det foreslås, at loven træder i kraft den 1.  

 juli 2002. Da ATP-bidragsindbetalingerne sker kvartalsvis, og da FL 2002  

 forventes vedtaget i midten af marts, er det af hensyn til, at arbejdsgiverne  

 skal have den fornødne tid til at omstille ATP- og  

 lønsystemerne mest hensigtsmæssigt, at loven først  

 træder i kraft på dette tidspunkt.
Det betyder, at loven  

 første gang finder anvendelse for ATP-bidrag vedrørende 3.  

 kvartal 2002, som har forfaldsdato den 1. oktober 2002 med sidste rettidige  

 indbetaling den 14. i denne måned.
Bilag Lovforslaget sammenholdt med gældende lov Gældende formulering Lovforslaget § 1 I lov om dagpenge ved sygdom eller fødsel, jf.  

 lovbekendtgørelse nr. 147 af 2. marts 2001, foretages følgende  

 ændringer:
§ 30 a.
Ved udbetaling af dagpenge efter denne lov til  

 lønmodtagere i alderen 16-66 år indbetales det dobbelte af det  

 bidrag, der er fastsat efter § 15, stk. 1, sammenholdt med § 2  

 a og § 4 a, i lov om Arbejdsmarkedets Tillægspension.
Der  

 indbetales ikke bidrag, når personen har valgt at få  

 tillægspensionen udbetalt fra det 65. år eller senere.
 1. I § 30 a, stk. 1, indsættes efter 1.  

 pkt. som nyt pkt.:
 »Arbejdsgivere, der udbetaler dagpenge efter dagpengelovens § 1,  

 stk. 2, nr. 1 og 2, indbetaler dog kun det bidrag, der er fastsat efter  

 § 15, stk. 1, sammenholdt med § 2a og § 4a, i lov om  

 Arbejdsmarkedets Tillægspension.«.
