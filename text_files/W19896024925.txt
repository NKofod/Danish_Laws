 Ansøgning om registrering af mønster sammensat af allerede kendte  

 elementer afslået.
År 1989, den 14. juli afsagde Patentankenævnet (Grønning-Nielsen, Hans  

 Chr.
Thomsen, Gulmann) følgende k e n d e l s e i sagen j.nr.
M 1/86: Klage fra Time/System International ApS., Skovlunde, v/Patentbureau Hofman-Bang & Boutard A/S over Patentdirektoratets afgørelse af 30. juni 1986 af mønsteransøgning nr.  

 0282/85 fra Søren Juncher, Ålsgårde.
 Den 2. januar 1986 bekendtgjordes en ansøgning af 29. marts 1986 fra Søren  

 Juncher om registrering af mønsterbeskyttelse for »hulskabeloner til et  

 ringbindssystem«.
Ved skrivelse af 28. februar 1986 fremsatte klageren Time/System  

 International ApS indsigelse mod registreringen.
Indsigelsen blev ikke taget  

 til følge af direktoratet, der i skrivelse af 30. juni 1986 til klageren  

 bl.a. anførte:
»I Deres skrivelse af 28. maj 1986 har De begrundet indsigelsen  

 nærmere.
Det anføres, at hulskabeloner af den art, ansøgningen angår, længe  

 har vært almindeligt kendte, og at formerne af hullerne i de ansøgte mønstre  

 er almindelige standardformer, der anvendes i de fleste allerede kendte  

 skabeloner, idet hulformerne udgør symboler.
Med Deres skrivelse er indkommet en fotokopi, der viser en hulskabelon,  

 som angives af være kendt.
Det anføres, at dennes huller har præcis samme  

 former som i de ansøgte mønstre, og at helhedsindtrykket af denne skabelon og  

 de ansøgte mønstre er det samme, uagtet at hullernes placering er  

 forskellige.
Det fremhæves, at den almindelige bruger ikke tillægger  

 hullernes placering betydning, men alene hæfter sig ved, om skabelonen  

 indeholder de huller, man har brug for.
 I skrivelse af 13. juni 1986, hvoraf kopi vedlægges, har ansøgeren  

 imødegået indsigelsen.
 Ansøgeren oplyser, at det ikke er hulfaconerne, der søges  

 mønsterbeskyttet, men at ansøgningen gælder en opdeling af standardhullerne  

 på 2 skabeloner, der er forsynet med specielle snap-indsætningshuller til  

 ringbind med 6 ringe, og at det, der søges beskyttet, altså er kombinationen  

 af standard-hulskabelon-princippet og snap-indsætningssystemet til ringbind.
Der findes ikke at være anledning til at fremlægge Dem ansøgerens svar til  

 udtalelse.
Det bemærkes, at en mærmere begrundelse for Deres indsigelse først  

 blev indsendt 3 måneder efter indsigelsens indgivelse.
 Sagen er herefter taget op til afgørelse.
 Det ses ikke godtgjort, at de ansøgte mønstre ikke adskiller sig  

 væsentligt fra, hvad der var kendt ved ansøgningens indlevering, idet den  

 skabelon som er vist på den med Deres skrivelse af 28 maj 1986 indsendte  

 fotokopi, er helt forskellig fra de ansøgte mønstre, og det i øvrigt ikke kan  

 ses, at den er af ældre dato end de ansøgte mønstre.
Man skal imidlertid gøre opmærksom på, at der ved registrering af de  

 ansøgte mønstre ikke opnås eneret til den ide at opdele de gængse  

 EDB-standard huller på 2 skabeloner eller til den ide at kombinere  

 hulskabelon-princippet med et indsætningssystem til ringbind.
Der opnås alene  

 beskyttelse på skabelonerne i den viste udformning.
Indsigelsen kan herefter ikke tages til følge.« Denne afgørelse er af klageren ved skrivelse af 29. august 1986 indbragt  

 for Mønsterankenævnet med påstand om, at indsigelsen tages til følge, således  

 at ansøgningen afslås.
 Klageren har ved skrivelse af 3. oktober 1986 bl.a. anført følgende:
 »Hvad dernæst angår det første punkt, d.v.s. spørgsmålet om, hvorvidt  

 ansøgningens mønstre opfylder mønsterlovens registrerbarhedsbetingelse  

 angående væsentlig adskillelse fra det kendte, skal vi bemærke, at  

 Direktoratet ikke i sin foran nævnte skrivelse har tilkendegivet, hvilke træk  

 ved mønstrene, der ligger til grund for vurderingen af dette punkt.
 Ansøgeren har selv herom - jfr. hans indlæg af 13. juni 1986 henvist til,  

 at »mønsteransøgningen gælder en opdeling af disse standardhuller på 2  

 skabeloner, der er forsynet med specielle »snap-indsætningshuller til  

 ringbind med 6 ringe«.
Vi mener imidlertid ikke, at der ved at udforme et ganske almindeligt  

 skabelonkort med et større eller mindre antal til sådanne kort almindelig  

 anvendte standardhuller er skabt et nyt registrerbart mønster, og vedrørende  

 henvisningen til kortenes udformning med de »specielle  

 snap-indsætningshuller«, der mønstermæssigt efter vor mening kun udgør  

 en detalje, skal vi oplyse, at dette indsætningssystem er udviklet af  

 ansøgeren i 1981 og anvendes i vidt omfang indenfor branchen.
Vi går ud fra,  

 dette ikke vil blive bestridt af ansøgeren, men vi forbeholder os om  

 fornødent at fremskaffe dokumentation herfor.' Hertil har ansøgeren ved skrivelse af 21. november 1986 bl.a. anført:
 »For at afklare forholdene omkring de af klageren fremførte påstande  

 må det præciseres at mønsteransøgningen gælder:
 Et nyt mønster, bestående af 2 skabeloner, der tilsammen indeholder  

 sortiment af EDB-standardhuller, i kombination med specielle  

 snap-indsætningshuller til ringbind med 6 ringe.
 Til orientering vedlægges en afbildning af den tidligere kendte  

 EDB-skabelon, som klageren i sit brev refererer til.
 Se venligst: Bilag A.
 I Relation hertil vedlægges mønstertegningen til de ansøgte  

 EDB-mønsterskabeloner.
 Se venligst: Bilag B.
 Ved at sammenligne Bilag A og bilag B fremgår det klart, at der er tale om  

 et helt nyt mønster, hvilket også fremgår af Patentdirektoratets afgørelse.
 Som eksempler på registrerbare kombinationer af standardkort og  

 snap-indsætningshuller vedlægges 3 tidligere registrerede mønstre på dette  

 område.
 Se venligst: Bilagene C, D og E.
 Der er således en klar præcedens for godkendelse af sådanne  

 mønsterkombinationer.
Standard-EDB-skabelonen har været på markedet i en årrække og indeholder  

 de for EDB-området standardiserede tegnesymboler.
Når klageren henviser til,  

 at disse hulfaconer har været kendt på tidspunktet for mønsteransøgningens  

 indsendelse, er det uden betydning, da det er muligt at mønsterbeskytte nye  

 udformninger og kombinationer af kendte ting, og langt de fleste  

 mønsteransøgninger er baseret på ændringer, nyudformninger eller  

 kombinationer af kendte mønstre/udformninger.
De ansøgte mønsterskabeloner er iøvrigt også forsynet med en  

 milimetermålestok.
Denne var jo i hvert fald også kendt på  

 indsendelsestidspunktet, men anfægtes ikke af klageren! Mønsteransøgningen MA 0282 1985 fremtræder derfor som et nyt,  

 registrerbart mønster, idet det adskiller sig på væsentlige områder fra, hvad  

 der var kendt på indsigelsestidspunktet, hvilket også fremgår af  

 Patentdirektoratets tidligere afvisning af klagerens indsigelse mod  

 registreringen.
Klageren har ikke på noget tidspunkt fremlagt nogen dokumentation for sine  

 påstande i indsigelsen, men har ved sin indsigelse, - fuld udnyttelse af  

 klagefrister og yderligere forlængelse af disse forsinket den endelige  

 mønsterregistrering.« Ankenævnet har behandlet sagen på sit møde den 15. juni 1989.
 Hverken klageren eller ansøgeren gav møde.
Fra Patentdirektoratet mødte fuldmægtig Lis Gorm Hansen, som redegjorde  

 for direktoratets synspunkter og uddybede disse.
Det blev herunder fremhævet,  

 at der efter direktoratets opfattelse ganske vist er tale om et mønster, der  

 er sammensat af allerede kendte elementer, nemlig en centimetermarkering,  

 huller til ringbind og geometriske huller, men at det konkrete udseende,  

 disse mønstre har, væsentligt adskiller sig fra allerede kendte skabeloner,  

 idet hullernes indbyrdes placering må anses som ny, ligesom  

 mønsterfrembringeren må siges at have udvist en særlig arbejdsindsats for at  

 finde frem til netop denne placering.
 Ankenævnet skal udtale:
Idet det ikke ses godtgjort, at hullernes indbyrdes ny placering tilfører  

 det allerede kendte noget originalt nyt bestemmes:
 Ansøgning nr., 0282/85 afslås.
