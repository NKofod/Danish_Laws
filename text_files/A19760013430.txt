 VI MARGRETHE DEN ANDEN, at Guds Nåde Danmarks Dronning,  

 gør vitterligt: Folketinget har vedtaget og Vi ved Vort samtykke stadfæstet  

 følgende lov:
 § 1.  Fra og med finansåret 1976-77 yder staten fuld,  

 løbende refusion af kommuners refusionsberettigende udgifter efter de i § 2  

 nævnte love.
 Stk. 2.  Refusionsudbetalingen finder sted på en af  

 finansministeren fastsat dato forud for den måned, refusionen vedrører,  

 første gang i marts måned 1976 for refusionen vedrørende april måned 1976.
 Stk. 3.  Socialministeren fastsætter efter forhandling  

 med indenrigsministeren regler for kommunernes opgørelse og anmeldelse af de  

 refusionsberettigende udgifter.
 § 2.  § 1 omfatter udbetaling af statens refusion af  

 kommunernes refusionsberettigende udgifter efter følgende love:
lov om folkepension, lov om invalidepension m.v., lov om pension og hjælp til enker m.fl., lov om social bistand, lov om offentlig sygesikring, lov om børnetilskud og andre familieydelser, kap. 6, lov om sundhedsplejerskeordninger, lov om hjemmesygeplejerskeordninger samt lov om skolelægeordning.
 § 3.  Den kommunerne efter de hidtidige regler  

 tilkommende restrefusion på 20 pct. af de i finansåret 1975-76 optjente  

 refusioner i henhold til nedennævnte love kommer ikke til udbetaling:
lov om folkepension, lov om invalidepension m.v., lov om pension og hjælp til enker m.fl., lov om offentlig sygesikring, lov om offentlig forsorg, lov om omsorg for invalidepensionister og folkepensionister, lov om husmoderafløsning og hjemmehjælp, lov om revalidering, lov om børne- og ungdomsforsorg, lov om børnetilskud og andre familieydelser, kap. 6, lov om sundhedsplejerskeordninger, lov om hjemmesygeplejerskeordninger og lov om skolelægeordning.
 Givet i Møgeltønder, den 20. marts 1976.
 Under Vor Kongelige Hånd og Segl.
 MARGRETHE R.
-------------- Knud Heinesen.
