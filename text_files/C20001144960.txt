Vejledning om anvendelse af flere lastelinier  

 om bord på danske skibe 1.0	Formål Formålet med denne vejledning er at sikre en  

 korrekt procedure ved anvendelse af flere lasteliniemærker på  

 danske skibe.
Flere lasteliniemærker anvendes, når et tankskib i  

 en periode har behov for midlertidigt at sejle med et større fribord  

 end det minimumsfribord, der er fastsat i henhold til International  

 Konvention om Lastelinier, 1966. Grunden hertil er ofte, at en række  

 havne har særlige krav til de anløbende skibes maksimale dybgang  

 og dødvægt.
2.0	Anvendelse Anvendelse kan ske på olietankskibe,  

 kemikalietankskibe og gastankskibe.
Anvendelsen er betinget af, at alle  

 sikkerhedsmæssige krav er opfyldt for den maksimale dybgang og  

 dødvægt, som er fastsat for skibet.
En ændring af skibets  

 dybgang og dødvægt har betydning for SOLAS og MARPOL  

 certifikater.
3.0	Definitioner 3.1	»ILLC« er International Load Line Certificate  

 (1966) »SAFCON« er Cargo Ship Safety Construction  

 Certificate »SEC« er Cargo Ship Safety Equipment Certificate »IOPP certifikat« er International Oil Pollution  

 Prevention Certificate »Målebrev« er International Tonnage  

 Certificate »Nationalitetsbevis« er Royal Danish Certificate of  

 Nationality 3.2	»Klassifikationsselskab« er en organisation, som er  

 anerkendt af Søfartsstyrelsen i overensstemmelse med bestemmelserne i  

 SOLAS regel XI/1, og som er autoriseret til at udføre  

 fribordsberegning, foretage syn og undersøgelser,  

 påmærkning samt til at udstede ILLC på  

 Søfartsstyrelsens vegne1)  .
4.0	Grundlag for anvendelsen af flere  

 lastelinier 4.2	Hvert sæt lasteliniemærker svarende til  

 det tilhørende lasteliniecertifikat skal være permanent  

 mærket på skibssiden og kontrolleret af et  

 klassifikationsselskab.
4.3	Kun det sæt af lasteliniemærker, der  

 svarer til det mindste af de tildelte fribord, skal vise den fulde linie  

 opmærkning.
De ekstra forøgede fribord skal påmærkes  

 som helårsmærker, men kun lasteliniemærket og ferskvands  

 lastemærket behøver være markeret.2) 4.4	Der kan i individuelle tilfælde og efter  

 aftale med rederiet foretages en markering af alle linier med massefylde og  

 årstidslastelinier.
 4.5	Der må kun vises et sæt  

 lasteliniemærker ad gangen; alle andre mærker skal være  

 effektivt malet over.
 4.6	Kun det lasteliniecertifikat, der korresponderer  

 med det aktuelle fribord, som skibet er tildelt, er gyldigt, og oplysningerne  

 på øvrige certifikater skal stemme overens hermed.
5.0	Fremgangsmåde ved oprettelse af flere  

 lastelinier 5.1	Rederi eller byggeværft retter henvendelse  

 til skibets klassifikationsselskab.
 5.2	Klassifikationsselskabet foretager fribordssyn og  

 kontrollerer fribordsberegning og opmærkninger.
5.3	Der påmærkes et lasteliniemærke  

 på grundlag af det fastsatte minimumsfribord.
Lasteliniemærket og  

 linier, der anvendes i denne forbindelse, skal være permanente og  

 særligt fremtrædende (for eksempel som påsvejst,  

 udskåret plade). Lasteliniemærker for de øvrige og mindre  

 dybgange skal ligeledes påmærkes permanent, men skal være  

 mindre fremtrædende (for eksempel ved mejsling eller  

 kørnemærker).
 5.4	Der udstedes et ILLC for hver  

 lasteliniemærke.
5.5	Det lasteliniemærke, som skal anvendes, males  

 op i kontrastfarve til skibssiden.
De øvrige mærker males  

 over.
 5.6	Oplysninger om den maksimale dybgang og  

 dødvægt, som angives på skibets SAFCON, SEC og IOPP  

 certifikat, skal være i overensstemmelse med det anvendte  

 lasteliniemærke.
5.7	De ikke aktuelle certifikater lægges i en  

 konvolut, som forsegles af klassifikationsselskabet.
Konvolutten opbevares af  

 skibets fører om bord.
6.0	Skift af lasteliniemærke 6.1	Skift af lasteliniemærke og fribord skal ske  

 under overværelse af en inspektør fra skibets  

 klassifikationsselskab.
Skibets fører skal i den forbindelse have  

 forberedt skibet, så de aktuelle mærker er malet op, og  

 øvrige mærker er malet over.
 6.2	Synet i forbindelse med skift af  

 lasteliniemærke består i en generel inspektion af skibets  

 arrangementer, kontrol af lasteliniemærke samt udfyldning af relevante  

 synsrapporter.
 6.3	Efter et tilfredsstillende syn påtegnes  

 skibets klassecertifikat med bemærkningen: "Syn for ændring  

 af dødvægt fra    t til  
 t, svarende til en maksimal dybgang på 
  m.
 6.4	Inspektøren kontrollerer, at det  

 internationale lasteliniecertifikat, der skal sættes i kraft, er  

 påtegnet de samme periodiske lasteliniesyn, som er påført  

 det udskiftede certifikat.
6.5	Den dødvægt, der er angivet på  

 skibets ILLC, SAFCON, SEC og IOPP certifikat, skal svare til skibets dybgang  

 til det aktuelt anvendte lasteliniemærke.
Hvis der udstedes  

 "conditional" certifikater i denne forbindelse, skal disse opfylde  

 kravene til form og indhold for de aktuelle certifikater.
 6.6	De certifikater, som ikke er i anvendelse,  

 lægges i en konvolut, der forsegles og opbevares af skibets  

 fører om bord.
6.7	I særlige tilfælde, hvis det ikke er  

 muligt at få en inspektør fra skibets klassifikationsselskab om  

 bord, kan skibets fører selv udføre skift af  

 lasteliniemærke og certifikater efter at have modtaget en godkendelse  

 fra klassifikationsselskabet.
Ved udførelsen skal skibets fører  

 sikre, at det korrekte lasteliniemærke og de tilhørende  

 certifikater benyttes, at en skriftlig underretning fremsendes til skibets  

 klassifikationsselskab, samt at et officielt notat indføres i skibets  

 dagbog (log). Ved det førstkommende havneanløb herefter skal  

 han anmode om, at en klasseinspektør kommer om bord og kontrollerer  

 mærkerne og de certifikater, som er i kraft, og kontrollerer at de  

 fastsatte betingelser er opfyldt.
7.0	Ændring af nettotonnage 7.1	Skibets målebrev skal normalt angive den  

 nettotonnage, der svarer til det minimumsfribord, som er fastlagt for  

 skibet.
7.2	Såfremt rederiet ønsker at benytte en  

 mindre nettotonnage, der svarer til det aktuelle lasteliniemærke, kan  

 et nyt målebrev først tages i anvendelse efter 12 måneder  

 fra datoen, hvor det gældende målebrev blev  

 udstedt.
Såfremt en  

 ændring af lasteliniemærket medfører en større  

 nettotonnage end angivet, skal målebrevet umiddelbart udskiftes.3) Søfartsstyrelsen, den 14. august  

 2000 1)   Der henvises endvidere til  

 Søfartsstyrelsens tekniske forskrift nr. 1 af 27. februar 1998 om  

 anerkendelse og autorisation af organisationer, som udfører inspektion  

 og syn af skibe.
 2)   International Konvention om  

 Lastelinier, Regel 6(6).
 3)   International  

 Konvention om Måling af Skibe, 1969, Regel 5.
