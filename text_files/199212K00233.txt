Nr LSF 233 Forslag til Lov om ændring af lov om erstatning til besættelsestidens ofre  

 og tillægslov hertil (Ophævelse af kravet om et erhvervsevnetab på halvdelen  

 eller derover for at modtage hædersgave) Fremsat af socialministeren (Karen Jespersen) den 17. marts 1993 Vedtaget ved tredjebehandling den 29. april 1993 Lov nr. 278 af 06/05/1993 § 1 I lov om erstatning til besættelsestidens ofre, jf. lovbekendtgørelse nr.  

 244 af 1. april 1992, som ændret ved lov nr. 502 af 24. juni 1992, foretages  

 følgende ændringer:
 1. Efter § 37 indsættes:
»§ 37 a.
Til personer, der er omfattet af denne lovs § 1 a,  

 stk. 1, nr. 1-4, og § 1 c, ydes der hædersgaver efter reglerne i § 37, stk.  

 3, uanset at den pågældendes erhvervsevne ikke er nedsat.
Stk. 2. § 1 a, stk. 2, finder tilsvarende anvendelse.« 2. § 42, stk. 1 og 2, ophæves, og i stedet  

 indsættes:
»Behandlingen af sager vedrørende hædersgaver henlægges til  

 Arbejdsskadestyrelsen.
Arbejdsskadestyrelsens afgørelse af spørgsmålet om,  

 hvorvidt betingelserne for at opnå hædersgave er til stede, kan efter de i §  

 6 nævnte regler indbringes for Erstatningsrådet.
Arbejdsskadestyrelsens  

 afgørelse af spørgsmålet om, hvorvidt en persons erhvervsevne, jf. § 37, stk.  

 1, er forringet med halvdelen eller derover, kan indbringes for Ankestyrelsen  

 efter de i § 6 nævnte regler.
Stk. 2. Ansøgning om ydelse af hædersgave indgives til  

 Arbejdsskadestyrelsen.« § 2 I lov nr 376 af 12. juli 1946 om tillæg til lov nr. 475 af 1. oktober 1945  

 om erstatning til besættelsestidens ofre foretages følgende ændring:
 I § 1 ændres »Erstatningsrådet« til:  

 »Arbejdsskadestyrelsen«, og efter »Afsnit 2« udgår  

 », 3 og 5«.
§ 3 Stk. 1. Loven træder i kraft den 1. januar 1994.
 Stk. 2. Hædersgaven ydes fra ansøgningstidspunktet dog tidligst  

 fra 1. januar 1994.
Oprindeligt fremsat forslag § 1 I lov om erstatning til besættelsestidens ofre, jf. lovbekendtgørelse nr.  

 244 af 1. april 1992, som ændret ved lov nr. 502 af 24. juni 1992, foretages  

 følgende ændringer:
 1. Efter § 37 indsættes:
»§ 37a.
Til personer, der er omfattet af denne lovs § 1a,  

 stk. 1, nr. 1-4 og § 1c, ydes der hædersgaver efter reglerne i § 37, stk. 3,  

 uanset den pågældendes erhvervsevne ikke er nedsat.
 Stk. 2. § 1a, stk. 2 finder tilsvarende anvendelse.«.
 2. § 42, stk. 1 og 2, ophæves, og i stedet indsættes:
»Stk. 1. Behandlingen af sager vedrørende hædersgaver  

 henlægges til Arbejdsskadestyrelsen.
Arbejdsskadestyrelsens afgørelse af  

 spørgsmålet om, hvorvidt betingelserne for at opnå hædersgave er til stede,  

 kan efter de i § 6 nævnte regler indbringes for Erstatningsrådet.  

 Arbejdsskadestyrelsens afgørelse af spørgsmålet om, hvorvidt en persons  

 erhvervsevne, jf. § 37, stk. 1, er forringet med halvdelen eller derover kan  

 indbringes for Ankestyrelsen efter de i § 6 nævnte regler.
 Stk. 2. Ansøgning om ydelse af hædersgave indgives til  

 Arbejdsskadestyrelsen.«.
§ 2 I lov nr 376 af 12. juli 1946 om tillæg til lov nr. 475 af 1. oktober 1945  

 om erstatning til besættelsestidens ofre, foretages følgende ændring:
 1. I § 1, ændres »Erstatningsrådet« til:  

 »Arbejdsskadestyrelsen« og efter »Afsnit 2« udgår:  

 », 3 og 5«.
§ 3 Loven træder i kraft den 1. januar 1994.
 Stk. 2. Hædersgaven ydes fra ansøgningstidspunktet dog tidligst  

 fra 1. januar 1994.
Bemærkninger til lovforslaget Almindelige bemærkninger Det foreslås at markere 50-året for den 29. august 1943 og for jødernes  

 redning til Sverige i oktober 1943 med en ophævelse af kravet om forringelse  

 af erhvervsevnen med halvdelen eller derover for at være berettiget til  

 hædersgave.
 Lovforslaget er en del af den samlede markering, idet det skal ses i  

 sammenhæng med det samtidige forslag til lov om forhøjelse af hædersgaver.
 Forslaget skal ses på baggrund af overvejelserne i udvalget til  

 forberedelse af en værdig markering af 50-året for 29. august 1943 i  

 samarbejde med Det mosaiske Troessamfund - »29. august udvalget« -  

 nedsat under Statsministeriet.
 Af udvalgets overvejelser fremgår det, at alle, der er retligt anerkendt  

 efter lov om erstatning til besættelsestidens ofre efter lovens afsnit I, jf.  

 § 1a, bør være berettiget til hædersgave uden hensyn til invaliditetsgrad.
 På den baggrund foreslås en ny bestemmelse, hvorefter kravet om  

 erhvervsevnetab ophæves.
 Den gældende regel i § 37 i lovens afsnit II om hædersgaver opretholdes,  

 da det ikke kan udelukkes, at der efter gennemførelsen af nærværende forslag  

 kan forekomme tilfælde, hvor § 37 stadig kan have betydning.
 Ligeledes foreslås det, at kompetencen til at behandle sager om ydelse af  

 hædersgave tillægges Arbejdsskadestyrelsen.
 Det foreslås, at lovforslaget træder i kraft den 1. januar 1994.
Administrative og økonomiske konsekvenser af lovforslaget Ca. 5300 personer vil i 1993 modtage hædersgave efter den nugældende  

 ordning.
Gennemføres ændringsforslaget, skønnes med betydelig usikkerhed, at  

 modtagerkredsen vil blive udvidet med 1500 personer.
Af disse modtager godt  

 600 personer i forvejen invaliditetserstatning efter lov om erstatning til  

 besættelsestidens ofre og har alle et erhvervsevnetab fra 25 op til 50 pct.
 Skønsmæssigt vil 20 pct., svarende til 300 personer, være berettiget til  

 det særlige tillæg på 1800 kr., jf. lov nr. 710 af 22. november 1989 om  

 forhøjelse af hædersgaver § 2, der tilkommer hædersgavemodtagere, som tillige  

 har ret til førtidspension efter § 14, stk. 1-2 eller stk. 3, nr. 1 i lov om  

 social pension samt modtagere af hædersgave, der overgår til at modtage  

 folkepension ved det fyldte 67 år, jf. lov nr. 260 af 29. april 1991 om  

 ændring af lov om forhøjelse af hædersgaver.
En gennemførelse af ændringsforslaget vil isoleret set skønsmæssigt  

 medføre en samlet årlig merudgift til hædersgaver på 8.6 mio. kr.
Med den  

 samtidigt hermed foreslåede forhøjelse af hædersgavebeløbet med yderligere 50  

 pct. af det oprindelige beløb til i alt 5800 kr. årligt, jf. forslag til lov  

 om forhøjelse af hædersgaver, skønnes nærværende forslag at medføre en årlig  

 merudgift på 9.3 mio. kr.
Ifølge forslaget får Arbejdsskadestyrelsen kompetence til som første  

 instans at træffe afgørelse om ydelse af hædersgaver.
Der skønnes på baggrund  

 af den øgede tilgang af sager at være behov for en personalemæssig  

 ressourceforøgelse i Arbejdsskadestyrelsen på 1.5 årsværk i en  

 overgangsperiode på 1 år.
 For Erstatningsrådet, hvis sekretariat personalemæssigt og administrativt  

 er en del af Socialministeriets departement, skønnes der at være brug for en  

 personalemæssig ressourceforøgelse på 0.5 årsværk i en overgangsperiode på 1  

 år.
 De personalemæssige ressourcer vil blive tilvejebragt ved  

 omprioriteringer.
Bemærkninger til lovforslagets enkelte bestemmelser § 1 Til nr. 1.
 Som det fremgår af de almindelige bemærkninger, foreslås det at markere  

 50-året for den 29. august 1943 og for jødernes redning til Sverige i oktober  

 1943 med en ophævelse af kravet om forringelse af erhvervsevnen med halvdelen  

 eller derover for at være berettiget til hædersgave.
 Forslaget skal ses på baggrund af overvejelserne i udvalget til  

 forberedelse af en værdig markering af 50-året for 29. august 1943 i  

 samarbejde med Det mosaiske Troessamfund - »29. august udvalget« -  

 nedsat under Statsministeriet.
 Af udvalgets overvejelser fremgår det, at alle, der er retligt anerkendt  

 efter lov om erstatning til besættelsestidens ofre efter § 1a i lovens afsnit  

 I, bør være berettiget til hædersgave uden hensyn til invaliditetsgrad.
På den baggrund foreslås indsat en ny bestemmelse ved § 37a, hvorefter der  

 for persongrupper omfattet af lovens § 1a, stk. 1, nr. 1-4 og § 1c ikke  

 stilles krav om tab af erhvervsevne med halvdelen eller derover.
Ligeledes  

 foreslås, at dispensationsbestemmelsen i lovens § 1a, stk. 2 finder  

 tilsvarende anvendelse.
 Årsagen til, at personer omfattet af § 1b ikke er medtaget i forslaget,  

 er, at disse ikke har ydet nogen indsats for de allierede.
 Den gældende regel i § 37 om hædersgaver opretholdes, da det ikke kan  

 udelukkes, at der efter gennemførelsen af nærværende forslag kan forekomme  

 tilfælde, hvor § 37 stadig kan have betydning.
 Til nr. 2.
 Ifølge den nuværende ordning er behandlingen af sager om hædersgaver efter  

 lovens afsnit II henlagt til Erstatningsrådet.
 Derimod er sager om erstatning efter lovens afsnit I henlagt til  

 Arbejdsskadestyrelsen.
 Ved ydelse af hædersgave til invaliderede er Arbejdsskadestyrelsens  

 afgørelse om invaliditet hidtil blevet lagt til grund.
 Spørgsmålet om ydelse af hædersgave er således ex officio blevet behandlet  

 på grundlag af Arbejdsskadestyrelsens afgørelse om ydelse af  

 invaliditetserstatning eller erstatning til efterladte, herunder spørgsmålet  

 om anerkendelse efter lovens afsnit I, jf. § 1a.
 Ved lovforslagets gennemførelse skal der stadig træffes afgørelse af  

 spørgsmålet, om de pågældende kan anerkendes som hørende til de  

 persongrupper, der er omfattet af § 1a, stk. 1, nr. 1-4 og § 1c i afsnit I.  

 Tilsvarende vurdering finder som nævnt sted i forbindelse med en vurdering om  

 erstatning efter afsnit I.
 Det foreslås derfor, at kompetencen til at behandle sager vedrørende  

 hædersgaver henlægges til Arbejdsskadestyrelsen med mulighed for at indbringe  

 Arbejdsskadestyrelsens afgørelse for Erstatningsrådet.
 Derved bliver Arbejdsskadestyrelsen første instans for erstatningssagerne  

 og for hædersgavesagerne.
Da det som nævnt under bemærkningerne til § 1, nr. 1 ikke kan udelukkes,  

 at der kan forekomme tilfælde, hvor § 37 stadig kan have betydning, foreslås  

 det, at Arbejdsskadestyrelsens afgørelse af spørgsmålet om, hvorvidt en  

 persons erhvervsevne er forringet med halvdelen eller derover, kan indbringes  

 for Ankestyrelsen.
Dette svarer til den nuværende ordning.
Det foreslås samtidigt, at ansøgning om ydelseaf hædersgave indgives til  

 Arbejdsskadestyrelsen.
Bortset fra personer, der i forvejen modtager rente  

 efter loven, har Arbejdsskadestyrelsen (eller Erstatningsrådet) ikke mulighed  

 for selv at finde frem til de berettigede.
Det er derfor nødvendigt at  

 indsætte en bestemmelse om, at ydelse af hædersgave sker efter ansøgning.
 For så vidt angår de personer, der i forvejen er kendt af  

 Arbejdsskadestyrelsen, fordi de modtager rente efter loven, vil  

 Arbejdsskadestyrelsen dog ex officio tage spørgsmålet op om ydelse af  

 hædersgave efter de nye regler.
§ 2 Til nr. 1.
 Konsekvensændring som følge af lovforslagets § 1, nr. 2.
§ 3 Hædersgaver efter § 37a udbetales fra ansøgningstidspunktet, dog tidligst  

 fra den 1. januar 1994. Der henvises til bemærkningerne under § 1, nr. 2,  

 hvoraf det fremgår, at Arbejdsskadestyrelsen ex officio vil tage spørgsmålet  

 om ydelse af hædersgave efter § 37a op for personer, der i forvejen er kendt  

 af Arbejdsskadestyrelsen, fordi de modtager rente efter afsnit I i loven.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget § 1 2. § 42, stk. 1 og 2, ophæves, og i stedet indsættes:
»Stk. 1. Behandlingen af sager vedrørende hædersgaver  

 henlægges til Arbejdsskadestyrelsen.
Arbejdsskadestyrelsens afgørelse af  

 spørgsmålet om, hvorvidt betingelserne for at opnå hædersgave er til stede,  

 kan efter de i § 6 nævnte regler indbringes for Erstatningsrådet.  

 Arbejdsskadestyrelsens afgørelse af spørgsmålet om, hvorvidt en persons  

 erhvervsevne, jf. § 37, stk. 1, er forringet med halvdelen eller derover kan  

 indbringes for Ankestyrelsen efter de i § 6 nævnte regler.
 Stk. 2. Ansøgning om ydelse af hædersgave indgives til  

 Arbejdsskadestyrelsen.«.
§ 42. Behandlingen af sager vedrørende hædersgaver henlægges til  

 Erstatningsrådet.
Rådets afgørelse af spørgsmålet om, hvorvidt betingelserne  

 for at opnå hædersgave er til stede, kan efter de i § 6 nævnte regler  

 indbringes for Den Sociale Ankestyrelse.
Stk. 2. Spørgsmålet om, hvorvidt en persons erhvervsevne, jf. §  

 37, stk. 1, er forringet med halvdelen eller derover, afgøres dogaf  

 Arbejdsskadestyrelsen.
Arbejdsskadestyrelsens afgørelse kan indbringes for  

 Ankestyrelsen efter de i § 6 nævnte regler.
 Stk. 3. Socialministeren afgør, hvorvidt retten til at oppebære en  

 hædersgave måtte være forbrudt i henhold til bestemmelserne i § 40.
§ 2 1. I § 1, ændres »Erstatningsrådet« til:  

 »Arbejdsskadestyrelsen« og efter »Afsnit 2« udgår:  

 », 3 og 5«.
 § 1. Erstatningsraadet bemyndiges til efter nærmere Undersøgelse i  

 det enkelte Tilfælde at bringe Bestemmelserne i Afsnit 2, 3 og 5 i Lov Nr.  

 475 af 1. Oktober 1945 om Erstatning til Besættelsestidens Ofre til  

 Anvendelse paa danske Statsborgere - henholdsvis deres efterladte -, der er  

 vendt hjem her til Landet, og som under Krigen 1939-45 i Udlandet har gjort  

 en Indsats paa allieret Side (Afsnit 2) eller i Tiden fra 9. April 1940 har  

 være underkastet Frihedsberøvelse enten som Følge af Deltagelse i  

 Frihedsbevægelsen i vedkommende Land eller paa Grund af vedkommende  

 udenlandske Myndigheders Bedømmelse af Danmarks politiske Stilling under den  

 tyske Besættelse (Afsnit 3), eller hvis Forhold efter Hjemkomsten paa Grund  

 af deres Indsats eller paa Grund af fjendtlige Overgreb kan danne Grundlag  

 for Støtte efter Lovens § 56.
