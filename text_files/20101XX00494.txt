Skriftlig fremsættelse (9. februar 2011) Klima- og energiministeren (Lykke Friis) :
 Herved tillader jeg mig for Folketinget at fremsætte:
Forslag til lov ændring af offshoresikkerhedsloven (Lovforslag nr.
L 142).
De foreslåede ændringer skal bidrage til at sikre, at sikkerheds- og sundhedsniveauet i den danske del af Nordsøen fortsat er blandt de højeste i Nordsølandene  og mindst svarer til det niveau, som gælder på land i henhold til arbejdsmiljøloven.
Hvad angår katastrofen med Deepwater Horizon i Den Mexicanske Golf har den særlige undersøgelseskommission i USA den 11. januar 2011 offent-liggjort sin rapport om katastrofen.
På baggrund af rapporten vil det under inddragelse af de tiltag, der måtte blive foretaget i EU regi og resultatet af de øvrige undersøgelser, som er igangsat i USA, i samarbejde med Offshoresikkerhedsrådet blive overvejet, om der er grundlag for at foreslå yderli-gere ændringer af offshoresikkerhedsloven.
 Anledningen til at fremsætte lovforslaget er de samtidig foreslåede ændringer i undergrundsloven, hvor der bl.a. sker en gennemførelse af Europa-Parlamentets og Rådets direktiv 2009/31/EF af 23. april 2009 om geologisk lagring af kuldioxid (CCS-direktivet). I tilknytning hertil skabes der i offshoresikkerhedsloven hjemmel til, at offshoresikkerhedsloven kan omfatte aktiviteter, der er om-fattet af undergrundsloven, f.eks. lagring af CO2 offshore.
Offshoresikkerhedslovens definition af offshoreanlæg foreslås udvidet til at omfatte flydende la-ger- og afskibningsenheder.
Der foreslås indsat hjemmel til, at visse af lovens bestemmelser udvi-des til også at omfatte aktiviteter på skibe, som anvendes i forbindelse med efterforskning og pro-duktion af kulbrinter, i det omfang disse aktiviteter er omfattet af direktiv 92/91/EØF om den bo-ringsrelaterede udvindingsindustri (borehulsdirektivet). Hermed implementeres borehulsdirektivet fuldt ud i dansk ret.
Der foreslås derudover en række tilpasningsændringer for at opnå et sikkerheds- og sundhedsni-veau, der mindst svarer til niveauet på land efter arbejdsmiljøloven.
Endelig foreslås der forskellige mindre ændringer.
Arbejdsmarkedets parter, som efter offshoresikkerhedsloven er repræsenteret i Offshoresikker-hedsrådet, har været inddraget i forbindelse med udformningen af lovforslaget.
Lovforslaget er ef-terfølgende blevet drøftet i Offshoresikkerhedsrådet, og rådet har enstemmigt tiltrådt lovforslaget.
Lovforslaget vurderes ikke at medføre økonomiske eller administrative konsekvenser for hverken det offentlige eller erhvervslivet.
Lovforslaget medfører ikke administrative konsekvenser for bor-gerne, og det medfører ikke miljømæssige konsekvenser.
 Lovforslagets indeholder en ændring, som gennemfører dele af Europa-Parlamentets og Rådets di-rektiv 2006/25/EF af 5. april 2006 om minimumsforskrifter for sikkerhed og sundhed i forbindelse med arbejdstagernes eksponering for risici på grund af fysiske agenser (kunstig optisk stråling). Forslaget indeholder desuden ændringer, som gennemfører dele af Europa-Parlamentets og Rådets direktiv 2006/42/EF af 17. maj 2006 om maskiner og om ændring af direktiv 95/16/EF (omarbejd-ning). Endelig foreslås det i loven, at der kan straffes for overtrædelse af EU-forordninger.
 Idet der i øvrigt henvises til lovforslaget med bemærkninger, anbefales forslaget til Folketingets velvillige behandling.
