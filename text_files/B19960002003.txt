 VI MARGRETHE DEN ANDEN, af Guds Nåde Danmarks Dronning,  

 gør vitterligt:
 I henhold til § 1 i lov nr. 156 af 10. maj 1967 om visse forholdsregler i  

 henhold til De Forenede Nationers pagt, som ændret ved lov nr. 228 af 6. juni  

 1985, fastsættes til opfyldelse af de Forenede Nationers Sikkerhedsråds  

 resolution nr. 757 af 30. maj 1992 og senere resolutioner, senest nr. 1022 af  

 22. november 1995:
 § 1.  Erstatningskrav eller andre krav i forbindelse  

 med kontrakter eller andre transaktioner, hvis gennemførelse er blevet  

 forhindret på grund af de af De Forenede Nationers Sikkerhedsråd pålagte  

 sanktioner over for Serbien-Montenegro (»Forbundsrepublikken  

 Jugoslavien«) og de områder i Bosnien-Herzegovina, der kontrolleres af  

 de bosniske serberes styrker, som gennemført ved anordning nr. 234 af 30.  

 april 1993 og tidligere anordninger samt EU's retsakter senest Rådsforordning  

 (EF) nr. 2815/95 af 4. december 1995 og afgørelse nr. 95/510/EKSF af 4.  

 december 1995, vil ikke kunne rejses.
§ 2.  Anordningen træder i kraft dagen efter  

 offentliggørelsen i Lovtidende.
Samtidig ophæves anordning nr. 234 af 30.  

 april 1993.
 § 3.  Anordningen gælder ikke for Færøerne og  

 Grønland.
Givet på Amalienborg, den 19. januar  

 1996 Under Vor Kongelige Hånd og Segl MARGRETHE R.
