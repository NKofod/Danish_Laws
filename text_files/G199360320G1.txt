Formålet med registeret er at sikre en effektiv og rationel journaliseringen og sagsopfølgning i Sundhedsvæsenets Patientklagenævn.
Registeret anvendes til journalisering af ind- og udgående post m.v. og til registrering af oplysninger om sagers indhold og forløb med henblik på bl.a. erindrings-, restance- og udlånskontrol samt til forespørgsler på enkeltsager, søgning efter grupper af sager og udførelse af statistiske opgaver.
Personkreds: Registeret må kun indeholde oplysninger om personer, institutioner, foreninger, virksomheder m.v., som selv eller ved befuldmægtigede retter henvendelse til Sundhedsvæsenets Patientklagenævn, eller som på anden måde er inddraget i behandlingen af nævnets sager.
 Ikrafttrædelsesdato: 01/01/1993. Erstatter tidligere forskrifter.
