Cirkulæreskrivelse om lægetilsyn  

 af detentionsanbragte Rigspolitichefens kundgørelse II nr. 55 af 28.  

 marts 1994 om detentionsanbringelse af spirituspåvirkede personer  

 fastsætter, at den vagthavende polititjenestemand ved en  

 detentionsanbringelse skal træffe foranstaltninger med henblik på  

 lægeundersøgelse af den tilbageholdte, medmindre det på  

 grundlag af den pågældendes tilstand og omstændighederne i  

 øvrigt findes ubetænkeligt at undlade lægetilsyn.
 Lægeundersøgelse af den tilbageholdte  

 foretages ved undersøgelse på skadestue eller, hvis det under  

 hensyn til tid og afstand må anses for mest hensigtsmæssigt, ved  

 tilkaldelse af lægevagt.
 På det seneste møde i Justitsministeriets  

 Centrale Samarbejdsudvalg for Politiet blev spørgsmålet om  

 sikring af lægetilsyn af detentionsanbragte drøftet.
På den baggrund skal Justitsministeriet henstille,  

 at der indgås lokale aftaler, hvor dette er nødvendigt for  

 effektivt at sikre det foreskrevne lægetilsyn ved  

 detentionsanbringelser.
Embedslægeforeningen har overfor  

 Justitsministeriet tilkendegivet, at de lokale embedslæger om  

 nødvendigt kan bistå ved etableringen af sådanne  

 aftaler.
 Justitsministeriet skal samtidig anmode om, at kredsene  

 foretager indberetning til ministeriet, såfremt der konstateres  

 praktiske problemer eller barrierer med hensyn til indgåelse af  

 sådanne lokale aftaler om lægetilsyn af detentionsanbragte.
