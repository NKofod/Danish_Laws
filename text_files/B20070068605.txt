Bekendtgørelse  

 om god skik for finansielle virksomheder  

1) I medfør af § 43, stk. 2, og § 373, stk. 4, i lov om  

 finansiel virksomhed, jf. lovbekendtgørelse nr. 381 af  

 19. april 2007, fastsættes:
Kapitel 1 Anvendelsesområde § 1.  

  

 Bekendtgørelsen finder anvendelse på danske og udenlandske finansielle  

 virksomheder, som driver virksomhed her i landet, herunder gennem  

 filialetablering eller grænseoverskridende tjenesteydelsesvirksomhed.
 Stk. 2.  

  

 Bekendtgørelsen  

 gælder for private kundeforhold og erhvervsmæssige kundeforhold, såfremt  

 disse  

 ikke adskiller sig væsentligt fra et privat kundeforhold. § 4, stk. 4, §§ 5  

 og  

 19 og bilag 1 gælder dog kun for private kundeforhold.
 Stk. 3.  

  

 § 3, § 4 stk.  

 1-3, §§ 7-9 og 33 finder dog anvendelse på alle erhvervsmæssige kundeforhold.
 Stk. 4.  

  

 § 6, stk. 3 og  

 4, og § 10, stk. 2, finder anvendelse på erhvervsmæssige kundeforhold i  

 pengeinstitutter,  

 medmindre andet er individuelt aftalt.
 Stk. 5.  

  

 §§ 34-37 finder  

 ikke anvendelse på realkreditinstitutters værdipapirhandel med  

 realkreditobligationer,  

 når værdipapirhandelen sker i tilknytning til og som forudsætning for  

 udførelse  

 af kunders realkreditforretninger.
 Stk. 6.  

  

 For forsikringsselskaber  

 finder §§ 2-5, § 6, stk. 1-4, §§ 7, 11 og 12 samt kapitel 8 og 10 anvendelse.  

 §  

 6, stk. 3 og 4, finder ikke anvendelse på livs- og pensionsforsikringer samt  

 på  

 de eventuelle personforsikringer, der er tegnet i tilknytning hertil. § 27,  

 stk. 1, finder ikke anvendelse på forsikrings- og pensionsordninger, der er  

 etableret som led i et ansættelsesforhold, et organisationsforhold eller  

 forhold af lignende karakter.
 Stk. 7.  

  

 I det omfang  

 forsikringsselskabet ikke har kendskab til den enkelte forsikredes identitet,  

 eller  

 i det omfang der i øvrigt i en forsikringsordning er en bemyndiget, kan den i  

 medfør af § 6, stk. 1 og 2, §§ 12, 23, 24 og 30 krævede information udleveres  

 til den fysiske eller juridiske person, der er bemyndiget til at modtage  

 dette  

 materiale.
 Stk. 8.  

  

 For  

 obligatoriske pensionsordninger i pengeinstitutter, der er etableret som led  

 i  

 et ansættelsesforhold, finder §§ 2 og 3, § 6, stk. 1-4, §§ 7, 11, 12, § 27,  

 stk. 2, og §§ 32, 33 og 35-37 anvendelse.
 Stk. 9.  

  

 § 24 finder kun  

 anvendelse på filialer her i landet og tjenesteydelser her i landet ydet af  

 skadesforsikringsselskaber, der er meddelt tilladelse i et andet land inden  

 for  

 Den Europæiske Union eller i et land, som Fællesskabet har indgået aftale med  

 på det finansielle område.
 § 2.  

  

 Når  

 en finansiel virksomhed indgår aftale med andre finansielle virksomheder om  

 afsætning og rådgivning i forbindelse med virksomhedens produkter, skal den  

 finansielle virksomhed sikre sig, at der er en klar arbejdsdeling mellem  

 virksomheden og medkontrahenten, og at medkontrahenten overholder reglerne i  

 denne bekendtgørelse.
Kapitel 2 Generelle bestemmelser om god skik § 3.  

  

 En  

 finansiel virksomhed skal handle redeligt og loyalt over for sine kunder.
 § 4.  

  

 En  

 finansiel virksomhed må ikke anvende vildledende eller urigtige angivelser  

 eller udelade væsentlige informationer, hvis dette er egnet til mærkbart at  

 forvride kundernes økonomiske adfærd på markedet.
 Stk. 2.  

  

 Markedsføring,  

 som i sit indhold, sin form eller den anvendte fremgangsmåde er vildledende,  

 aggressiv eller udsætter kunderne for en utilbørlig påvirkning, og som er  

 egnet  

 til mærkbart at forvride deres økonomiske adfærd, er ikke tilladt.
 Stk. 3.  

  

 Rigtigheden af  

 angivelser om faktiske forhold skal kunne dokumenteres.
 Stk. 4.  

  

 De former for  

 adfærd, der er opregnet i bilag 1 til denne bekendtgørelse, anses under alle  

 omstændigheder for at være urimelige i private kundeforhold, og er ikke  

 tilladt.
 § 5.  

  

 Ved  

 en opfordring til køb rettet mod private kunder skal en finansiel virksomhed  

 give følgende oplysninger, medmindre de allerede fremgår tydeligt af  

 sammenhængen:
 1)  

 	  

 Produktets  

 væsentligste karakteristika.
 2)  

 	  

 Den finansielle  

 virksomheds navn og adresse.
 3)  

 	  

 Forhold vedrørende  

 betaling og gennemførelse af aftalen, i det omfang disse forhold afviger fra,  

 hvad der er sædvanligt i branchen.
 4)  

 	  

 Den finansielle  

 virksomheds fremgangsmåde i forbindelse med klagesagsbehandling, i det omfang  

 den afviger fra, hvad der er sædvanligt i branchen.
 5)  

 	  

 Fortrydelsesret, hvis  

 kunden har en sådan ret.
 6)  

 	  

 Prisen inklusive  

 afgifter.
 Stk. 2.  

  

 Medfører  

 produktets art, at prisen ikke med rimelighed kan beregnes på forhånd,  

 angives  

 den måde, hvorpå prisen beregnes.
 Stk. 3.  

  

 Ved en  

 opfordring til køb forstås en kommerciel kommunikation, hvori produktets  

 karakteristika  

 og pris er angivet på en måde, som er passende i forhold til det anvendte  

 kommercielle kommunikationsmiddel, og hvorved kunden sættes i stand til at  

 foretage et køb.
§ 6.  

  

 En  

 finansiel virksomhed skal indgå eller bekræfte alle væsentlige aftaler med  

 sine  

 kunder i papirformat eller på andet varigt medium.
En aftale skal indeholde  

 en  

 beskrivelse af parternes væsentlige rettigheder og pligter samt af de  

 finansielle ydelser, der er omfattet af aftalen.
Er der i forbindelse med  

 aftalens indgåelse ydet individuel rådgivning, skal væsentlige forudsætninger  

 for rådgivningen nedfældes i aftalen eller fremgå af bilag til aftalen i  

 enten  

 papirformat eller på andet varigt medium.
 Stk. 2.  

  

 Vilkår, der  

 indgår i aftalen, kan fremgå ved en henvisning til separate dokumenter,  

 herunder  

 den finansielle virksomheds almindelige forretningsbetingelser.
 Stk. 3.  

  

 Vilkår om  

 ændringer i løbende kundeforhold af renter, gebyrer, bidrag eller andet  

 vederlag skal indeholde en angivelse af de forhold, der kan udløse en  

 ændring,  

 og må ikke give den finansielle virksomhed en vilkårlig adgang til at  

 foretage  

 ændringer.
 Stk. 4.  

  

 I løbende  

 kundeforhold kan ændringer til ugunst for kunden af renter, bidrag eller  

 andet  

 vederlag ikke finde sted uden varsel, medmindre ændringen er begrundet i  

 udefrakommende forhold, som den finansielle virksomhed ikke har indflydelse  

 på.
 Stk. 5.  

  

 Opsiger en  

 finansiel virksomhed en aftale indgået med en kunde, skal opsigelsen være  

 sagligt  

 begrundet og ske i papirformat eller på andet varigt medium.
Kapitel 3 Rådgivning § 7.  

  

 Ved  

 rådgivning forstås anbefalinger, vejledninger, herunder oplysninger om risici  

 forbundet med en disposition, og oplysninger om umiddelbare konsekvenser af  

 kundens valgmuligheder.
Stk. 2.  

  

 En finansiel  

 virksomhed skal yde rådgivning, hvis kunden anmoder herom, jf. dog §§ 2, 14  

 og  

 35. Endvidere skal virksomheden af egen drift yde rådgivning, jf. dog stk. 4,  

 hvor omstændighederne tilsiger, at der er behov herfor.
Alternativt kan den  

 finansielle virksomhed henvise kunden til anden rådgivning.
Stk. 3.  

  

 Rådgivningen  

 skal tilgodese kundens interesser og give kunden et godt grundlag for at  

 træffe  

 sin beslutning.
Rådgivningen skal være relevant, retvisende og  

 fyldestgørende.  

 Den finansielle virksomhed skal orientere om de risici, der er relevante for  

 kunden.
Stk. 4.  

  

 En finansiel  

 virksomhed kan udbyde produkter med standardiseret information med lille  

 eller  

 ingen tilknyttet individuel rådgivning.
I så fald skal den finansielle  

 virksomhed gøre særskilt opmærksom på disse begrænsninger.
Bestemmelsen  

 gælder  

 kun produkter, der ikke har tilknytning til værdipapirhandel eller lån med  

 sikkerhed i fast ejendom.
 § 8.  

  

 Før  

 en finansiel virksomhed rådgiver, skal virksomheden anmode kunden om at  

 oplyse  

 om sin økonomiske situation, sin erfaring med de relevante finansielle  

 ydelser,  

 sit formål med at få ydelsen leveret samt om sin risikovillighed.
 Stk. 2.  

  

 Omfanget og  

 karakteren af de oplysninger, der indhentes, kan afpasses efter den viden,  

 som  

 kunden besidder og de oplysninger, som den finansielle virksomhed allerede  

 har  

 modtaget.
 Stk. 3.  

  

 Den finansielle  

 virksomhed kan lægge kundens oplysninger til grund, medmindre de er åbenbart  

 urigtige.
 § 9.  

  

 Rådgivning  

 skal tage udgangspunkt i relevante oplysninger indhentet i henhold til § 8 og  

 det kendskab, den finansielle virksomhed i øvrigt har til kundens forhold.
 Stk. 2.  

  

 En finansiel  

 virksomhed skal anmode kunden om at opdatere oplysninger indhentet i henhold  

 til § 8, i det omfang det er nødvendigt for at kunne yde kunden rådgivning i  

 løbende kundeforhold.
 § 10.  

  

 En  

 finansiel virksomhed skal give tilstrækkelig information om egne produkter og  

 ydelser, herunder om forskelle i priser og vilkår for alternative produkter,  

 der kan dække kundens behov.
Stk. 2.  

  

 Såfremt der  

 mellem kunderne for en given ydelse er generelle forskelle i fastsættelsen af  

 renter, bidrag eller andet vederlag til den finansielle virksomhed, skal den  

 finansielle virksomhed oplyse en kunde herom, forinden der indgås aftale om  

 levering af ydelsen.
På forespørgsel fra kunden skal der oplyses om hvilke  

 forhold hos kunden, der kan være bestemmende for dennes indplacering inden  

 for  

 den givne prisdifferentiering.
Stk. 3.  

  

 En finansiel  

 virksomhed skal på grundlag af sit generelle markedskendskab informere kunden  

 om relevante produkttyper på markedet.
Informationen skal dog ikke indeholde  

 oplysninger om konkurrerende produkter eller konkrete priser.
 § 11.  

  

 Har  

 den finansielle virksomhed eller dens medarbejder/rådgiver i  

 rådgivningssituationen en særlig interesse i rådgivningens resultat udover  

 den  

 almindelige indtjening, skal virksomheden inden rådgivningen informere kunden  

 om arten og omfanget af den særlige interesse.
Stk. 2.  

  

 Modtager den  

 finansielle virksomhed provision eller andet vederlag som følge af  

 formidlingen  

 af produkter eller ydelser, skal kunden gøres opmærksom herpå.
Det samme  

 gælder, hvis den ekspederende medarbejder/rådgiver modtager provision eller  

 andet vederlag, og der er en direkte sammenhæng mellem konkrete salg af  

 ydelser  

 eller produkter og vedkommendes aflønning.
 § 12.  

  

 En  

 finansiel virksomhed skal som led i sin rådgivning inddrage konsekvenser af  

 de  

 skatteregler, som er relevante for kunden i forhold til de produkter og  

 ydelser, som rådgivningen omfatter, eller henvise kunden til anden rådgivning  

 herom.
 Stk. 2.  

  

 Såfremt en  

 finansiel virksomhed rådgiver om forhold, som kan være af væsentlig økonomisk  

 betydning for kundens muligheder for at modtage offentlige tilskud eller  

 andre  

 økonomiske fordele, og den finansielle virksomhed bliver opmærksom herpå,  

 skal  

 dette medtages i rådgivningen, eller kunden skal henvises til anden  

 rådgivning.
 § 13.  

  

 En  

 finansiel virksomhed skal oplyse en kunde om de sikkerhedsforanstaltninger,  

 der  

 bør iagttages ved et givent produkt eller ydelse, herunder hvilke  

 sikkerhedsmæssige krav kunden skal efterleve, og hvilket ansvar kunden kan  

 ifalde ved tredjemands misbrug.
Kapitel 4 Særlige regler om rådgivning om lån med  

 sikkerhed i fast ejendom § 14.  

  

 Før et pengeinstitut eller realkreditinstitut indgår aftale om et lån med  

 sikkerhed i fast ejendom, skal instituttet informere kunden om relevante  

 produkttyper på markedet og om fordele og ulemper ved disse, jf. § 10, stk.  

 3.
 Stk. 2.  

  

 For lån, der  

 udbydes af instituttet eller formidles for andre institutter og som kan dække  

 kundens behov, skal der ved rådgivningen efter § 7, stk. 3, oplyses følgende:
 1)  

 	  

 De væsentligste  

 egenskaber ved de lån, som instituttet udbyder eller formidler, herunder  

 fordele og ulemper vurderet i forhold til kunden.
 2)  

 	  

 De årlige  

 omkostninger i procent (ÅOP), på rådgivningstidspunktet ved de relevante lån.
 3)  

 	  

 Opsigelses- og  

 indfrielsesvilkår, herunder om indfrielse kan ske ved kontant betaling eller  

 ved køb og indlevering af obligationer.
 4)  

 	  

 Mulighederne for og  

 omkostninger ved låneomlægning eller førtidig indfrielse.
 5)  

 	  

 Instituttets normale  

 prismæssige vilkår for dets kunder for de relevante lån.
 Stk. 3.  

  

 For  

 realkreditlån eller lån finansieret ved udstedelse af særligt dækkede  

 obligationer eller særligt dækkede realkreditobligationer, skal der ved  

 rådgivningen oplyses om den eventuelle sammenhæng mellem lånet og  

 obligationsudstedelsen samt om muligheden for at aftale kurssikring.
§ 15.  

  

 Senest ved indgåelse af en aftale om lån med sikkerhed i fast ejendom,  

 bekræfter  

 kunden skriftligt eller på andet varigt medium at have modtaget de  

 oplysninger,  

 som er indgået i rådgivningen, jf. § 14, stk. 2. På tilsvarende måde  

 bekræfter  

 instituttet oplysningerne.
Til brug herfor anvendes standardskemaet i bilag  

 2.  

 En kopi heraf udleveres til kunden.
 Stk. 2.  

  

 Hvis aftalen  

 indgås under anvendelse af fjernkommunikationsteknik, som ikke gør det muligt  

 at give oplysningerne på den i stk. 1 nævnte måde inden aftalens indgåelse,  

 skal forpligtelsen opfyldes straks efter aftalens indgåelse.
 § 16.  

  

 Ved  

 modtagelsen af en ansøgning om et realkreditlån eller lån finansieret ved  

 udstedelse af særligt dækkede obligationer eller særligt dækkede  

 realkreditobligationer skal instituttet oplyse, hvor lang tid der må påregnes  

 at gå, før et eventuelt lånetilbud foreligger, hvis låneansøgningen ikke  

 forventes at kunne behandles inden 14 dage.
 § 17.  

  

 Instituttet  

 skal afgive eller bekræfte et indfrielsestilbud for realkreditlån eller lån  

 finansieret ved udstedelse af særligt dækkede obligationer eller særligt  

 dækkede realkreditobligationer i papirformat eller på andet varigt medium.  

 Indfrielsestilbuddet skal indeholde en beregning over indfrielsesbeløbets  

 størrelse inklusiv samtlige omkostninger, oplysninger om indfrielsesvilkår og  

 -metode, herunder beregningsmetoder for differencerente, samt evt.  

 opsigelsesfrister.
 § 18.  

  

 Instituttet  

 skal, når det afgiver tilbud om låneomlægning for realkreditlån eller lån  

 finansieret ved udstedelse af særligt dækkede obligationer eller særligt  

 dækkede realkreditobligationer så vidt muligt oplyse om samtlige  

 omkostninger.  

 Tager lånetilbuddet ikke højde for samtlige omkostninger, skal instituttet  

 gøre  

 kunden udtrykkeligt opmærksom herpå.
Kapitel 5 Særlige regler for pengeinstitutter § 19.  

  

 Et  

 pengeinstitut kan ikke uden en individuel og saglig begrundelse nægte at  

 oprette en almindelig indlånskonto.
Begrundelsen skal på anmodning gives i  

 papirformat eller på andet varigt medium.
Kapitel 6 Særlige regler om brug af kautionister og  

 oplysningsforpligtelser for penge- og realkreditinstitutter § 20.  

  

 Et  

 institut må ikke medvirke til ydelse af lån mod kaution, hvor  

 kautionsforpligtelsen står i misforhold til kautionistens økonomi.
 Stk. 2.  

  

 Inden der indgås  

 aftale om en kautionsforpligtelse, skal instituttet sikre sig, at  

 kautionisten er  

 informeret om indholdet og konsekvenserne af kautionsforpligtelsen.
 Stk. 3.  

  

 Kautionisten  

 skal én gang om året modtage oplysninger fra instituttet om størrelsen af det  

 låneengagement, for hvilket kautionsforpligtelsen består.
 § 21.  

  

 Senest  

 1 år efter afholdelsen af en tvangsauktion over en ejendom, skal et institut,  

 der har et udækket pantebrev på tvangsauktionen, skriftligt oplyse kunden om,  

 hvorvidt instituttet vil gøre kravet gældende mod kunden og i givet fald  

 fremsende en opgørelse over kravets størrelse, og hvor det ikke er muligt en  

 foreløbig opgørelse over kravets størrelse.
Kapitel 7 Særlige regler for  

 investeringsforvaltningsselskaber § 22.  

  

 På  

 en kundes anmodning skal investeringsforvaltningsselskabet give supplerende  

 oplysninger om den aktuelle status vedrørende de forhold, der er omfattet af  

 §  

 5, nr. 3 og 5-7 i bekendtgørelse om oplysninger i investeringsforeningers,  

 specialforeningers, godkendte fåmandsforeningers og hedgeforeningers  

 prospekter.
 Stk. 2.  

  

 På en kundes  

 anmodning skal investeringsforvaltningsselskabet endvidere give oplysninger  

 om  

 den seneste udvikling for risici og afkast for de vigtigste kategorier af  

 instrumenter.
Kapitel 8 Særlige regler for forsikringsselskaber Inden forsikringstegningen § 23.  

  

 Senest  

 i forbindelse med at en skadesforsikringsaftale indgås, skal  

 forsikringsselskabet oplyse om, 1)  

 	  

 væsentlige  

 oplysninger i den pågældende forsikring, herunder om væsentlige elementer i  

 den  

 valgte forsikrings dækningsomfang og om kundens mulighed for til- eller  

 fravalg, 2)  

 	  

 risikoen for dobbeltforsikring, 3)  

 	  

 den lovgivning, der  

 skal finde anvendelse på aftalen, hvis det er aftalt, at der skal anvendes  

 anden  

 lovgivning end dansk, og 4)  

 	  

 adgangen til at klage  

 over forsikringsselskabet.
 Stk. 2.  

  

 Indgås aftalen  

 telefonisk eller på anden måde, hvor kunden ikke umiddelbart kan få  

 oplysninger  

 omfattet af stk. 1, skal kunden straks efter aftalens indgåelse i papirformat  

 eller på andet varigt medium have disse oplysninger.
 § 24.  

  

 Når  

 en skadesforsikringsaftale er indgået med en filial eller tjenesteyder af et  

 udenlandsk skadesforsikringsselskab, jf. § 1, stk. 9, og hvor  

 forsikringsaftalen dækker risici under klasse 10, motoransvarsforsikring,  

 bortset fra fragtførerens ansvar, skal aftalen eller separate dokumenter i  

 tilknytning til aftalen, indeholde oplysninger om navn og adresse på den af  

 selskabet udnævnte ska-desrepræsentant.
 § 25.  

  

 Accepterer  

 et forsikringsselskab ikke straks en forsikringsbegæring, skal kunden oplyses  

 om sin retsstilling i perioden frem til det tidspunkt, hvor selskabet giver  

 meddelelse om og på hvilke vilkår, forsikringen i givet fald kan antages.
 § 26.  

  

 Et  

 forsikringsselskab skal ved tegning af en forsikring anmode kunden om at give  

 de oplysninger, der er nødvendige for tegning af forsikringen.
 Stk. 2.  

  

 Inden afgivelse  

 af helbredsoplysninger ved tegning af personforsikring skal et  

 forsikringsselskab  

 udlevere en kundevejledning til kunden om afgivelse af helbredsoplysninger.
 Stk. 3.  

  

 Afgives  

 helbredsoplysninger telefonisk eller på anden måde, hvor kunden ikke  

 umiddelbart kan få kundevejledningen udleveret, skal vejledningen fremsendes  

 til kunden i papirformat eller på andet varigt medium.
 § 27.  

  

 Ved  

 kundens skift af forsikringsselskab skal det modtagende forsikringsselskab  

 oplyse kunden om alle væsentlige begrænsninger i dækningen i forhold til den  

 tidligere forsikring samt på forespørgsel rådgive kunden om konkrete  

 dækninger.
 Stk. 2.  

  

 Inden flytning  

 af en personforsikring skal det modtagende forsikringsselskab sikre sig, at  

 kunden er oplyst om, på hvilke vilkår forsikringen kan antages i det  

 modtagende  

 selskab.
Forsikringsaftalen § 28.  

  

 Kundens  

 til- og/eller fravalg i den valgte forsikring skal fremgå af  

 policen/dækningsoversigten  

 på skadesforsikringsområdet.
Hvor kunden træffer et valg i forbindelse med  

 tegning af forsikring, og hvor dette får præmie og/eller dækningsmæssige  

 konsekvenser, skal valget tydeligt fremgå.
 § 29.  

  

 Ved  

 tegning af en skadesforsikring skal forsikringsselskabet i papirformat eller  

 på  

 andet varigt medium informere om eventuelle væsentlige begrænsninger i  

 forhold  

 til det, som en kunde med rimelighed kan forvente vil være dækket under den  

 pågældende forsikring.
Forsikringstiden § 30.  

  

 Et  

 forsikringsselskab skal årligt oplyse kunden om de skadesforsikringer, som  

 kunden har hos selskabet.
Selskabet skal i oversigten på tydelig måde gøre  

 opmærksom på, at der kan være behov for ændringer.
Alternativt kan kunden  

 vælge  

 at få elektronisk adgang til oplysningerne.
 § 31.  

  

 Anmeldes  

 en skade i papirformat eller på andet varigt medium, skal  

 forsikringsselskabet,  

 hvis der gives helt eller delvis afslag på forsikringsdækning, meddele dette  

 i  

 papirformat eller på andet varigt medium, medmindre det klart fremgår af  

 omstændighederne, at afslag kan meddeles på anden måde.
Stk. 2.  

  

 Anmeldes en  

 skade på anden måde, har anmelderen efter anmodning krav på afslag i  

 papirformat  

 eller på andet varigt medium.
Kunden skal informeres om denne adgang.
Kapitel 9 Særlige regler om værdipapirhandel § 32.  

  

 Såfremt  

 et pengeinstitut eller en værdipapirhandler anbefaler eller medvirker til  

 særligt risikofyldte investeringer, skal der i samarbejde med kunden  

 foretages  

 en omhyggelig vurdering af kundens muligheder for at bære et eventuelt tab.
 Stk. 2.  

  

 Forespørger en  

 kunde på eget initiativ et pengeinstitut eller en værdipapirhandler om en  

 investering  

 eller finansiering af en investering, hvis konsekvenser overstiger kundens  

 økonomiske formåen, skal pengeinstituttet eller værdipapirhandleren fraråde  

 en  

 sådan disposition.
 § 33.  

  

 En  

 værdipapirhandler skal udføre værdipapirhandel for sine kunder i deres bedste  

 interesse og under hensyn til markedets integritet.
 Stk. 2.  

  

 En  

 værdipapirhandler skal bestræbe sig på, at der ikke opstår  

 interessekonflikter  

 og sørge for, hvis disse ikke kan undgås, at kunderne behandles korrekt, at  

 interessekonflikter varetages på en redelig måde, og at kunderne oplyses om  

 interessekonflikterne.
 § 34.  

  

 Ved  

 etablering af et kundeforhold omfattende handel med værdipapirer skal der  

 indgås en aftale, jf. § 6, der i det omfang det er relevant, indeholder  

 følgende oplysninger:
 1)  

 	  

 Kundens navn,  

 adresse, CVR- eller CPR-nummer, samt hvem der eventuelt kan disponere på  

 kundens vegne.
 2)  

 	  

 Selskabets eller  

 filialens navn, adresse, hjemsted og juridiske form.
 3)  

 	  

 Om selskabet indgår i  

 en koncern og i givet fald hvilken.
 4)  

 	  

 Navnet på den  

 myndighed, der fører tilsyn med den finansielle virksomhed.
 5)  

 	  

 De finansielle  

 ydelser samt værdipapirer omfattet af § 2 i lov om værdipapirhandel m.v. som  

 aftalen med kunden omfatter.
 6)  

 	  

 De  

 investorgarantiordninger som de relevante værdipapirer og kontante  

 indeståender  

 er dækket af, dækningens omfang, beregning af det dækkede beløb, og hvorledes  

 en kunde skal forholde sig, hvis der skal ske udbetaling fra  

 investorgarantiordningen, samt, hvor det er relevant, oplysninger om andre  

 garantiordninger i clearinghuse, herunder Værdipapircentralen A/S.
 7)  

 	  

 Bestemmelser om  

 opbevaring af kundernes værdipapirer og kontante midler, herunder om  

 kundernes  

 værdipapirer opbevares i samledepot.
 8)  

 	  

 Hvor ofte den  

 finansielle virksomhed rapporterer til kunden i form af kontoudskrifter,  

 notaer  

 og lignende samt indholdet af denne rapportering.
 9)  

 	  

 Aftalens løbetid,  

 opsigelsesvarsel samt adgang til ændringer af aftalen.
 10)  

 	  

 Konsekvenser i  

 tilfælde af kundens misligholdelse af aftalen.
 11)  

 	  

 Værdipapirhandlerens  

 beregningsmetode for omkostninger, herunder hvorvidt der anvendes tillæg  

 henholdsvis fradrag for handelskursen.
 Stk. 2.  

  

 Aftaler om  

 porteføljepleje skal indeholde oplysninger om kundens målsætninger og  

 risikoprofil,  

 inden for hvilke rammer værdipapirhandleren kan disponere,  

 værdiansættelsesprincipper for de værdipapirer, der indgår i porteføljen,  

 samt  

 eventuel anvendelse af benchmark.
 Stk. 3.  

  

 Oplysninger om  

 principperne for en eventuel kursfastsættelse kan gives ved henvisninger til  

 forretningsbetingelser eller lignende.
§ 35.  

  

 En  

 værdipapirhandler skal indhente oplysninger om kundens finansielle situation,  

 erfaring med de relevante finansielle ydelser, formål med at få ydelsen  

 leveret  

 samt risikovillighed og på grundlag heraf rådgive kunden om, hvorvidt de  

 konkrete finansielle ydelser er egnede for kunden.
Omfanget og karakteren af  

 de  

 oplysninger, der indhentes, og den rådgivning, der gives, skal afpasses efter  

 de konkrete ydelser og de oplysninger, som kunden allerede har modtaget.
 Stk. 2.  

  

 Har en kunde et  

 løbende kundeforhold med værdipapirhandleren, herunder om adgang til at  

 handle  

 ved hjælp af elektronisk kommunikation, kan værdipapirhandleren og kunden  

 aftale, i hvilket omfang værdipapirhandleren kan tilbyde kunden finansielle  

 ydelser uden samtidig løbende rådgivning.
Stk. 3.  

  

 Såfremt kunden  

 anmoder værdipapirhandleren om at levere ydelser, der ikke er omfattet af  

 aftalen i henhold til stk. 2, skal kunden oplyses om, at den pågældende  

 ydelse  

 falder uden for aftalen.
Ydelsen kan kun leveres, hvis kunden herefter over  

 for  

 værdipapirhandleren har bekræftet, at ydelsen ønskes leveret.
 § 36.  

  

 Hvis  

 en værdipapirhandler ikke kan eller ikke ønsker at levere en finansiel  

 ydelse,  

 skal værdipapirhandleren straks give kunden meddelelse herom.
§ 37.  

  

 En  

 værdipapirhandler skal, hvis ikke andet er aftalt med kunden, mindst én gang  

 om  

 året fremsende en engagementsoversigt til kunden.
Oversigten skal indeholde  

 oplysninger om værdipapirbeholdninger, indeståender og værdipapirudlån.
Kapitel 10 Tilsyn og straffebestemmelse § 38.  

  

 Finanstilsynet  

 kan, jf. § 348, stk. 2, i lov om finansiel virksomhed, give påbud om  

 berigtigelse  

 af forhold, der er i strid med §§ 2-5, § 6, stk. 1 og 3-5, § 7, stk. 2-4, §  

 8,  

 stk. 1, §§ 9-29, § 30, 1. og 2. pkt., §§ 31-34, § 35, stk. 1 og 3, §§ 36 og  

 37,  

 samt bilag 1 og 2.
 Stk. 2.  

  

 Inden  

 Finanstilsynet træffer afgørelse i sager om god skik, skal Finanstilsynet  

 indhente en redegørelse fra virksomheden.
 § 39.  

  

 Med  

 bøde straffes den, der undlader at efterkomme påbud efter § 38, stk. 1.  

 Overtrædelse af bestemmelserne i § 4 og 5, stk. 1 og 2 straffes med bøde,  

 medmindre højere straf er forskyldt efter anden lovgivning.
 Stk. 2.  

  

 Der kan pålægges  

 selskaber m.v. (juridiske personer) strafansvar efter reglerne i  

 straffelovens  

 5. kapitel.
Kapitel 11 Ikrafttrædelses- og overgangsbestemmelser § 40.  

  

 Bekendtgørelsen  

 træder i kraft  

 den 1. juli  

 2007, jf. dog stk. 2. Samtidig ophæves bekendtgørelse nr. 1261 af  

 8. december 2006  

 om god  

 skik for finansielle virksomheder.
 Stk. 2.  

  

 §§ 4 og 5 og  

 bilag 1 træder i kraft  

 den  

 1. december 2007.
 § 41.  

  

 Pengeinstitutter  

 eller realkreditinstitutter, som udelukkende udbyder eller formidler lån med  

 sikkerhed i fast ejendom, hvis lånet har været markedsført før  

 den 1. juli 2007, er først  

 omfattet af § 14, stk. 2 og 3, efter  

 den 1. december 2007.
 Stk. 2. Frem til  

 den 1. december 2007  

 finder § 15, stk. 1, og bilag 2 kun anvendelse på aftaler om lån med  

 sikkerhed  

 i fast ejendom, hvis lånetypen markedsføres første gang efter  

 den 30. juni 2007.
--NOTER--- --NOTER--- --NOTER--- --NOTER--- --NOTER--- --NOTER--- --NOTER--- --NOTER--- --NOTER--- --NOTER--- --NOTER--- --NOTER--- Økonomi- og Erhvervsministeriet, den 20.  

 juni 2007 Bendt Bendtsen /Carsten Brogaard Bilag 1 Former for adfærd, som under alle  

 omstændigheder anses for urimelige i private kundeforhold Vildledende markedsføring 1)  

 	  

 Den finansielle  

 virksomhed hævder at have underskrevet en adfærdskodeks, selv om det ikke er  

 tilfældet.
 2)  

 	  

 Den finansielle  

 virksomhed fremviser kvalitetscertificering, kvalitetsmærke eller tilsvarende  

 uden at have opnået den nødvendige tilladelse.
 3)  

 	  

 Den finansielle  

 virksomhed hævder, at en adfærdskodeks er godkendt af en offentlig myndighed  

 eller anden myndighed, selv om det ikke er tilfældet.
 4)  

 	  

 Den finansielle  

 virksomhed hævder, at en erhvervsdrivende (herunder dennes handelspraksis)  

 eller et produkt er blevet godkendt eller tilladt af en offentlig eller  

 privat  

 instans, selv om det ikke er tilfældet, eller fremsætter en sådan påstand  

 uden  

 at opfylde betingelserne for godkendelse eller tilladelse.
 5)  

 	  

 Det angives i  

 modstrid med sandheden, at produktet kun vil være tilgængeligt i meget  

 begrænset  

 tid, eller at det kun vil være tilgængeligt på visse betingelser i meget  

 begrænset tid, for at fremkalde en umiddelbar afgørelse og fratage kunderne  

 tilstrækkelig mulighed for eller tid til at træffe en informeret beslutning.
 6)  

 	  

 Det angives, eller  

 der gives på anden måde indtryk af, at et produkt kan sælges lovligt, selv om  

 dette ikke er tilfældet.
 7)  

 	  

 Rettigheder, som  

 kunden har efter loven, fremstilles som et særligt kendetegn ved den  

 finansielle  

 virksomheds tilbud.
 8)  

 	  

 Der promoveres et  

 produkt, der ligner et andet produkt fremstillet af en bestemt producent, på  

 en  

 sådan måde, at kunden med overlæg forledes til at tro, at produktet er  

 fremstillet af samme producent, uden at dette er tilfældet.
 9)  

 	  

 Det hævdes, at  

 lukning af den finansielle virksomhed eller flytning til andre lokaler er  

 forestående, selv om det ikke er tilfældet.
 10)  

 	  

 Det hævdes, at  

 produkter kan gøre det lettere at vinde i hasardspil.
 11)  

 	  

 Der gives faktuelt  

 ukorrekte oplysninger om markedsvilkår eller om muligheden for at finde  

 produktet med henblik på at få forbrugeren til at erhverve produktet på  

 ringere  

 vilkår end de normale markedsvilkår.
 12)  

 	  

 Det hævdes som led i  

 handelspraksis, at der afholdes en konkurrence eller et salgsfremstød med  

 præmier, men uden de omtalte præmier eller andre rimeligt tilsvarende  

 uddeles.
 13)  

 	  

 Et produkt omtales som  

 »gratis«, »vederlagsfrit«, »uden betaling« eller lignende, selv om kunden  

 skal  

 betale andet end de uundgåelige udgifter, der er forbundet med at reagere på  

 den pågældende handelspraksis, samt afhentning eller betaling for levering af  

 produktet.
 14)  

 	  

 I  

 markedsføringsmaterialet indgår en faktura eller et lignende dokument, der  

 opfordrer til betaling, og som giver kunden indtryk af, at han allerede har  

 bestilt det produkt, der markedsføres, selv om det ikke er tilfældet.
 15)  

 	  

 En repræsentant for  

 den finansielle virksomhed, i modstrid med sandheden, hævder eller giver  

 indtryk af, at han ikke handler som led i sit erhverv eller han, i modstrid  

 med  

 sandheden, udgiver sig for at være kunde.
Aggressiv markedsføring 16)  

 	  

 Kunden bringes til at  

 tro, at han ikke kan forlade lokalerne, før en kontrakt er indgået.
 17)  

 	  

 Der aflægges  

 personlige besøg, der ikke er omfattet af forbuddet i forbrugeraftalelovens §  

 6, på kundens bopæl, uden at kundens ønske om, at en repræsentant for den  

 finansielle virksomhed skal forlade stedet eller blive væk, respekteres, idet  

 der dog gælder en undtagelse for besøg med henblik på at håndhæve en  

 kontraktlig forpligtelse under omstændigheder og i et omfang, der er  

 berettiget  

 i henhold til lovgivningen.
 18)  

 	  

 Der foretages  

 vedholdende og uønskede henvendelser pr. telefon, der ikke er omfattet af  

 forbuddet i forbrugeraftalelovens § 6, eller pr. telefax, e-mail eller andre  

 fjernkommunikationsmedier, idet der dog gælder en undtagelse for henvendelser  

 med henblik på at håndhæve en kontraktlig forpligtelse under omstændigheder  

 og  

 i et omfang, der er berettiget i henhold til national lovgivning.
 19)  

 	  

 Den finansielle  

 virksomhed kræver, at en kunde, som ønsker at anmelde en fordring i henhold  

 til  

 en forsikringspolice, skal fremlægge dokumenter, som ikke med rimelighed kan  

 anses for at være relevante i forhold til fordringens gyldighed, eller den  

 systematisk undlader at svare på korrespondance vedrørende sagen, i den  

 hensigt  

 at afholde kunden fra at udøve sine kontraktlige rettigheder.
20)  

 	  

 Der skabes det  

 fejlagtige indtryk, at kunden allerede har vundet, vil vinde eller ved  

 udførelse af en bestemt handling vil vinde en præmie eller et andet  

 tilsvarende  

 gode, selv om faktum er, at der enten a)  

 	  

 ikke findes nogen  

 præmie eller et andet tilsvarende gode, eller b)  

 	  

 at den handling, som  

 skal udføres for at indløse præmien eller et andet tilsvarende gode  

 indebærer,  

 at kunden skal betale et pengebeløb eller på anden måde påtage sig udgifter.
Bilag 2 Dokumentation for rådgivning om lån med  

 sikkerhed i fast ejendom Jeg/vi ________________________ (kundens/kundernes navn  

 og cpr. nr.) har modtaget rådgivning af  

_____________________(pengeinstituttets eller realkreditinstituttets navn) i  

 forbindelse med min/vores optagelse af et lån med sikkerhed i fast ejendom.
 Til brug for rådgivningen har jeg/vi på  

________________________ (navn på pengeinstituttet eller  

 realkreditinstituttet)´s foranledning oplyst følgende:
- Om min/vores erfaring med at  

 optage lån:________________________ - Om mine/vores økonomiske  

 forhold:________________________ - Om min/vores  

 risikovillighed:___________________________ - Om mine/vores forventninger  

 til lånets reelle løbetid:____________________ Instituttet har i den forbindelse oplyst mig/os om  

 følgende:
- De væsentligste egenskaber  

 ved det valgte lån:___________________ - Vilkår i  

 forbindelse med optagelse af lånet (fastkursaftale, hjemtagelse  

 m.v.):_________________________________ - Opsigelsesvilkår for det  

 valgte lån:_________________________ - Indfrielsesvilkår for det  

 valgte lån:_________________________ - Er det muligt at foretage  

 låneomlægning: Ja  

 Nej - Omkostninger ved  

 låneomlægning eller indfrielse:_________________ -  

 Begrundelse for valget af lånet i lyset af min/vores økonomiske  

 situation:_________________________ - Øvrige  

 råd:_____________________________ I forbindelse med rådgivningen er jeg/vi opmærksomme på,  

 at ___________________________(alternativt lån) kan udgøre et alternativ til  

 det lån, som jeg/vi har indgået aftale om.
____________________(det lån, der optages) har  

___________årlige omkostniger i procent (ÅOP) ____________________(det alternative lån) har  

____________årlige omkostninger i procent (ÅOP) ______________________________________________________________ Dato  

 Kundens/kundernes underskrift (Navn på pengeinstituttet eller realkreditinstituttet)  

 bekræfter ovenstående rådgivningsforløb.
______________________________________________________________ Dato  

 Pengeinstituttets eller  

 realkreditinstituttets underskrift 1)  

 Bekendtgørelsen indeholder bestemmelser, der  

 gennemfører dele af Rådets direktiv 92/49/EØF af 18. juni 1992 om samordning  

 af  

 love og administrative bestemmelser vedrørende direkte forsikringsvirksomhed  

 bortset fra livsforsikring og om ændring af direktiv 73/239/EØF og  

 88/357/EØF,  

 (EF-Tidende 1992 L 228, side 1) (3. skadesforsikringsdirektiv)  

 og dele  

 af Europa-Parlamentets og Rådets direktiv 2005/29/EF af 11. maj 2005 om  

 virksomhedernes urimelige handelspraksis over for forbrugerne på det indre  

 marked og om ændring af Rådets direktiv 84/450/EØF og Europa-Parlamentets og  

 Rådets direktiv 97/7/EF, 98/27/EF og 2002/65/EF og Europa-Parlamentets og  

 Rådets forordning (EF) nr. 2006/2004, (direktivet om urimelig  

 handelspraksis),  

 (EU-Tidende 2005 nr.
L 149, s. 22-39).
