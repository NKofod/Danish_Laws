Landsskatteretskendelse Befordringsfradrag - undervisningsassistent/Ph.d. studerende Reference:
LL § 9 C A klagede for indkomståret 1997 over, at  

 skatteankenævnet havde reduceret fradrag for befordring til 2.704 kr.,  

 efter ligningslovens § 9 C.
Det fremgik af sagen, at klageren, der siden 1. februar  

 1995 havde boet i X, i januar 1997 blev ansat på et Universitetscenter  

 som statsansat forskningsassistent.
I perioden februar til og med medio juni  

 1997 samt september og året ud var klageren Ph.D - studerende samme  

 sted.
 Klageren var tillige ansat som undervisningsassistent i  

 det pågældende år med 295 timer fordelt over forårs-  

 og efterårssemestret.
 Klageren havde ved indkomstopgørelsen for  

 indkomståret 1997 foretaget fradrag for befordring mellem bopælen  

 i X og Universitetscentret med 9.516 kr. svarende til befordring i 220  

 dage.
 De stedlige skattemyndigheder havde ikke godkendt det  

 selvangivne befordringsfradrag, men havde skønsmæssigt ansat det  

 til 2.704 kr. svarende til befordring i 52 dage.
Skatteankenævnet havde i begrundelsen for  

 ansættelsen anført, at befordring mellem sædvanlig  

 bopæl og arbejdsplads havde privat karakter og derfor som udgangspunkt  

 ikke var fradragsberettiget.
Med hjemmel i ligningslovens § 9 C var der  

 adgang til et standardiseret fradrag.
Alle skattepligtige, der befordrede sig  

 mellem hjem og arbejdsplads, kunne ved opgørelsen af den  

 skattepligtige indkomst foretage befordringsfradrag efter reglerne i  

 ligningslovens § 9 C, stk. 1-3.
Arbejdspladsbegrebet var fastlagt gennem en lang praksis  

 og alene kørsel til et indtægtsgivende arbejdssted var omfattet  

 af reglerne.
Et uddannelsessted ansås således ikke for et  

 arbejdssted, selv om der blev ydet løn under uddannelsen Skatteankenævnet havde i den forbindelse  

 anført, at klageren var Ph.D-studerende på Universitetscentret,  

 og at han havde modtaget bidragsfri A-indkomst på 159.843 kr.
Klageren  

 var herudover ansat som undervisningsassistent samme sted, hvilket job han  

 skulle udføre i 295 timer fordelt over forårs- og  

 efterårssemester.
Han havde i den forbindelse modtaget bidragspligtig  

 løn på 74.060 kr.
Skatteankenævnet havde endvidere anført, at  

 klageren ikke havde dokumenteret eller sandsynliggjort, hvor mange dage han  

 udelukkende havde været på Universitetscentret for at opfylde sin  

 undervisningsforpligtelse.
Da et uddannelsessted ikke var omfattet af  

 begrebet arbejdsplads, var det nævnets opfattelse, at en studerende,  

 der udførte ulønnet arbejde på selve studiestedet, og  

 hvor arbejdet udførtes på dage, hvor den pågældende  

 i øvrigt allerede var på studiestedet i studieøjemed,  

 ikke var berettiget til befordringsfradrag efter ligningslovens § 9 C, da  

 befordringen i disse tilfælde måtte anses for begrundet i studiet  

 og ikke i arbejdsforholdet.
 Klagerens repræsentant havde nedlagt påstand  

 om, at det selvangivne befordringsfradrag på 9.516 kr. blev godkendt.
 Repræsentanten havde oplyst, at klageren i 1996  

 afsluttede sit studium som cand. scient, hvorefter han fik ansættelse  

 som forskningsassistent på Universitetscentret i august 1996. Denne  

 stilling varetog han til og med januar 1997.
Den 1. februar 1997 fik klageren ansættelse som  

 undervisningsassistent/Ph.D.er.
Som Ph.D.er fulgte udover forskningsarbejdet  

 en undervisningsforpligtelse på 280 timer om året, hvortil kom en  

 pligt til forberedelse af undervisning, pligten til vejledning af  

 specialestuderende/projektgrupper samt almindelig pligt til at deltage i  

 lærer/planlægningsmøder.
Ansættelsen på Universitetscentret var  

 finansieret via løn fra universitetet og stipendier fra SU.
Denne  

 ordning blev indført i 1993, men var senere ændret "tilbage" til  

 systemet fra før 1993, således at mange Ph.D.-forskere nu  

 udelukkende modtog løn og ikke stipendier.
Hvad angik skatteankenævnets begrundelse for at  

 reducere det selvangivne befordringsfradrag, hvorefter ligningslovens § 9 C  

 ikke omfattede studerende, som udførte arbejde på selve  

 studiestedet, hvis arbejdet udførtes på de dage, hvor den  

 studerende i øvrigt allerede var på studiestedet i  

 studieøjemed, havde repræsentanten anført, at denne  

 fortolkning af ligningslovens § 9 C om det standardiserede fradrag for  

 lønmodtageres befordringsfradrag mellem hjem og arbejde hverken havde  

 baggrund i lovteksten, cirkulære nr. 72 af 17. april 1996 eller  

 praksis.
Repræsentanten gjorde i den forbindelse gældende, at  

 skatteankenævnets henvisning til loven, Skatteministeriets  

 cirkulære, som måtte antages at være cirkulære nr. 72  

 af 17. april 1996, og hele afsnittet om befordring mellem hjem og arbejde i  

 ligningsvejledningen ikke var i overensstemmelse med forvaltningslovens § 24  

 om kravene til en begrundelses indhold og i hvert fald ikke gav mulighed for  

 at imødegå skatteankenævnets fortolkning af ligningslovens  

 § 9 C i detaljer.
Skatteankenævnet havde anført, at klageren  

 ikke havde dokumenteret, hvor mange dage han havde været på  

 Universitetscentret udelukkende for at opfylde sin undervisningspligt.  

 Klageren havde i klagen til skatteankenævnet oplyst, at det ikke var  

 muligt at udarbejde en oversigt over, hvilken del af hans arbejde i 1997, der  

 var anvendt til henholdsvis undervisningsrelateret arbejde og forskning, idet  

 han hver dag var til rådighed for både studerende og lærere  

 på fakultetet.
Dette anbringende havde skatteankenævnet ikke  

 fundet anledning til at kommentere i sin afgørelse.
At klageren hver  

 dag var til rådighed for studerende og lærere på fakultetet  

 betød efter repræsentantens opfattelse, at klageren måtte  

 anses for at have været på arbejde i et omfang, der svarede til  

 det selvangivne befordringsfradrag.
Repræsentanten havde endelig anført, at der  

 ikke i ligningslovens § 9 C var hjemmel til at udelukke fradrag for  

 befordring mellem hjem og arbejde for lønmodtagere i tilfælde,  

 hvor der forelå flere begrundelser for befordringen til et arbejdssted,  

 og den primære begrundelse ikke nødvendigvis var  

 lønarbejdet.
En sådan indskrænkende fortolkning af  

 ligningslovens § 9 C skulle i givet fald have støtte i  

 cirkulæret eller praksis, hvilket efter repræsentantens  

 opfattelse ikke var tilfældet.
 Ligningslovens § 9 C fastsatte reglerne for fradrag for  

 befordring mellem bopælen og arbejdsstedet, og det var efter  

 repræsentantens opfattelse helt åbenbart, at Universitetscentret  

 i relation til klageren måtte anses som et arbejdssted, nemlig det  

 sted, hvorfra klageren oppebar sin indkomst (arbejdsindkomst).
Klageren havde anført, at det ikke havde  

 været muligt for de enkelte arbejdsdage at udskille den tid, hvor der  

 var forsket og den tid, hvor der var undervist eller på anden  

 måde ydet bistand til studerende.
Klageren havde hver dag, han havde  

 været på Universitetscentret både undervist og forsket.
Der  

 havde ikke været "rene" undervisningsdage eller "rene" forskningsdage.
Klagerens arbejdssituation kunne på mange  

 måder sammenlignes med situationen for en lektor.
Den adskilte sig  

 imidlertid fra arbejdet som lektor på den måde, at  

 undervisningsarbejdet havde været jævnt fordelt, hvor det for en  

 lektor var muligt i højere grad at samle undervisningsarbejdet.
Det  

 var med andre ord lettere for en lektor at strukturere sit arbejde, end det  

 var for en Ph.D Repræsentanten havde i den forbindelse gjort  

 gældende, at Universitetscentret havde været et arbejdssted for  

 klageren, uanset at han også havde forsket på stedet.
Hun havde i  

 den forbindelse understreget, at klageren ikke i det pågældende  

 indkomstår studerede, men forskede, idet han var uddannet.
I den  

 relation adskilte klagerens arbejde sig ikke fra en ansat forskers arbejde i  

 en privat virksomhed.
Klageren udførte grundforskning, og  

 fordoblingstiden inden for hans område var 6 år, d.v.s. at viden  

 på området "forældes" på 6 år.
Det  

 betød, at klageren for at være a jour med udviklingen inden for  

 faget var nødt til konstant at forske.
Det fremgik således  

 også af instituttets beskrivelse af PH.D-forløbet, at det  

 forventedes, at arbejdet blev offentliggjort i form af artikler i  

 internationale tidsskrifter.
 Landsskatteretten udtalte:
Alene kørsel til et indtægtsgivende  

 arbejdssted og ikke f. eks. et uddannelsessted var omfattet af reglerne i  

 ligningslovens § 9 C.
Dette gjaldt, selv om der blev ydet løn under  

 uddannelsen.
Til gengæld var alle former for arbejdspladser, der ikke  

 tillige var den skattepligtiges bopæl, omfattet, herunder ud over  

 almindelige faste arbejdspladser f.eks. kundebesøg, konferencer eller  

 steder for afhentning af post eller materialer.
Som arbejdsplads betragtedes  

 også steder, hvor den pågældende modtog undervisning i  

 efteruddannelsesøjemed som led i arbejdet.
Retten lagde efter det oplyste til grund, at klageren i  

 indkomståret 1997 havde haft arbejdssted på Universitetscentret,  

 hvor han havde været lønansat.
Da der ikke var grundlag for at  

 bestride det selvangivne antal arbejdsdage,  blev fradraget for befordring  

 ansat efter ligningslovens § 9 C til 9.516 kr.
