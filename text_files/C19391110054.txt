 Jm.
 I et hertil indsendt andragende har De forespurgt, om nogle af Dem  

 arrangerede såkaldte rutineballer må anses for at være offentlige.
 Det fremgår af sagen, at der til de pågældende baller kun er adgang af  

 elever, som deltager i de af Dem i indeværende sæson arrangerede dansekursus  

 samt for elever fra forrige sæsons dansekursus.
 Det er derhos oplyst, at kontrollen med, at der ikke i rutineballerne  

 deltager andre personer end de ovenfor nævnte, føres derigennem, at der ved  

 billetsalget ved indgangen foretages eftersyn af elevprotokollen, og at De  

 ved indgangen overvåger, at kun nuværende elever og elever fra forrige sæson  

 får adgang.
 Foranlediget heraf skal man meddele, at da den omhandlede kontrol efter de  

 foreliggende oplysninger må antages at have været effektiv, og da kun elever  

 fra indeværende sæsons dansekursus og forrige sæsons dansekursus har  

 deltaget, kan ballerne efter justitsministeriets formening ikke anses for  

 offentlige, men at spørgsmålet henhører under domstolenes afgørelse.
