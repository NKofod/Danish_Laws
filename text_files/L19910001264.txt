Den 12. juni 1990 undertegnedes i Lusaka en overenskomst mellem Danmark og Zambia, ifølge hvilken den danske regering yder et beløb på 30 millioner kroner til finansiering af udstyr og teknisk assistance til Dairy Produce Board i Zambia.
 Hovedformålet med projektet er at støtte Zambias regerings politik med at  

 sikre landets indbyggere adgang til mælk og mælkeprodukter af høj kvalitet.  

 Støtten vil hovedsageligt gå til levering af nyt udstyr og forbedringer på  

 mejerierne i Lusaka, Mazabuka Chipata, Kabwe og Kitwe og endvidere til  

 teknisk assistance til de enkelte mejerier.
 Projektet forventes gennemført i perioden 1990-1993.
