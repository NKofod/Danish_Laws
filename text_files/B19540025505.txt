 I medfør af lov nr. 131 af 13. april 1954 om udførsel og indførsel af  

 levende dyr m.v. fastsættes herved følgende bestemmelser.
 Almindelige bestemmelser.
§ 1 1. Udførsel af levende heste og klovbærende husdyr er  

 kun tilladt fra steder, hvor der forefindes een eller flere dyrlæger, der af  

 landbrugsministeriet er autoriseret til at foretage sundhedseftersyn til  

 udførsel af de nævnte dyr.
 2. Dyrene må kun udføres, såfremt de godkendes ved  

 sundhedseftersynet, og de øvrige veterinære bestemmelser om dyrenes  

 behandling, indladning og transport er opfyldt.
 3. Det påhviler afsenderen at stille den til  

 eftersynets udførelse nødvendige medhjælp til rådighed for dyrlægen og at yde  

 dyrlægen betaling i overensstemmelse med de i § 9 fastsatte takster.
4. Det påhviler endvidere afsenderen at give såvel  

 dyrlægen som den pågældende station, hvis forsendelsen sker pr. bane og  

 ellers toldvæsenet underretning i god tid forinden afsendelsen.
Dyrlægen kan  

 kræve, at dyrene anmeldes til undersøgelse senest 4 dagtimer forud for den  

 til undersøgelsen berammede tid.
Indladningen må ikke påbegyndes, før  

 dyrlægen har givet tilladelse dertil.
 Klovbærende husdyr.
§ 2 Eksportmarkeder og samlestalde.
 1. Når et eksportmarked eller en samlestald ikke må  

 benyttes til samling af klovbærende dyr til udførsel i levende tilstand,  

 enten fordi mund- og klovesyge eller anden ondartet smitsom sygdom med  

 undtagelse af miltbrand og smitsom svælglamhed optræder i omegnen eller  

 konstateres på indsyningspladsen, på markedet (samlestalden) eller i den i  

 forbindelse med markedet værende udførselshavn(-sted), eller fordi der er  

 tilført vedkommende virksomhed dyr, der har været i smittefarligt samkvem med  

 dyr angrebet af de nævnte sygdomme, jfr. § 6 i bekendtgørelse herfra af dags  

 dato om eksportmarkeder og samlestalde, må de til virksomheden allerede førte  

 dyr ikke udføres i levende tilstand.
 2. De i stk. 1 omhandlede bestemmelser skal også være  

 gældende for de uden for eksportmarkederne og samlestaldene beliggende  

 særlige udførselshavne(steder).
§ 3 Afvisning fra udførsel.
1. Ved afvisning af dyr som uegnede til udførsel skal  

 dyrlægen forholde sig som fastsat i den til enhver tid gældende instruks for  

 dyrlæger, der er antaget til at foretage sundhedseftersyn ved udførsel af  

 levende heste og klovbærende husdyr.
Afviste dyr skal forsynes med et særligt  

 mærke.
 2. Dyrlægen afgør i hvert enkelt tilfælde, om den  

 omstændighed, at et enkelt dyr i en sending afvises, skal medføre afvisning  

 af flere dyr eller af hele sendingen.
 3. Efter at sundhedseftersynet har fundet sted, må  

 ingen uvedkommende person få adgang til dyrene, og disse må ikke komme i  

 berøring med andre dyr end sådanne, som inden for de sidste 24 timer er  

 blevet synet og godkendt af en dyrlæge ved et eksportmarked eller en  

 samlestald.
 4. Klovbærende dyr, der efter at være godkendt til  

 udførsel og forsynet med sundhedsattest ankommer til en dansk havn for at  

 videresendes med skib, må ikke udlades, før dyrlægen har givet tilladelse  

 dertil, jfr. i øvrigt stk. 3.
§ 4 Sundhedsattester.
1. Såfremt dyrene godkendes til udførsel, skal  

 dyrlægen straks udstede en sundhedsattest, der, vedhæftet fragtbrevet  

 (konossementet), skal ledsage dyrene til bestemmelsesstedet.
Kun de fra  

 veterinærdirektoratet udleverede blanketter, der tillige angiver attesternes  

 indhold på fransk og tysk, må benyttes.
Andre veterinære attester, f.eks.  

 oprindelsescertifikater, attester vedrørende tuberkulose og smitsom kastning,  

 må kun medfølge dyrene, såfremt de pågældende attester er godkendt af  

 veterinærdirektoratet.
 2. Sundhedsattesten, der kun er gyldig i 24 timer fra  

 udstedelsen, til dyret indlades i skib eller passerer landegrænsen, skal have  

 en af veterinærdirektoratet fastsat ordlyd.
 3. Først når sundhedsattesten er afleveret, må dyrene  

 afsendes.
§ 5 Transport til søs.
 1. Søværts transport af klovbærende husdyr skal foregå  

 i overensstemmelse med de af handelsministeriet udstedte til enhver tid  

 gældende regler om transport til søs af levende dyr.
 2. Rensning og desinfektion af skibe skal foretages  

 som angivet i det til enhver tid gældende regulativ for rensning og  

 desinfektion af skibe, der benyttes til udførsel af klovbærende dyr.
3. Et skib, hvormed klovbærende dyr udføres her fra  

 landet, må ikke samtidig til danske havne medtage andre klovbærende dyr,  

 medmindre dyrene ved at sundhedseftersyn foretaget af en dyrlæge autoriseret  

 i henhold til § 1 er befundet sunde.
Skibe må ikke, så længe danske  

 klovbærende dyr er om bord, eller såfremt de anvendes til regelmæssig  

 transport af klovbærende dyr, i udenlandsk havn medtage klovbærende dyr, hø  

 eller halm uden særlig dertil forud meddelt tilladelse af  

 landbrugsministeriet.
Skibe, der fører levende klovbærende dyr til tyske  

 havne, må ikke medtage personer eller gods af nogen art, ligesom det kun  

 tillades, at disse skibe på tilbagerejsen indtager gods i udenlandsk havn,  

 såfremt rensning og desinfektion af det pågældende skib efter udlosning af  

 dyrene er foretaget under vedkommende myndigheders kontrol.
 4. De i denne paragraf fastsatte bestemmelser finder  

 ikke anvendelse på færgeforbindelser til udlandet, såfremt dyrene overføres i  

 jernbanevogn eller lastautomobiler og ikke kommer i direkte berøring med  

 færgen.
§ 6 Transport til lands.
 1. Transporten af klovbærende dyr, der skal udføres,  

 skal foregå i overensstemmelse med bestemmelserne i § 12 i bekendtgørelse  

 herfra af dags dato om eksportmarkeder og samlestalde.
2. Dyrene må ikke udlades på vejen til grænse eller  

 udskibningshavn (-sted) eller på anden måde udsættes for smitte.
Bliver det  

 nødvendigt at udlade sådanne til udførsel godkendte dyr, og udladningen ikke  

 finder sted på et eksportmarked eller en samlestald, skal pågældende  

 veterinærinspektør underrettes telefonisk.
 3. Udførsel over landegrænsen må, for så vidt den ikke  

 finder sted pr. bane, kun foregå ad landevejen over Kruså, Padborg og  

 Tønder-Sæd og under iagttagelse af de for udførselen foran angivne  

 bestemmelser.
 Heste.
§ 7 1. Ved udførselen af levende heste skal de i § 1 givne  

 almindelige bestemmelser iagttages.
 2. Ved afvisning af heste som uegnede til udførsel  

 skal dyrlægen forholde sig som foran i § 3, stk. 1 og 2, fastsat.
3. Såfremt hestene godkendes til udførsel, skal  

 dyrlægen straks udstede en sundhedsattest, der, vedhæftet fragtbrevet  

 (konossementet), skal ledsage dyrene til bestemmelsesstedet.
Kun de fra  

 veterinærdirektoratet udleverede blanketter, der tillige angiver attesternes  

 indhold på fransk og tysk, må benyttes.
Andre veterinære attester må kun  

 benyttes efter indhentet godkendelse i veterinærdirektoratet.
 4. Sundhedsattesten, der kun er gyldig i 24 timer fra  

 udstedelsen, til dyret indlades i skib eller passerer landegrænsen, skal have  

 en af veterinærdirektoratet fastsat ordlyd.
 5. Først når sundhedsattesten er afleveret, må dyrene  

 afsendes.
6. Transporten skal foregå i overensstemmelse med de  

 foran i § 5, stk. 1, og § 6 nævnte bestemmelser Grænsegræsning.
 § 8  Foranstående bestemmelser finder ikke anvendelse  

 over for klovbærende dyr og heste, der i henhold til den til enhver tid  

 gældende ordning af grænsetrafikken ved den dansk-tyske grænse føres over  

 grænsen.
§ 9 Betalingen for sundhedseftersynet m.v.
For sundhedseftersyn, anbringelse af øremærker og udstedelse af  

 sundhedsattester samt for særligt påbudte undersøgelser m.v. erlægger  

 eksportøren afgifter, der fastsættes af landbrugsministeriet.
Indtil videre  

 gælder de hidtidige takster.
§ 10 Overtrædelser af bestemmelserne i denne bekendtgørelse straffes i medfør  

 af § 5 i lov nr. 131 af 13. april 1954 om udførsel og indførsel af levende  

 dyr m.v. med bøde.
§ 11 Denne bekendtgørelse træder i kraft den 2. august 1954. Samtidig ophæves  

 bekendtgørelse nr. 145 af 12. april 1924 angående udførsel til udlandet af  

 kvæg, får, geder og svin med ændringer af 31. marts 1928 og 26. oktober 1928  

 samt tillæg af 15. januar 1930 og 19. november 1949 og bekendtgørelse nr. 224  

 af 24. juni 1938 angående udførsel af slagteheste.
 Landbrugsministeriet, den 14. juli 1954.
