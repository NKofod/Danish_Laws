 I tilslutning til den af indenrigsministeriet under 6. februar 1951  

 udsendte bekendtgørelse om bedriftværn, der er aftrykt som bilag 2 til  

 nærværende cirkulærskrivelse, skal civilforsvarsstyrelsen fremsætte følgende  

 bemærkninger:
I.
HVILKE VIRKSOMHEDER OMFATTES AF BEKENDTGØRELSENS § 1? Begrebet »en offentlig eller privat virksomhed« omfatter alle  

 industrielle virksomheder, alle håndværksmæssige og handelsmæssige  

 virksomheder, offentlige bygninger tilhørende stat eller kommune, som ikke  

 udelukkende eller hovedsagelig anvendes til beboelse, samt private bygninger,  

 som efter deres anvendelse må ligestilles med de forannævnte offentlige  

 bygninger.
 Omfattet af bestemmelsen er således fabrikker, banker, kontor- og  

 lagerbygninger, varehuse, forlystelsesetablissementer, hoteller,  

 administrationsbygninger, sygehuse etc., hvorimod f.eks. aldersrenteboliger  

 eller velgørende stiftelser med friboliger ikke omfattes heraf.
 Det er en betingelse for pligten til at etablere bedriftsværn, at der i  

 virksomheden indenfor et samlet område konstant eller i længere perioder  

 beskæftiges mindst 75 personer, hvilket skal forstås som mindst 75 samtidig  

 beskæftigede i et enkelt skift.
Ved skoler tages der kun hensyn til det ved skolen ansatte antal personer,  

 men ikke til skoleelever.
Såfremt eleverne har bolig på skolen (f.eks.  

 kostskoler, højskoler etc.), må eleverne dog betragtes som beskæftigede i  

 bekendtgørelsens forstand.
På samme måde betragtes patienter på sygehuse som  

 beskæftigede.
Ved hoteller og restauranter regnes der ved opgørelsen over  

 antallet af beskæftigede kun med de i hotellet eller restauranten ansatte,  

 men ikke med gæsterne; ved varehuse kun med de ansatte, men ikke med  

 kunderne.
 For en række virksomheder, som f.eks. mejerier, slagterier, skoler etc.  

 kan der formentlig i lighed med tidligere senere forventes udsendt specielle  

 regler, men indtil sådanne foreligger, gælder de almindelige regler om  

 bedriftværn.
 Bekendtgørelsens § 2, stk. 1, bestemmer, at tilsynsmyndigheden kan kræve  

 gennemført bedriftværnsforanstaltninger i andre virksomheder end de i § 1  

 omhandlede.
 Afgørelsen heraf kræver en omhyggelig overvejelse af, hvorvidt  

 virksomhedens beskaffenhed og/eller beliggenhed måtte gøre det påkrævet at  

 pålægge den at gennemføre bedriftværnsforanstaltninger.
Det kan eksempelvis anføres, at særlig brandfarlige virksomheder af en vis  

 størrelse - omend de ikke beskæftiger 75 personer - bør pålægges at oprette  

 et efter antallet af beskæftigede afpasset bedriftværn, når de f.eks. er  

 beliggende i eller ved beboelseskvarterer.
Af virksomheder af denne art kan  

 nævnes tømmerpladser, træbearbejdningsvirksomheder af større omfang, kemiske  

 fabrikker o.lign.
 På samme måde kan det være rimeligt at pålægge virksomheder af en vis  

 størrelse - men under 75 beskæftigede - pligt til at etablere bedriftværn,  

 når de er beliggende på særlig udsatte steder, f.eks. i nærheden af militære  

 etablissementer, af store industrianlæg, der må anses for vigtige mål for et  

 evt. angreb, eller i havneterræner, ved store jernbaneknudepunkter og  

 lignende steder af betydning.
 For så vidt flere virksomheder, der er undergivet pligt til at etablere  

 bedriftværn, er beliggende i samme bygning eller i umiddelbar nærhed af  

 hinanden, vil det ofte være hensigtsmæssigt, at der ved frivillige aftaler  

 sker samarbejde mellem de etablerede bedriftværn, evt. ved oprettelse af et  

 fælles bedriftværn, hvortil dog kræver samtykke af tilsynsmyndigheden (i  

 civilforsvarsområderne: civilforsvarskommissionen, udenfor  

 civilforsvarsområderne: politimesteren).
II.
BEDRIFTVÆRNENES ORGANISATION.
A.
LEDELSEN.
 Som anført i bekendtgørelsens § 3, stk. 1, nr. 1, skal der på hver enkelt  

 virksomhed udpeges en bedriftværnsleder og en stedfortræder for denne, som på  

 virksomhedens vegne forestår forberedelsen og gennemførelsen af de  

 foreskrevne civilforsvarsforanstaltninger og ved krigsskader leder  

 hjælpetjenestens mandskab.
 Man forudsætter, at tilsynsmyndigheden har opmærksomheden henvendt på, at  

 der som bedriftsværnsledere og stedfortrædere kun udpeges velkvalificerede  

 personer og evt. i påkommende tilfælde, forinden uddannelsen påbegyndes,  

 søges anmeldte personer, der må betragtes som uegnede til hvervet, udskiftet  

 i samråd med vedkommende virksomheds indehaver.
Bedriftværnslederen og dennes stedfortræder skal på vedkommende  

 virksomheds bekostning gennemgå et af Civilforsvars-Forbundet foranstaltet  

 36-timers kursus, der er godkendt af civilforsvarsstyrelsen, og efter endt  

 uddannelse modtager de et bevis, der af myndighederne til enhver tid kan  

 kræves forevist.
Som kursusgebyr er godkendt et beløb 100 kr. pr. deltager,  

 som erlægges til Civilforsvars-Forbundet ved fremmødet på kursus.
 Til bedriftværnsledere og stedfortrædere søges udpeget egnede personer,  

 der ikke er pligtige til ved mobilisering at give møde ved de militære værn  

 eller CF-korpset, og som ikke indgår i den lokale hjælpetjeneste under  

 civilforsvaret.
 Af hensyn til Civilforsvars-Forbundets planlægning af kurser for  

 bedriftværnsledere og disses stedfortrædere skal man anmode  

 civilforsvarskommissionerne og politimestrene om, for så vidt dette ikke er  

 sket, snarest at indsende lister over anmeldte bedriftsværnsledere og  

 stedfortrædere til forbundets kontor, Holbergsgade 6, København K.
B.
BEDRIFTVÆRNENES TILRETTELÆGGELSE.
I modsætning til tidligere kræves det ikke, at en egentlig plan over  

 bedriftværnet indsendes til godkendelse hos myndighederne.
Derimod skal der i  

 overensstemmelse med reglen i § 10, stk. 3, ske indberetning til  

 myndighederne om, at bedriftværnet er etableret.
Indberetninger skal ske på  

 et særligt kartotekkort, der udleveres af tilsynsmyndigheden, og hvori visse  

 almindelige oplysninger om bedriftværnets størrelse skal angives.
Kartotekkortet kan udformes som angivet på vedkagte udkast (bilag 1), men  

 man overlader det iøvrigt til tilsynsmyndighederne selv at udforme og lade  

 kartotekkort trykke.
Der bør dog ikke forlanges væsentlig flere oplysninger  

 fra virksomhederne end angivet på udkastet.
Som anført i § 10, stk. 2, må der imidlertid af bedriftværnslederen  

 udarbejdes en oversigt over organisationen, personellet, den personlige  

 udrustning og materiellet samt instruks for alarmering af personalet i  

 tilfælde af fare.
Dette er nødvendigt, for at bedriftværnslederen kan have et  

 klart grundlag for sine dispositioner, ligesom det er nødvendigt af hensyn  

 til afholdelse af øvelser, jfr. nedenfor.
 Af Civilforsvarsstyrelsen vil der i en nærmere fremtid blive udsendt en  

 »Vejledning vedrørende bedriftværn«, indeholdende vejledende  

 bestemmelser for myndigheder og virksomheder, normaloversigter for  

 virksomheder af forskellig art m.v.
Bedriftværnet må iøvrigt være afpasset efter den enkelte virksomhed  

 (f.eks. må ved særlig brandfarlige virksomheder brandslukningstjenesten ofte  

 udbygges betydeligt). Det bør fremgå klart af oversigten, hvorledes  

 organisationen er opbygget, og hvor meget mandskab og materiel, der er til  

 rådighed for de enkelte tjenestegrene.
Endvidere bør der være en beskrivelse  

 af de enkelte bygninger, en situationsplan og fornødne instrukser om,  

 hvorledes foranstaltningerne i hovedsagen fungerer.
I oversigten over redningstjenesten må angives, til hvilket sted i  

 virksomheden de hårdtsårede skal bringes (venteplads), indtil endelig  

 borttransport kan finde sted.
Hertil må udpeges et lokale i stueetagen med  

 gode adgangsforhold.
Såfremt virksomheden normalt har en skadestue, vil  

 denne, forsåvidt den er hensigtsmæssigt beliggende, kunne anvendes til rent  

 foreløbig behandling af letsårede.
Instruksen for varsling skal indeholde en samlet oversigt over, hvilke  

 foranstaltninger bedriftværnslederen skal foretage ved modtagelse af melding  

 om fare.
Den interne varsling må være af en sådan art, at den ikke kan høres  

 uden for virksomheden på en sådan måde, at den kan forveksles med det  

 offentlige sirenevarslingsanlæg.
Da civilforsvarsloven ikke forudsætter en egentlig forhåndsgodkendelse af  

 bedriftværnene på grundlag af udarbejdede planer, og der følgelig ikke af  

 tilsynsmyndigheden kan tages stilling til det enkelte bedriftværns  

 effektivitet før efter afholdt øvelse eller eftersyn, således at omfanget af  

 bedriftværnenes beredskab er afhængigt af et foreløbigt skøn hos vedkommende  

 bedriftværnsleder, har Civilforsvars-Forbundet til bistand for virksomhederne  

 oprettet et KONSULENTKONTOR, der mod et passende vederlag, fastsat efter  

 retningslinier, der er godkendt af Dansk Arbejdsgiverforening og  

 Industrirådet, påtager sig at yde en sådan vejledning.
Virksomheder, der over  

 for tilsynsmyndigheden fremsætter ønske om myndighedernes bistand ved  

 tilrettelæggelse af bedriftværnene, kan henvises til nævnte kontor.
C.
PERSONELLET.
Som anført i bekendtgørelsens § 7 forudsættes det fornødne mandskab  

 tilvejebragt ad frivillig vej.
Ligesom lederen og dennes stedfortræder bør  

 også det øvrige personel så vidt muligt være personer, der ikke ved  

 mobilisering er pligtige at give møde ved værnene eller CF-korpset, og som  

 ikke indgår i den kommunale hjælpetjeneste.
De pågældende behøver ikke at  

 være ansat i virksomheden, og det vil være hensigtsmæssigt, at i hvert fald  

 en del er bosat i nærheden af denne.
 I medfør af § 29 i lov nr. 152 af 1. april 1949 om civilforsvaret er  

 enhver her i landet bosat person - forudsat at tjeneste ved de militære værn  

 ikke er til hinder derfor - fra og med det kalenderår, i hvilket han fylder  

 16 år, til og med det kalenderår, i hvilket han fylder 65 år, pligtig at  

 forrette tjeneste indenfor civilforsvaret.
 Ifølge bedriftværnsbekendtgørelsens § 7, stk. 2, forudsættes der med  

 hjemmel i denne bestemmelse udtaget det nødvendige antal personer til  

 bedriftværnene, såfremt ledere, stedfortrædere og hjælpemandskab ikke kan  

 tilvejebringes ad frivillig vej.
 Udtagelsen forudsætter dog udstedelse af kgl. anordning, og først i  

 forbindelse med denne vil de nærmere regler om udtagelsen blive givet.
Bedriftværnslederen og dennes stedfortræder foretager og har ansvaret for  

 uddannelsen af bedriftværnspersonellet.
I det omfang, det måtte ønskes, vil  

 der kunne ydes assistance af specialinstruktører, og Civilforsvars-Forbundet  

 påtager sig gennem sine kredsforeninger at anvise sådan assistance.  

 Udgifterne hertil må afholdes af virksomheden.
Det bør tilstræbes, at der  

 gives hele bedriftværnspersonellet en almindelig uddannelse i civilforsvar,  

 der nogenlunde svarer til den grunduddannelse, der gennem  

 Civilforsvars-Forbundet skal meddeles det frivillige personel i den kommunale  

 hjælpetjeneste.
 Denne grunduddannelse omfatter følgende:
a.
BEREDSKABSORIENTERING. (5 timer). 1. En orientering om civilforsvarets  

 opgaver og organisation.
En gennemgang af det lokale civilforsvar i  

 civilforsvarsområdet, herunder opgavernes fordeling mellem kommunen og  

 politiet og en kort redegørelse for de enkelte tjenestegrenes opgaver samt  

 orientering om indlæggelsesmuligheder på nærliggende sygehuse. 2.  

 Civilforsvars-Forbundets, herunder D.K.B.'s opgaver og virksomhed,  

 orientering om egenbeskyttelsen i og udenfor hjemmet, herunder bedriftværn,  

 karreværn, villaværn og sogneværn. 3. Angrebs- og forsvarsmidler.  

 Foranstaltninger og forhold ved forsaget ammunition. 4. En almindelig  

 orientering om giftgas og gasbeskyttelse samt om kemisk, bakteriologisk og  

 radiologisk krigsførelse. 5. En almindelig oversigt over evakuering og de i  

 forbindelse hermed henhørende forhold.
b.
ORIENTERING I BRANDSLUKNING. (2 timer). 1. Ilds opståen og slukning med  

 småredskaber. 2. Fremgangsmåde ved hjælp til personer, hvis klædedragt er  

 antændt. 3. Demonstration af slukning af brandbombe.
c.
ORIENTERING I NØDHJÆLP. (3 timer). 1. Sårbehandling.  

 Militær-forbindspakken.
Trykpunkter for standsning af blødning. 2. Indpakning  

 af patienter i tæpper.
Oplægning og transport på bårer.
Primitive  

 foranstaltninger til modvirkning af chok. 3. Kunstigt åndedræt, specielt med  

 henblik på, når dette skal, og når det ikke må gives.
d.
GASMASKEKURSUS. (Gives ikke for tiden).
 BEREDSKABSORIENTERINGEN, der hovedsagelig er teoretisk, kan meddeles af  

 bedriftværnslederen og dennes stedfortræder, når de har gennemgået den for  

 dem foreskrevne uddannelse.
 Undervisning i BRANDSLUKNING og i NØDHJÆLP meddeles af specialinstruktører  

 (brandinstruktører og samariterinstruktører); undervisningen tilsigter at  

 meddele hovedlinierne for, hvorledes enhver bør forholde sig i tilfælde af  

 opstået brand eller ved ydelse af førstehjælp.
 Der vil eventuelt senere blive stillet krav om et gasmaskekursus.
D.
MATERIEL.
 Efter bekendtgørelsens bestemmelser skal der oprettes en  

 brandslukningstjeneste og tilrettelægges brandværnsforanstaltninger, som gør  

 det muligt for virksomheden ved egen hjælp umiddelbart at optage bekæmpelsen  

 af opståede brande og i forbindelse hermed gribe ind overfor skader på  

 tekniske anlæg og ledninger.
Dette beredskab må i ganske særlig grad afpasses efter virksomhedens art  

 og størrelse, og der må anskaffes et sådant antal hånd- og/eller  

 motorsprøjter, slangemateriel, sand- og vandbeholdere m.v., at virksomheden  

 effektivt kan bekæmpe opståede brande.
Såfremt en virksomhed har større lagre  

 af brandfarlige vædsker, kan der kræves anskaffet skumslukningsaggregater.  

 Det er også af vigtighed, at der tilvejebringes mulighed for fremskaffelse af  

 vand, såfremt den normale vandforsyning svigter.
Dette kan f.eks. ske ved  

 opførelse af større vandbeholdere, anskaffelse af reservekraft til pumpning  

 af vand fra nærliggende søer eller lign.
Omfanget af ordens- og redningstjenesten må først og fremmest afpasses  

 efter antallet af beskæftigede.
Redningstjenesten må være forsynet med  

 sanitetstasker, bårer og fornøden materiel til at befri eventuelle  

 indespærrede i en sammenstyrtet bygning, til at yde en nødtørftig førstehjælp  

 samt til at transportere eventuelle hårdtsårede til ventepladserne.
Også forsåvidt angår materiellet vil det ofte være hensigtsmæssigt, at der  

 mellem flere bedriftværn i samme ejendom eller i nærliggende ejendomme  

 træffes frivillige aftaler om samarbejde, så der eventuelt i fællesskab  

 anskaffes tungere materiel som motorsprøjter, ligesom der i fællesskab kan  

 etableres reservevandforsyning, såfremt den normale vandforsyning svigter.
En  

 sådan fællesordning, der som tidligere nævnt forud må godkendes af  

 vedkommende civilforsvarskommission, resp. politimester, vil eventuelt kunne  

 medføre besparelse for de enkelte virksomheder, der derved undgår hver for  

 sig at etablere selvstændige bedriftværn.
E.
BESKYTTELSESRUM.
I nybygninger påhviler det virksomhederne at indrette sikringsrum i  

 overensstemmelse med reglerne i kap. 2 i lov nr. 253 af 27. maj 1950 om  

 bygningsmæssige civilforsvarsforanstaltninger.
Det påhviler derimod ikke for  

 tiden virksomhederne at indrette beskyttelsesrum i allerede bestående  

 bygninger, men indenrigsministeren er ifølge § 11, stk. 2, i lov nr. 253 af  

 27. maj 1950 bemyndiget til at bestemme, at der i bestående tekniske og  

 industrielle virksomheder, ved hvilke ialt mindst 300 personer samtidig er  

 beskæftiget, skal indrettes sikringsrum i nærmere af indenrigsministeren  

 fastsat omfang.
 Såfremt en virksomhed imidlertid allerede nu måtte ønske at indrette  

 beskyttelsesrum i bestående bygninger, vil de i indenrigsministeriets  

 bekendtgørelse af 28. juni 1950 om udførelse af sikringsrum givne normer  

 indtil videre kunne benyttes.
III.
KONTROL OG TILSYN MED BEDRIFTVÆRNENE.
Når tilsynsmyndigheden fra virksomheden har modtaget underretning om, at  

 bedriftværnet er etableret, SKAL DEN KRÆVE EN ØVELSE AFHOLDT i nærværelse af  

 sin repræsentant.
Denne øvelse skal være afgørende for, om uddannelsen af  

 bedriftværnspersonellet er fyldestgørende, og om det anskaffede materiel er  

 tilfredsstillende, jfr. bekendtgørelsens § 15.
 Såfremt den første øvelse ikke har givet tilfredsstillende resultat, kan  

 der med passende mellemrum anordnes flere øvelser.
 Den i anledning af en øvelse rejste kritik skal foreligge skriftligt og  

 tilstilles virksomheden i 2 eksemplarer.
 Det forudsættes, at de af ordningen omfattede virksomheder herefter ved  

 JÆVNLIGE HALVÅRLIGE ØVELSER på eget initiativ holder uddannelsen vedlige.
Til assistance ved afholdelse af bedriftværnsøvelser har  

 Civilforsvars-Forbundet forpligtet sig til at oprette et antal øvelseshold  

 bestående af sagkyndige, der kan medvirke ved planlæggelsen og afholdelsen af  

 øvelser indenfor bedriftværnet.
Som vederlag for den medvirken,  

 Civilforsvars-Forbundet yder ved at stille de nævnte øvelseshold til  

 rådighed, ydes der forbundet et beløb af 45 kr. pr. øvelse samt dækning af  

 mindre udgifter til øvelsesmateriel og undtagelsesvis dækning af udgifter ved  

 eventuel nødvendig befordring efter nærmere aftale.
Dette beløb afholdes for  

 den første øvelses (kontroløvelsens) vedkommende af staten (finanslovkonto §  

 14 A.
X.
D. g.
Andre udgifter), for alle senere øvelsers vedkommende af  

 virksomheden.
 Der er iøvrigt intet til hinder for, at de nævnte halvårlige øvelser  

 afholdes af virksomheden selv uden assistance.
 Der skal ikke føres tilsyn eller kontrol med bedriftværn, der etableres af  

 De danske Statsbaner eller af de militære værn, men indberetning om  

 etableringen må ske på sædvanlig måde i overensstemmelse med bekendtgørelsens  

 § 10, stk. 3.
Det tilføjes, at Civilforsvars-Forbundets konsulentkontor har adresse:  

 Vester Voldgade 111, København V., tlf. nr.
Byen 9760.
 DAHL.
/V.
Sørensen.
