Bestemmelser om ændring af BL 5-17, 2.  

 udgave af 1. juni 1980, Flyve- og tjenestetidsbestemmelser for rute- og  

 charterflyvning med flyvemaskiner (BL 5-17A, 1. udgave, 15. januar 2001) I medfør af § 82 og § 149, stk. 8, i lov om  

 luftfart, jf. lovbekendtgørelse nr. 769 af 16. august 2000,  

 fastsætter Statens Luftfartsvæsen herved efter bemyndigelse fra  

 Trafikministeriet, jf. bekendtgørelse nr. 810 af 19. november 1998 om  

 henlæggelse af opgaver til Statens Luftfartsvæsen og om  

 kundgørelse af de af luftfartsvæsenet udfærdigede  

 forskrifter, følgende:
 1.
 Pkt. 5.5, sidste punktum, affattes således:
 Allerede udført tjeneste indgår i den nye  

 planlægning med de for denne tjeneste aktuelt akkumulerede points.
 2.
 Pkt. 6.10.1 affattes således:
6.10.1 Anvendes løbende 7-døgnsperioder som  

 grundlag for planlægningen, jf. pkt. 4.2, skal et  

 besætningsmedlem inden for en 14-dages periode tildeles 2 tjenestefri  

 perioder af mindst 26 timers varighed regnet fra det tidspunkt,  

 besætningsmedlemmets pointbelastning er reduceret til 0 point.
 3.
 Der indsættes et nyt pkt. 6.10.1.1 med  

 følgende ordlyd:
6.10.1.1 Anvendes kalenderuger som grundlag for  

 planlægningen, jf. pkt. 4.2, skal et besætningsmedlem inden for  

 en 14-dages periode tildeles 2 tjenestefri perioder af mindst 38 timers  

 varighed regnet fra det tidspunkt, besætningsmedlemmets pointbelastning  

 er reduceret til 0 point.
Hver tjenestefri periode skal omfatte 2 perioder,  

 der indeholder lokaltiden mellem kl. 0200 og kl. 0600.
 3.
Ikrafttræden Denne BL træder i kraft den 1. april 2001.
