 Den 24. september 1982 undertegnedes i New Delhi en overenskomst mellem  

 Danmark og Indien, ifølge hvilken den danske regering inden for en  

 beløbsramme på 35.500.000 kroner over en femårig periode yder Indien bistand  

 til udbygning af landbrugskonsulenttjenesten i 11 distrikter i delstaten  

 Karnataka.
 Det omhandlede projekt har til formål at fremme uddannelsen af  

 landbokvinder og landboungdom gennem ansættelse af kvindelige  

 landbrugskonsulenter.
 Der gennemføres desuden en forbedring af undervisningsmulighederne på en  

 række udvalgte landbrugsskoler ved ansættelse af lærere, levering af udstyr,  

 opførelse af undervisningslokaler samt lærer- og elevboliger m.v.
 Herudover oprettes enheder for undervisning i husdyrbrug samt værksteder  

 med henblik på praktisk uddannelse af landboungdom.
