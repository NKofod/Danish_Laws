Formålet med registeret er at lette kommunens administration ved varetagelse af budget- og regnskabsfunktioner, påligning, varetagelse af udbetalingsopgaver og debitorstyring, budgetkontrol, styring af opkrævnings- og afregningsforhold med Told- og Skattestyrelsen, indberetning af budget- og regnskabsdata til Danmarks Statistik, udarbejdelse af statistikker til Danmarks Statistik, Indenrigsministeriet og Finansministeret.
Endvidere har registeret til formål at danne lister over personer, der har modtaget kontanthjælp i et givet regnskabsår til Told og Skattestyrelsen samt til debitorsystemet, løbende kontrol af udbetalte sociale ydelser og pensioner pr. person pr. regnskabsår, dannelse af udtræk til Kommunedatas forskudsændingssystem.
Afslutningsvist har registeret til formål at udarbejde og indberette S74 oplysningssedler til Told- og Skattestyrelsen, indberetning af oplysning om bidrag (børnebidrag, ægtefællebidrag, uddannelsesbidrag samt lommepenge) til Told- og Skattestyrelsen samt dannelse af udtræk med trangbestemte ydelser til Told- og Skattestyrelsen.
Personkreds: Registeret må kun indeholde oplysninger om personer i det omfang de i § 3 nævnte opgaver nødvendiggør det.
 Ikrafttrædelsesdato: 09/11/1994. Erstatter tidligere forskrifter.
