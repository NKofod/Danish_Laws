Nr LSF 98 Forslag til Lov om ændring af lov om arbejdsmiljø1) (Unge under 18 år) Fremsat af arbejdsministeren (Jytte Andersen) den 29. november 1995 Vedtaget ved tredjebehandling den 24. maj 1996 Lov nr. 458 af 12/06/1996 § 1 I lov om arbejdsmiljø, jf. lovbekendtgørelse nr. 184 af 22. marts 1995,  

 foretages følgende ændringer:
 1. I § 2, stk. 2, nr. 1 , indsættes efter  

 »husholdning,»: »jf. dog § 59,».
 2. I § 2, stk. 2, nr. 2, ændres »jf. dog § 59, stk.  

 1-3,» til: »jf. dog § 59,».
 3. Kapitel 10 affattes således:
»Kapitel 10 Unge under 18 år § 59. Reglerne i dette kapitel finder anvendelse på unges arbejde  

 for en arbejdsgiver, herunder også det arbejde, som er nævnt i § 2, stk. 2,  

 nr. 1 og 2.
 § 60. Ved beskæftigelse af unge under 18 år skal der ved arbejdets  

 planlægning, tilrettelæggelse og udførelse tages hensyn til den unges alder,  

 udvikling og helbredstilstand samt til indvirkningen på skolegang eller anden  

 uddannelse.
 Stk. 2. Unge, som er under 15 år, eller som er omfattet af  

 undervisningspligten, må ikke beskæftiges ved arbejde.
Stk. 3. Arbejdsministeren fastsætter nærmere regler om unges  

 beskæftigelse, herunder højere aldersgrænser end 15 år for beskæftigelse ved  

 visse former for arbejde, med henblik på at sikre, at arbejdet kan udføres  

 sikkerheds- og sundhedsmæssigt fuldt forsvarligt.
Der kan fastsættes særlige  

 regler for unge under uddannelse.
 Stk. 4. Arbejdsministeren kan fastsætte, at lejlighedsvist eller  

 kortvarigt arbejde, som enten udføres i arbejdsgiverens private husholdning  

 eller udelukkende udføres af de medlemmer af arbejdsgiverens familie, som  

 hører til husstanden, herunder i landbrugsvirksomheder, undtages fra forbudet  

 i stk. 2 og §§ 61 og 62 under nærmere angivne betingelser og begrænsninger.  

 Det er en forudsætning, at arbejdet ikke indebærer fare for den unges  

 sikkerhed og sundhed.
 Stk. 5. For unge, der hører til arbejdsgiverens familie og  

 husstand, herunder i landbrugsvirksomheder under hensyn til de unges særlige  

 kendskab til landbrugsforhold, kan arbejdsministeren fastsætte fravigelser  

 fra aldersgrænser fastsat i medfør af stk. 3 under nærmere angivne  

 betingelser og begrænsninger.
Stk. 6. Arbejdsministeren kan tillige fastsætte regler om, 1) at unge, der er fyldt 13 år, kan have lettere arbejde inden for nærmere  

 afgrænsede former for arbejde og under nærmere fastsatte betingelser og  

 vilkår, 2) at forbudet i stk. 2 og § 61 kan fraviges for unge, der er fyldt 14 år,  

 og som arbejder som led i en uddannelse, og 3) at forbudet i stk. 2 og §§ 61 og 62 kan fraviges, for så vidt angår  

 unges optræden i forestillinger m.v. af kulturel eller kunstnerisk art,  

 sportsarrangementer eller ved optagelse af film eller lignende, under nærmere  

 fastsatte betingelser og vilkår, idet der dog, for så vidt angår unge, som er  

 under 13 år, skal indhentes tilladelse i hvert enkelt tilfælde.
 Stk. 7. Arbejdsgiveren skal ved beskæftigelse af unge, der er  

 under 15 år, eller som er omfattet af undervisningspligten, gøre de unges  

 forældre eller værge bekendt med beskæftigelsen, herunder arbejdstidens  

 længde, samt med de ulykkes- og sygdomsfarer, der eventuelt er forbundet med  

 arbejdet, og de foranstaltninger, der er truffet vedrørende sikkerhed og  

 sundhed.
Stk. 8. Arbejdsgiveren skal ved beskæftigelse af unge under 18 år  

 underrette kommunen med henblik på tilbud om uddannelsesvejledning.  

 Underretningen skal ske, når den unge har været fuldtidsbeskæftiget i en  

 sammenhængende periode på 3 måneder.
Der skal ikke foretages underretning for  

 unge, hvis beskæftigelse indgår i en uddannelse.
Arbejdsministeren kan efter  

 forhandling med undervisningsministeren fastsætte nærmere regler om  

 underretningspligten og uddannelsesvejledningen.
 § 61. Arbejdstiden for unge under 18 år må ikke overstige den  

 sædvanlige arbejdstid for voksne, der er beskæftiget i samme fag, og  

 arbejdstiden må endvidere ikke overstige 8 timer om dagen og 40 timer om  

 ugen.
Stk. 2. Den daglige arbejdstid for unge, som er under 15 år, eller  

 som er omfattet af undervisningspligten, må ikke overstige 2 timer på  

 skoledage og 7 timer på andre dage end skoledage.
Dog må unge, som er fyldt  

 15 år, men stadig omfattet af undervisningspligten, arbejde 8 timer på andre  

 dage end skoledage.
Den samlede ugentlige arbejdstid må ikke overstige 12  

 timer i uger med skoledage og 35 timer i andre uger end skoleuger.
Dog må  

 unge, der er fyldt 15 år, men stadig omfattet af undervisningspligten,  

 arbejde 40 timer i andre uger end skoleuger.
For unge, som er under 15 år,  

 men som ikke længere er omfattet af undervisningspligten, må arbejdstiden  

 ikke overstige 7 timer om dagen og 35 timer om ugen.
Stk. 3. Hvis den daglige arbejdstid overstiger 41/2 time, skal  

 unge under 18 år have en pause på mindst 30 minutter.
Pausen skal være  

 passende beliggende og om muligt sammenhængende.
 Stk. 4. Unge under 18 år må ikke arbejde i tidsrummet mellem kl.  

 20 og kl. 6.
Stk. 5. Arbejdsministeren kan fastsætte særlige regler om 1) arbejdstidens tilrettelæggelse, herunder beregning i tilfælde, hvor  

 unge arbejder som led i en uddannelse eller arbejder for flere arbejdsgivere, 2) i hvilket omfang stk. 1 kan fraviges for unge, som er fyldt 15 år, og  

 som ikke længere er omfattet af undervisningspligten, 3) at unge, som er omfattet af undervisningspligten, skal have en helt  

 arbejdsfri periode i løbet af skoleferien, og 4) at bestemmelsen i stk. 4 kan fraviges for fag eller faglige områder,  

 hvor forholdene gør det nødvendigt eller ønskeligt, for unge, der er fyldt 15  

 år, og som ikke længere er omfattet af undervisningspligten, dog således at  

 unge under ingen omstændigheder må arbejde i tidsrummet mellem kl. 24 og kl.  

 4.
§ 62. Unge under 18 år skal have en sammenhængende hvileperiode på  

 mindst 12 timer i døgnet.
Dog skal unge, som er under 15 år, eller som er  

 omfattet af undervisningspligten, have en sammenhængende hvileperiode på  

 mindst 14 timer i døgnet.
Stk. 2. Inden for hver periode på 7 døgn skal unge under 18 år  

 have to sammenhængende fridøgn.
Hvis det ikke er muligt at lægge de to  

 fridøgn i sammenhæng, skal det ene fridøgn ligge i umiddelbar tilslutning til  

 en daglig hvileperiode.
Et af disse fridøgn skal så vidt muligt falde på en  

 søndag.
Stk. 3. For fag og faglige områder eller for særlige  

 arbejdsformer, hvor forholdene gør det nødvendigt eller ønskeligt, kan  

 arbejdsministeren fastsætte særlige regler om 1) varigheden af hvileperioden for unge, som er fyldt 15 år, og som ikke  

 længere er omfattet af undervisningspligten, når der gives den unge en  

 kompenserende hvileperiode, 2) udsættelse af fridøgn for unge, som er fyldt 15 år, og som ikke længere  

 er omfattet af undervisningspligten, når der gives den unge kompenserende  

 fridøgn, 3) afbrydelse af hvileperiode og 4) begrænsning af fridøgn, idet der dog altid skal gives den unge mindst  

 36 timers frihed i sammenhæng inden for hver periode af 7 døgn.
§ 62 a.
Arbejdsministeren kan i øvrigt fastsætte regler om, at §  

 61, stk. 1, 3 og 4, kan fraviges i de i § 53, stk. 4, nævnte tilfælde for  

 unge, som er fyldt 15 år, og som ikke længere er omfattet af  

 undervisningspligten.« § 2 Stk. 1. Loven træder i kraft den 22. juni 1996.
 Stk. 2. Bestemmelsen i § 60, stk. 7, som affattet ved denne lovs §  

 1, nr. 3, har også virkning for arbejdsforhold, der er indgået før lovens  

 ikrafttræden.
Oprindeligt fremsat forslag § 1 I lov om arbejdsmiljø, jf. lovbekendtgørelse nr. 184 af 22. marts 1995,  

 foretages følgende ændringer:
 1. I § 2, stk. 2, nr. 1 , indsættes efter  

 »husholdning,»: »jf. dog § 59,».
 2. I § 2, stk. 2, nr. 2, ændres »jf. dog § 59, stk.  

 1-3,» til »jf. dog § 59,».
 3. Kapitel 10 affattes således:
 » § 59. Reglerne i dette kapitel finder anvendelse på unges  

 arbejde for en arbejdsgiver, herunder også det arbejde, som er nævnt i § 2,  

 stk. 2, nr. 1, og nr. 2.
 § 60. Ved beskæftigelse af unge under 18 år skal der ved arbejdets  

 planlægning, tilrettelæggelse og udførelse tages hensyn til den unges alder,  

 udvikling og helbredstilstand samt til indvirkningen på skolegang eller anden  

 uddannelse.
 Stk. 2. Unge, som er under 15 år, eller som er omfattet af  

 undervisningspligten, må ikke beskæftiges ved arbejde.
Stk. 3. Arbejdsministeren fastsætter nærmere regler om unges  

 beskæftigelse, herunder højere aldersgrænser end 15 år for beskæftigelse ved  

 visse former for arbejde, med henblik på at sikre, at arbejdet kan udføres  

 sikkerheds- og sundhedsmæssigt fuldt forsvarligt.
Der kan fastsættes særlige  

 regler for unge under uddannelse.
Stk. 4. Arbejdsministeren kan fastsætte, at lejlighedsvist eller  

 kortvarigt arbejde, som enten udføres i arbejdsgiverens private husholdning  

 eller udelukkende udføres af de medlemmer af arbejdsgiverens familie, som  

 hører til husstanden, herunder i landbrugsvirksomheder, undtages fra forbudet  

 i stk. 2 og §§ 61-62 under nærmere angivne betingelser og begrænsninger.
Det  

 er en forudsætning, at arbejdet ikke indebærer fare for den unges sikkerhed  

 og sundhed.
 Stk. 5. For unge, der hører til arbejdsgiverens familie og  

 husstand, herunder i landbrugsvirksomheder under hensyn til de unges særlige  

 kendskab til landbrugsforhold, kan arbejdsministeren fastsætte fravigelser  

 fra aldersgrænser, fastsat i medfør af stk. 3, under nærmere angivne  

 betingelser og begrænsninger.
Stk. 6. Arbejdsministeren kan tillige fastsætte regler om, 1) at unge, der er fyldt 13 år, kan have lettere arbejde inden for nærmere  

 afgrænsede former for arbejde og under nærmere fastsatte betingelser og  

 vilkår, 2) at forbudet i stk. 2 og § 61 kan fraviges for unge, der er fyldt 14 år,  

 og som arbejder som led i en uddannelse, og 3) at forbudet i stk. 2 og §§ 61-62 kan fraviges for så vidt angår unges  

 optræden i forestillinger m.v. af kulturel eller kunstnerisk art,  

 sportsarrangementer eller ved optagelse af film eller lignende, under nærmere  

 fastsatte betingelser og vilkår, idet der skal dog for så vidt angår unge,  

 som er under 13 år, skal indhentes tilladelse i hvert enkelt tilfælde.
 Stk. 7. Arbejdsgiveren skal ved beskæftigelse af unge, der er  

 under 15 år, eller som er omfattet af undervisningspligten, gøre de unges  

 forældre eller værge bekendt med beskæftigelsen, herunder arbejdstidens  

 længde, samt med de ulykkes- og sygdomsfarer, der eventuelt er forbundet med  

 arbejdet, og de foranstaltninger, der er truffet vedrørende sikkerhed og  

 sundhed.
 § 61. Arbejdstiden for unge under 18 år må ikke overstige den  

 sædvanlige arbejdstid for voksne, der er beskæftiget i samme fag, og  

 arbejdstiden må endvidere ikke overstige 8 timer om dagen og 40 timer om  

 ugen.
Stk. 2. Den daglige arbejdstid for unge, som er under 15 år, eller  

 som er omfattet af undervisningspligten, må ikke overstige 2 timer på  

 skoledage og 7 timer på andre dage end skoledage.
Dog må unge, som er fyldt  

 15 år, men stadig omfattet af undervisningspligten, arbejde 8 timer på andre  

 dage end skoledage.
Den samlede ugentlige arbejdstid må ikke overstige 12  

 timer i uger med skoledage og 35 timer i andre uger end skoleuger.
Dog må  

 unge, der er fyldt 15 år, men stadig omfattet af undervisningspligten,  

 arbejde 40 timer i andre uger, end skoleuger.
For unge, som er under 15 år,  

 men som ikke længere er omfattet af undervisningspligten, må arbejdstiden  

 ikke overstige 7 timer om dagen og 35 timer om ugen.
Stk. 3. Hvis den daglige arbejdstid overstiger 4 1/2 time, skal  

 unge under 18 år have en pause på mindst 30 minutter.
Pausen skal være  

 passende beliggende og om muligt sammenhængende.
 Stk. 4. Unge under 18 år må ikke arbejde i tidsrummet mellem kl.  

 20 og kl. 6.
Stk. 5. Arbejdsministeren kan fastsætte særlige regler om 1) arbejdstidens tilrettelæggelse og beregning i tilfælde, hvor unge  

 arbejder som led i en uddannelse eller arbejder for flere arbejdsgivere, 2) i hvilket omfang stk. 1 kan fraviges for unge, som er fyldt 15 år, og  

 som ikke længere er omfattet af undervisningspligten, 3) at unge, som er omfattet af undervisningspligten, skal have en helt  

 arbejdsfri periode i løbet af skoleferien, og 4) at bestemmelsen i stk. 4 kan fraviges for fag eller faglige områder,  

 hvor forholdene gør det nødvendigt eller ønskeligt, for unge der er fyldt 15  

 år, og som ikke længere er omfattet af undervisningspligten, dog således at  

 unge under ingen omstændigheder må arbejde i tidsrummet mellem kl. 24 og kl.  

 4.
§ 62. Unge under 18 år skal have en sammenhængende hvileperiode på  

 mindst 12 timer i døgnet.
Dog skal unge, som er under 15 år, eller som er  

 omfattet af undervisningspligten, have en sammenhængende hvileperiode på  

 mindst 14 timer i døgnet.
Stk. 2. Inden for hver periode på 7 døgn skal unge under 18 år  

 have to fridøgn, om muligt i sammenhæng.
Et af disse fridøgn skal så vidt  

 muligt falde på søndage.
Stk. 3. For fag og faglige områder eller for særlige  

 arbejdsformer, hvor forholdene gør det nødvendigt eller ønskeligt, kan  

 arbejdsministeren fastsætte særlige regler om 1) varigheden af hvileperioden for unge, som er fyldt 15 år, og som ikke  

 længere er omfattet af undervisningspligten, når der gives den unge en  

 kompenserende hvileperiode, 2) udsættelse af fridøgn for unge, som er fyldt 15 år, og som ikke længere  

 er omfattet af undervisningspligten, når der gives den unge kompenserende  

 fridøgn, 3) afbrydelse af hvileperiode, og 4) begrænsning af fridøgn, idet der dog altid skal gives den unge mindst  

 36 timers frihed i sammenhæng inden for hver periode af 7 døgn.
§ 62a.
Arbejdsministeren kan i øvrigt fastsætte regler om, at §  

 61, stk. 1, 3, og 4, kan fraviges i de i § 53, stk. 4, nævnte tilfælde for  

 unge, som er fyldt 15 år og som ikke længere er omfattet af  

 undervisningspligten.« § 2 Stk. 1. Loven træder i kraft den 1. april 1996, jf. dog stk. 2.
Stk. 2. Bestemmelsen i § 60, stk. 7, som affattet ved denne lovs §  

 1, nr. 3, har også virkning for arbejdsforhold, der er indgået før lovens  

 ikrafttræden.
Arbejdsgiveren skal for arbejdsaftaler, der er indgået før  

 lovens ikrafttræden, have givet forældrene eller værgen underretning, som  

 nævnt i bestemmelsen, inden den 1. juni 1996.
Bemærkninger til lovforslaget Almindelige bemærkninger 1. Lovforslaget ændrer de særlige regler om unges arbejde i  

 arbejdsmiljøloven og gennemfører Rådets direktiv 94/33/EF af 22. juni 1994 om  

 beskyttelse af unge på arbejdspladsen.
Direktivet om beskyttelse af unge på  

 arbejdspladsen er et minimumsdirektiv med hjemmel i Traktaten om den  

 Europæiske Union (TEU) artikel 118 a.
Direktivet skal være opfyldt af  

 medlemsstaterne senest den 22. juni 1996. Direktivet er optrykt som bilag til  

 lovforslaget.
 Arbejdsmiljølovens kapitel 10 har ikke været ændret siden vedtagelsen af  

 den oprindelige lov i 1975. Der henvises til Folketingstidende 1974-75 FF sp.  

 2273-2296 og sp. 595-610 samt Folketingstidende FF 1975-1976 sp. 59-60,  

 382-383, 3033-3110, 3261-3276, Tillæg A 1974-75 sp. 7827-7830 og sp.  

 1919-1021, Tillæg B sp. 1679-1866 og sp. 161-284, Tillæg C sp. 85-110.
Derudover har ændringen af arbejdsmiljøloven i 1992, der dog primært  

 omhandlede lovens straffebestemmelser, betydning for bedømmelse af  

 lovforslaget.
Ved denne lovændring blev strafferammen for overtrædelse af  

 lovens kapitel 10 hævet fra fængsel i 1 år til fængsel i 2 år.
Der henvises  

 til Folketingstidende FF sp. 7304-7319 og sp. 9830-9831, Tillæg A sp.  

 5171-5180, Tillæg B sp. 1389-1390, Tillæg C sp. 1143-1144.
I det nuværende kapitel 10 er fastsat nogle generelle krav til unges  

 beskæftigelse ved erhvervsmæssigt arbejde, herunder regler om arbejdstid,  

 hvileperiode og dennes beliggenhed, og i tilslutning hertil bemyndigelser til  

 arbejdsministeren til at fastsætte nærmere regler herom.
Denne nærmere  

 regulering findes for nuværende i 6 bekendtgørelser, som alle er udarbejdet  

 ud fra hensynet til de unges sikkerhed og sundhed og erkendelsen af, at unge  

 på arbejdsmarkedet er en gruppe, der skal tages ekstra hensyn til, da denne  

 gruppe kræver beskyttelse mod de særlige risici, der skyldes deres manglende  

 erfaring, manglende bevidsthed om eksisterende eller potentielle risici eller  

 det forhold, at de endnu ikke er fuldt udviklede.
 Direktivet og arbejdsmiljølovens kapitel 10 hviler på samme  

 beskyttelseshensyn, og niveauet i de gældende regler er i det væsentlige det  

 samme, men på visse punkter er direktivets krav strengere eller udformet  

 således, at disse nødvendiggør en tilpasning af de danske regler.
Siden 1990 har der været gennemført en række initiativer, som særligt har  

 sat fokus på unges beskæftigelse.
Arbejdstilsynet har således bl.a. ved  

 samtlige virksomhedsbesøg haft opmærksomheden rettet mod ulovlig  

 beskæftigelse af unge under 18 år.
Der har derudover været gennemført en  

 særlig indsats, rettet mod det arbejde unge under 25 år udfører.  

 Arbejdsmiljøfondet har ligeledes i en årrække støttet og på anden måde  

 medvirket i bestræbelserne på at fremme folkeskolernes undervisning i  

 arbejdsmiljø.
Endvidere nedsatte Folketinget i 1992 en kommission, der skulle undersøge  

 børn og unges erhvervsarbejde, herunder baggrunden for arbejdet, og i den  

 forbindelse overveje forslag til ændringer, der kan sikre børn og unge bedre  

 arbejdsvilkår.
Kommissionen om børn og unges erhvervsarbejde afgav betænkning  

 i 1993. Kommissionen anbefalede b.la. en oplysnings- og informationsindsats,  

 målrettet de unge, deres forældre, arbejdsgivere og lærere.
Unges beskæftigelse har således allerede i en årrække haft en særlig  

 bevågenhed.
Blandt andet på baggrund af anbefalingerne fra Kommissionen om  

 børn og unges erhvervsarbejde vil dette højt prioriterede arbejde forsætte,  

 gennem oplysning og information på såvel centralt som lokalt plan.
 2. En af de væsentligste forskelle mellem de gældende regler og direktivet  

 er den fastsatte nedre aldersgrænse for unges erhvervsmæssige beskæftigelse.  

 Direktivet fastsætter en dobbeltbetingelse, idet den unge både skal være  

 fyldt 15 år og ikke længere omfattet af undervisningspligten, medens  

 arbejdsmiljølovens § 59, stk. 1, blot kræver, at den unge er fyldt 15 år.
Ligesom arbejdsmiljølovens § 59 giver direktivet mulighed for at fastsætte  

 lempelser fra denne hovedregel ved lettere arbejde.
Lempelserne skal ifølge  

 direktivet begrænses til bestemte arbejdsformer, der bestemmes i national  

 lovgivning, og kan ikke fravige en minimum aldersgrænse på 13 år.
Dette  

 bevirker, at lovens generelle undtagelse, for så vidt angår lettere  

 hjælpearbejde, ikke kan opretholdes, da denne er for vid og uden en nedre  

 aldersgrænse. Ændringen af aldersgrænsen for unges adgang til erhvervsmæssigt  

 arbejde får desuden som konsekvens, at opregningen i bekendtgørelsesform af,  

 hvad de unge må beskæftiges med, skal ændres, dog således at unge, der er  

 fyldt 13 år må beskæftiges med det hidtil tilladte arbejde.
Direktivet fastsætter maksimumgrænser for unges daglige og ugentlige  

 arbejdstid.
Arbejdstidsreglerne skal justeres i overensstemmelse hermed.  

 Ifølge arbejdsmiljølovens § 60 må arbejdstiden for unge ikke overstige den  

 sædvanlige arbejdstid for voksne.
Denne regel videreføres for de unge, der er  

 fyldt 15 år og som ikke længere er omfattet af undervisningspligten.
For unge under 15 år indeholder direktivet en strengere regel om  

 hvileperioden end reglen i arbejdsmiljøloven.
Der indføres for disse helt  

 unge en minimum hvileperiode på 14 timer i døgnet.
 Fridøgnsreglerne er i dag fælles for de unge og de voksne, og fastsat i  

 arbejdsmiljølovens kapitel 9. Disse regler kan ikke opretholdes, da  

 fridøgnsreglerne i direktivet for de unge er strengere end reglerne om  

 fridøgn i kapitel 9. De unge skal inden for hver periode af syv døgn have to  

 fridøgn.
Direktivet gælder enhver form for arbejde for en arbejdsgiver, herunder  

 også arbejde i en arbejdsgivers private husholdning og arbejde, der  

 udelukkende udføres af de medlemmer af arbejdsgivers familie, som hører til  

 husstanden.
Unges beskæftigelse ved sådant arbejde har kun delvist været  

 omfattet af reglerne i arbejdsmiljølovens kapitel 10, som følge af  

 undtagelserne i lovens § 2. Det er derfor nødvendigt at begrænse disse  

 undtagelser, så reglerne for unge bliver gældende i fuldt omfang ved sådant  

 arbejde.
Lovforslaget indeholder i overensstemmelse med direktivet en  

 bemyndigelse til at fastsætte fravigelser fra reglerne, når sådant arbejde  

 kun udføres lejlighedsvist eller kortvarigt af den unge.
 Denne lempelsesmulighed er - ligesom de øvrige muligheder direktivet giver  

 for at lempe fra forbudet mod at beskæftige unge, som er under 15 år eller  

 som er omfattet af undervisningspligten - betinget af, at arbejdet ikke er  

 skadeligt eller farligt for den unge.
Ved arbejde, der kan indebære ricisi for unge, indeholder direktivet  

 forbud mod, at unge under 18 år beskæftiges.
Forbudene kan lempes for unge,  

 der er fyldt 15 år, og når det er nødvendigt af hensyn til deres  

 erhvervsuddannelse.
Det er derfor ikke muligt at opretholde  

 arbejdsmiljølovens § 59, stk. 2 om lavere aldersgrænser end 15 år for  

 beskæftigelse af unge af arbejdsgiverens familie, som hører til hans  

 husstand, ved arbejde med tekniske anlæg, maskiner, hjælpemidler, stoffer  

 eller materialer, der kan frembyde fare for dem.
3. Direktivet er et minimumsdirektiv, og er som sådan ikke til hinder for,  

 at medlemsstaterne fastsætter et højere beskyttelsesniveau, end direktivet  

 angiver.
Samtidig indeholder direktivet dog en bestemmelse om, at  

 medlemsstaterne ikke ved gennemførelsen af direktivet må sænke det gældende  

 beskyttelsesniveau for unge.
Dette bevirker, at lovforslaget viderefører  

 gældende regler i det omfang, de giver gunstigere beskyttelse af de unge end  

 direktivet.
Som eksempel på opretholdelse af det gældende beskyttelsesniveau  

 kan nævnes, at den maksimale ugentlige arbejdstid for unge, som er fyldt 15  

 år, i lovforslaget er fastsat til 40 timer, hvilket er i overensstemmelse med  

 direktivets grænse for ugentlig arbejdstid.
Da arbejdstiden i Danmark  

 almindeligvis er 37 timer, er der for at opretholde det gældende  

 beskyttelsesniveau indsat, at arbejdstiden ikke må overstige den sædvanlige  

 arbejdstid for voksne der er beskæftiget i samme fag.
I lighed med arbejdsmiljøloven som helhed, er lovforslaget affattet, så  

 det fastlægger nogle generelle, overordnede krav og i tilslutning hertil  

 fastsætter nogle bemyndigelser til arbejdsministeren, således at der  

 administrativt kan ske den nødvendige detailregulering bl. a. til opfyldelse  

 af direktivets mere specielle bestemmelser.
Intentionen ved denne  

 regelfastsættelse er, at videreføre de gældende administrative regler på  

 området og alene at foretage den tilpasning og supplering, som er nødvendig  

 af hensyn til direktivet.
4. Forslaget til ændringen af arbejdsmiljølovens kapitel 10 giver, udover  

 gennemførelse af Rådets direktiv, mulighed for at ændre de tilhørende  

 bekendtgørelser om børn og unges arbejde, som foruden loven har været til  

 hinder for Danmarks tiltrædelse af ILO konvention nr. 138 om mindstealder for  

 adgang til beskæftigelse fra 1973. ILO konventionen fastsætter, som  

 direktivet, en nedre aldersgrænse på 13 år, for adgangen til arbejde.
Der har  

 ikke i arbejdsmiljøloven været fastsat en nedre aldersgrænse for adgangen til  

 beskæftigelse, men en 10-års grænse har hidtil været gældende.
 5. Bekendtgørelserne om børn og unges arbejde agtes sammenskrevet, således  

 at reglerne bliver sammenhængende og overskuelige, som foreslået af  

 Kommissionen om børn og unges erhvervsarbejde.
6. Forslaget har være forelagt Arbejdsmiljørådet til udtalelse.
Derudover  

 har der været foretaget høring af Justitsministeriet, Finansministeriet,  

 Erhvervsministeriet, Undervisningsministeriet, Landbrugs- og  

 Fiskeriministeriet, Miljø- og Energiministeriet, Socialministeriet,  

 Sundhedsministeriet, Kulturministeriet, Kirkeministeriet og  

 Ligestillingsrådet.
 7. Lovforslaget forventes ikke at medføre miljømæssige eller væsentlige  

 administrative eller økonomiske konsekvenser for det offentlige.
 8. Lovforslaget får erhvervsøkonomiske konsekvenser, da den nedre  

 aldersgrænse for adgang til beskæftigelse hæves fra 10 år til 13 år.
Kommissionen om børn og unges erhvervsarbejde anslår, at ca. 10 % af de  

 10-12-årige har fast fritidsjobs med en gennemsnitlig arbejdstid på ca. 3  

 timer om ugen.
Dette svarer til ca. 17.700 unge som arbejder i ca. 120 timer  

 pr. år.
Til dette tal skal lægges sæsonbetonede jobs.
Baseret på landbrugets  

 egen undersøgelse til Kommissionen om børn og unges erhvervsarbejde, arbejder  

 ca. 400 »fremmede« unge hver 25 timer pr. år i sæsonen.
Blandt landbrugets egne unge arbejder 38% af de 10-12-årige på bedriften,  

 hvilket med lige store årgange beløber sig til i alt 4.500 unge.
Af disse  

 unge arbejder 2/3 jævnligt (skønsmæssigt 200 timer pr. år), og resten  

 arbejder sæsonvis i ca. 25 timer pr. år.
Den følgende beregning forudsætter, at hele aldersgruppen af 10-12-årige  

 skal erstattes med unge, der er fyldt 13 år.
Dette er ikke tilfældet.
Der er  

 ikke her taget hensyn til, at en stor del af denne gruppe udfører  

 lejlighedsvist eller kortvarigt arbejde i arbejdsgiverens private  

 husholdning, da der ikke foreligger statistik herfor.
Kommissionen om børn og unges erhvervsarbejdes undersøgelse viser, at  

 gruppen af 13-14-årige i gennemsnit modtager fra 0 til 5 kroner mere i løn  

 end den yngre gruppe.
Anvendes maksimumbeløbet bliver meromkostningerne for  

 erhverv og husholdninger ved at ansætte unge, som er fyldt 13 år som fast  

 arbejdskraft på 600 kroner pr. ung pr. år, i alt maksimalt 14 millioner  

 kroner.
Beløbet på 14 millioner er fordelt på både erhverv og private  

 husholdninger.
For landbruget bliver meromkostningen på 1000 kr. pr. ung pr.  

 år, da denne gruppe har en højere gennemsnitlig arbejdstid.
Landbrugets  

 meromkostninger kan beregnes til maksimalt 3.3 millioner kroner.
 Indførelsen af en underretningspligt overfor indehaverne af  

 forældremyndigheden herunder for så vidt angår arbejdsforhold, der er indgået  

 under den hidtil gældende lovgivning, anses ikke at have nævneværdige  

 erhvervsøkonomiske konsekvenser.
Bemærkninger til lovforslagets enkelte bestemmelser Til § 1 Til nr. 1 og nr. 2 Ændringerne består i en tilpasning af undtagelserne i § 2, stk. 2, nr.  

 1, og nr. 2 , så de bringes i overensstemmelse med udvidelsen af kapitel  

 10's anvendelsesområde.
Der henvises til bemærkningerne nedenfor til nr. 3.
Til nr. 3 Til § 59 Bestemmelsen er ny og indsat for at tydeliggøre kapitlets  

anvendelsesområde.
Dette er i det gældende kapitel 10 angivet med  

 begrebet »erhvervsmæssigt«, som udgår.
Den ny bestemmelse udvider  

 kapitel 10's område ved at inddrage det i § 2, stk. 2, nr. 1, og nr. 2,  

 nævnte arbejde fuldt ud under dets regler.
Herefter vil kapitlet i  

 overensstemmelse med direktivet omfatte ethvert arbejde for en arbejdsgiver,  

 også sådant arbejde, som den unge udfører i arbejdsgiverens private  

 husholdning, og arbejde, der udelukkende udføres af de medlemmer af  

 arbejdsgiverens familie, som hører til husstanden.
Der henvises til omtalen  

 af bemyndigelsesbestemmelsen i § 60, stk. 4.
Til § 60 Den foreslåede § 60 erstatter og ændrer den gældende § 59. § 60, stk.  

 1, er indsat som en generel forsvarlighedsbestemmelse , der  

 angiver de særlige hensyn, der skal tages i betragtning ved beskæftigelse af  

 unge, herunder alder, udvikling og helbredstilstand.
Bestemmelsen har  

 baggrund i direktivets generelle krav, navnlig artikel 6 og artikel 7, men  

 bestemmelsen er samtidig en videreførelse af den gældende § 59, stk. 5, der  

 som retningslinie ved regelfastsættelse efter § 59 angiver samme hensyn.  

 Disse grundlæggende hensyn er med lovforslaget gjort til det overordnede krav  

 i kapitlet om unge under 18 år.
Bestemmelsen gælder enhver beskæftigelse af  

 unge.
De pågældende hensyn skal altså altid vurderes ved beskæftigelse af  

 unge under 18 år, også hvor beskæftigelsen er omfattet af lempelsesregler i  

 forhold til kapitlets andre bestemmelser.
 Begreberne »arbejdets planlægning, tilrettelæggelse og  

 udførelse« er de samme, som anvendes i arbejdsmiljølovens § 38.
 Lovforslaget indfører direktivets dobbeltbetingelse for unges  

 beskæftigelse i § 60, stk. 2. Adgangen til arbejde er betinget af en  

 aldersgrænse på 15 år og afslutning af den obligatoriske undervisningspligt.
Begrebet »omfattet af undervisningspligten«, som det går igen i  

 flere af lovforslagets bestemmelser, henviser til den i Danmark fastsatte  

 almindelige undervisningspligt, som i henhold til Lovbekendtgørelse nr. 311  

 af 25. april 1994 om folkeskolen, er på 9 år.
Det sigtes med den brede  

 formulering at sikre, at reglen er tidssvarende, således at den vil være  

 gældende for den til enhver tid lovfastsatte undervisningspligt.
 Lovforslagets § 60, stk. 3, bemyndiger arbejdsministeren til at  

 fastsætte nærmere regler om arbejdets forsvarlige udførelse, og at indføre  

 højere aldersgrænser for visse former for arbejde , for at sikre at  

 unge ikke udfører arbejde, som efter sin beskaffenhed generelt kan være  

 farligt for de unge, når deres manglende erfaring og bevidsthed om risici  

 samt større sårbarhed tages i betragtning, jf. lovforslagets § 60, stk. 1.
§ 60, stk. 3, giver den nødvendige bemyndigelse til at fastsætte  

 detailregler, der opfylder direktivets artikel 6 og artikel 7. Den erstatter  

 den nugældende § 59, stk. 3. De gældende regler på dette område, fastsat i en  

 bekendtgørelse, er stort set i overensstemmelse med direktivets angivelser af  

 forbud i artikel 7, og tænkes stort set videreført.
Visse justeringer af  

 disse regler er dog nødvendige, da direktivet indeholder nogle yderligere  

 forbud, eksempelvis forbud mod, at unge arbejder med giftige eller vilde dyr.
Der kan i henhold til lovforslaget indføres særlige regler for unge, som  

 følger en uddannelse.
Dette har baggrund i direktivets artikel 7, stk. 3, og  

 regler, som findes i gældende lovgivning, hvilket medfører at gældende regler  

 videreføres.
Der tænkes her hovedsageligt på arbejdssituationer - som kan  

 indeholde visse faremomenter - men som indgår som et nødvendigt led i den  

 unges erhvervsuddannelse.
§ 60, stk. 4, har baggrund i direktivets artikel 2, der giver  

 mulighed for at fastsætte undtagelser for arbejde, der er lejlighedsvist  

 eller kortvarigt , når det finder sted i en arbejdsgivers private  

 husholdning eller i en virksomhed, hvor arbejdet udelukkende udføres af de  

 medlemmer af arbejdsgiverens familie, som hører til husstanden.
Ifølge  

 direktivet skal de undtagelser, der fastsættes nærmere afgrænses og betinges.  

 Arbejdsministeren bemyndiges til at fastsætte regler, som fx at de unge skal  

 have grundig oplæring i arbejdet og være under effektivt og stadigt tilsyn.
Bestemmelsen vil navnlig kunne få betydning for børns deltagelse i  

 arbejdet på familielandbrug og tjenesteydelser af lettere karakter.
Der vil  

 dog kun kunne blive tale om arbejde af begrænset omfang, da arbejdet som  

 ovenfor nævnt skal være lejlighedsvist eller kortvarigt.
 Bestemmelsen giver ikke adgang til at undtage fra den generelle  

 forsvarlighedsbestemmelse i § 60, stk. 1, og fra de bestemmelser, specielt  

 aldersgrænser for visse former for arbejde, som fastsættes i medfør af § 60,  

 stk. 3.
§ 60, stk. 5, giver mulighed for at fastsætte fravigelser fra  

 aldersgrænser fastsat i medfør af § 60, stk. 3, for unge, der må antages  

 at have en særlig erfaring og kendskab til et område, således som det  

 eksempelvis er tilfældet indenfor landbruget.
Med hensyn til begrænsninger og  

 betingelser kan dette fx bestå i en grundig oplæring af de unge og et stadigt  

 tilsyn.
Bestemmelsen giver ikke adgang til at fastsætte fravigelser fra den  

 generelle forsvarlighedsbestemmelse i § 60, stk. 1.
 § 60, stk. 6, samler de bemyndigelsesbestemmelser , der  

 relaterer sig til unges adgang til arbejde.
De nugældende regler i arbejdsmiljølovens kapitel 10 giver adgang til at  

 fastsætte regler om unges lettere erhvervsmæssige arbejde, der fraviger  

 aldersgrænsen på 15 år, men angiver ikke en nedre aldersgrænse for unges  

 erhvervsmæssige beskæftigelse.
Direktivet indeholder en lignende bestemmelse,  

 men kun for unge, der er fyldt 13 år.
Den nederste aldersgrænse i dansk ret  

 har indtil nu været fastsat i bekendtgørelsesform til 10 år. 10-års grænsen  

 skal af hensyn til direktivet ændres. § 60, stk. 6, nr. 1, er udformet  

 som en bemyndigelsesbestemmelse, da revisionen af den eksisterende liste om  

 tilladte arbejdsformer vil kræve en ret detaljeret regelfastsættelse, og det  

 findes derfor mest hensigtsmæssigt at dette sker administrativt.
Som noget nyt får arbejdsministeren med § 60, stk. 6, nr. 2,  

 mulighed for at udarbejde regler om fravigelse af 15-års grænsen for adgangen  

 til arbejde samt reglerne om arbejdstid, dog undtaget natarbejdsreglerne, for  

 unge, som arbejder som led i en uddannelse.
Direktivet indeholder i artikel  

 8, stk. 3, en bestemmelse om, at den tid, den unge i forbindelse med  

 uddannelsen bruger på undervisning, skal regnes med til arbejdstiden.
I  

 lovforslagets § 61, stk. 5, nr. 1, findes hjemmel til at fastsætte nærmere  

 regler herom.
 Arbejdsministeren får med § 60, stk. 6, nr. 3, bemyndigelse til at  

 udfærdige regler for børns deltagelse i offentlige forestillinger eller  

 deltagelse i anden kunstnerisk aktivitet svarende til den nuværende  

 bemyndigelse i § 59, stk. 4, nr. 2. Der er ingen nedre aldersgrænse for  

 anvendelsen af bestemmelsen, men af hensyn til direktivets artikel 5, stk. 1,  

 er tilføjet, at der for unge under 13 år skal meddeles tilladelse i det  

 enkelte tilfælde.
Efter gældende regler, som er fra 1964, skal unge under 15 år have en  

 tilladelse, som meddeles af politiet.
Politiet skal påse at den generelle  

 forsvarlighedsbestemmelse i § 60, stk. 1, overholdes, hvilket betyder, at  

 politiet kun må meddele tilladelse i det enkelte tilfælde, såfremt barnets  

 medvirken skønnes forsvarlig.
Der skal navnlig tages hensyn til barnets  

 alder, helbredstilstand og miljø, dets skolegang, arten og hyppigheden af  

 dets medvirken, den daglige arbejdstid samt arbejdsstedets og engagementets  

 varighed og lignende.
For tilladelsen kan der fastsættes sådanne vilkår, som  

 i det enkelte tilfælde findes påkrævet.
Optræden, som udelukkende sker som led i klub- eller foreningsaktiviteter,  

 eller som led i kirkelige aktiviteter, og som ikke har karakter af et  

 arbejde, er ikke omfattet af lovens kapitel 10, og der er således ingen pligt  

 til at indhente tilladelse.
Dette gælder fx folkekirkens børnekor, hvor der  

 er tale om en uddannelses- eller fritidsaktivitet, og hvor betaling for  

 medvirken alene er en godtgørelse for faktiske udgifter.
Lovforslagets § 60, stk. 7, indfører en generel pligt for  

 arbejdsgivere til at underrette forældremyndighedens indehaver eller  

 værgen om unges beskæftigelse.
Bestemmelsen relaterer sig til unge under  

 15 år eller unge, som stadig er omfattet af undervisningspligten.  

 Bestemmelsen har baggrund i direktivets artikel 6, stk. 3, men er med  

 lovforslaget udvidet til en generel underretningspligt for arbejdsgiveren.
Bestemmelsen er i overensstemmelse med principperne i lov nr. 387 af 14.  

 juni 1995 om forældremyndighed og samvær.
Forældremyndighedens indehaver skal  

 i henhold til denne lov bl.a. drage omsorg for barnet og kan træffe afgørelse  

 om dets personlige forhold ud fra barnets interesse og behov.
Derudover  

 fremgår det af lovens kapitel 3, at forældremyndighedens indehaver kan ophæve  

 en arbejdsaftale, som et barn har indgået på egen hånd, såfremt hensynet til  

 barnets opdragelse eller velfærd kræver det.
 Endvidere underbygger bestemmelsen den forpligtelse som forældre til de  

 unge har efter arbejdsmiljølovens § 87. Der er ikke opstillet formkrav til  

 underretningen, og denne vil kunne ske mundtligt.
 Direktivet opstiller derudover det krav, at alle unge under 18 år selv  

 skal gøres bekendt med eventuelle risici ved arbejdet samt de  

 foranstaltninger, der er truffet for at sikre deres sikkerhed og sundhed.  

 Dette krav er allerede opfyldt med arbejdsmiljølovens § 17.
Til § 61 § 61 erstatter og ændrer den gældende § 60. Den gældende regel i § 60 om  

 unges arbejdstid foreskriver, at arbejdstiden for unge under 18 år  

 normalt ikke må overstige den sædvanlige arbejdstid for voksne, der er  

 beskæftiget indenfor samme fag, og at den daglige arbejdstid ikke må  

 overstige 10 timer pr. dag.
Dette er ikke i overensstemmelse med direktivet.
I forslaget er valgt et maksimum på en samlet ugentlig arbejdstid på 40  

 timer, hvilket er i overensstemmelse med direktivets grænse for ugentlig  

 arbejdstid.
Den maksimale daglige arbejdstid er fastsat til 8 timer, svarende  

 til direktivets bestemmelser.
 Som en yderligere beskyttelse af de unge, og fastholdelse af det gældende  

 beskyttelsesniveau i tilfælde, hvor arbejdstiden indenfor et fag er lavere  

 end 40 timer om ugen, er desuden fastsat, at den sædvanlige ugentlige  

 arbejdstid for voksne ikke må overskrides.
Direktivet indeholder i artikel 8 særlige arbejdstidsbegrænsninger for  

 unge, som er under 15 år, eller som er omfattet af undervisningspligten.  

 Disse unge må efter § 61, stk. 2, i skoleuger arbejde 2 timer om dagen  

 og 12 timer om ugen.
Arbejdstidsreglen er begrundet i betragtninger om  

 yderligere hensyntagen til den yngste gruppe.
De unge under 15 år, som stadig  

 er omfattet af undervisningspligten, skal have de bedste muligheder for at  

 kunne følge og få udbytte af deres daglige skolegang.
Unge, som er under 15 år, eller som er omfattet af undervisningspligten må  

 i skolefri perioder maksimalt arbejde i 7 timer om dagen og 35 timer om ugen.  

 Dette er en skærpelse af gældende regler. § 61, stk. 2, fastsætter derudover  

 et maksimum i antallet af arbejdstimer for unge, som er under 15 år, men som  

 har afsluttet deres undervisningspligt.
Bestemmelsen har grundlag i  

 direktivets artikel 8, stk. 1, litra d, der som en ufravigelig  

 minimumsbestemmelse fastsætter et maksimum på 7 timer om dagen og 35 timer om  

 ugen for disse unge.
Bestemmelsen har betydning ved udførelse af lettere  

 arbejde efter de særlige regler herom.
 Unge, som er fyldt 15 år men som stadig er omfattet af  

 undervisningspligten, må i skolefri perioder arbejde 8 timer dagligt og 40  

 timer om ugen, hvilket er i overensstemmelse med gældende regler.
Med lovforslagets § 61, stk. 3, indføres en speciel  

pause-regel , gældende for alle unge under 18 år.
Dermed gennemføres  

 direktivets artikel 12. Artiklen fastsætter intet om, på hvilket tidspunkt af  

 den daglige arbejdstid pausen skal gives.
Den kan efter ordlyden ligge først  

 eller sidst i arbejdstiden, men vil klart tjene sit formål bedst, hvis den  

 bryder arbejdstiden. § 61, stk. 3, fastsætter derfor, at den skal være  

 passende beliggende, og dermed fastholdes det niveau, der er gældende efter  

 den nuværende § 60, stk. 2. Herudover fastsætter direktivet og dermed  

 lovforslaget, at pausen om muligt skal være sammenhængende.
§ 61, stk. 4, indeholder forbud mod unges aften- og  

 natarbejde.
Direktivets bestemmelser herom findes i artikel 9. Det  

 gældende forbud i arbejdsmiljølovens § 61, stk. 1 mod arbejde mellem kl.  

 20.00 og kl. 06.00 for alle unge under 18 år er strengere end direktivets  

 krav og opretholdes derfor i forslagets § 61, stk. 4.
 § 61, stk. 5, relaterer sig til alle de foregående bestemmelser i  

 § 61, og giver hjemmel til at fastsætte nærmere forskrifter vedrørende  

 arbejdstiden i 4 tilfælde.
Bemyndigelsen i § 61, stk. 5, nr. 1, om arbejdstidens  

 tilrettelæggelse og beregning tager navnlig sigte på den regulering, der vil  

 kunne blive nødvendig til opfyldelse af bestemmelsen i direktivets artikel 8,  

 stk. 3 og 4. Som nævnt ovenfor til § 60, stk. 6, nr. 2, fastsætter artikel 8,  

 stk. 3, at undervisningstid skal regnes med til arbejdstiden i de tilfælde,  

 hvor den unge arbejder som led i en uddannelses- eller praktikordning.  

 Artikel 8, stk. 4, foreskriver, at hvis en ung er ansat af flere  

 arbejdsgivere, så skal de præsterede arbejdsdage og arbejdstimer lægges  

 sammen ved beregning af arbejdstiden.
Vedrørende spørgsmålet om, hvem der er  

 ansvarlig for, at arbejdstidsreglerne overholdes, når unge arbejder for flere  

 arbejdsgivere, henvises til § 60, stk. 7, som affattet ved lovforslagets § 1,  

 nr. 3, og arbejdsmiljølovens § 87.
Bemyndigelsen i § 61, stk. 5, nr. 2, er en videreførelse af den  

 nugældende § 62, stk. 1, nr. 1, men er på baggrund af direktivets artikel 8,  

 stk. 5 indskrænket til at omhandle unge, som er fyldt 15 år eller unge, som  

 ikke længere er omfattet af undervisningspligten.
Arbejdstidsreglerne kan kun  

 fraviges i særlige tilfælde hvor arbejdets karakter nødvendiggør dette, fx  

 indenfor landbrug.
Der kan ikke fastsættes regler som fraviger natarbejde-,  

 hviletids- og fridøgnsreglerne.
 Bemyndigelsen i § 61, stk. 5, nr. 3, har baggrund i direktivets  

 artikel 11, hvorefter unge, som er omfattet af undervisningspligten, så vidt  

 muligt skal have en årlig hvileperiode, og den giver arbejdsministeren  

 mulighed for at indføre regler om, at unge, der stadig er omfattet af  

 undervisningspligten, får en arbejdsfri periode i løbet af sommerens  

 skoleferie.
Bemyndigelsen i § 61, stk. 5, nr. 4, giver arbejdsministeren  

 mulighed for at udarbejde mere lempelige regler end fastsat i § 61, stk. 4,  

 for 15-17-åriges aften- og natarbejde inden for særlige områder, forudsat at  

 de unge har opfyldt deres undervisningspligt.
Adgangen til at lempe har  

 grundlag i artikel 9, stk. 2. Der kan således ikke lempes for tidsrummet  

 mellem kl. 24.00 og kl. 04.00, hvilket er i overensstemmelse med gældende  

 praksis.
Der er på dette grundlag mulighed for stort set at opretholde de  

 særlige gældende undtagelser for unges aften- og natarbejde indenfor visse  

 områder, som er fastsat i bekendtgørelsesform.
Til § 62 § 62 erstatter og ændrer § 61 samt §§ 53 - 56 om fridøgn for så vidt angår  

 unge under 18 år.
I henhold til lovforslaget § 62, stk. 1, skal unge, som er under 15  

 år, eller som er omfattet af undervisningspligten, have en sammenhængende  

hvileperiode på mindst 14 timer i døgnet.
For andre unge skal den  

 sammenhængende hvileperiode være på mindst 12 timer i døgnet.
Bestemmelsen  

 gennemfører direktivets artikel 10, stk. 1. Af hensyn til direktivet har det  

 været nødvendigt at stramme de nugældende regler om unges hvileperiode, da  

 den i arbejdsmiljøloven er fælles for alle unge og på 12 timer, jf. den  

 gældende § 61.
Efter de gældende regler omfattes unge under 18 år af de samme regler om  

fridøgn , som gælder for voksne (Arbejdsmiljølovens §§ 53-56).  

 Direktivets regler er strengere end disse.
Det er derfor nødvendigt at  

 stramme de nugældende regler om fridøgn, for så vidt angår unge, ved  

 indsættelse af en ny regel i kapitel 10. I overensstemmelse med direktivets  

 artikel 10, stk. 2, fastsætter lovforslagets § 62, stk. 2, at alle unge under  

 18 år skal have en ugentlig hvileperiode på 2 døgn.
I henhold til  

 arbejdsmiljølovens § 53 skal det ugentlige fridøgn ligge i umiddelbar  

 tilslutning til en daglig hvileperiode.
Dette skal ikke videreføres i de nye  

 regler for unge under 18 år, da de unge nu som minimum skal have to hele  

 fridøgn.
I henhold til arbejdsmiljølovens § 53 skal det ugentlige fridøgn så vidt  

 muligt falde på søndage.
Denne bestemmelse er, også med baggrund i  

 direktivet, overført til § 62, stk. 2.
Med § 62, stk. 3, følges systematikken fra §§ 60-61 med en  

 bestemmelse, som samler bemyndigelsesbestemmelserne for hvileperiode og  

 fridøgn.
De gældende regler er bredere end direktivets, også for så vidt  

 angår bemyndigelser.
Direktivets bestemmelser er mere detaljerede og på visse  

 punkter, som fx fridøgnsreglen, strengere.
På denne baggrund foreslås det at  

 fastsætte bemyndigelsesbestemmelsen i overensstemmelse med direktivets  

 lempelsesbestemmelser.
Det er med bestemmelsen søgt at videreføre de allerede gældende regler om  

 hvileperiode og fridøgn, herunder sprogbrug i det omfang dette er foreneligt  

 med direktivet.
Udtrykket »fag og faglige områder samt særlige  

 arbejdsformer« er en kombination af § 54 og § 55 i arbejdsmiljøloven.  

 Dette kan efter omstændighederne dække bladbudes uddeling af aviser og  

 reklamer.
 Bestemmelsen i § 62, stk. 3, nr. 1, viderefører bemyndigelsen i den  

 nuværende § 62, stk. 2, til at fastsætte særlige regler om hvileperiodens  

 varighed for fag eller faglige områder, men begrænses til »unge, der er  

 fyldt 15 år, og som ikke længere er omfattet af undervisningspligten«.  

 Bestemmelsen har grundlag i direktivets artikel 10, stk. 4, hvorefter det er  

 muligt at fastsætte særlige regler vedrørende hvileperioden for eksempelvis  

 områder som landbruget og hotel- og restaurationssektoren.
 § 62, stk. 3, nr. 2, giver bemyndigelse for arbejdsministeren til  

 fastsættelse af regler om udsættelse af fridøgn, som har baggrund i  

 direktivets artikel 10, stk. 4, hvorefter det er muligt at fastsætte særlige  

 regler vedrørende fridøgn for områder som eksempelvis landbruget og hotel- og  

 restaurationssektoren.
 Bestemmelsen i § 62, stk. 3, nr. 3, har baggrund i direktivets  

 artikel 10, stk. 3, hvorefter medlemsstaterne kan tillade afbrydelse af  

 hvileperioden i forbindelse med aktiviteter, der er kendetegnet ved flere  

 kortere arbejdsperioder eller af kortere varighed i løbet af hele dagen.
 Ifølge direktivets artikel 10, stk. 2, kan fridøgnsreglen fraviges, hvis  

 det af tekniske eller organisatoriske grunde er berettiget, idet der dog  

 altid skal gives den unge mindst 36 timers hvil i sammenhæng.  

 Arbejdsministerren bemyndiges i § 62, stk. 3, nr. 4, til at foretage  

 den nærmere regulering.
Til § 62 a § 62 a erstatter den gældende § 62. Som kapitel 10 nu fremtræder i  

 lovforslaget, findes alle de specielle regler om unge i dette kapitel.  

 Arbejdsmiljølovens § 53, stk. 4, er ikke længere gældende for unge under 18  

 år.
Dette betyder, at der i kapitel 10 skal indsættes en bestemmelse som  

 viderefører reglerne om force majeure i kapitel 9. Direktivet indeholder i  

 artikel 13 en bestemmelse, hvorefter der for sådanne situationer kan gives  

 adgang til at fravige visse af direktivets krav om arbejdstid, natarbejde og  

 pauser på nogle nærmere angivne betingelser. § 62 a har grundlag i denne  

 artikel.
Ved benyttelse af denne bemyndigelse skal reglen udformes i  

 overensstemmelse med de betingelser, der er indeholdt i artikel 13.
Til § 2 Med § 2 foreslås det, at loven træder i kraft den 1. april 1996.  

 Bestemmelsen i § 60, stk. 7, som affattet ved denne lovs § 1, nr. 3, har også  

 virkning for arbejdsaftaler, der er indgået under den hidtil gældende  

 lovgivning.
Da arbejdsgiverne også skal give underretning i de  

 arbejdsforhold, der er etableret før lovens ikrafttræden, foreslås det, at  

 der gives en vis længere periode til arbejdsgiverens opfyldelse af  

 underretningspligten over for indehaverne af forældremyndigheden ved  

 beskæftigelse af unge under 15 år eller unge, som stadig er omfattet af  

 undervisningspligten.
I arbejdsforhold, der er etableret før lovens  

 ikrafttræden, skal der være foretaget underretning senest den 1. juni 1996.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget 1. § 2 affattes således:
 » § 2. Loven omfatter arbejde for en arbejdsgiver.
Stk. 2. Undtaget er 1) arbejde i arbejdsgiverens private husholdning, jf. dog § 59, 2) arbejde, der udelukkende udføres af de medlemmer af arbejdsgiverens  

 familie, som hører til hans husstand, jf. dog § 59, 3) arbejde, der udføres af militære, og som kan henregnes til egentlig  

 militærtjeneste.
 Stk. 3. Følgende bestemmelser omfatter også arbejde, der ikke  

 udføres for en arbejdsgiver, samt det arbejde, der er nævnt i stk. 2:
1) § 20 om flere arbejdsgivere m.v. på samme arbejdssted, §§ 30 - 36 om  

 leverandører m. fl. og § 37 om bygherrer m.v., 2) §§ 38 og 39, for så vidt angår de i § 39, stk. 1, nr. 1 og 2,  

 omhandlede arbejder, samt § 41, 3) §§ 45 - 47 om tekniske hjælpemidler m.v., 4) kapitel 8 om stoffer og materialer, 5) § 58 om vejtransport.« » § 59. Reglerne i dette kapitel finder anvendelse på unges  

 arbejde for en arbejdsgiver, herunder også det arbejde, som er nævnt i § 2,  

 stk 2, nr. 1 og nr. 2.« § 2. Loven omfatter arbejde for en arbejdsgiver.
Stk. 2. Undtaget er 1) arbejde i arbejdsgiverens private husholdning, 2) arbejde, der udelukkende udføres af de medlemmer af arbejdsgiverens  

 familie, som hører til hans husstand, jf. dog § 59, stk 1 - 3, 3) arbejde, der udføres af militære, og som kan henregnes til egentlig  

 militærtjeneste.
 Stk. 3. Følgende bestemmelser omfatter også arbejde, der ikke  

 udføres for en arbejdsgiver, samt det arbejde, der nævnt i stk. 2:
1) § 20 om flere arbejdsgivere m.v. på samme arbejdssted, §§ 30 -36 om  

 leverandørerm.fl. og § 37 om bygherrer m.v., 2) §§ 38 og 39, for så vidt angår de § 39, stk. 1, nr. 1 og 2, omhandlede  

 arbejder, samt § 41, 3) §§ 45 - 47 om tekniske hjælpemidler m.v., 4) kapitel 8 om stoffer og materialer, 5) § 58 om vejtransport.
 2. § 60 affattes således:
 » § 60. Ved beskæftigelse af unge under 18 år skal der ved  

 arbejdets planlægning, tilrettelæggelse og udførelse tages hensyn til den  

 unges alder, udvikling og helbredstilstand samt til indvirkningen på  

 skolegang eller anden uddannelse.
 Stk. 2. Unge, som er under 15 år, eller som er omfattet af  

 undervisningspligten må ikke beskæftiges ved arbejde.
Stk. 3. Arbejdsministeren fastsætter nærmere regler om unges  

 beskæftigelse, herunder højere aldersgrænser end 15 år for beskæftigelse ved  

 disse former for arbejde, med henblik på at sikre, at arbejdet kan udføres  

 sikkerheds- og sundhedsmæssigt fuldt forsvarligt.
Der kan fastsættes særlige  

 regler for unge under uddannelse.
 Stk. 4. Arbejdsministeren kan fastsætte, at lejlighedsvist eller  

 kortvarigt arbejde, som enten udføres i arbejdsgiverens private husholdning  

 eller udelukkende udføres af de medlemmer af arbejdsgiverens familie, som  

 hører til husstanden, herunder i landbrugsvirksomheder, undtages fra forbudet  

 i stk. 2 og §§ 61 - 62 under nærmere angivne betingelser og begrænsninger.  

 Det er en forudsætning, at arbejdet ikke indebærer fare for den unges  

 sikkerhed og sundhed.
 Stk. 5. For unge, der hører til arbejdsgiverens familie og  

 husstand, herunder i landbrugsvirksomheder under hensyn til de unges særlige  

 kendskab til landbrugsforhold, kan arbejdsministeren fastsætte fravigelser  

 fra aldersgrænser, fastsat i medfør af stk. 3, under nærmere angivne  

 betingelser og begrænsninger.
Stk. 6. Arbejdsministeren kan tillige fastsætte regler om, 1) at unge, der er fyldt 13 år, kan have lettere arbejde inden for nærmere  

 afgrænsede former for arbejde og under nærmere fastsatte betingelser og  

 vilkår, 2) at forbudet i stk. 2 og § 61 kan fraviges for unge, der er fyldt 14 år,  

 og som arbejder som led i en uddannelse, og 3) at forbudet i stk. 2 og §§ 61-62 kan fraviges for så vidt angår unges  

 optræden i forestillinger m.v. af kulturel eller kunstnerisk art.,  

 sportsarrangementer eller ved optagelse af film eller lignende, under nærmere  

 fastsatte betingelser og vilkår, idet der skal dog for så vidt angår unge,  

 som er under 13 år skal indhentes tilladelse i hvert enkelt tilfælde.
Stk. 7. Arbejdsgiveren skal ved beskæftigelse af unge, der er  

 under 15 år, eller som er omfattet af undervisningspligten, gøre de unges  

 forældre eller værge bekendt med beskæftigelsen, herunder arbejdstidens  

 længde samt med de ulykkes- og sygdomsfarer, der eventuelt er forbundet med  

 arbejdet, og de foranstaltninger, der er truffet vedrørende sikkerhed og  

 sundhed.« § 59. Unge mennesker under 15 år må ikke anvendes til  

 erhvervsmæssigt arbejde bortset fra let hjælpearbejde i 2 timer daglig.
For  

 unge af arbejdsgiverens familie, som hører til hans husstand, gælder forbudet  

 kun arbejde med tekniske anlæg, maskiner, hjælpemidler, stoffer eller  

 materialer, der kan frembyde fare for dem.
 Stk. 2. For landbrug kan arbejdsministeren fastsætte regler om en  

 lavere aldersgrænse end 15 år for beskæftigelse af unge af arbejdsgiverens  

 familie, som hører til hans husstand, ved arbejde med tekniske anlæg,  

 maskiner, hjælpemidler, stoffer eller materialer, der kan frembyde fare for  

 dem.
Stk 3. Arbejdsministeren fastsætter regler om højere aldersgrænse  

 end 15 år for beskæftigelse ved arbejde, som efter sin beskaffenhed eller de  

 omstændigheder, hvorunder det udføres, kan være farligt for de unges  

 sikkerhed, sundhed eller udvikling.
Disse regler kan også omfatte de under  

 stk. 1, 2. pkt., og stk. 2 omhandlede unge.
Stk. 4. Arbejdsministeren kan i øvrigt fastsætte regler om, at  

 unge under 15 år 1) kan have lettere erhvervsmæssigt arbejde, 2) kan optræde i offentlige forestillinger eller ved optagelse af film  

 eller lignende.
 Stk. 5. Der skal ved udformningen af regler i henhold til stk. 4  

 tages hensyn til de unges alder, udvikling og helbredstilstand samt til  

 skole- eller anden uddannelse.
 3. § 61 affattes således:
 » § 61. Arbejdstiden for den unge under 18 år må ikke  

 overstige den sædvanlige arbejdstid for voksne, der er beskæftiget i samme  

 fag, og arbejdstiden må endvidere ikke overstige 8 timer om dagen og 40 timer  

 om ugen.
Stk. 2. Den daglige arbejdstid for unge, som er under 15 år, eller  

 som er omfattet af undervisningspligten, må ikke overstige 2 timer på  

 skoledage og 7 timer på andre dage end skoledage.
Dog må unge, som er fyldt  

 15 år, men stadig omfattet af undervisningspligten, arbejde 8 timer på andre  

 dage end skoledage.
Den samlede ugentlige arbejdstid må ikke overstige 12  

 timer i uger med skoledage og 35 timer i andre uger end skoleuger.
Dog må  

 unge, der er fyldt 15 år, men stadig omfattet af undervisningspligten,  

 arbejde 40 timer i andre uger end skoleuger.
For unge, som er under 15 år,  

 men ikke længere omfattet af undervisningspligten, må arbejdstiden ikke  

 overstige 7 timer om dagen og 35 timer om ugen.
Stk. 3. Hvis den daglige arbejdstid overstiger 4 1/2 time, skal  

 unge under 18 år have en pause på mindst 30 minutter.
Pausen skal være  

 passende beliggende og om muligt sammenhængende.
 Stk 4. Unge under 18 år må ikke arbejde i tidsrummet mellem kl. 20  

 og kl. 6.
Stk. 5. Arbejdsministeren kan fastsætte særlige regler om 1) arbejdstidens tilrettelæggelse og beregning i tilfælde, hvor unge  

 arbejder som led i en uddannelse eller arbejder for flere arbejdsgivere, 2) i hvilket omfang stk. 1 kan fraviges for unge, som er fyldt 15 år, og  

 som ikke længere er omfattet af undervisningspligten, 3) at unge, som er omfattet af undervisningspligten, skal have en helt  

 arbejdsfri periode i løbet af skoleferien, og 4) at bestemmelsen i stk. 4 kan fraviges for fag eller faglige områder,  

 hvor forholdene gør det nødvendigt eller ønskeligt, for unge der er fyldt 15  

 år, og som ikke længere er omfattet af undervisningspligten, dog således at  

 unge under ingen omstændigheder må arbejde i tidsrummet mellem kl. 24 og kl.  

 4.
 § 60. Arbejdstiden for unge under 18 år må normalt ikke overstige  

 den sædvanlige arbejdstid for voksne, der er beskæftiget i samme fag, jf. §  

 62, nr. 1.
 Stk. 2. De unge må ikke beskæftiges mere end i alt 10 timer pr.  

 dag . Arbejdstiden skal ligge samlet, kun afbrudt af passende spise- og  

 hvilepauser.
 4. § 62 affattes således:
» § 62. Unge under 18 år skal have en sammenhængende  

 hvileperiode på mindst 12 timer i døgnet.
Dog skal unge, som er under 15 år,  

 eller som er omfattet af undervisningspligten, have en sammenhængende  

 hvileperiode på mindst 14 timer i døgnet.
Stk. 2. Inden for hver periode på 7 døgn skal unge under 18 år  

 have to fridøgn, om muligt i sammenhæng.
Et af disse fridøgn skal så vidt  

 muligt falde på søndage.
Stk. 3. For fag og faglige områder eller for særlige  

 arbejdsformer, hvor forholdene gør det nødvendigt eller ønskeligt, kan  

 arbejdsministeren fastsætte særlige regler om 1) varigheden af hvileperioden for unge, som er fyldt 15 år, og som ikke  

 længere er omfattet af undervisningspligten, når der gives den unge en  

 kompenserende hvileperiode, 2) udsættelse af fridøgn for unge, som er fyldt 15 år, og som ikke længere  

 er omfattet af undervisningspligten, når der gives den unge kompenserende  

 fridøgn, 3) afbrydelse af hvileperiode, og 4) begrænsning af fridøgn, idet der dog altid skal gives den unge mindst  

 36 timers frihed i sammenhæng inden for hver periode af 7 døgn.
§ 61. Unge under 18 år skal have en samlet hvileperiode på mindst  

 12 timer i døgnet.
Hvileperioden skal almindelighed omfatte tidsrummet mellem  

 kl. 20 og kl. 6.
 Stk. 2. Arbejdsministeren kan give særlige regler om  

 hvileperiodens varighed og beliggenhed for fag eller faglige områder, hvor  

 forholdende gør det nødvendigt eller ønskeligt.
 5. Som ny i § 62a indsættes:
» § 62 a.
Arbejdsministeren kan i øvrigt fastsætte regler om,  

 at § 61, stk. 1, 3, og 4, kan fraviges i de i § 53, stk. 4 nævnte tilfælde  

 for unge, som er fyldt 15 år, og som ikke er omfattet af  

 undervisningspligten.« § 62. Arbejdsministeren kan fastsætte regler om 1) i hvilket omfang unge under 18 år må beskæftiges ud over fagets  

 sædvanlige arbejdstid, 2) begrænsninger i adgangen til at beskæftige unge under 18 år i de i §  

 53, stk. 3, og § 54, stk. 1, nævnte tilfælde.
Bilag Rådets direktiv 94/33/EØF af 22. juni 1994 om beskyttelse af unge på arbejdspladsen RÅDET FOR DEN EUROPÆISKE UNION HAR - under henvisning til traktaten om oprettelse af Det Europæiske Fællesskab,  

 særlig artikel 118 A, under henvisning til forslag fra Kommissionen(1) under henvisning til udtalelse fra Det Økonomiske og Sociale Udvalg,(2) i henhold til fremgangsmåde i traktatens artikel 189 C(3), og ud fra  

 følgende betragtninger:
I henhold til traktatens artikel 118 A skal Rådet ved udstedelse af  

 direktiver vedtage minimumsforskrifter med henblik på at forbedre navnlig  

 arbejdsmiljøet for at sikre et bedre beskyttelsesniveau for arbejdstagernes  

 sikkerhed og sundhed; i henhold til nævnte artikel skal det i disse direktiver undgås, at der  

 pålægges administrative, finansielle og retlige byrder af en sådan art, at de  

 hæmmer oprettelse og udvikling af små og mellemstore virksomheder; i fællesskabspagten om arbejdstagernes grundlæggende arbejdsmarkedsmæssige  

 og sociale rettigheder, der blev vedtaget af stats- og regeringscheferne for  

 elleve medlemsstater på Det Europæiske Råds samling den 9. december 1989 i  

 Strasbourg, hedder det bl.a.:
---------------------------------- (1) EFT nr.
C 84 af 4.4.1992, s. 7.
(2) EFT nr.
C 313 af 30.11.1992, s. 70.
(3) Europa-Parlamentets udtalelse af 17. december 1992 (EFT nr.
C 21 af  

 25.1.1993, s. 167). Rådets fælles holdning af 23. november 1993 (endnu ikke  

 offentliggjort i Tidende). Europa-Parlamentets afgørelse af 9. marts 1994  

 (EFT nr.
C 91 af 28.3.1994, s. 89).
»20. Med forbehold af gunstigere regler for unge, bl.a. sådanne, der  

 gennem uddannelse sikrer de pågældende adgang til arbejdsmarkedet, og med  

 forbehold af undtagelser for visse former for lettere arbejde, må  

 minimumsalderen for adgangen til at udføre erhvervsarbejde ikke være lavere  

 end den alder, hvor skolepligten ophører, og under ingen omstændigheder  

 lavere end 15 år; 22. Der skal træffes de nødvendige foranstaltninger med henblik på at  

 udforme de for unge arbejdstagere gældende arbejdsretlige regler således, at  

 de stemmer overens med de unges behov for personlig udvikling,  

 erhvervsuddannelse og adgang til beskæftigelse.
Især skal arbejdstiden for arbejdstagere under 18 år begrænses - idet  

 denne begrænsning ikke må kunne omgås gennem overarbejde - og natarbejde  

 forbydes, bortset fra visse former for beskæftigelse, der fastsættes i de  

 nationale retsforskrifter.« der bør tages hensyn til Den Internationale Arbejdsorganisations  

 principper om beskyttelse af unge under arbejdet, herunder om mindstealderen  

 for adgang til beskæftigelse; Europa-Parlamentet(4) opregner i sin beslutning om børnearbejde aspekterne  

 i forbindelse med unges arbejde, og understreger bl.a. virkningerne på deres  

 sundhed, sikkerhed og fysiske og intellektuelle udvikling, samtidig med at  

 der peges på nødvendigheden af, at der vedtages et direktiv om harmonisering  

 af de forskellige medlemsstaters lovgivning på dette område; ifølge artikel 15 i Rådets direktiv 89/391/EØF af 12. juni 1989 om  

 iværksættelse af foranstaltninger til forbedring af arbejdstagernes sikkerhed  

 og sundhed under arbejdet, skal(5) særligt følsomme risikogrupper beskyttes  

 mod farer, som for dem er særligt alvorlige; ------------------------------ (4) EFT nr.
C 190 af 20.7.1987, s. 44.
(5) EFT nr.
L 183 af 29.6.1989, s. 1.
børn og unge skal betragtes som særlige risikogrupper, og der skal træffes  

 foranstaltninger med hensyn til deres sikkerhed og sundhed; børns sårbarhed kræver, at medlemsstaterne indfører forbud mod at de  

 arbejder, og sørger for, at mindstealderen for adgang til beskæftigelse eller  

 arbejde ikke er lavere end den alder, hvor den obligatoriske  

 fuldtidsundervisning i henhold til national lovgivning ophører og under ingen  

 omstændigheder lavere end 15 år; undtagelser fra forbuddet mod børns arbejde,  

 må kun kunne tillades i særlige tilfælde og på de betingelser, der er fastsat  

 i dette direktiv; undtagelserne må under ingen omstændigheder gå ud over  

 børnenes skolegang eller deres udbytte af den modtagne undervisning; de særlige omstændigheder, der gør sig gældende ved overgangen fra barndom  

 til voksenliv nødvendiggør, at de 15-17-åriges arbejde nøje reguleres og  

 beskyttes; enhver arbejdsgiver bør sikre de unge arbejdsvilkår, som er tilpasset  

 deres alder; arbejdsgiverne bør iværksætte de nødvendige foranstaltninger, for at  

 beskytte de unges sikkerhed og sundhed på grundlag af en vurdering af de  

 risici, som arbejdet frembyder for dem; medlemsstaterne bør beskytte de unge mod de særlige risici, der skyldes  

 deres manglende erfaring, manglende bevidsthed om eksisterende eller  

 potentielle risici eller det forhold, at de endnu ikke er fuldt udviklede; medlemsstaterne bør således forbyde, at unge beskæftiges med det arbejde,  

 der er omhandlet i dette direktiv; indførelsen af minimumsforskrifter for tilrettelæggelse af arbejdstiden  

 vil forbedre de unges arbejdsvilkår; de unges maksimale arbejdstid skal nøje begrænses, og der skal indføres  

 forbud mod, at unge udfører natarbejde, bortset fra visse former for  

 beskæftigelse, der fastsættes i de nationale retsforskrifter; medlemsstaterne bør træffe passende foranstaltninger til sikring af, at  

 arbejdstiden for 15-17-årige, som går i skole, ikke skader deres evne til at  

 drage nytte af undervisningen; den tid, som de unge, der arbejder i en virksomhed som led i en ordning  

 med teoretisk og/eller praktisk vekseluddannelse eller med praktik, bruger på  

 undervisning, skal regnes med til arbejdstiden; for at sikre de unges sikkerhed og sundhed bør de have  

 minimumshvileperioder - dagligt, ugentligt og årligt - og passende pauser; hvad angår den ugentlige hviletid bør der tages behørigt hensyn til de  

 forskellige kulturelle, etniske, religiøse og andre faktorer i  

 medlemsstaterne; hver enkelt medlemsstat træffer endelig afgørelse om,  

 hvorvidt og i hvilket omfang søndagen skal medregnes i den ugentlige  

 hviletid; relevant arbejdserfaring kan bidrage til at opfylde et mål om at forberede  

 de unge til arbejds- og voksenlivet, hvis der drages omsorg for, at det ikke  

 er til skade for deres sikkerhed, sundhed og udvikling; selv om de muligheder for fravigelser og begrænsninger, der fastsættes i  

 nærværende direktiv, synes nødvendige i forbindelse med visse aktiviteter og  

 særlige situationer, bør de ikke anvendes på en sådan måde, at de strider mod  

 principperne i det system, der er indført til beskyttelse af unge; dette direktiv udgør en konkret del af gennemførelsen af den sociale  

 dimension inden for det indre marked; den konkrete gennemførelse af det beskyttelsessystem, der er omhandlet i  

 dette direktiv, kræver, at medlemsstaterne anvender en række  

 foranstaltninger, der skal være effektive og rimelige; iværksættelsen af en række af dette direktivs bestemmelser, frembyder  

 særlige vanskeligheder for en medlemsstat for så vidt angår dens system for  

 beskyttelse af unge på arbejdspladsen; denne medlemsstat bør derfor gives en  

 passende periode, i hvilken den kan undlade at gennemføre de pågældende  

 bestemmelser UDSTEDT FØLGENDE DIREKTIV:
AFSNIT I Artikel 1 Formål 1. Medlemsstaterne træffer de nødvendige foranstaltninger for at forbyde  

 børns arbejde.
 De sørger på de i dette direktiv fastsatte betingelser for, at  

 mindstealderen for adgang til beskæftigelse eller arbejde ikke er lavere end  

 den alder, hvor den obligatoriske fuldtidsundervisning ophører, og under  

 ingen omstændigheder lavere end 15 år.
 2. Medlemsstaterne sørger for, at de 15-17-åriges arbejde reguleres nøje  

 og beskyttes på de betingelser, der er fastsat i dette direktiv.
 3. Medlemsstaterne sørger generelt for, at alle arbejdsgivere sikrer de  

 unge arbejdsbetingelser, som er tilpasset deres alder.
 Medlemsstaterne sørger for at beskytte de unge mod økonomisk udnyttelse og  

 mod ethvert arbejde, der kan skade deres sikkerhed, sundhed eller fysiske,  

 psykiske, moralske eller sociale udvikling eller gribe forstyrrende ind i  

 deres uddannelse.
Artikel 2 Anvendelsesområde 1. Dette direktiv gælder for enhver person under 18 år, hvis  

 arbejdskontrakt eller ansættelsesforhold er defineret i den gældende  

 lovgivning i en medlemsstat og/eller omfattet af en gældende lovgivning i en  

 medlemsstat.
 2. Medlemsstaterne kan ved lov eller administrative bestemmelser  

 fastsætte, at dette direktiv ikke finder anvendelse på lejlighedsvist eller  

 kortvarigt arbejde inden for de grænser og på de betingelser, de fastsætter  

 ved lov eller administrative bestemmelser, for så vidt angår:
a) arbejde der udføres i en privat husholdning, eller b) arbejde, der hverken anses for skadeligt eller farligt for unge, i  

 familievirksomheden.
Artikel 3 Definitioner I dette direktiv forstås ved a) ung: enhver person under 18 år som nævnt i artikel 2, stk. 1 b) barn: enhver ung under 15 år eller enhver ung, som stadig følger en  

 obligatorisk fuldtidsundervisning, der er påbudt ved national lov c) 15-17-årig: enhver ung, der er fyldt 15 år, men endnu ikke 18 år, og  

 som ikke længere følger en obligatorisk fuldtidsundervisning, der er påbudt  

 ved national lov d) lettere arbejde: ethvert arbejde, der på grund af de involverede  

 opgavers art eller de særlige forhold, under hvilke de skal udføres:
i) ikke vil kunne skade børns sikkerhed, sundhed eller udvikling, og ii) ikke er af en sådan art, at det kan gå ud over deres skolegang, deres  

 deltagelse i erhvervsorienterings- eller erhvervsuddannelsesprogrammer, der  

 er godkendt af den kompetente myndighed, eller deres mulighed for at få  

 udbytte af den modtagne undervisning e) arbejdstid: ethvert tidsrum, i hvilket den unge er på arbejde og står  

 til rådighed for arbejdsgiveren under udførelsen af sin beskæftigelse eller  

 sine opgaver i overensstemmelse med national lovgivning og/eller praksis f) hviletid: ethvert tidsrum, der ikke er arbejdstid.
Artikel 4 Forbud mod børnearbejde 1. Medlemsstaterne træffer de nødvendige foranstaltninger for at forbyde,  

 at børn udfører arbejde.
 2. Under hensyn til målsætningerne i artikel 1 kan medlemsstaterne ved lov  

 eller administrative bestemmelser fastsætte, at forbud mod børns arbejde ikke  

 finder anvendelse på:
a) børn, der udøver de aktiviteter, der er nævnt i artikel 5 b) børn, der er fyldt 14 år, og som arbejder i en virksomhed som led i en  

 ordning med vekseluddannelse eller praktik, hvis dette arbejde udføres i  

 overensstemmelse med de betingelser, den kompetente myndighed har fastsat c) børn, der er fyldt 14 år, og som udfører andet lettere arbejde end det,  

 der er omhandlet i artikel 5; andet lettere arbejde end det, der er omhandlet  

 i artikel 5, kan dog udføres af børn på 13 år i et begrænset antal timer om  

 ugen og i bestemte arbejdskategorier, som bestemt i national lovgivning.
 3. Medlemsstater, der benytter muligheden i stk. 2, litra c), fastsætter  

 arbejdsbetingelserne for det pågældende lettere arbejde under iagttagelse af  

 bestemmelser i dette direktiv.
Artikel 5 Kulturelle og lignende aktiviteter 1. Børn må kun antages til at optræde i aktiviteter af kulturel eller  

 kunstneriske art, sportsarrangementer eller reklameforanstaltninger, hvis der  

 forud indhentes en tilladelse hertil, som udstedes af den kompetente  

 myndighed i de enkelte tilfælde.
 2. Medlemsstaterne fastsætter ved lov eller administrative bestemmelser  

 betingelserne for børns arbejde i de i stk. 1 nævnte tilfælde og  

 betingelserne for denne forhåndstilladelse, for så vidt aktiviteterne:
i) ikke vil kunne skade børnenes sikkerhed, sundhed eller udvikling, og ii) ikke er af en sådan art, at det kan gå ud over deres skolegang, deres  

 deltagelse i erhvervsorienterings- eller erhvervsuddannelsesprogrammer, der  

 er godkendt af den kompetente myndighed, eller deres mulighed for at få  

 udbytte af den modtagne undervisning.
 3. Som undtagelse fra fremgangsmåden i stk. 1, kan medlemsstaterne ved lov  

 eller administrative bestemmelser og på betingelser, de fastsætter, give  

 tilladelse til, at børn, der er fyldt 13 år, kan beskæftiges med at optræde i  

 aktiviteter af kulturel eller kunstnerisk art, sportsarrangementer eller  

 reklameforanstaltninger.
 4. Medlemsstater med en særlig godkendelsesordning for modelbureauer, for  

 så vidt angår børns aktiviteter, kan bevare denne ordning.
AFSNIT II Artikel 6 Arbejdsgiverens almindelige forpligtelser 1. Med forbehold af artikel 4, stk. 1, træffer arbejdsgiveren de  

 nødvendige foranstaltninger til beskyttelse af de unges sikkerhed og sundhed  

 og tager navnlig hensyn til de særlige risici, der er nævnt i artikel 7, stk.  

 1.
 2. Arbejdsgiveren iværksætter foranstaltningerne i stk. 1 på grundlag af  

 en vurdering af de risici, som arbejdet frembyder for de unge.
 Vurderingen skal foretages, inden de unge tiltræder arbejdet, og hver gang  

 der sker en væsentlig ændring af arbejdsvilkårene; den skal især vedrøre:
a) arbejdsstedets og arbejdspladsens udstyr og indretning b) arten, graden og varigheden af udsættelsen for fysiske, biologiske og  

 kemiske agenser c) indretningen, valget og anvendelsen af arbejdsudstyr, herunder især  

 agenser, maskiner, apparater og anlæg, samt håndteringen heraf d) tilrettelæggelsen af arbejdsprocesserne og arbejdsgangen og samspillet  

 mellem disse (organiseringen af arbejdet) e) de unges niveau med hensyn til oplæring og instruktion.
 Hvis denne vurdering viser, at der er risiko for de unges sikkerhed,  

 fysiske eller psykiske sundhed eller udvikling, sikres det, at der med  

 regelmæssige mellemrum foretages en gratis, relevant undersøgelse og kontrol  

 af de unges helbred, jf. dog direktiv 89/391/EØF.
 Den gratis helbredsundersøgelse og -kontrol kan gennemføres inden for  

 rammerne af et nationalt sundhedssystem.
 3. Arbejdsgiveren skal gøre de unge bekendt med eventuelle risici, samt  

 med alle de foranstaltninger, der er truffet med hensyn til deres sikkerhed  

 og sundhed.
 Endvidere skal arbejdsgiveren gøre børnenes forældre eller værger bekendt  

 med eventuelle risici samt med alle de foranstaltninger, der er truffet med  

 hensyn til børnenes sikkerhed og sundhed.
 4. Arbejdsgiveren skal inddrage de beskyttelses- og  

 forebyggelsestjenester, der er omhandlet i artikel 7 i direktiv 89/391/EØF, i  

 planlægningen, gennemførelsen og kontrollen af de sikkerheds- og  

 sundhedsforhold, der gælder i forbindelse med unges arbejde.
Artikel 7 Unges sårbarhed - Arbejdsforbud 1. Medlemsstaterne sørger for, at unge beskyttes mod de særlige risici for  

 deres sikkerhed, sundhed og udvikling, der skyldes de unges manglende  

 erfaring, manglende bevidsthed om eksisterende eller potentielle risici eller  

 det forhold, at de endnu ikke er fuldt udviklede.
 2. Med forbehold af artikel 4, stk. 1, forbyder medlemsstaterne, at unge  

 beskæftiges med:
a) arbejde, der objektivt set overstiger deres fysiske eller psykiske  

 ydeevne b) arbejde, der medfører skadelig udsættelse for giftige stoffer,  

 kræftfremkaldende stoffer, stoffer, som forårsager arvelige genetiske skader,  

 stoffer, som forårsager fosterskader, eller stoffer, som på anden måde kan  

 forårsage kroniske skader for mennesker c) arbejde, der medfører udsættelse for skadelig stråling d) arbejde, der indebærer en ulykkesrisiko, som unge må antages ikke at  

 kunne erkende eller afværge på grund af manglende sans for  

 sikkerhedsaspekterne eller manglende erfaring eller uddannelse, eller e) arbejde, der på grund af ekstrem kulde eller varme, eller på grund af  

 støj eller rystelser bringer deres sundhed i fare.
 Arbejde, der vil kunne indebære særlige risici for unge som anført i stk.  

 1, er blandt andet:
- arbejde, der indebærer skadelig udsættelse for de fysiske, biologiske og  

 kemiske agenser, der er omhandlet i punkt I i bilaget, og - de processer og det arbejde, der er nævnt i punkt II i bilaget.
 3. For de 15-17-årige kan medlemsstaterne ved lov eller administrative  

 bestemmelser tillade undtagelser fra stk. 2, når de er nødvendige for de  

 15-17-åriges erhvervsuddannelse, og på betingelse af, at deres sikkerhed og  

 sundhed beskyttes, fordi arbejdet udføres under tilsyn af en kompetent person  

 som omhandlet i artikel 7 i direktiv 89/391/EØF, og med forbehold af, at den  

 beskyttelse, nævnte direktiv giver er sikret.
AFSNIT III Artikel 8 Arbejdstid 1. Medlemsstater, der benytter muligheden i artikel 4, stk. 2, litra b)  

 eller c), træffer de nødvendige foranstaltninger for at begrænse børns  

 arbejdstid til:
a) otte timer om dagen og 40 timer om ugen for børn, der arbejder i en  

 virksomhed som led i en ordning med vekseluddannelse eller praktik b) to timer pr. undervisningsdag og tolv timer om ugen for så vidt angår  

 arbejde, der udføres i undervisningsperioden, men uden for  

 undervisningstiden, hvis dette ikke er forbudt i henhold til national  

 lovgivning eller i strid med nationalt praksis; den daglige arbejdstid må dog under ingen omstændigheder overstige syv  

 timer; denne grænse kan hæves til otte timer for børn, der er fyldt 15 år c) syv timer om dagen og 35 timer om ugen for så vidt angår arbejde, der  

 udføres i en skolefri periode på mindst en uge; disse grænser kan hæves til  

 otte timer om dagen og 40 timer om ugen for børn, der er fyldt 15 år d) syv timer om dagen og 35 timer om ugen for så vidt angår lettere  

 arbejde, der udføres af børn, der ikke længere følger en obligatorisk  

 fuldtidsundervisning, der er påbudt ved national lov.
 2. Medlemsstaterne træffer de nødvendige foranstaltninger for at begrænse  

 15-17-åriges arbejdstid til otte timer om dagen og 40 timer om ugen.
 3. Den tid, som unge, der arbejder i en virksomhed som led i en ordning  

 med teoretisk og/eller praktisk vekseluddannelse eller praktik, bruger på  

 undervisning, regnes med til arbejdstiden.
 4. Hvis en ung er ansat af flere arbejdsgivere, lægges alle de præsterede  

 arbejdsdage og arbejdstimer sammen.
 5. Medlemsstaterne kan ved lov eller administrative bestemmelser tillade  

 undtagelser fra stk. 1, litra a), og stk. 2 i særlige tilfælde, eller hvis  

 dette af objektive grunde er berettiget.
 Medlemsstaterne fastsætter ved lov eller administrative bestemmelser  

 betingelserne, begrænsningerne og reglerne for iværksættelsen af sådanne  

 undtagelser.
Artikel 9 Natarbejde 1. a) Medlemsstater, der benytter muligheden i artikel 4, stk. 2, litra b)  

 eller c), træffer de nødvendige foranstaltninger for at forbyde børns arbejde  

 mellem kl. 20. og kl. 6.
 b) Medlemsstaterne træffer de nødvendige foranstaltninger for at forbyde  

 15-17- åriges arbejde mellem kl. 22 og kl. 6 eller mellem kl. 23 og kl. 7.
2. a) Medlemsstaterne kan ved lov eller administrative bestemmelser for  

 særlige aktivitetssektorer tillade, at 15-17-årige arbejder i den i stk. 1,  

 litra b), nævnte periode, i hvilken natarbejde er forbudt.
I så tilfælde  

 træffer medlemsstaterne passende foranstaltninger med henblik på, at den  

 15-17-årige er under opsyn af en voksen i tilfælde, hvor et sådant opsyn er  

 nødvendigt for at beskytte den 15-17-årige.
 b) Hvis litra a) anvendes, er arbejde mellem kl. 24 og kl. 4 dog forbudt.
 Medlemsstaterne kan dog i nedenstående tilfælde ved lov eller  

 administrative bestemmelser tillade 15-17-åriges arbejde i den periode, i  

 hvilken natarbejde er forbudt, hvis dette af objektive grunde er berettiget,  

 og såfremt der gives dem en passende kompenserende hvileperiode, og formålene  

 i artikel 1 ikke anfægtes:
- arbejde, der udføres inden for søfart eller fiskeri - arbejde, der udføres i de væbnede styrker eller ved politiet - arbejde, der udføres på hospitaler eller lignende institutioner - deltagelse i aktiviteter af kulturel eller kunstnerisk art,  

 sportsarrangementer eller reklameforanstaltninger.
 3. 15-17-årige skal, inden de begynder at udføre natarbejde og derefter  

 med jævne mellemrum, have tilbudt en gratis helbredsundersøgelse og  

 bedømmelse af deres arbejdsevne, medmindre de kun undtagelsesvis arbejder i  

 den periode, i hvilken natarbejde er forbudt.
Artikel 10 Hviletid 1. a) De medlemsstater, der benytter muligheden i artikel 4, stk. 2, litra  

 b) eller c), træffer de nødvendige foranstaltninger for at sikre, at børn for  

 hver periode på 24 timer har en sammenhængende hvileperiode på mindst 14  

 timer.
 b) Medlemsstaterne træffer de nødvendige foranstaltninger for at sikre, at  

 15-17- årige for hver periode på 24 timer har en sammenhængende hvileperiode  

 på mindst tolv timer.
2. Medlemsstaterne træffer de nødvendige foranstaltninger med henblik på  

 for hver syvdagesperiode at sikre, at - børn, over for hvilke de benytter muligheden i artikel 4, stk.2, litra  

 b) eller c), og - 15-17-årige har en hvileperiode på mindst to dage, om muligt i  

 sammenhæng.
 Hvis det af tekniske eller organisatoriske grunde er berettiget, kan den  

 mindste hvileperiode nedsættes, men den må under ingen omstændigheder være på  

 under 36 timer i sammenhæng.
 Den mindste hvileperiode i første og andet afsnit omfatter i princippet  

 søndagen.
 3. Medlemsstaterne kan ved lov eller administrative bestemmelser tillade,  

 at den i stk. 1 og 2 omhandlede mindste hvileperiode afbrydes i forbindelse  

 med aktiviteter, der er kendetegnet ved flere kortere arbejdsperioder eller  

 af kort varighed i løbet af dagen.
 4. For de 15-17-årige kan medlemsstaterne ved lov eller administrative  

 bestemmelser tillade undtagelser fra stk. 1, litra b), og stk. 2. i  

 nedenstående tilfælde, hvis dette af objektive grunde er berettiget, såfremt  

 der gives de 15-17-årige en passende kompenserende hvileperiode, og formålene  

 i artikel 1 ikke anfægtes:
a) arbejde, der udføres inden for søfart eller fiskeri b) arbejde, der udføres i de væbnede styrker eller ved politiet c) arbejde, der udføres på hospitaler eller lignende institutioner d) arbejde, der udføres inden for landbruget e) arbejde, der udføres i turistsektoren eller i hotel- og  

 restaurationssektoren f) aktiviteter, der er kendetegnet ved flere kortere arbejdsperioder i  

 løbet af dagen.
Artikel 11 Årlig hvileperiode Medlemsstater, der benytter muligheden i artikel 4, stk. 2, litra b) eller  

 c), sørger for, at børn, som følger en obligatorisk fuldtidsundervisning, der  

 er påbudt ved national lov, så vidt muligt har en helt arbejdsfri periode i  

 løbet af skoleferien.
Artikel 12 Pauser Medlemsstaterne træffer de nødvendig foranstaltninger for at sikre, at  

 unge har en pause på mindst 30 minutter, om muligt sammenhængende, hvis den  

 daglige arbejdstid overstiger 4 1/2 time.
Artikel 13 15-17-åriges arbejde i tilfælde af force majeure Medlemsstaterne kan ved lov eller administrative bestemmelser tillade  

 undtagelser fra artikel 8, stk. 2, artikel 9, stk. 1, litra b), artikel 10,  

 stk 1, litra b), og for så vidt angår 15-17-årige, artikel 12, hvis der er  

 tale om arbejde under de forhold, der er omhandlet i artikel 5, stk. 4, i  

 direktiv 89/391/EØF, såfremt dette arbejde er midlertidigt, skal udføres  

 omgående, der ikke er voksne arbejdstagere til rådighed, og der gives de  

 pågældende 15-17-årige tilsvarende kompenserende hvileperioder inden for tre  

 uger.
AFSNIT IV Artikel 14 Foranstaltninger Medlemsstaterne fastsætter, hvilke foranstaltninger der skal finde  

 anvendelse i tilfælde af overtrædelse af de bestemmelser, der vedtages for at  

 iværksætte dette direktiv; foranstaltningerne skal være effektive og stå i et  

 rimeligt forhold til overtrædelsen.
Artikel 15 Tilpasning af bilaget Den tekniske tilpasning af bilaget som følge af den tekniske udvikling,  

 udviklingen inden for internationale bestemmelser og specifikationer samt  

 indvundne erfaringer på det område, som direktivet dækker, foretages efter  

 fremgangsmåden i artikel 17 i direktiv 89/391/EØF.
Artikel 16 Opretholdelse af beskyttelsesniveauet Uanset medlemsstaternes ret til at tilpasse de forskellige bestemmelser på  

 området for beskyttelse af unge efter udviklingen, for så vidt dette  

 direktivs minimumskrav overholdes, udgør gennemførelsen af direktivet ikke en  

 gyldig begrundelse for at sænke det generelle niveau for beskyttelse af unge.
Artikel 17 Afsluttende bestemmelser 1. a) Medlemsstaterne sætter de nødvendige love og administrative  

 bestemmelser i kraft for at efterkomme dette direktiv senest den 22. juni  

 1996, eller sikre, senest på denne dato, at arbejdsmarkedets parter indfører  

 de nødvendige bestemmelser ved overenskomster, idet medlemsstaterne skal  

 træffe alle nødvendige foranstaltninger for til enhver tid, at kunne  

 garantere de resultater, som dette direktiv foreskriver.
 b) Det Forenede Kongerige kan dog i en periode på fire år fra den i litra  

 a) fastsatte dato undlade at gennemføre artikel 8, stk. 1, litra b), første  

 afsnit, for så vidt angår den ugentlige maksimale arbejdstid, samt artikel 8,  

 stk. 2, og artikel 9, stk. 1, litra b), og stk. 2.
 Kommissionen forelægger en rapport om virkningerne af denne bestemmelse.
 Rådet, der træffer afgørelse på de i traktaten fastsatte betingelser,  

 beslutter, om ovennævnte periode skal forlænges.
 c) Medlemsstaterne underretter straks Kommissionen herom.
2. Når medlemsstaterne vedtager de i stk. 1 omhandlede love og  

 administrative bestemmelser, skal de indeholde en henvisning til dette  

 direktiv, eller de skal ved offentliggørelsen ledsages af en sådan  

 henvisning.
De nærmere regler for denne henvisning fastsættes af  

 medlemsstaterne.
 3. Medlemsstaterne meddeler Kommissionen teksten til de vigtigste  

 nationale retsforskrifter, som de allerede har udstedt, eller som de udsteder  

 på det område, der er omfattet af dette direktiv.
 4. Medlemsstaterne forelægger hvert femte år Kommissionen en rapport om  

 den praktiske gennemførelse af bestemmelserne i dette direktiv, med angivelse  

 af arbejdsmarkedsparternes synspunkter.
 Kommissionen underretter Europa-Parlamentet, Rådet og Det Økonomiske og  

 Sociale Udvalg herom.
 5. Kommissionen forelægger med regelmæssige mellemrum Europa-Parlamentet,  

 Rådet og Det Økonomiske og Sociale Udvalg en rapport om anvendelsen af dette  

 direktiv, under hensyntagen til stk. 1, 2, 3 og 4.
Artikel 18 Dette direktiv er rettet til medlemsstaterne.
Udfærdiget i Luxembourg, den 22. juni 1994.
På rådets vegne E.
Yiannopoulos Formand BILAG Ikke-udtømmende liste over agenser, processer og arbejde (Artikel 7, stk. 2, andet afsnit) I.
Agenser 1. Fysiske agenser:
a) ioniserende stråling b) arbejde under højt lufttryk, f.eks. i trykkamre, dykkerarbejde.
 2. Biologiske agenser:
 a) biologiske agenser i gruppe 3 og 4, som omhandlet i litra d) i artikel  

 2 i Rådets direktiv 90/679/EØF af 26. november 1990 om beskyttelse af  

 arbejdstagerne mod farerne ved at være udsat for biologiske agenser under  

 arbejdet (syvende særdirektiv i henhold til artikel 16, stk. 1, i direktiv  

 89/391/EØF)(1).
 3. Kemiske agenser:
a) stoffer og præparater, der i henhold til Rådets direktiv 67/548/EØF af  

 27. juni 1967 om tilnærmelse af lovgivning om klassificereing, emballering og  

 etikettering af farlige stoffer(2) og Rådets direktiv 88/379/EØF af 7. juni  

 1988 om indbyrdes tilnærmelse af medlemsstaternes love og administrative  

 bestemmelser om klassificering, emballering og etikettering af farlige  

 præparater(3) er klassificeret som giftige (T), meget giftige (Tx), ætsende  

 (C) eller eksplosive (E) b) stoffer og præparater, der i henhold til direktiv 67/548/EØF og  

 direktiv 88/379/EØF er klassificeret som sundhedsskadelige (Xn), og som er  

 tildelt en eller flere af følgende risikoangivelser:
- fare for varig skade på helbred (R39) - mulighed for varig skade på helbred (R40) - kan give allergi ved indånding (R42) - kan give allergi ved kontakt med huden (R43) - kan fremkalde kræaft (R45) - kan forårsage arvelige genetiske skader (R46) - alvorlig sundhedsfare ved længere tids påvirkning (R48) - kan svække fertiliteten (R60) - kan medføre fosterskader (R61) -------------------------------- (1) EFT nr. l 374 af 31. 12. 1990, s. 1.
(2) EFT nr. 196 af 16. 8. 1967, s. 1. Direktivet er senest ændret ved  

 direktiv 93/679/EØF (EFT nr.
L 268 af 29. 10. 1993, s. 91.
(3) EFT nr.
L 187 af 16. 7. 1988, s. 14. Direktivet er senest ændret ved  

 direktiv 93/18/EØF (EFT nr.
L 104 af 29. 4. 1993, s. 46).
(4) EFT nr.
L 196 af 26. 7. 1990, s. 1.
 c) stoffer og præparater, der i henhold til direktiv 67/548/EØF og  

 88/379/EØF er klassificeret som lokalirriterende (Xi), og som er forsynet med  

 en eller flere af følgende risikosætninger:
- yderst brandfarlig (R12) - kan give allergi ved indånding (R42) - kan give allergi ved kontakt med huden (R43) d) stoffer og præparater, der er omhandlet i artikel 2, litra c), i Rådets  

 direktiv 90/394/EØF af 28. juni 1990 om beskyttelse af arbejdstagerne mod  

 risici for under arbejdet at være udsat for kræftfremkaldende stoffer (sjette  

 særdirektiv i henhold til artikel 16, stk. 1, i direktiv 89/391/EØF(4) e) bly og blyforbindelser, for så vidt disse agenser kan optages i den  

 menneskelige organisme f) asbest.
II.
Processer og arbejde 1. Processer og arbejde, der er anført i bilag I til direktiv 90/394/EØF.
 2. Arbejde med fremstilling og håndtering af maskiner, fyrværkeriartikler  

 samt diverse objekter, som indeholder sprængstoffer.
 3. Arbejde med vilde eller giftige dyr.
 4. Arbejde med industriel slagtning af dyr.
 5. Arbejde, som indebærer håndtering af udstyr til produktion, opbevaring  

 eller anvendelse af komprimerede, flydende eller opløste gasser.
 6. Arbejde med tanke, bassiner, reservoirer, dunke eller flasker, der  

 indeholder de kemiske agenser, der er omhandlet i punkt I.3.
 7. Arbejde, som indebærer risiko for sammenstyrtning.
 8. Arbejde, som indebærer risiko for højspændingsstød.
 9. Arbejde, hvor tempoet bestemmes af en maskine, og som indebærer  

 akkordarbejde.
Efter 2. behandling den 26. april 1996 § 1 I lov om arbejdsmiljø, jf. lovbekendtgørelse nr. 184 af 22. marts 1995,  

 foretages følgende ændringer:
 1. I § 2, stk. 2, nr. 1 , indsættes efter  

 »husholdning,»: »jf. dog § 59,».
 2. I § 2, stk. 2, nr. 2, ændres »jf. dog § 59, stk.  

 1-3,» til: »jf. dog § 59,».
 3. Kapitel 10 affattes således:
»Kapitel 10 Unge under 18 år § 59. Reglerne i dette kapitel finder anvendelse på unges arbejde  

 for en arbejdsgiver, herunder også det arbejde, som er nævnt i § 2, stk. 2,  

 nr. 1 og 2.
 § 60. Ved beskæftigelse af unge under 18 år skal der ved arbejdets  

 planlægning, tilrettelæggelse og udførelse tages hensyn til den unges alder,  

 udvikling og helbredstilstand samt til indvirkningen på skolegang eller anden  

 uddannelse.
 Stk. 2. Unge, som er under 15 år, eller som er omfattet af  

 undervisningspligten, må ikke beskæftiges ved arbejde.
Stk. 3. Arbejdsministeren fastsætter nærmere regler om unges  

 beskæftigelse, herunder højere aldersgrænser end 15 år for beskæftigelse ved  

 visse former for arbejde, med henblik på at sikre, at arbejdet kan udføres  

 sikkerheds- og sundhedsmæssigt fuldt forsvarligt.
Der kan fastsættes særlige  

 regler for unge under uddannelse.
 Stk. 4. Arbejdsministeren kan fastsætte, at lejlighedsvist eller  

 kortvarigt arbejde, som enten udføres i arbejdsgiverens private husholdning  

 eller udelukkende udføres af de medlemmer af arbejdsgiverens familie, som  

 hører til husstanden, herunder i landbrugsvirksomheder, undtages fra forbudet  

 i stk. 2 og §§ 61 og 62 under nærmere angivne betingelser og begrænsninger.  

 Det er en forudsætning, at arbejdet ikke indebærer fare for den unges  

 sikkerhed og sundhed.
 Stk. 5. For unge, der hører til arbejdsgiverens familie og  

 husstand, herunder i landbrugsvirksomheder under hensyn til de unges særlige  

 kendskab til landbrugsforhold, kan arbejdsministeren fastsætte fravigelser  

 fra aldersgrænser fastsat i medfør af stk. 3 under nærmere angivne  

 betingelser og begrænsninger.
Stk. 6. Arbejdsministeren kan tillige fastsætte regler om, 1) at unge, der er fyldt 13 år, kan have lettere arbejde inden for nærmere  

 afgrænsede former for arbejde og under nærmere fastsatte betingelser og  

 vilkår, 2) at forbudet i stk. 2 og § 61 kan fraviges for unge, der er fyldt 14 år,  

 og som arbejder som led i en uddannelse, og 3) at forbudet i stk. 2 og §§ 61 og 62 kan fraviges, for så vidt angår  

 unges optræden i forestillinger m.v. af kulturel eller kunstnerisk art,  

 sportsarrangementer eller ved optagelse af film eller lignende, under nærmere  

 fastsatte betingelser og vilkår, idet der dog, for så vidt angår unge, som er  

 under 13 år, skal indhentes tilladelse i hvert enkelt tilfælde.
 Stk. 7. Arbejdsgiveren skal ved beskæftigelse af unge, der er  

 under 15 år, eller som er omfattet af undervisningspligten, gøre de unges  

 forældre eller værge bekendt med eventuelle risici samt med alle de  

 foranstaltninger, der er truffet vedrørende sikkerhed og sundhed.
 § 61. Arbejdstiden for unge under 18 år må ikke overstige den  

 sædvanlige arbejdstid for voksne, der er beskæftiget i samme fag, og  

 arbejdstiden må endvidere ikke overstige 8 timer om dagen og 40 timer om  

 ugen.
Stk. 2. Den daglige arbejdstid for unge, som er under 15 år, eller  

 som er omfattet af undervisningspligten, må ikke overstige 2 timer på  

 skoledage og 7 timer på andre dage end skoledage.
Dog må unge, som er fyldt  

 15 år, men stadig omfattet af undervisningspligten, arbejde 8 timer på andre  

 dage end skoledage.
Den samlede ugentlige arbejdstid må ikke overstige 12  

 timer i uger med skoledage og 35 timer i andre uger end skoleuger.
Dog må  

 unge, der er fyldt 15 år, men stadig omfattet af undervisningspligten,  

 arbejde 40 timer i andre uger end skoleuger.
For unge, som er under 15 år,  

 men som ikke længere er omfattet af undervisningspligten, må arbejdstiden  

 ikke overstige 7 timer om dagen og 35 timer om ugen.
Stk. 3. Hvis den daglige arbejdstid overstiger 41/2 time, skal  

 unge under 18 år have en pause på mindst 30 minutter.
Pausen skal være  

 passende beliggende og om muligt sammenhængende.
 Stk. 4. Unge under 18 år må ikke arbejde i tidsrummet mellem kl.  

 20 og kl. 6.
Stk. 5. Arbejdsministeren kan fastsætte særlige regler om 1) arbejdstidens tilrettelæggelse, herunder beregning i tilfælde, hvor  

 unge arbejder som led i en uddannelse eller arbejder for flere arbejdsgivere, 2) i hvilket omfang stk. 1 kan fraviges for unge, som er fyldt 15 år, og  

 som ikke længere er omfattet af undervisningspligten, 3) at unge, som er omfattet af undervisningspligten, skal have en helt  

 arbejdsfri periode i løbet af skoleferien, og 4) at bestemmelsen i stk. 4 kan fraviges for fag eller faglige områder,  

 hvor forholdene gør det nødvendigt eller ønskeligt, for unge, der er fyldt 15  

 år, og som ikke længere er omfattet af undervisningspligten, dog således at  

 unge under ingen omstændigheder må arbejde i tidsrummet mellem kl. 24 og kl.  

 4.
§ 62. Unge under 18 år skal have en sammenhængende hvileperiode på  

 mindst 12 timer i døgnet.
Dog skal unge, som er under 15 år, eller som er  

 omfattet af undervisningspligten, have en sammenhængende hvileperiode på  

 mindst 14 timer i døgnet.
Stk. 2. Inden for hver periode på 7 døgn skal unge under 18 år  

 have to sammenhængende fridøgn.
Hvis det ikke er muligt at lægge de to  

 fridøgn i sammenhæng, skal det ene fridøgn ligge i umiddelbar tilslutning til  

 en daglig hvileperiode.
Et af disse fridøgn skal så vidt muligt falde på en  

 søndag.
Stk. 3. For fag og faglige områder eller for særlige  

 arbejdsformer, hvor forholdene gør det nødvendigt eller ønskeligt, kan  

 arbejdsministeren fastsætte særlige regler om 1) varigheden af hvileperioden for unge, som er fyldt 15 år, og som ikke  

 længere er omfattet af undervisningspligten, når der gives den unge en  

 kompenserende hvileperiode, 2) udsættelse af fridøgn for unge, som er fyldt 15 år, og som ikke længere  

 er omfattet af undervisningspligten, når der gives den unge kompenserende  

 fridøgn, 3) afbrydelse af hvileperiode og 4) begrænsning af fridøgn, idet der dog altid skal gives den unge mindst  

 36 timers frihed i sammenhæng inden for hver periode af 7 døgn.
§ 62 a.
Arbejdsministeren kan i øvrigt fastsætte regler om, at §  

 61, stk. 1, 3 og 4, kan fraviges i de i § 53, stk. 4, nævnte tilfælde for  

 unge, som er fyldt 15 år, og som ikke længere er omfattet af  

 undervisningspligten.« § 2 Stk. 1. Loven træder i kraft den 22. juni 1996.
Stk. 2. Bestemmelsen i § 60, stk. 7, som affattet ved denne lovs §  

 1, nr. 3, har også virkning for arbejdsforhold, der er indgået før lovens  

 ikrafttræden.
Arbejdsgiveren skal for arbejdsaftaler, der er indgået før  

 lovens ikrafttræden, have givet forældrene eller værgen underretning som  

 nævnt i bestemmelsen inden den 22. juni 1996.
 (* 1) Loven indeholder bestemmelser, der gennemfører Rådets direktiv nr.  

 94/33/EF af 22. juni 1994 om beskyttelse af unge på arbejdspladsen, EFT L  

 216, s. 12.
