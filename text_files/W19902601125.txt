 Nævnet giver afslag på ansøgning om sendetilladelse med den  

 begrundelse, at foreningen ikke har en egentlig medlemskreds i kommunen, men  

 alene består af tre bestyrelsesmedlemmer, hvoraf 2 er bosiddende i kommunen.  

 Nævnet begrunder endvidere afslaget med, at foreningen ikke vil tilføre  

 radiobilledet i kommunen noget væsentligt nyt.
 Udvalget fandt, at den af nævnet omtalte tvivl om omfanget af  

 ansøgerens egenproduktion ikke i sig selv kunne begrunde et afslag.
Derimod fandt udvalget, at den omstændighed, at ansøgeren i  

 vedtægterne peger på salg af sendetid som basis for foreningens økonomi, har  

 givet nævnet et tilstrækkeligt konkret holdepunkt for en antagelse om, at  

 ansøgeren ikke vil udøve en selvstændig programvirksomhed.
Udvalget gav på  

 den baggrund ikke klager medhold.
 På sit møde den 18. august 1990 har udvalget behandlet en klage af 17.  

 oktober 1990 fra Foreningen Radio Storebælt over en afgørelse om afslag på  

 foreningens ansøgning om sendetilladelse til lokal radiovirksomhed.  

 Afgørelsen er truffet af det lokale Radio- og Fjernsynsnævn i Korsør Kommune  

 og meddelt i brev af 17. oktober 1990.
Udvalget vedr.
Lokal Radio og TV har behandlet sagen på grundlag af  

 følgende oplysninger:
I brev af 17. oktober 1990 angiver nævnet som begrundelse for afslaget, at  

 foreningen ikke har en egentlig medlemskreds i kommunen, men alene består af  

 3 bestyrelsesmedlemmer, hvoraf 2 er bosiddende i Korsør.
Nævnet oplyser  

 endvidere, at det specielt er vurderet, om formåls- og programformuleringer  

 kunne formodes at tilføre væsentligt nyt til det allerede eksisterende lokale  

 radiobillede.
Nævnet har fundet, at foreningen ikke vil tilføre væsentligt  

 nyt til den eksisterende Nærradio Korsørs sendeflade.
I brev af 17. oktober 1990 fra Foreningen Radio Storebælt klages over  

 afgørelsen.
Det anføres, at foreningens ansøgning opfylder samtlige krav, som  

 lovgivningen stiller for at få sendetilladelse.
Endvidere er det foreningens  

 hensigt at udvide bestyrelsen.
Endelig oplyses det, at den eksisterende  

 lokalradio i området ikke udnytter hele sin tildelte sendetid.
I nævnets udtalelse af 14. november 1990 oplyses det, at nævnet er bekendt  

 med, at der principielt bør udstedes sendetilladelse til en ansøger til lokal  

 radiovirksomhed, hvis ansøgeren opfylder de formelle betingelser, og der er  

 ledig sendetid til rådighed.
Nævnet finder imidlertid også, at det er dets  

 opgave at sikre »det enkelte lokale område en samlet programvirksomhed  

 af alsidig karakter«, jf. § 15 b, stk. 2 i lovbekendtgørelse om radio-  

 og fjernsynsvirksomhed.
Nævnet har med udgangspunkt i foreningens love,  

 bestyrelsens sammensætning og manglende engagement i lokalsamfundet tilladt  

 sig at betvivle, at Radio Storebælt vil iværksætte en større egenproduktion  

 og dermed bidrage til alsidigheden i den lokale nyheds- og kulturformidling.  

 Der peges i den forbindelse på, at to af bestyrelsens medlemmer er tilknyttet  

 andre lokalradioer.
Nævnet peger endvidere på, at Radio Storebælt måske vil betjene sig af  

 programmer, der også udsendes af andre lokalradioer.
Der henvises i den  

 forbindelse til § 4 i foreningens vedtægter, der er sålydende:  

 »Foreningens økonomi baseres på indtægter for salg af sendetid til  

 produktionsselskaber, der opfylder foreningens idegrundlag«.
Udvalget vedr.
Lokal Radio og TV skal herefter udtale:
Den af nævnet generelt omtalte tvivl om omfanget af ansøgerens  

 egenproduktion findes ikke i sig selv at kunne begrunde et afslag på  

 ansøgningen om sendetilladelse.
Derimod finder udvalget, at den omstændighed,  

 at ansøgeren i vedtægternes§ 4 peger på salg af sendetid som basis for  

 foreningens økonomi, har givet nævnet et tilstrækkeligt konkret holdepunkt  

 for en antagelse om, at ansøgeren ikke vil udøve en selvstændig  

 programvirksomhed.
 Udvalget træffer derfor følgende afgørelse:
 Der kan ikke gives klageren medhold.
