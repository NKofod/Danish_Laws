Lov nr. 53 af 25. februar 1976 om brandsikring af ældre beboelsesbygninger  

 m.v. (brandsikringsloven) trådte i kraft den 1. marts 1976. Efter loven har  

 ejere af bygninger med mere end 2 etager, som benyttes til beboelse eller  

 ophold for mennesker, pligt til at brandsikre deres bygninger i  

 overensstemmelse med de krav, der i medfør af loven fastsættes af  

 boligministeren.
For bygninger, der helt eller delvis benyttes til beboelse,  

 er sådanne krav fastsat i boligministeriets bekendtgørelse nr. 81 af 27.  

 februar 1976 om brandsikring af ældre beboelsesbygninger m.v.
Loven og  

 bekendtgørelsen er optrykt som bilag til cirkulæret.
Undtaget fra disse  

 bestemmelser er fritliggende en- og tofamiliehuse, uanset om de indeholder  

 mere end 2 etager.
 Loven indeholder regler, der specielt tager sigte på hurtig brandsikring  

 af 2 kategorier af beboelsesbygninger, nemlig dels bygninger, der er  

opført før år 1900, dels - uanset opførelsestidspunktet - bygninger,  

 der kun har en begrænset levetid, fordi de forventes saneret eller  

 kondemneret inden 6 år fra lovens ikrafttræden, dvs. inden den 1. marts 1982.
Der er i loven og bekendtgørelsen fastsat bestemmelser om den praktiske  

 fremgangsmåde i relation til den procedure, der går forud for udførelsen af  

 brandsikringsforanstaltniger, herunder om ejerens gennemgang af  

 bygningen, om udfyldning af et særligt indberetningsskema vedrørende  

 de foranstaltninger, der er nødvendige for at opfylde de påbudte  

 brandsikringskrav, om eventuel sagkyndig bistand ved gennemgangen og  

 udfyldningen af skemaet samt om beboernes medvirken og rettigheder i  

 forbindelse hermed.
Disse bestemmelser gælder for begge de ovenfor nævnte  

 bygningskategorier.
Der henvises herom nærmere til boligministeriets  

 cirkulære af 10. marts 1976 om brandsikring af ældre beboelsesbygninger m.v.,  

 pkt. 1-3.
I det følgende gennemgås de særlige regler om boligtilsynets krav  

 til omfanget af den brandsikring, som skal udføres ved bygninger med  

 begrænset levetid.
Bestemmelserne herom er fastsat i lovens kap.
II.  

 Endvidere omhandler cirkulæret bestemmelserne i lovens kap.
III om  

finansiering af brandsikringsudgifter ved alle bygninger, der  

 er omfattet af loven.
Der er endelig optaget bestemmelse om genhusning  

 af husstande, der må rømme de bygninger, som boligtilsynet kræver nedrevet.
 Cirkulæret er inddelt i følgende afsnit:
Afsnit I.
Boligtilsynets krav til brandsikring af bygninger med begrænset  

 levetid.
Afsnit II.
Finansiering af brandsikringsudgifter.
Afsnit III.
Genhusning.
Afsnit IV.
Forskellige bestemmelser.
 Bilag.
Boligtilsynets krav til brandsikring af bygninger med begrænset levetid.
 Særlig fremgangsmåde og behandling.
1. Loven har fastsat regler om en særlig behandling af  

 bygninger med begrænset levetid.
Efter lovens kap.
II er det  

boligtilsynet, der skal tage stilling til, hvilke foranstaltninger der  

 skal gennemføres for den enkelte bygning.
Endvidere indeholder loven særlige  

 regler om finansiering af brandsikringsudgifterne i disse bygninger.
2. De bygninger, der er omfattet af disse særlige  

 regler, er ifølge lovens § 3 - uanset opførelsestidspunktet - dels  

 beboelsesbygninger, som efter en saneringsplan eller kommunens planlægning af  

 den fremtidige saneringsvirksomhed må forventes nedrevet eller ombygget  

 væsentligt inden den 1. marts 1982, dels beboelsesbygninger, som er  

 eller må forventes at blive omfattet af en beslutning i medfør af § 12 i lov  

 om boligtilsyn, hvorefter det forbydes at benytte bygningen til beboelse  

 eller ophold efter denne dato.
Det er pålagt kommunalbestyrelsen at udpege de  

 bygninger, der omfattes af disse bestemmelser, og ejerne af bygningerne skal  

 have meddelelse herom inden den 15. maj 1976. Vejledende  

 retningslinier om afgrænsningen af de bygninger, som kommunalbestyrelsen skal  

 udpege efter § 3, er indeholdt i boligministeriets cirkulæreskrivelse af 27.  

 februar 1976. Hvis ejeren af en beboelsesbygning ikke har modtaget en sådan  

 meddelelse fra kommunalbestyrelsen inden 15. maj 1976, skal han lade  

 bygningen brandsikre efter lovens almindelige regler.
3. En ejer, der inden den 15. maj 1976 har modtaget  

 meddelelse fra kommunalbestyrelsen om, at bygningen er omfattet af lovens §  

 3, skal snarest lade foretage en gennemgang af bygningen og derefter udfylde  

 det skema »Indberetning om brandsikring«, som skal være udsendt  

 sammen med meddelelsen fra kommunalbestyrelsen.
Skemaet skal indsendes til  

 det stedlige boligtilsyn inden den 1. september 1976. Da det  

 herefter er overladt til boligtilsynet i henhold til lovens § 7, stk. 2 eller  

 3 at træffe beslutning om, hvilke foranstaltninger der skal træffes med  

 henblik på brandsikring af bygningen, må ejeren ikke påbegynde  

 brandsikringen, før han har modtaget boligtilsynets afgørelse herom.  

 Afgørelsen skal meddeles ejeren ved rekommanderet brev.
4. Når brandsikringsloven overlader det til  

 boligtilsynet at træffe afgørelse om brandsikringen af disse bygninger,  

 skyldes det, at de efter deres hele tilstand og indretning naturligt falder  

 ind under den bygningsmasse, som er omfattet af boligtilsynets virksomhed.  

 Det har også været et ønske at kunne inddrage boligtilsynenes sagkundskab og  

 erfaring i vurderingen af den brandmæssige behandling af disse særlige  

 bygninger.
Hertil kommer, at boligtilsynet i øvrigt på grundlag af dets  

 tilsynsvirksomhed må forudsættes på forhånd at være bekendt med en del af  

 disse bygningers tilstand og indretning.
 Boligtilsynets beslutninger.
5. Når boligtilsynet har modtaget  

 indberetningsskemaerne i udfyldt stand fra ejerne, bør det kontrolleres, om  

 gennemgangen af bygningen er sket med sagkyndig bistand, og om  

beboerne har haft bemærkninger til de foreslåede  

 brandsikringsforanstaltninger.
Det må også undersøges, om bygningen er  

fredet i medfør af lovgivningen om bygningsfredning.
Hvis dette sidste  

 er tilfældet, må boligkommissionen forelægge sagen for kommunalbestyrelsen,  

 idet spørgsmålet om brandsikring af sådanne bygninger af kommunalbestyrelsen  

 skal indsendes til Fredningsstyrelsen til forelæggelse for Det særlige  

 Bygningssyn.
Først når der foreligger en udtalelse herom, kan boligtilsynet  

 træffe beslutning om, hvilke foranstaltninger der skal træffes.
Efter lovens § 16 er byggearbejder i forbindelse med brandsikring fritaget  

 for byggesagsbehandling efter byggelovgivnigen, men kommunalbestyrelsen kan  

 dog bestemme, at der skal ske sædvanlig byggesagsbehandling.
Boligtilsynet må  

 være opmærksom på, om sådanne beslutninger er truffet eller eventuelt bør  

 træffes, f.eks. i tilfælde, der vedrører brandsikring af fredede eller i  

 øvrigt bevaringsværdige bygninger, eller hvor der ved større ombygninger  

 gøres indgreb i bygningens bærende dele.
6. Efter brandsikringslovens § 7 skal boligtilsynet  

 som tidligere nævnt afgøre, hvilke foranstaltninger der skal iværksættes med  

 henblik på brandsikring af de enkelte bygninger.
Boligtilsynets beslutning  

 skal meddeles ejeren inden 3 måneder efter modtagelsen af denne  

 indberetning.
Boligtilsynets beslutning om de foranstaltninger, der skal iværksættes,  

 træffes efter en konkret vurdering af den enkelte bygning.
Beslutningen må  

 først og fremmest baseres på ejerens oplysninger og brandsikringsforslag, som  

 fremgår af indberetningsskemaet.
I vurderingen bør imidlertid også indgå  

 andet materiale om bygningen, som boligtilsynet måtte være i besiddelse af i  

 kraft af den almindelige tilsynsvirksomhed, ligesom det i nogle tilfælde kan  

 vise sig nødvendigt at indhente oplysninger om ejendommens økonomiske forhold  

 og foretage besigtigelse af bygninger, inden der træffes beslutning om  

 brandsikring.
Man skal i denne forbindelse henlede opmærksomheden på  

 boligministeriets cirkulæreskrivelse nr. 231 af 30. oktober 1972 om  

 boligtilsynsrådenes sekretariatsforretninger, hvoraf fremgår, at det i  

 almindelighed må forudsættes, at der finder indvendig besigtigelse sted,  

 forinden der nedlægges forbud mod, at en ejendoms lokaliteter benyttes.
 Boligtilsynet har 3 muligheder med hensyn til de krav, der kan stilles til  

 ejerne af disse bygninger, nemlig:
a.
Krav om fuld brandsikring i overensstemmelse med kravene i  

 boligministeriets bekendtgørelse af 27. februar 1976.
b.
Krav om lempet brandsikring, eventuelt kombineret med krav om  

 anden form for brandsikring end fastsat i bekendtgørelsen af 27. februar  

 1976.
 c. forbud mod benyttelse af bygningen efter i almindelighed højst 6  

 måneder og samtidig påbud om nedrivning af bygningen.
Hvis beslutningen går ud på, at bygningen under den ene eller den anden  

 form skal brandsikres, skal boligtilsynet samtidig over for ejeren fastsætte  

 en frist for udførelsen af brandsikringen.
Denne frist bør i hvert enkelt  

 tilfælde fastsættes under hensyntagen til arbejdets omfang, således at der  

 gives ejeren en rimelig tid til at få arbejdet udført, men således at man  

 samtidig tilgodeser lovens formål: snarest muligt at tilvejebringe en  

 forbedring af beboernes redningsmuligheder i tilfælde af brand.
 Det forudsættes, at ejeren underretter beboerrepræsentanterne eller  

 lejerne om boligtilsynsrådets beslutning og om den samtidig fastsatte frist  

 for udførelse af brandsikring.
7. Boligtilsynets beslutninger om, hvilke krav der  

 skal stilles til ejerne af de bygninger, som kommunalbestyrelsen har udpeget  

 efter lovens § 3, må tage udgangspunkt i, at brandsikringsloven og de krav  

 til brandsikring, som er fastsat i bekendtgørelsen af 27. februar 1976, som  

 tidligere nævnt også gælder for disse bygninger.
Selv om der er tale om  

 bygninger, som må forventes saneret eller kondemneret inden den 1. marts  

 1982, og som derfor kun har en begrænset levetid, skal de altså brandsikres,  

 men således, at det netop på grund af den begrænsede levetid, er overladt til  

 boligtilsynet at afgøre omfanget og karakteren af den  

 brandsikring, som skal gennemføres.
Der henvises herom nærmere til pkt. 8.
Der vil imidlertid også være bygninger, hvis hele tilstand og indretning  

 er af en sådan art, at det ud fra en helhedsvurdering må skønnes urimeligt  

 overhovedet at kræve dem brandsikret.
I disse tilfælde skal boligtilsynet  

 meddele forbud mod bygningens benyttelse inden for en frist på normalt højst  

 6 måneder og samtidig kræve den nedrevet, så snart den er rømmet, og forbudet  

 er trådt i kraft.
Der henvises herom nærmere til pkt. 9.
 8. Hvor boligtilsynets beslutning går ud på at kræve  

 gennemført brandsikring af de heromhandlede bygninger, må kravene som nævnt  

 fastsættes på grundlag af en konkret vurdering af forholdene i og omkring den  

 enkelte bygning og må tage sigte på at sikre bygningens beboere rimelig  

 mulighed for redning i tilfælde af brand.
De brandsikkerhedskrav, som er fastsat i boligministeriets bekendtgørelse  

 af 27. februar 1976, vil rent teknisk kunne opfyldes i en stor del af disse  

 bygninger.
Udgangspunktet må derfor være, at kravene i bekendtgørelsen  

 skal opfyldes.
Dette synes i hvert fald at måtte gælde i de tilfælde,  

 hvor tidspunktet for den forventede sanering eller kondemnering ligger så  

 langt ude i fremtiden, at den pågældende bygning efter planerne vil kunne  

 anvendes i størstedelen af den resterende periode frem til 1982. Det samme  

 gælder de tilfælde, hvor der tidligere er nedlagt forbud i medfør af  

 boligtilsynslovens § 12, men hvor opfyldelsen af brandkravene vil afhjælpe de  

 mangler, som har dannet grundlag for forbudet.
Man må imidlertid regne med, at der inden for denne kategori af bygninger,  

 der er udpeget efter § 3, vil være en del, som på grund af deres beliggenhed,  

 konstruktion, indretning m.v. ikke vil kunne opfylde brandsikringskravene  

 fuldt ud, uden at det forudsætter en gennemgribende ombygning.
Der vil også  

 kunne være tilfælde, hvor udgifterne til opfyldelse af kravene i  

 boligministeriets bekendtgørelse af 27. februar 1976 - selv om der ikke skal  

 ske en sådan gennemgribende ombygning - vil vise sig uforholdsmæssigt store,  

 når bygningens begrænsede levetid tages i betragtning.
Uanset disse forhold  

 kan og bør langt størstedelen af disse bygninger brandsikres på en sådan  

 måde, at der tilvejebringes en under hensyn til forholdene rimelig grad af  

 sikkerhed for redning af beboerne ved brand.
Dette er forudsat derved, at  

 boligtilsynet efter lovens § 7, stk. 2, kan lempe de krav, der i  

 bekendtgørelsen er fastsat til brandsikring under hensyn til bygningens  

 begrænsede levetid.
Tilsynet kan som betingelse herfor stille krav om anden  

 form for brandsikring.
Dette fremgår af lovens § 7, stk. 3, hvor der peges på, at en bygnings  

 hele tilstand og indretning kan være af en sådan beskaffenhed, at det ud fra  

 en sundhedsmæssig og socialhygiejnisk vurdering skønnes urimeligt at  

 brandsikre bygningen, når herved tillige henses til bygningens begrænsede  

 levetid og de udgifter, der er forbundet med udførelsen af brandsikringen.  

 Det vil f.eks. dreje sig om bygninger, der som følge af sanering eller  

 kondemnering har en meget begrænset levetid - højst 2-3 år - eller bygninger,  

 som ikke blot i brandmæssig henseende er så mangelfulde, at en afhjælpning  

 alene af de brandmæssige mangler ikke vil kunne gøre bygningen acceptabel i  

 brugsmæssig henseende.
Der vil f.eks. også kunne være tale om bygninger, for  

 hvilke det ikke vil være muligt at tilvejebringe en efter forholdene rimelig  

 mulighed for brandvæsenet til at få adgang til ejendommen i tilfælde af  

 brand.
I boligtilsynets vurdering bør naturligt også indgå mulighederne for  

 finansiering af udgifterne samt størrelsen af eventuelt forventede  

 lejeforhøjelser, sammenholdt med det gældende lejeniveau for bygningen, jfr.  

 afsnit II.
Ved afgørelsen af, om det skal kræves, at brandsikring  

 gennemføres, eller bygningen nedrives, må det derfor også tillægges vægt, om  

 de krævede brandsikringsforanstaltninger kan finanseres, eventuelt delvis  

 gennem rente- og afdragsfri lån, og om de ydelser på lån, der skal erlægges  

 af udlejeren, kan dækkes af lejeforhøjelse og af beløb på ejendommens  

 vedligeholdelseskonto, hvor en sådan findes, jfr. pkt. 19 og 20.
 Hvis boligtilsynet skønner det åbenbart urimeligt at kræve brandsikring,  

 skal tilsynet i stedet for meddele forbud mod benyttelse af bygningen efter  

 udløbet af en frist, der i almindelighed ikke må overstige 6 måneder, og  

 tilsynet skal samtidig påbyde bygningen nedrevet, så snart den er rømmet, og  

 forbud er trådt i kraft.
Det må være naturligt, at et så radikalt indgreb som krav om nedrivning af  

 en bygning kun bringes i anvendelse over for den allerringeste bygningsmasse.  

 Krav herom vil formentlig navnlig kunne blive aktuelle over for visse bag- og  

 sidehuse, idet det i de fleste tilfælde vil være muligt - selv med en  

 begrænset brandsikring - at tilvejebringe rimelige muligheder for at redde  

 beboere fra forhuse.
Der skal i denne forbindelse tillige peges på, at  

 meddelelse af forbud indebærer, at kommunen har pligt til at sikre genhusning  

 af de husstande, der bliver husvilde.
Mulighederne for at skaffe det  

 nødvendige antal erstatningsboliger bør derfor naturligt indgå i  

 boligtilsynets overvejelser om omfanget af nedrivning af bygninger.
Dette  

 hensyn gør sig iøvrigt også gældende, for så vidt angår krav om så  

 indgribende ombygninger, at det vil nødvendiggøre genhusning af beboerne.
Hvis boligtilsynet meddeler forbud mod benyttelse af en bygning, er der  

 som allerede nævnt fastsat en frist på højst 6 måneder for rømning af  

 bygningen.
Loven åbner dog adgang for boligtilsynet til undtagelsesvis og i  

 særlige tilfælde at forlænge denne frist med indtil yderligere 6 måneder,  

 således at fristen kan udgøre indtil 1 år.
Det skal dog præciseres, at det  

 forudsættes, at en sådan fristforlængelse kun meddeles i ganske særlige  

 tilfælde, og der tænkes herved først og fremmest på den situation, at det  

 ikke er muligt for kommunalbestyrelsen at genhuse alle beboerne fra bygningen  

 inden for fristen på 6 måneder.
Efter § 8, 3. pkt., anses et forbud efter brandsikringsloven som meddelt i  

 medfør af § 12 i boligtilsynsloven med de virkninger, der følger heraf med  

 hensyn til tinglysning, begrænsning af prioriteringsmulighedrne, ændret  

 ansættelse af ejendomsværdi, genhusning, økonomisk støtte til brugerne m.v.
I  

 et vist omfang vil cirkulære nr. 202 af 29. oktober 1975 om ændringer af  

 boligtilsynsloven og kondemneringer m.v. kunne være vejledende for  

 boligtilsynene med hensyn til den praktiske fremgangsmåde ved nedlæggelse af  

 forbud.
I saneringslovens § 55 er der hjemmel til i visse tilfælde at foretage  

 udlejning på »midlertidig kontrakt« af lejligheder i  

 saneringsområder med den virkning, at kommunalbestyrelsen ikke har  

 genhusningspligt, når lejemålene opsiges.
Det fremgår af betænkningen fra  

 folketingets boligudvalg over forslaget til denne lov, at boligministeren  

 over for udvalget har givet udtryk for, at det må forudsættes, at der i de  

 ejendomme, hvor der i medfør af § 7, stk. 3, meddeles forbud mod benyttelse  

 af bygningen efter udløbet af en frist, der ikke må overstige 6 måneder, ikke  

 sker genudlejning på »midlertidig kontrakt« efter reglerne i  

 saneringslovens § 55. Dels forekommer det uforsvarligt midlertidigt at lade  

 personer flytte ind i en ejendom, der er så brandfarlig, at man ser sig  

 nødsaget til at lade den rømme indenfor så kort en frist, dels vil  

 genudlejningen kunne sinke rømningen og dermed nedrivningen af bygningen.
 Påklage af forbud mod benyttelse.
10. Har boligtilsynet efter § 7, stk. 3, nedlagt  

 forbud mod benyttelse af en bygning, kan ejeren og eventuelle panthavere i  

 ejendommen efter lovens § 8 påklage forbudet til boligtilsynsrådet inden 4  

 uger efter, at de er blevet bekendt med tilsynets beslutning.
Boligtilsynets  

 meddelelse om forbudet skal indeholde oplysning om denne adgang til at  

 påklage beslutningen til boligtilsynsrådet.
Boligtilsynsrådet kan enten stadfæste det benyttelsesforbud, som  

 boligtilsynet har nedlagt, eller beslutte, at der skal foretages brandsikring  

 efter lovens § 7, stk. 2. Dette sidste indebærer, at boligtilsynsrådet på  

 grundlag af en konkret vurdering af forholdene enten kan kræve bygningen  

 fuldt brandsikret i overensstemmelse med kravene i boligministeriets  

 bekendtgørelse af 27. februar 1976 eller kan beslutte at lempe disse krav  

 under hensyn til bygningens begrænsede levetid.
Boligtilsynsrådet kan på  

 samme måde som det stedlige boligtilsyn som betingelse for eventuelle  

 lempelser af brandsikringskravene kræve udført anden form for brandsikring.  

 Hvis boligtilsynsrådet ophæver forbudet og i stedet kræver bygningen  

 brandsikret, skal rådet fastsætte en frist for udførelsen af brandsikringen.  

 Det samme gælder, hvor boligtilsynsrådet stadfæster forbudet.
 Der er ikke i loven fastsat nogen frist for boligtilsynsrådets behandling  

 af en klage, men det må - ud fra lovens hovedhensyn om en hurtig brandsikring  

 af denne kategori af bygninger - tilstræbes, at rådets afgørelse træffes  

 inden for en rimelig tid.
Dækning af nedrivningsudgifter.
Eventuel erstatning for tab som følge  

 af påbud om nedrivning.
11. Efter lovens § 9 har ejeren af en bygning, som er  

 krævet nedrevet af boligtilsynet, ret til at få dækket rimelige udgifter ved  

 nedrivningen og ved ryddeliggørelse af grunden.
Ejeren må indsende en  

 opgørelse over disse udgifter til kommunalbestyrelsen, der afgør, i hvilket  

 omfang udgifterne vil kunne refunderes.
Efter § 9 vil ejeren endvidere kunne få erstatning for det tab, han måtte  

 lide som følge af nedrivningen.
Der skal herved peges på, at et forbud mod en  

 bygnings benyttelse meddelt i medfør af brandsikringslovens § 7, stk. 3, ikke  

 i sig selv vil kunne udløse noget erstatningskrav fra ejeren.
Der gælder på  

 dette område de samme regler som efter boligtilsynsloven, hvor ejeren ved en  

 bygningskondemnering ikke vil kunne gøre erstatningskrav gældende som følge  

 af selve forbudets nedlæggelse.
Den adgang til erstatning, som er indsat i  

 lovens § 9, vedrører alene det tab, der måtte opstå for ejeren som følge af  

 påbudet om nedrivning af bygningen, f.eks. fordi han herved hindres i  

 en ellers lovlig udnyttelse af bygningen til andet formål end beboelse eller  

 ophold, f.eks. til anvendelse som lagerbygning.
Der vil eventuelt også kunne  

 blive tale om erstatning i den situation, hvor en allerede tidligere  

 kondemneret bygning før udløbet af den tidligere fastsatte frist nedrives som  

 følge af et påbud efter lovens § 7, stk. 3, men det må dog herved tages i  

 betragtning, at der er til gengæld for den øjeblikkelige nedrivning ikke  

 påføres ejendommen udgifter til brandsikring.
 De beløb, der vil kunne tillægges ejeren efter den nævnte bestemmelse,  

 udbetales af kommunalbestyrelsen, og staten godtgør kommunen halvdelen af  

 beløbet.
 Finansiering af brandsikringsudgifter.
 12. Bestemmelser om finansiering af udgifter, som det  

 har været nødvendigt at afholde for at opfylde de krav til brandsikring, der  

 er fastsat i medfør af loven, er indeholdt i dennes §§ 10-12. Af disse  

 bestemmelser finder reglerne i § 10 i princippet anvendelse for alle  

 ejendomme, der brandsikres i medfør af loven, medens §§ 11 og 12 specielt  

 indeholder regler om finansiering af udgifter til gennemførelse af sådanne  

 krav til brandsikring, som måtte være besluttet af boligtilsynet i medfør af  

 lovens § 7.
 De almindelige regler i lovens § 10 er behandlet i cirkulærens pkt.  

 13-17, medens de særlige regler i §§ 11 og 12 er omtalt i  

 cirkulærets pkt. 19-22.
Almindelige ejendomme.
Uden lån.
 13. Brandsikring vil selvsagt kunne finansieres ved,  

 at ejeren selv betaler udgiften uden at optage lån hertil.
 Såfremt ejeren har bundne beløb i Grundejernes Investeringsfond, kan han  

 efter boligreguleringslovens § 33, stk. 4, forlange frigivet et til udgiften  

 svarende beløb.
 Opmærksomheden henledes i denne forbindelse på, at udgiften til  

 brandsikring anses for en forbedringsudgift, således at de hertil frigivne  

 midler, der bliver skattepligtig indkomst for ejeren i udbetalingsåret, ikke  

 modsvares af en driftsudgift, der kan fradrages i ejerens indkomst.
 Såfremt der ikke optages lån, vil ejeren i ejendomme, hvor der findes  

 opretningskonto efter § 15, stk. 2, i lov om midlertidig regulering af  

 boligforholdene, kunne afskrive den udgift, der er afholdt til ejendommens  

 beboelseslejligheder, på denne konto. (Se nærmere pkt. 17).
 Lånefinansiering.
14. Brandsikringsudgifter, der ikke finansieres af  

 ejerens egenkapital, kan lånefinansieres.
Der tænkes herved navnlig på bank-  

 og sparekasselån.
 Da udførelsen af brandsikringsmæssige foranstaltninger betragtes som en  

 forbedring, vil der endvidere være grundlag for, at udgifterne kan  

 finansieres ved optagelse af lån i Grundejernes Investeringsfond efter  

 reglerne i §§ 36 og 38 i lov om midlertidig regulering af boligforholdene.  

 Der vil i investeringsfonden kun indestå beløb fra ejendomme, der er opført  

 før år 1900, dersom ejeren i 1966 begærede afholdt lejevurdering, og den  

 herved ansatte lejeværdi oversteg dagældende leje.
 Lån fra Grundejernes Investeringsfond ydes for tiden til de ejendomme, der  

 har ydet bidrag til fonden.
 Lån kan kun ydes, hvis forbedringerne og udgifterne skønnes rimelige.
 Lånet kan højst udgøre 90 pct. af forbedringsudgiften.
 Lånet udbetales til parikurs, forrentes med 6,5 pct. p.a. og skal normalt  

 afvikles over 15 år.
 En indskyder i investeringsfonden, der fortsat har midler i fonden, kan  

 normalt få frigivet den del af forbedringsudgiften, der ikke dækkes af lånet.
Hvor udgifterne til brandsikring ikke finansieres ved egenkapital,  

 herunder frigivelse af bundne midler fra Grundejernes Investeringsfond, eller  

 ved midler fra opretningskontoen, forudsættes finansieringen som nævnt at ske  

 ved optagelse af lån i ejendommen over det almindelige lånemarked eller i  

 Grundejernes Investeringsfond.
Vedrørende forholdet til lejerne henvises til  

 pkt. 17.
 Lån med kommunegaranti.
 15. I de særlige tilfælde, hvor lån, som det er  

 nødvendigt at optage til dækning af udgifterne, kun kan forventes ydet i  

 tilstrækkeligt omfang mod supplerende sikkerhedsstillelse, åbnes der adgang  

 for kommunalbestyrelsen til med tilsynsmyndighedens samtykke at yde garanti  

 for sådanne lån, jfr. lovens § 10, stk. 4. For lån, der ydes med garanti  

 efter denne bestemmelse, hæfter låntageren såvel personligt som med den  

 pantsatte ejendom.
 Da gennemførelsen af brandsikring i almindelighed må forudsættes at  

 medføre en værdiforøgelse af ejendommen, svarende til de afholdte udgifter,  

 og da de pågældende lån i de alt overvejende tilfælde må påregnes ydet på  

 sådanne vilkår, at lånene vil kunne færdigamortiseres inden for den  

 pågældende bygnings tilbageværende levetid, vil der næppe i almindelighed  

 være behov for denne supplerende garantistillelse, ligesom kommunerne i de  

 tilfælde, hvor garanti ydes, kun i helt specielle tilfælde vil blive påført  

 tab som følge heraf.
 Behov for ydelse af kommunegaranti må navnlig forventes at kunne opstå i  

 forbindelse med långivning i ejendomme, der i forvejen er højt prioriteret.  

 Der kan f.eks. være behov for, at kommunen yder sikkerhedsstillelse for lån  

 til nyetablerede andelsboligforeninger, som endnu ikke har kunnet oparbejde  

 en rimelig egenkapital.
 Om ydelse af kommunegaranti for lån i ejendomme, der brandsikres i medfør  

 af boligtilsynets beslutninger i medfør af lovens § 7, stk. 2, henvises til  

 pkt. 21-22.
 Ophævelse af prioriteringsforbud.
16. Efter § 26 i lov om boligtilsyn må en ejendom, for  

 hvilken boligtilsynet har nedlagt forbud mod benyttelse, som udgangspunkt  

 ikke prioriteres eller omprioriteres ud over ejendommens grundværdi med  

 offentlige midler eller med midler fra offentligt anerkendte eller godkendte  

 selskaber, institutter m.v.
For at denne bestemmelse ikke skal være til  

 hinder for, at finansieringen til gennemførelse af  

 brandsikringsforanstaltninger af kondemnerede ejendomme kan ske ved  

 låneoptagelse på det organiserede lånemarked, er det i brandsikringslovens §  

 10, stk. 5, bestemt, at det nævnte belåningsforbud i boligtilsynsloven ikke  

 finder anvendelse på lån, der optages til dækning af udgifter til  

 brandsikring, der gennemføres efter brandsikringsloven.
 Forholdet til lejerne.
 17. Da brandsikring af en ejendom efter loven anses  

 for en forbedring, føler heraf, at udgiften i princippet kan danne grundlag  

 for en lejeforhøjelse, der svarer til den gennem forbedringen øgede  

 brugsværdi af det lejede.
For lejemål der er omfattet af kap.
II i boligreguleringsloven  

 (lejemål, der helt eller delvis anvendes til beboelse i kommuner med  

 huslejeregulering), er der i brandsikringsloven regler, der tager sigte på  

 gennemførelse af forbedringer i form af brandsikring uden lejeforhøjelse  

 eller med en mere begrænset lejeforhøjelse end for forbedringer iøvrigt.
Hvor ejeren afholder udgiften kontant, herunder med frigivne midler fra  

 investeringsfonden, kan han afskrive udgiften på ejendommens opretningskonto,  

 jfr. boligreguleringslovens § 15, stk. 2. Kan udgiften ikke dækkes af kontoen  

 i det regnskabsår, hvori den er afholdt, kan det manglende beløb afskrives  

 senere, idet der er adgang til at overføre en negativ saldo på kontoen.
I  

 disse tilfælde kan brandsikring gennemføres uden lejeforhøjelse.
Dækkes udgifterne til brandsikringen ved optagelse af lån, herunder lån  

 til lav rente i Grundejernes Investeringsfond, skal de årlige ydelser  

 til renter og afdrag på lånet i muligt omfang afholdes over ejendommens  

 opretningskonto.
I det omfang, de årlige ydelser afholdes over ejendommens  

 opretningskonto, kan udgiften til gennemførte brandsikringsarbejder ikke  

 medføre krav om huslejeforhøjelser.
Såfremt den årlige ydelse på det optagne lån overstiger det beløb, der  

 årligt indgår på opretningskontoen, vil der efter reglerne i  

 boligreguleringslovens § 13 kunne gennemføres en lejeforhøjelse til dækning  

 af den stigning af ejendommens driftsudgifter, der er en følge heraf.
Ejeren  

 vil ikke kunne indregne merudgifter i den omkostningsbestemte leje, jfr.  

 boligreguleringslovens § 11.
Opmærksomheden henledes på, at opretningskontoen i ejendomme, hvor i der  

 foruden beboelseslejemål også er erhvervslokaler - der jo ikke er omfattet af  

 boligreguleringslovens kap.
II - er beregnet som 1 pct. af den del af  

 ejendomsværdien, der vedrører lejlighederne, og at udgifterne kun må  

 afskrives på kontoen i det omfang, de vedrører beboelseslejlighederne.
I  

 disse ejendomme må den del af brandsikringsudgifterne, der vedrører  

 erhvervslokalern, således fradrages, inden beløbet afskrives på  

 opretninskontoen.
 Udgiften til brandsikring - eller til afdrag og renter på lån, der optaget  

 til dækning heraf - kan derimod ikke afskrives på ejendommens  

 vedligeholdelseskonto, jfr. § 15, stk. 1, i boligreguleringsloven. (Dette  

 skal derimod ske i de særligt udpegede bygninger, jfr. pkt. 19).
 Efter boligreguleringslovens regler er vedligeholdelseskontoen forbeholdt  

 til dækning af udgifterne til vedligeholdelsesarbejder, medmindre det mellem  

 udlejeren og lejerne (boerrepræsentanterne) aftales, at brandsikringsudgifter  

 afholdes af kontoen, hvorved lejerne giver afkald på at kunne kræve  

 vedligeholdelse udført i tilsvarende omfang.
 Såfremt brandsikringen medfører følgearbejder, der kan karakteriseres som  

 vedligeholdelse, f.eks. maling af trappegange, døre eller vinduer, kan  

 udgifterne hertil afholdes af vedligeholdelseskontoen.
 eksempel.
 En ejendom består af en opgang med 10 lejligheder på hver 70 kvadratmeter  

 - ialt 700 kvadratmeter.
 Ejendommensværdien er 250 kr. pr. kvadratmeter - ialt 175.000 kr.
 På opretningskontoen afsættes fra 1. juli 1975 årligt 1.750 kr.
 eventuelt ved at hæve af sit indestående i investeringsfonden.
 Hvis lånet optages i investeringsfonden, er ydelsen 11,5 pct. eller 3.105  

 kr. årligt.
 Hvis der optages et banklån over 10 år, bliver ydelsen 5.400 kr. årligt.
Den årlige tilgang til opretningskontoen skal anvendes til at dække renter  

 og afdrag på lånet.
Til dækning af resten af ydelsen og til forrentning af  

 egne midler kan ejeren kræve lejeforhøjelse, medmindre ejeren og lejerne  

 aftaler, at vedligeholdelseskontoen anvendes til dækning af denne udgift.
For de lejemål der ikke er omfattet af ka.
II i  

 boligreguleringsloven finder de almindelige regler om lejeforhøjelse for  

 forbedringer i lejelovens § 35, stk. 5, anvendelse.
 Bygninger med begrænset levetid.
18. For ejendomme, der af kommunalbestyrelsen er  

 udpeget i medfør af lovens § 3, og for hvilke boligtilsynet i medfør af § 7,  

 stk. 2, har besluttet, at der skal gennemføres brandsikring, gælder særlige  

 finansieringsbestemmelser, der tager sigte på at undgå, at lejerne i disse  

 bygninger bliver belastet økonomisk hårdere end beboerne i andre ejendomme,  

 der skal brandsikres.
Det har herved været lagt til grund, dels at  

 brandsikring af disse bygninger i almindelighed må forventes at blive dyrere  

 end sikring af andre ejendomme, dels at disse bygningers restlevetid er meget  

 begrænset samtidig med, at lejlighedernes brugsværdi er relativ lav, såldes  

 at den vanskeligt kan bære en væsentlig forhøjelse.
De særlige finansieringsregler går ud på, at udgifterne skal søges  

 finansieret og afskrevet på en sådan måde, at det mindst muligt påvirker  

 lejeniveauet.
Endvidere gives der mulighed for, at der kan ydes offentlig  

 støtte til brandsikringen, dels i form af kommunegaranti for lån, dels i form  

 af ydelse af rente- og afdragsfrit lån, som stilles til rådighed af kommune  

 og stat i forening.
 19. Ejerne af bygninger, for hvilke brandsikringskrav  

 er besluttet i medfør af lovens § 7, stk. 2, har i de huslejeregulerede  

 kommuner pligt til i videst muligt omfang at søge de udgifter, der  

 vedrører beboelseslejligheder, dækket med beløb, der ved arbejdets  

 fuldførelse henstår på ejendommens vedligeholdelseskonto, jfr. § 15, stk. 1,  

 i boligreguleringsloven.
Endvidere skal der ske frigivelse af bundne beløb i Grundejernes  

 Investeringsfond i muligt omfang.
Denne del af udgiften kan samtidigt  

 afskrives på ejendommens opretningskonto, jfr. boligreguleringslovens § 15,  

 stk. 2, ligesom ejeren vil kunne afskrive yderligere udgifter, han har  

 afholdt til brandsikring, på denne konto.
Såfremt de beløb, der ved arbejdets fuldførelse indestår på ejendommens  

 vedligeholdelses- og opretningskonti, ikke er tilstrækkelige til at dække  

 udgifterne, kan ejeren, hvis han selv afholder udgiften, løbende afskrive  

 beløbet, efterhånden som der afsættes yderligere midler på kontiene.
Han kan  

 i så fald ikke få lejeforhøjelse for brandsikringsforanstaltningerne.
Hvis han finansierer brandsikringsudgiften ved lån, skal de årlige ydelser  

 så vidt muligt afskrives på de nævnte konti.
I det omfang, dette er muligt,  

 kan foranstaltningerne ikke medføre lejeforhøjelse.
Det bemærkes herved, at det ikke har været tanken, at hele ejendommens  

 opretnings- og vedligeholdelseskonto over en årrække skal beslaglægges til  

 forrentning og afdrag på brandsikringslån, idet der fortsat bør være mulighed  

 for at afskrive udgifter til nødvendig vedligeholdelse på kontoen.
I  

 ejendomme, der består af flere bygninger, bør afskrivning således kun ske af  

 den del af vedligeholdelseskontoen, der vedrører den del af bygningen, der  

 skal brandsikres efter § 7, stk. 2, idet brandsikringen heraf ikke bør  

 medføre forringede vilkår for lejerne i ejendommens øvrige bygninger.
 Som vejledende udgangspunkt for det skøn, der af boligtilsynet skal udøves  

 over, hvorvidt nedrivning bør ske eller brandsikring kræves (jfr. pkt. 9), og  

 til brug for kommunalbestyrelsens skøn over, hvorvidt der bør ydes offentlig  

 støtte (jfr. pkt. 21-22), skal man oplyse, at lejeniveauet i 1976 (inden  

 forhøjelsen pr. 1. juli 1976) for ikke centralvarmeopvarmede ejendomme i  

 København er ca. 60 kr. pr. kvadratmeter.
Hensættelser til udvendig vedligeholdelse er i disse ejendomme 9 kr. pr.  

 kvadratmeter årligt.
Til opretningskontoen hensættes i disse ejendomme 2-4  

 kr. pr. kvadratmeter.
 Eksempel.
 Herefter tager kommunalbestyrelsen stilling til, om lejen kan bære en  

 forhøjelse, svarende til forrentning og afskrivning af den resterende del af  

 den nødvendige finansiering, 21.20 kr., f.eks. 6.400 kr. årligt, svarende til  

 640 kr. årligt pr. lejlighed, eller om den vil yde et rente- og afdragsfrit  

 lån på højst 21.200 kr., således at brandsikringen kan gennemføres uden  

 lejeforhøjelse.
20. For de lejemål, der ikke er omfattet af  

 reglerne i boligreguleringslovens kap.
II (beboelseslejligheder i de frie  

 kommuner og rene erhvervslokaler i hele landet), findes der ikke  

 vedligeholdeles- og opretningskonti.
 Derimod vil der for ejendomme, der var omfattet af lejevurderingen i 1966,  

 i Grundejernes Investeringsfond kunne indestå bundne beløb, der kan frigives  

 til dækning af brandsikringsudgifterne.
 I overvejelserne af, hvorvidt et rente- og afdragsfrit brandsikringslån  

 bør ydes til delvis dækning af udgiften, eller om nedrivning bør kræves  

 straks (jfr. pkt. 9), bør det iøvrigt for disse lejligheder og lokaler bl.a.  

 indgå, om man anser det for rimeligt, at udlejeren med en mulig  

 lejeforhøjelse efter § 35 i lov om leje kan gennemføre den fornødne  

 brandsikring uden at få urimelige tab på driften af ejendommen i de år, den  

 endnu skal bestå.
 Offentlig støtte til brandsikring.
21. Støtteordningen, for så vidt angår de særligt  

 udpegede bygninger, indeholder 2 elementer.
Dels kan kommunen med  

 tilsynsmyndighedens samtykke yde garanti for lån i ejendommen, der  

 måtte være nødvendig til hel eller delvis finansiering af brandsikringen,  

 dels kan kommunen, når særlige forhold taler derfor, yde rente- og  

 afdragsfrit lån med pant i ejendommen.
Et sådant rente- og afdragsfrit  

 lån kan højst udgøre halvdelen af de udgifter, det tilbagestår at finansiere,  

 efter at brandsikringsomkostningerne i videst muligt omfang er søgt dækket  

 med beløb som nævnt i lovens § 11, stk. 1, dvs. beløb på ejendommens  

 vedligeholdelseskonto og bundne beløb i Grundejernes Investeringsfond, som  

 frigives.
I det omfang, brandsikringsforanstaltninger finansieres gennem  

 ydelse af et rente- og afdragsfrit lån, kan ejeren ikke kræve lejeforhøjelse.
 I modsætning til, hvad der gælder ved ydelse af kommunegaranti efter de  

 almindelige finansieringsregler i lovens § 10, hæfter låntager ikke  

 personligt, men alene med den pantsatte ejendom for lån, der ydes med  

 kommunegaranti efter de særlige finansieringsregler i §§ 11 og 12. Ej heller  

 for rente- og afdragsfri lån, der ydes af kommunen, hæfter låntager  

 personligt.
Boligministeren kan inden for de midler, der bevilges i henhold til lov om  

 sanering, yde statslån til dækning af halvdelen af kommunens udgifter til  

 rente- og afdragsfri lån, ligesom staten godtgør kommunen halvdelen af de  

 eventuelle tab, som kommunen lider ved tab på garantier, der ydes efter  

 lovens særlige støtteregler.
Sådanne tab kan bl.a. opstå, hvor en indgået  

 garantiforpligtelse for lån optaget på det almindelige lånemarked bliver  

 aktualiseret, f.eks. som følge af, at bygningen nedrives som led i en  

 sanering, inden lånet er fuldt tilbagebetalt.
Hvis der til brandsikring af en bygning er ydet rente- og afdragsfrit lån,  

 og bygningen derefter, inden en sanering er gennemført, eller inden lånet  

 efter foranstående regler er tilbagebetalt, undergives forbud mod benyttelse  

 i medfør af boligtilsynslovens § 12, medfører forbudets ikrafttræden ikke i  

 sig selv, at lånet forfalder til indfrielse.
Baggrunden herfor er den, at  

 ejeren ved en bygnings kondemnering efter boligtilsynsloven ikke vil kunne  

 gøre erstatningskrav gældende som følge af selve forbudets nedlæggelse.
Der  

 vil således ikke i disse tilfælde være tale om, at de bygningsforbedringer,  

 der er finansieret med de offentlige lån, har tilført ejeren en økonomisk  

 fordel, som kan kapitaliseres ved forbudets nedlæggelse.
Lånet forbliver  

 derfor indestående i ejendommen, indtil det efter foranstående regler  

 forfalder til tilbagebetaling.
Hvis ejendommen ikke inden udløbet af  

 ovennævnte frister gøres til genstand for sanering, og kommunen skønner, at  

 lånet - for hvilket låntager alene hæfter med den pantsatte ejendom - ikke  

 vil kunne dækkes af pantets realisationsværdi, kan kommunalbestyrelsen  

 beslutte at afskrive sit tilgodehavende helt eller delvis.
I dette tilfælde  

 vil kommunen i almindelighed kunne forvente, at staten afskriver sit  

 tilgodehavende i tilsvarende omfang.
22. Brandsikringslovens bestemmelser om adgang til at  

 yde offentlig støtte skal som nævnt ses på baggrund af, at der her er tale om  

 den allerdårligste bygningsmasse, hvor gennemførelse af brandsikring i nogle  

 tilfælde kan være så bekostelig, at det under hensyn til ejendommens meget  

 begrænsede levetid kan forekomme urimeligt at pålægge ejendommens ejer og  

 lejere i fuldt omfang at afholde udgifterne til brandsikringen.
Kommunens  

 stillingtagen til, om der til nedbringelse af udgifterne bør ydes garanti for  

 lån og/eller rente- og afdragsfri lån, må ske ud fra en vurdering af, om  

 omkostningerne ved de gennemførte brandsikringsforanstaltninger uden en sådan  

 støtte gennemsnitlig vil stille ejeren og beboerne økonomisk dårligere end  

 ejere og beboere i andre ejendomme eller vil resultere i lejeforhøjelser, der  

 ikke kan siges at modsvares af en tilsvarende øget brugsværdi.
Kommunen bør i  

 denne forbindelse være opmærksom på de problemer, der vil kunne opstå i de  

 frie områder, hvor det ikke er muligt at afholde udgifterne til brandsikring  

 over særlige konti m.v., og hvor udlejeren, selv med en mulig lejeforhøjelse  

 efter § 35 i lov om leje, eventuelt ikke vil kunne gennemføre den fornødne  

 brandsikring uden at få urimelige tab på driften af ejendommen i de år, den  

 endnu skal bestå.
Omvendt må det være udgangspunktet for kommunens administration af lovens  

 støttebestemmelser, at en eventuel offentlig støtte ikke stiller ejer og  

 lejere gunstigere end ejere og lejere i tilsvarende ejendomme, der ikke  

 falder ind under de særlige støttebestemmelser.
Ud fra disse betragtninger  

 bør der eksempelvis ikke ydes offentlig støtte i form af lån til bygninger,  

 for hvilke den kondemnable tilstand alene er begrundet i brandmæssige  

 forhold, og hvor opfyldelsen af brandkravene vil afhjælpe disse mangler,  

 således at kondemneringen kan ophæves.
I disse tilfælde vil bygningen nemlig  

 fortsat i en længere årrække kunne benyttes til beboelse.
Ved kommunalbestyrelsens afvejning af omfanget og karakteren af den  

 offentlige støtte, der i det enkelte tilfælde bør ydes, vil det ofte kunne  

 tænkes, at støtten må ydes som en kombination af garanti for lån og direkte  

 ydelse af rente- og afdragsfrit lån.
Det må således påregnes, at der for den  

 her omhandlede kategori af bygninger formentlig ofte vil vise sig nødvendigt,  

 at der - som supplement til ydelse af offentlige lån - stilles særlig  

 sikkerhed i form af kommunegaranti for låneoptagelse over det almindelige  

 lånemarked.
Endvidere vil det, som en yderligere støtte til nedbringelse af  

 omkostningerne ved brandsikringen, kunne komme på tale, at garantien ydes for  

 lån med længere løbetid end den pågældende bygnings forventede restlevetid.  

 Dette vil eksempelvis kunne blive aktuelt for bygninger, der kun skal stå  

 meget kort tid, eller for hvilke brandsikringsudgifterne har været  

 uforholdsmæssigt store, og hvor de årlige ydelser på lånet ellers - uanset at  

 der ydes rente- og afdragsfri lån til nedbringelse af omkostningerne - vil  

 kunne være meget tyngende.
 23. Kommunens afgørelser af, om der i det konkrete  

 tilfælde ydes støtte til udførelse af brandsikring og i bekræftende fald  

 omfanget af denne støtte, kan ikke indbringes for højere administrativ  

 myndighed og kan således heller ikke indbringes for boligministeriet.
Udbetaling af rente- og afdragsfrit lån kan først finde sted, når der er  

 modtaget dokumentation for, at de i medfør af § 7, stk. 2, påbudte  

 brandsikringsforanstaltninger er udført.
I øvrigt fastlægger den enkelte  

 kommune selv de nærmere retningslinier vedrørende fremgangsmåden ved  

 ansøgning om og ydelse af offentlig støtte, herunder om rente- og afdragsfrit  

 lån bør ydes på grundlag af et meddelt forhåndstilsagn eller efter  

 ansøgning fra ejeren efter brandsikringsarbejdernes udførelse.
Det  

 bemærkes herved, at boligtilsynets krav om brandsikring af en bygning efter §  

 7, stk. 2, skal opfyldes, uanset om der ydes offentlig støtte til dækning af  

 de hermed forbundne udgifter.
Afgivelse af et forhåndstilsagn om ydelse af  

 rente- og afdragsfrit lån må derfor i almindelighed i relation til ejeren  

 skønnes ufornødent.
Ansøgerens andragende om offentlig støtte skal bilægges oplysninger om  

 arbejdets omfang med tilhørende udgifter, ejendommens økonomiske forhold,  

 herunder størrelsen af indestående på opretnings- og vedligeholdelseskonti  

 m.v.
Ejeren bør herudover indsende et driftsbudget for ejendommen med  

 oplysning om, hvorledes den resterende del af udgifterne agtes finansieret,  

 genpart af den ansøgning, han måtte have indsendt til Grundejernes  

 Investeringsfond, bank eller sparekasse, samt vilkår for allerede optagne lån  

 eller for imødekommelse af ansøgninger om lån.
 Genhusning.
Hvis boligtilsynet i medfør af brandsikringslovens § 7, stk. 3, nedlægger  

 forbud mod en bygnings benyttelse, påhviler det kommunalbestyrelsen at sikre  

 genhusning af de hustande, der som følge af forbudets nedlæggelse må  

 fraflytte deres lejligheder.
Dette fremgår af lovens § 8, hvorefter et sådant  

 forbud betragtes som meddelt i medfør af § 12 i lov om boligtilsyn med de  

 virkninger, der følger heraf med hensyn til bl.a. genhusning af beboerne, jf.  

 kap.
XI i saneringsloven.
 Fremskaffelse af lejligheder.
24. Husstanden kan selv skaffe sig en anden  

 lejlighed.
I så fald er kommunalbestyrelsens pligt til genhusning bortfaldet.
 Genhusning kan ske inden for det almennyttige nybyggeri, hvor  

 anvisning kan finde sted af ledige lejligheder, som ved tilsagn om  

 statsstøtte er forbeholdt anvendt til husstande, der bliver husvilde bl.a.  

 som følge af beslutninger i medfør af boligtilsynsloven.
Også genhusningsreglerne i § 15, stk. 7 og 8, i bekendtgørelse nr. 157 af  

 24. april 1975 om almennyttig boligvirksomhed vil i et vist omfang kunne  

 finde anvendelse.
Efter disse regler har de almennyttige  

 boligselskaber pligt til at stille hver 5. ledige lejlighed i den  

 ældre boligmasse til rådighed for genhusning.
Denne  

 genhusningsforpligtelse gælder imidlertid kun, hvor der er tale om husstande,  

 der er blevet husvilde som følge af egentlig saneringsvirksomhed, og  

 genhusning i denne boligmasse vil derfor kun kunne ske i forbindelse med  

 nedlæggelse af forbud i medfør af brandsikringsloven, dersom det tillige vil  

 være nødvendigt at rømme lejlighederne af hensyn til en saneringsplans  

 gennemførelse.
 Genhusning af husstande, der bliver husvilde ved nedlæggelse af  

 lejligheder som følge af forbud i medfør af § 7, stk. 3, vil endvidere kunne  

 ske i kommunens egne ejendomme.
 Endelig er der i brandsikringslovens § 13 fastsat særlige regler om  

 fremskaffelse af lejligheder til genhusning af husstande, der må fraflytte  

 deres hidtidige bolig som følge af beslutninger i medfør af lovens § 7.  

 Ifølge disse bestemmelser åbnes der mulighed for kommunalbestyrelsen til at  

 indgå aftaler med sammenslutninger af grundejere og af almennyttige  

 boligselskaber om fremskaffelse af lejligheder til genhusning.
Som et led i indgåelsen af sådanne aftaler kan kommunalbestyrelsen give  

 tilsagn om at ville udbetale et beløb til dækning af omkostninger m.v. i  

 forbindelse med genhusningen til den sammenslutning, der ifølge aftalen  

 formidler genhusningen.
Af dette beløb kan sammenslutningen stille en del til  

 rådighed for udlejeren af den lejlighed, der benyttes til genhusning.
Efter  

 brandsikringslovens § 13, stk. 3, refunderer staten inden for nærmere  

 fastsatte rammer kommunen halvdelen af det udbetalte beløb.
Det fastsættes  

 herved, at statens andel af et af kommunalbestyrelsen udbetalt beløb højst  

 kan andrage 450 kr. for hver gennemført genhusning, der finder sted i medfør  

 af aftalen.
Statens udgifter hertil afholdes inden for de midler, der  

 bevilges i henhold til lov om sanering.
 De lejligheder, der fremskaffes ved aftaler mellem kommunalbestyrelsen og  

 sammenslutninger, kan efter kommunalbestyrelsen beslutning herom tillige  

 bruges til genhusning af lejere, der må fraflytte en lejlighed i en  

 beboelsesbygning, som kommunalbestyrelsen i medfør af boligreguleringslovens  

 § 60 har givet samtykke til at nedrive som følge af, at bygningen er  

 brandfarlig.
Økonomisk støtte til beboerne 25. Af bestemmelsen i § 8 om, at boligtilsynets  

 beslutning efter § 7, stk. 3, anses som meddelt i medfør af § 12 i lov om  

 boligtilsyn, følger, at de husstande, der skal genhuses, har mulighed for at  

 opnå støtte til betaling af indskud m.v. i en ny lejlighed samt boligsikring  

 efter særlig gunstige regler.
 Kommunalbestyrelsen (eller samarbejdsudvalget) kan i medfør af  

 saneringslovens § 64 betale eller yde lån til hel eller delvis betaling af  

 depositum, boligandel, boligindskud eller forudbetalt leje, såfremt  

 husstanden skønnes at have behov herfor.
Endvidere kan ydes lån til betaling af indskud i almennyttigt boligbyggeri  

 efter reglerne i kap.
XI i lov nr. 83 af 19. marts 1975 om boligbyggeri.  

 Disse regler er særlig gunstige for boligtagere, som har måttet fraflytte den  

 hidtidige lejlighed som følge af sanering, kondemnering eller gennemførelse  

 af offentlige anlæg.
Der henvises herom til cirkulære af 24. juni 1975 om  

 organisation og udlejning af almennyttigt byggeri, afsnit III.
Endelig kan der i medfør af § 3 a i lov om boligsikring ydes en særlig  

 boligsikring til husstande, der må flytte som følge af sanering, kondemnering  

 m.v.
Der henvises herom til cirkulære om boligsikring af 25. november 1975,  

 afsnit IV.
 Ovennævnte bestemmelser i saneringslovens § 64 og boligsikringslovens § 3  

 a finder tillige anvendelse i de tilfælde, hvor der sker genhusning i medfør  

 af brandsikringslovens § 14 som følge af, at en udlejer får tilladelse til at  

 nedrive en beboelsesejendom, jfr. brandsikringslovens § 14 som følge af, at  

 en udlejer får tilladelse til at nedrive en beboelsesejendom, jfr.  

 brandsikringslovens § 14, stk. 2.
Reglerne i saneringslovens § 64, boligbyggerilovens kap.
XI og  

 boligsikringslovens § 3a gælder såvel, når bolig anvises, som når husstanden  

 selv skaffer sig anden lejlighed.
 Forskellige bestemmelser.
 Finansielle virkninger.
26. Kommunens udgifter og garantistillelser ved  

 gennemførelsen af brandskringsforanstaltninger i medfør af loven er ikke  

 omfattet af de gældende regler om investerings- og lånerammer.
De  

 brandsikringsarbejder, der udføres med kommunal støtte, kan derfor af  

 kommunen lånefinansieres fuldt ud og kan endvidere gennemføres uden for  

 kommunens investeringsrammer.
 Statsrefusion.
 27. Inden for de midler, der på de årlige finanslove  

 bevilges i henhold til lov om sanering, godtgør staten kommunen halvdelen af  

 de udgifter, denne har afholdt i medfør af brandsikringslovens §§ 9, 11 og  

 12, samt refunderer efter forskrifterne i cirkulærets pkt. 24 udgifter  

 afholdt efter lovens § 13. Refusionsopgørelse fremsendes efter udgangen af  

 hvert kvartal til Kongeriget Danmarks hypotekbank og Finansforvaltning,  

 Landgreven 4, 1301 København K, hvorfra udbetaling vil finde sted.
 Det påhviler kommunen hvert kvartal at aflægge regnskab for udlån til  

 brandsikring, eventuelle udgifter i forbindelse med tab som følge af stillede  

 garantier, udgifter til - og eventuel erstatning i forbindelse med -  

 nedrivning af en bygning som følge af påbud efter lovens § 7, stk. 3, samt  

 afholdte udgifter til dækning af omkostninger m.v. i forbindelse med  

 genhusning af husstande, der har måttet fraflytte deres hidtidige bolig som  

 følge af beslutninger i medfør af lovens § 7. Desuden påhviler det kommunen  

 at aflægge regnskab for modtagen afdrag på lån samt indfrielse af lån i  

 forbindelse med en ejendoms sanering, jfr. § 12, stk. 3.
 Kommunalbestyrelsens gennemførelse af brandsikring.
28. Bestemmelserne i afsnit II om finansiering af  

 brandsikringsudgifter finder i princippet tilsvarende anvendelse, hvor  

 kommunen i medfør af lovens § 15, stk. 2, har måttet udføre brandsikringen på  

 ejerens bekostning, herunder med hensyn til afholdelse af udgifter over  

 ejendommens konti m.v.
Det forudsættes endvidere, at kommunen i sådanne  

 tilfælde yder støtte til gennemførelse af brandsikringen efter samme  

 kriterier, som hvis ejeren selv havde gennemført brandsikringen.
 Boligministeriet, den 5. maj 1976.
 Helge Nielsen.
 /Keld Christiansen.
 Bilag 1.
 Lov nr. 53 af 25. februar 1976 om brandsikring af ældre beboelsesbygninger  

 m.v.
 (Udelades her).
 Bilag 2.
 Bekendtgørelse nr. 81 af 27. februar 1976 om brandsikring af ældre  

 beboelsesbygninger m.v.
 (Udelades her).
