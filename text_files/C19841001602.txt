 I henhold til § 2 i lov nr. 616 af 19. december 1984 om statsligt indskud  

 i Finansieringsinstituttet for Industri og Håndværk A/S med henblik på udlån  

 til håndværk og mindre industri har industriministeren og  

 Finansieringsinstituttet (i det følgende betegnet Instituttet) indgået  

 følgende aftale:
§ 1.  Industriministeren kan af statskassen foretage  

 rentefri indskud i Instituttet på indtil 150 mill. kr., der indestår som  

 ansvarlig lånekapital og således i tilfælde af likvidation eller konkurs  

 fyldestgøres efter Instituttets øvrige kreditorer, men går forud for  

 aktionærers krav.
Det statslige indskud vil, med mindre aftalen i  

 overensstemmelse med § 6 opsiges med virkning fra 1. januar 1994 eller  

 tidligere, blive indbetalt således:
 § 2.  Instituttets optagelse af inden- og udenlandske  

 lån tilrettelægges således, at der skabes grundlag for ydelse af lån i  

 henhold til § 3 for et beløb på ca. 100 mill. kr. årligt svarende til fire  

 gange de akkumulerede indskud, der er foretaget i henhold til § 1.
 § 3.  Instituttet opretter en særlig udlånsordning,  

 hvorefter lån kan ydes håndværksvirksomheder og mindre industrivirksomheder  

 med indtil 75 heltidsansatte til finansiering af anlægsinvesteringer i  

 forbindelse med etablering, udbygning og modernisering.
 Lån kan ydes til bygningsinvesteringer (nybygning, tilbygning, ombygning  

 samt indretning af lejede lokaler) samt til anskaffelse af maskiner og  

 udstyr.
 Lån kan ikke ydes til handelsvirksomhed, til driftsfinansiering, til  

 overdragelse af virksomhed eller til normal udskiftning af nedslidte maksiner  

 o.l.
 Lån kan ikke ydes til virksomheder i Grønland og på Færøerne.
 Lån ydes normalt ikke på under 50.000 kr. eller på over 750.000 kr.
Lån ydes på grundlag af en samlet vurdering af ansøgerens økonomi,  

 lånebehov, projektet og forholdene inden for branchen.
Ved vurderingen lægges  

 der særlig vægt på merbeskæftigelse, mereksport, sparet import og teknisk  

 nyhedsværdi.
 Hvis et projekt efter denne vurdering anses for at være samfundsmæssigt  

 særlig interessant, kan der ydes lån til 1 mill. kr.
 Renten for Instituttets udlån under ordningen fastsættes under hensyn til,  

 at en fjerdedel af det til udlån disponible beløb er tilvejebragt ved et  

 rentefrit statsligt indskud.
Afdragstiden for lånene kan ikke overstige 15 år og vil i gennemsnit  

 normalt ikke overstige 10 år.
Der indrømmes i almindelighed afdragsfrihed i  

 de første 2 år.
 Udlån i henhold til denne aftale holdes i regnskabsmæssig henseende  

 adskilt fra Instituttets øvrige virksomhed.
 § 4.  Det statslige indskud hæfter ikke for eventuelle  

 tab på lån, der er ydet i medfør af § 3.
 § 5.  Administrationen af ordningen varetages af  

 Instituttet.
 Så længe staten har indskudt kapital i Instituttet i henhold til lov nr.  

 616 af 19. december 1984 er staten som hidtil repræsenteret ved to medlemmer  

 af Instituttets repræsentantskab og bestyrelse udpeget af industriministeren.
 § 6.  Såvel industriministeren som Insituttet kan  

 opsige aftalen med 1 års varsel til ophør ved udløbet af et kalenderår.
Såfremt aftalen opsiges af en af parterne, skal tilbagebetalingen af det  

 statslige indskud ske i årlige rater efter aftale mellem industriministeren  

 og Instituttet.
Tilbagebetalingen skal være tilendebragt, når de af  

 Instituttet i overensstemmelse med aftalen foretagne udlån aer afviklet.
 Fra det tidspunkt, hvortil en af parterne har opsagt aftalen, må der ikke  

 foretages yderligere udlån i henhold til ordningen.
 I øvrigt forbliver aftalen i kraft, indtil det statslige indskud er  

 endeligt tilbagebetalt.
 Instituttet må ikke uden industriministerens samtykke fusioneres med et  

 eller flere andre selskaber, med mindre det sker som forsættende selskab.
