Cirkulære om planlægning for  

 etablering af en national prøvestation til afprøvning af store  

 vindmøller ved Høvsøre i Lemvig Kommune,  

 Ringkøbing Amt (Til Ringkøbing amtsråd og Lemvig  

 kommunalbestyrelse) Kapitel 1 Cirkulærets baggrund og formål § 1. Der er behov for en national  

 prøvestation for store vindmøller, hvor  

 vindmølleproducenter i en periode kan afprøve nye møller  

 under vindforhold, der så vidt muligt svarer til en opstilling på  

 havet.
Efter en række undersøgelser er der valgt en placering af  

 den nationale prøvestation ved Høvsøre.
Konsekvenserne  

 for miljøet af placeringen er belyst i en VVM-redegørelse, der  

 blev offentliggjort sammen med forslaget til dette cirkulære.
 § 2. Cirkulæret udstedes i medfør af  

 § 3, stk. 1, stk. 2, 1. pkt., og stk. 4, i lov om planlægning, jf.  

 lovbekendtgørelse nr. 551 af 28. juni 1999. De i §§ 3 og 4 fastsatte  

 retningslinier har retsvirkning som regionplan.
 Stk. 2. Bestemmelserne i § 2, stk. 2 og 3, § 3, stk. 5,  

 samt § 6, stk. 1, i cirkulære nr. 100 af 10. juni 1999 om  

 planlægning for og landzonetilladelse til opstilling af  

 vindmøller finder ikke anvendelse i relation til de møller, der  

 opstilles på den i § 3 nævnte prøvestation.
Kapitel 2 Regionplanretningslinier for en national  

 prøvestation § 3. Det på kortbilaget (bilag1) viste  

 område ved Høvsøre udlægges til en national  

 prøvestation for store vindmøller.
Der fastsættes  

 følgende retningslinier for anvendelsen og bebyggelsen af  

 området:
 1)	Der må opstilles indtil 5 møller ad gangen, 5  

 målemaster og 1 meteorologimast samt eventuelt lysmarkeringsmaster til  

 varsling for flytrafikken.
2)	Møller, målemaster, meteorologimast og  

 lysmarkeringsmaster må ikke have en totalhøjde, der overstiger  

 165 m.
Møller og meteorologimast skal opstilles på række  

 som vist på kortbilag 1.
 3)	Afprøvningen af en mølle skal standses i perioder,  

 hvor møllens vinger kaster skygger, der medfører  

 væsentlige gener for beboere af ejendomme i nærheden af  

 prøvestationen.
 4)	Den sydligste af de på kortbilag 1 viste 5  

 mølleplaceringer må ikke anvendes til en vindmølle  

 før en eller flere af de på kortbilaget viste 4 møller  

 sydøst for prøvestationen er fjernet eller  

 støjdæmpet så meget, at støjen fra møllerne  

 vurderet under ét ikke overstiger 45 dB(A) ved nabobeboelser.
 5)	Der kan i tilknytning til de eksisterende bygninger ved Vester  

 Rysensten opføres bebyggelse, der er nødvendig for driften af  

 prøvestationen, herunder etablering af en transformatorstation.
 6)	Arealer inden for området, der ikke anvendes til  

 prøvestationens formål, skal anvendes til landbrugsformål,  

 men der må ikke opføres ny bebyggelse hertil.
 7)	Inden for en afstand af 2,5 km fra prøvestationens  

 område som vist på kortbilag 2 må der ikke opstilles nye  

 vindmøller, og der må ikke i regionplanen udlægges arealer  

 til skovrejsning.
 8)	Prøvestationen er ikke til hinder for, at de to eksisterende  

 vindmølleparker ved Fjaltring og Brokilde kan moderniseres eller  

 udskiftes.
Kapitel 3 Retningslinier for landzoneadministrationen uden for  

 prøvestationens område § 4. Inden for en afstand af 2,5 km fra  

 prøvestationens område som vist på kortbilag 2 må  

 der ikke meddeles tilladelse efter planlovens § 35, stk. 1 til etablering af  

 vindmøller, jævnfør dog §3, stk.8. Inden for en afstand  

 på 500 m må der ikke gives tilladelse til opførelse eller  

 indretning af boliger eller anden støjfølsom bebyggelse.
Kapitel 4 Lokalplan og kommuneplantillæg samt  

 VVM-tilladelse § 5. Lokalplan og kommuneplantillæg for  

 prøvestationsområdet tilvejebringes af miljø- og  

 energiministeren i henhold til § 3, stk. 4, i lov om planlægning.  

 Miljø- og energiministeren skal også meddele tilladelse til  

 etablering af prøvestationen efter § 8, stk. 1, i  

 bekendtgørelse nr. 428 af 2. juni 1999 om supplerende regler i  

 medfør af lov om planlægning (samlebekendtgørelse).
Kapitel 5 Ikraftrædelsesbestemmelse § 6. Cirkulæret træder i kraft den 13.  

 juni 2000.
