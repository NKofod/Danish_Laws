Fremsat den 5. oktober 2005 af indenrigs‑ og sundhedsministeren (Lars  

 Løkke Rasmussen) Forslag til Lov  

 om retspsykiatrisk behandling m.v.
 § 1.  

  

 Regionsrådene har pligt til på deres psykiatriske sygehuse eller  

 sygehusafdelinger at modtage:
 1.  

 	  

 Personer, der efter  

 retskendelse skal indlægges til mentalundersøgelse.
 2.  

 	  

 Personer, der i  

 henhold til dom eller kendelse skal anbringes i psykiatrisk sygehus eller på  

 anden  

 måde undergives psykiatrisk behandling.
 3.  

 	  

 Personer, der efter  

 Justitsministeriets eller overøvrighedens bestemmelse skal anbringes i  

 psykiatrisk  

 sygehus.
 4.  

 	  

 Personer, der som  

 vilkår for prøveløsladelse eller tiltalefrafald skal undergives psykiatrisk  

 behandling.
§ 2.  

  

 Det  

 påhviler regionsrådet for Region Sjælland at drive den til  

 Psykiatrihospitalet i  

 Nykøbing Sjælland knyttede Sikringsafdeling.
I Sikringsafdelingen skal  

 modtages:
 1.  

 	  

 Personer, der i  

 henhold til dom eller administrativ beslutning skal anbringes i  

 Sikringsafdelingen.
 2.  

 	  

 Personer, der efter  

 retskendelse skal indlægges til mentalundersøgelse i hospital for  

 sindslidende,  

 og som af anklagemyndigheden skønnes at burde anbringes i Sikringsafdelingen.
§ 3.  

  

 Væsentlige ændringer i den i § 2  

 nævnte Sikringsafdelings forhold kræver godkendelse af indenrigs- og  

 sundhedsministeren.
Afgørelsen træffes efter forhandling med  

 justitsministeren.
 § 4.  

  

 Indenrigs- og sundhedsministeren fastsætter regler om regionernes indbyrdes  

 betalingsforpligtelser ved varetagelsen af de i §§ 1 og 2 nævnte  

 opgaver.
 § 5.  

  

 Loven træder i kraft 1. januar 2007.
Stk. 2.  

  

 Samtidig ophæves 1)  

 	  

 Lov nr. 328 af 26.  

 juni 1975 om statshospitalernes overførelse til amtskommunerne, idet dog  

 lovens  

 § 7 om personaleforhold opretholdes.
 2)  

 	  

 Lov nr. 309 af 26.  

 juni 1975 om overførelse af fødselsanstalten Jylland til Århus amtskommune,  

 idet dog lovens § 3 om personaleforhold opretholdes.
 3)  

 	  

 Lov nr. 276 af 8.  

 juni 1977 om overførelse af de af Samfundet og Hjemmet for Vanføre drevne  

 ortopædiske hospitaler og afdelinger til amtskommunerne m.fl., idet dog  

 lovens  

 § 6 om personaleforhold opretholdes.
 4)  

 	  

 Lov nr. 275 af 16.  

 juni 1980 om statens overtagelse af Finseninstitutet, idet dog lovens  

 § 2  

 om personaleforhold opretholdes.
 5)  

 	  

 Lov nr. 276 af 16.  

 juni 1980 om de fysiurgiske hospitaler i Hornbæk og Hald, idet dog lovens  

 § 4 om personaleforhold opretholdes.
 6)  

 	  

 Lov nr. 277 af 6.  

 juni 1984 om udbygning af rigshospitalet m.v.
 7)  

 	  

 Lov nr. 55 af 20.  

 februar 1985 om ombygning m.v. af Fysiurgisk Hospital i Hornbæk.
 § 6.  

  

 Loven gælder ikke for Færøerne og Grønland.
Bemærkninger til lovforslaget Almindelige bemærkninger 1. Baggrunden for lovforslaget Lovforslaget er en opfølgning på den kommunalreform, hvis  

 hovedlove blev vedtaget i juni 2005.
2. Lovforslagets hovedindhold Lovforslaget omfatter de forhold vedrørende retspsykiatrisk  

 behandling, der hidtil har været reguleret i lov om statshospitalernes  

 overførelse til amtskommunerne.
Denne lov vil blive ophævet samtidig med  

 ikrafttrædelsen af lovforslaget.
 Der er tale om særlige opgaver overfor retsmyndighederne,  

 der vedrører regionernes pligt til at varetage retspsykiatriske opgaver.  

 Denne  

 pligt blev tidligere varetaget på statshospitalerne for sindslidende, der ved  

 lov om statshospitalernes overførelse til amtskommunerne blev overført til  

 amtskommunerne med virkning fra 1. april 1976.
 Der er tale om en uændret videreførelse af bestemmelsen om  

 retspsykiatrisk behandling, idet der alene er tale om konsekvensændringer som  

 følge af kommunalreformen.
 Der vil endvidere med lovforslaget blive ophævet følgende  

 love:
 1.  

 	  

 Lov om overførelse  

 af fødselsanstalten Jylland til Århus amtskommune.
 2.  

 	  

 Lov om overførelse  

 af de af Samfundet og Hjemmet for Vanføre drevne ortopædiske hospitaler og  

 afdelinger  

 til amtskommunerne m.fl.
 3.  

 	  

 Lov om statens  

 overtagelse af Finseninstitutet.
 4.  

 	  

 Lov om de  

 fysiurgiske hospitaler i Hornbæk og Hald.
 5.  

 	  

 Lov om udbygning af  

 rigshospitalet m.v.
 6.  

 	  

 Lov om ombygning  

 m.v. af Fysiurgisk Hospital i Hornbæk.
Der er primært tale om love, hvor hovedformålet var  

 overførelse af institutioner fra staten til amtskommunerne.
Når der som følge  

 af kommunalreformen ikke længere skal eksistere amtskommuner, har denne  

 lovgivning  

 ikke længere selvstændig betydning.
Opgaver, som efter lovene er henlagt til  

 amtskommunerne (fra 1. januar 2007 regionerne), indgår i bestemmelserne i  

 sundhedsloven.
Ejerskabet til de forskellige institutioner vil overgå til de  

 respektive regioner i henhold til lov om visse proceduremæssige spørgsmål i  

 forbindelse med kommunalreformen.
For så vidt angår nr. 3, var dette i sin tid en overførelse  

 til staten, som senere er overført til Hovedstadens Sygehusfællesskab.
Dette  

 ejerskab overgår til Region Hovedstaden i henhold til ovennævnte  

 procedurelov.
 Nr. 5 og 6 er alene anlægslove, som er forældede.
Nr. 1-4 indeholder bestemmelser, som har til formål at  

 sikre, at tjenestemænd ikke mister rettigheder i henhold til reglerne for  

 tjenestemandsansættelse, når de pågældende institutioner overgik fra en  

 offentlig myndighed til en anden, herunder hjemmel til refusion/betaling af  

 pensionsudgifter imellem de offentlige myndigheder.
Det foreslås derfor med  

 lovforslaget at opretholde disse pensionsbestemmelser, idet de stadigvæk har  

 relevans i forhold til de tjenestemænd, som er ansat på de pågældende  

 institutioner.
 Amtskommunernes rettigheder og forpligtelser i henhold til  

 disse pensionsbestemmelser overgår til den nye myndighed efter principperne i  

 lov om visse proceduremæssige spørgsmål i forbindelse med kommunalreformen.
Lovforslagets økonomiske og administrative  

 konsekvenser for stat, kommuner og regioner Lovforslaget medfører ingen økonomiske eller administrative  

 konsekvenser.
Lovforslagets miljømæssige og erhvervsmæssige  

 konsekvenser Lovforslaget har ingen miljømæssige eller erhvervsmæssige  

 konsekvenser Lovforslagets administrative konsekvenser for  

 borgerne Lovforslaget medfører ingen administrative konsekvenser.
Lovforslagets EU-retlige aspekter Lovforslaget indeholder ikke EU-retlige aspekter.
Høring Amtsrådsforeningen Kommunernes Landsforening Hovedstadens Sygehusfællesskab Københavns Kommune Frederiksberg Kommune Bornholms Kommune Vestsjællands Amt Vurdering af konsekvenser af lovforslaget Positive konsekvenser/mindreudgifter Negative konsekvenser/merudgifter Økonomiske konsekvenser for stat, kommuner og regioner Ingen Ingen Administrative konsekvenser for stat, kommuner og regioner Ingen Ingen Økonomiske konsekvenser for erhvervslivet Ingen Ingen Administrative konsekvenser for erhvervslivet Ingen Ingen Miljømæssige konsekvenser Ingen Ingen Administrative konsekvenser for borgerne Ingen Ingen Forholdet til EU-retten Lovforslaget indeholder ikke EU-retlige aspekter.
Specielle bemærkninger Til §§ 1-4 Der sker med bestemmelserne en videreførelse af de gældende  

 regler om retspsykiatrisk behandling i § 3 i lov om statshospitalernes  

 overførelse til amtskommunerne.
Der er alene tale om en konsekvensændring som  

 følge af kommunalreformen, idet forpligtelsen fra 1. januar 2007 overføres  

 til  

 regionsrådene fra amtskommunerne.
Reglerne om retspsykiatrisk behandling blev oprindeligt  

 udarbejdet på baggrund af et udvalgsarbejde under det daværende  

 indenrigsministerium, der i maj 1974 afgav en delbetænkning om de særlige  

 opgaver, der påhviler statshospitalerne i forhold til retsmyndighederne, jf.  

 betænkning nr. 61.72/25 fra 1974. Udvalget anbefalede den daværende  

 indenrigsminister, at de daværende statshospitaler, herunder de  

 retspsykiatriske  

 klinikker, overgik til amtskommunerne som en integreret del af  

 amtskommunernes  

 sygehusvæsen og dermed blev forvaltet efter sygehuslovens regler.
Denne  

 overgang skete med virkning fra 1. april 1976.
 § 1 omhandler mentalobservation og forvaringspatienter.  

 Det påhviler herefter regionsrådene på disses psykiatriske sygehuse eller  

 sygehusafdelinger at modtage:
·  

 	  

 personer,  

 der efter retskendelse skal indlægges til mentalundersøgelse, ·  

 	  

 personer,  

 der i henhold til dom eller kendelse skal anbringes i psykiatrisk sygehus  

 eller  

 på anden måde undergives psykiatrisk behandling, ·  

 	  

 personer,  

 der efter Justitsministeriets eller overøvrighedens bestemmelse skal  

 anbringes  

 i psykiatrisk sygehus, ·  

 	  

 personer,  

 der som vilkår for prøveløsladelse eller tiltalefrafald skal undergives  

 psykiatrisk behandling.
Der er tale om retslige tiltag i henhold til retsplejeloven  

 eller straffeloven.
Som nævnt ovenfor er der ingen ændringer i omfanget af  

 regionsrådenes forpligtelse til at modtage disse personer, idet der alene er  

 konsekvensændret som følge af kommunalreformen.
§ 2 omhandler Sikringsafdelingen ved Psykiatrihospitalet  

 i Nykøbing Sjælland (tidl. sikringsanstalten ved statshospitalet, Nykøbing  

 Sjælland), der ved lov om statshospitalernes overførelse til amtskommunerne  

 blev overdraget til Vestsjællands Amt.
Det påhviler herefter Region Sjælland  

 i  

 Sikringsafdelingen at modtage:
·  

 	  

 personer,  

 der i henhold til dom eller administrativ beslutning skal anbringes i  

 Sikringsafdelingen, ·  

 	  

 personer,  

 der efter retskendelse skal indlægges til mentalundersøgelse i hospital for  

 sindslidende, og som af anklagemyndigheden skønnes at burde anbringes i  

 Sikringsafdelingen.
Sikringsafdelingen er en helt speciel landsdækkende  

 afdeling, der foretager undersøgelser af personer, der skønnes at være særlig  

 farlige eller tilbøjelige til at undvige.
Sådanne patienter anbringes under  

 observation på Sikringsafdelingen, der sammen med en afdeling på  

 Psykiatrihospitalet udgør et selvstændigt fungerende afsnit.
Som i § 1 er der tale om retslige tiltag i henhold til  

 retsplejeloven, straffeloven eller psykiatriloven.
Der er ingen ændringer i  

 omfanget af Region Sjællands forpligtelse til at modtage disse personer, idet  

 der alene er konsekvensændret som følge af kommunalreformen.
 Der henvises i øvrigt til straffelovens regler i kapitel 3  

 vedrørende strafbarhedsbetingelser, kapitel 9 om andre retsfølger af den  

 strafbare  

 handling samt retsplejelovens kapitel 75 om personundersøgelser, som nærmere  

 fastlægger betingelserne for den i §§ 1 og 2 omhandlede retspsykiatriske  

 behandling.
Indenrigs- og sundhedsministeren skal i henhold til  

 § 3 godkende væsentlige ændringer i den i § 2 nævnte  

 Sikringsafdelings forhold.
Afgørelsen træffes efter forhandling med  

 justitsministeren.
 Der er tale om en videreførelse af en eksisterende  

 bestemmelse.
Indenrigs- og sundhedsministeren fastsætter i henhold til  

 § 4 regler om regionernes indbyrdes betalingsforpligtelser ved  

 varetagelsen af de i §§ 1 og 2 nævnte opgaver.
Der er her igen tale om  

 videreførelse af den eksisterende bestemmelse, som er udmøntet ved  

 bekendtgørelse  

 nr. 184 af 31. marts  

 1976 om amtskommunernes indbyrdes betalingsforpligtelser i forbindelse med  

 varetagelsen af retspsykiatriske opgaver, som ændret ved bekendtgørelse nr.  

 297  

 af 8. maj 1990. Denne bekendtgørelse ophæves sammen med loven, jf.  

 bemærkningerne  

 til § 5, idet der udstedes en ny og konsekvensrettet udgave samtidig med  

 lovens ikrafttræden den 1. januar 2007.
Til § 5 Loven foreslås at træde i kraft den 1. januar 2007.  

 Samtidig ophæves den lovgivning, som loven samler og præciserer.
 I stk. 2, nr. 1, fastlægges, at lov om  

 statshospitalernes overførelse til amtskommunerne ophæves, men at lovens  

 § 7 om personaleforhold opretholdes. (Lovens § 3 er videreført i  

 lovforslagets §§ 1-4, jf. ovenfor.) Når der som følge af  

 kommunalreformen  

 ikke længere skal eksistere amtskommuner, har lovgivningen om overførelse af  

 statshospitalerne til amtskommunerne ikke længere selvstændig betydning.  

 Ejerskabet til institutionerne overgår til regionerne i henhold til lov om  

 visse proceduremæssige spørgsmål i forbindelse med kommunalreformen.
Baggrunden for opretholdelse af lovens § 7 er, at  

 bestemmelsen har til formål at sikre, at statstjenestemænd ikke mister  

 rettigheder i henhold til reglerne for tjenestemandsansættelse ved  

 statshospitalernes  

 overførelse til amtskommunerne.
Reglerne forpligter amtskommunerne og  

 Københavns og Frederiksberg Kommuner til at tilbyde ansættelse af tidligere  

 statstjenestemænd som kommunale tjenestemænd.
De pågældende tjenestemænd  

 havde  

 dog efter loven mulighed for at vælge at opretholde ansættelsesforholdet til  

 staten under udførelsen af tilbudt arbejde i den amtskommunale forvaltning.
Efter loven skal staten afholde udgifter til pension  

 vedrørende de berørte statstjenestemænds ansættelsestid før den 1. april  

 1976,  

 og amtskommunerne afholder udgifter til pension vedrørende ansættelsestid  

 efter  

 denne dato.
For så vidt angår pensionsudgifter vedrørende tjenestemænd, der  

 opretholdt deres ansættelse i staten efter denne dato, refunderer  

 amtskommunerne staten denne forholdsmæssige del af udgiften.
 Det foreslås derfor, at der i § 5, stk. 2, nr. 1,  

 indsættes en bestemmelse, som viderefører reglerne om fordelingen af  

 udgifterne  

 til tjenestemandspension, herunder statens forpligtelse til fortsat at  

 afholde  

 pensionsudgifter, der hidrører fra ansættelsen i staten inden den 1. april  

 1976  

 i henhold til tjenestemandslovgivningen, henholdsvis statens ret til refusion  

 for så vidt angår pensionsudgifter, der vedrører ansættelse i en amtskommune  

 efter 1. april 1976 og derefter.
 Amtskommunernes rettigheder og forpligtelser vedrørende den  

 videreførte § 7 overgår til den nye myndighed efter principperne i  

 §§ 7 og 17 i lov om visse proceduremæssige spørgsmål i forbindelse med  

 kommunalreformen.
Bekendtgørelse nr. 184 af 31. marts 1976 om amtskommunernes  

 indbyrdes betalingsforpligtelser i forbindelse med varetagelsen af  

 retspsykiatriske opgaver, som ændret ved bekendtgørelse nr. 297 af 8. maj  

 1990,  

 ophæves sammen med loven.
Det samme gælder vejledende retningslinier nr. 86  

 af  

 4. april 1977 for planlægning af psykiatrisk sygehusvæsen.
Der vil sammen med  

 lovens ikrafttræden blive udstedt en ny bekendtgørelse samt nye vejledende  

 retningslinier.
Der vil alene blive konsekvensændret i indholdet.
I stk. 2, nr. 2, fastlægges, at lov om overførelse af  

 fødselsanstalten Jylland til Århus amtskommune ophæves, men at lovens  

 § 3  

 om personaleforhold opretholdes.
Der er tale om samme baggrund som nævnt  

 ovenfor vedrørende stk. 2, nr. 1, idet skæringsdatoen dog er 1. april  

 1975. Der er dog alene tale om pensionsforhold imellem Århus Amtskommune og  

 staten.
I stk. 2, nr. 3, fastlægges, at lov om overførelse af  

 de af Samfundet og Hjemmet for Vanføre drevne ortopædiske hospitaler og  

 afdelinger til amtskommunerne m.fl. ophæves, men at lovens § 6 om  

 personaleforhold opretholdes.
Der er tale om samme baggrund som nævnt ovenfor  

 vedrørende stk. 2, nr. 1, idet skæringsdatoen dog er 1. januar 1978.
 I stk. 2, nr. 4, fastlægges, at lov om statens  

 overtagelse af Finseninstitutet ophæves, men at lovens § 2 om  

 personaleforhold  

 opretholdes.
 Selve hovedformålet med loven  statens overtagelse af  

 Finseninstitutet  er forældet, idet Rigshospitalet inklusiv  

 Finseninstitutet  

 overgik til Hovedstadens Sygehusfællesskab ved lov nr. 1132 af 21. december  

 1994. Der er dog fortsat hensyntagen til pensionsforhold, som nævnt ovenfor  

 vedrørende stk. 2, nr. 1, idet skæringsdatoen dog er 1. januar 1981. Der  

 er dog tale om forhold, hvor staten overtager pensionsforholdet, i modsætning  

 til stk. 2, nr. 1, hvor det var amtskommunerne, der overtog  

 pensionsforholdet.
I stk. 2, nr. 5, fastlægges, at lov om de fysiurgiske  

 hospitaler i Hornbæk og Hald ophæves, men at lovens § 4 om  

 personaleforhold opretholdes.
Der tale om en lov, hvor staten overtog driften  

 af det fysiurgiske hospital i Hornbæk, mens Viborg Amtskommune overtog det  

 fysiurgiske hospital i Hald.
Opretholdelse af lovens § 4 er hensynet til  

 overgangen fra statstjenestemand til amtskommunal tjenestemand og omvendt,  

 jf.  

 principperne i stk. 2, nr. 1. Skæringsdatoen er dog den 1. januar 1980.
I stk. 2, nr. 6 og 7 fastlægges, at lov om udbygning  

 af rigshospitalet m.v. samt lov om ombygning m.v. af Fysiurgisk Hospital i  

 Hornbæk ophæves.
Der er i begge tilfælde tale om anlægslove, som ikke længere  

 har betydning.
Til § 6 Loven gælder ikke for Færøerne og Grønland.
