 I en skrivelse af 6. november 1980 har adoption og samfund,  

 landsforeningen af adoptanter, rettet henvendelse til adoptionsnævnet  

 vedrørende adoptionssager, hvor der tilbydes ansøgerne en psykiatrisk eller  

 psykologisk undersøgelse.
 Nævnet har forstået foreningens henvendelse således, at adoption og  

 samfund ønsker indført generelle regler for behandlingen af disse sager, der  

 tilsikrer, at ansøgerne får mulighed for at vælge mellem flere psykiatere  

 eller psykologer.
 I den anledning har adoptionsnævnet indhentet udtalelser fra samtlige  

 landets socialcentre.
Adoptionsnævnet har behandlet foreningens henvendelse på et møde, hvor det  

 blev besluttet at udtale, at nævnet ikke finder grundlag for at udsende  

 generelle retningslinier som ønsket af adoption og samfund, men at det - hvis  

 der i en konkret sag, hvor ansøgerne er tilbudt en undersøgelse ved psykiater  

 eller psykolog, fremsættes ønske om, at undersøgelsen foretages af en anden  

 psykiater eller psykolog - påhviler det pågældende adoptionssamråd at tage  

 stilling til, om der i sagen foreligger konkrete omstændigheder, der i særlig  

 grad kan begrunde imødekommelse af ansøgernes ønske.
Samrådets afgørelse kan  

 eventuelt påklages til adoptionsnævnet.
 P.N.V.
 E.B.
Johan Reimann Adoption og Samfund, landsforeningen af adoptanter, v/formand Erik Heine Nyfeldt, Lergravsvej 15, 4.tv., 2300 København S.
