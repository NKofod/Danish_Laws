Der blev endvidere spurgt om beskatning af fri telefon/ISDN-forbindelse  

 for ulønnede medlemmer af en række råd med tilknytning til  

 den pågældende styrelse.
Det fremgår af  

 Ligningsrådets svar, at de ulønnede rådsmedlemmer er  

 omfattet af samme regler som ansatte i den pågældende styrelse,  

 og at de kun skal beskattes, af en fri telefon pr. husstand.
Ligningsrådet udtalte i forbindelse med sagen, at svaret ikke blot  

 omfatter den pågældende pc-ordning.
Også i andre  

 tilfælde, hvor begge ægtefæller/samlevende beskattes af fri  

 telefon, kan de ved indkomstopgørelsen regulere værdien af fri  

 telefon, således at husstanden samlet kun beskattes af en fri telefon.  

 Har husstanden herudover afholdt udgifter til privat telefon kan  

 værdien af fri telefon også nedsættes med dette  

 beløb.
Dersom husstanden i 1999 afholder private telefonudgifter  

 på 3.000 kr. vil beskatningen af fri telefon på selvangivelsen  

 kunne nedbringes til 0 kr.
Bindende forhåndsbesked  

 Pc-ordning   fri telefon/ISDN-forbindelse  

 ægtefælle/samlever   egenbetaling LR af 1/6 1999 Reference LL § 16, stk. 1 og stk. 10 LV A.B.1.9.4.
 Ligningsrådet blev spurgt om følgende:
Spørgsmål 1) Skal en medarbejder i  

 styrelsen, der som led i et IT-opkvalificeringsprojekt har fået en pc  

 til rådighed, beskattes af fri telefon/ISDN-forbindelse, såfremt  

 den pågældendes ægtefælle/ samlever har fri  

 telefon/ISDN-forbindelse i forbindelse med sit arbejde? Spørgsmål 2) Kan en medarbejder, der  

 er omfattet af spørgsmål 1, i bekræftende fald reducere  

 værdien af fri telefon med størrelsen af årets faktiske  

 udgift vedrørende en privat betalt telefon i husstanden? Spørgsmål 3) Kan en medarbejder, der  

 er omfattet af spørgsmål 1, i bekræftende fald reducere  

 værdien af fri telefon, med det beløb som  

 ægtefællen/samleveren er blevet beskattet af som værdi af  

 fri telefon? Spørgsmål 4) Kan  

 ægtefællen/samleveren i det under spørgsmål 2  

 omhandlede tilfælde samtidig reducere værdien af sin fri telefon  

 med det samme beløb? Spørgsmål 5) Skal ulønnede  

 medlemmer af forskningsrådene, der i forvejen har fri telefon beskattes  

 af yderligere en fri telefon, såfremt Forskningsstyrelsen opretter en  

 ISDN-forbindelse? Svar:
 ad 1) Ja, se sagsfremstilling og begrundelse.
 ad 2) Ja, se sagsfremstilling og begrundelse.
Ad 3) Ja.
Der skal kun ske beskatning af en fri telefon  

 pr. husstand. Ægtefællerne/de samlevende kan frit fordele  

 reduktionen mellem sig.
 Ad 4) Ja, se sagsfremstilling og begrundelse.
Ad 5) Ja.
De ulønnede medlemmer af  

 forskningsrådene har samtidig adgang til reduktion af beskatningen som  

 ansatte, jf. svarene på spørgsmål 2, 3 og 4.
Klagevejledning Forhåndsbeskeden kan indbringes for  

 Landsskatteretten, Vester Farimagsgade 7, 1606 København V, inden 3  

 måneder fra modtagelsen.
Den bindende forhåndsbesked skal  

 vedlægges klagen.
Sagsfremstilling og begrundelse Forskningsstyrelsen har fået del i  

 Forskningsministeriets støttepulje til IT-opkvalifisering af  

 medarbejdere i staten.
Formålet med projektet er en målrettet  

 integrering af medarbejderes anvendelse af IT i det daglige arbejde.
Forskningsministeriets bevilling indebærer, at  

 samtlige fastansatte medarbejdere i forskningsstyrelsen får tilbudt en  

 pc-hjemmeuddannelsesplads.
Der stilles en pc til rådighed for  

 medarbejderen i dennes hjem, og der etableres via ISDN-forbindelse adgang til  

 både internet og Forskningsstyrelsens netværk.  

 Forskningsstyrelsen betaler pc, printer, papir, internetabonnement,  

 ISDN-forbindelse og trafikudgifter for ISDN-linien.
Forskningsstyrelsen har  

 tilkendegivet, at man forbeholder sig ret til at fastsætte et maksimum  

 for trafikudgifterne.
Told- og Skattestyrelsen har telefonisk meddelt  

 Forskningsstyrelsen at fastsættelse af et maksimum medfører, at  

 der ikke er tale om fri telefon, men om en skattepligtig  

 telefonopgørelse efter ligningslovens § 16, stk. 1, jf.  

 Skatteministeriets cirkulære nr. 72 af 17. april 1996 punkt 12.4.5.
Det fremgår af det orienteringsmateriale  

 Forskningsstyrelsen har udsendt til medarbejderne om ordningen, at pc-udstyr,  

 der er stillet til rådighed af arbejdsgiveren alene til  

 erhvervsmæssig brug, ikke beskattes.
Told- og Skattestyrelsen har  

 telefonisk præciseret overfor Forskningsstyrelsen, at det efter  

 ligningslovens § 16, stk. 10 er tilstrækkeligt, at udstyret anvendes  

 erhvervsmæssigt.
Der er ikke krav om, at udstyret udelukkende anvendes  

 erhvervsmæssigt, for at skattefrihedsbestemmelsen i ligningslovens §  

 16, stk 10 finder anvendelse.
 Af orienteringsmaterialet fra Forskningsstyrelsen  

 fremgår endvidere, at ISDN-opkoblingen skattemæssigt anses som en  

 fri telefon, med mulighed for reduktion af den skattemæssige  

 værdi med en privat afholdt telefonregning.
 Forskningsstyrelsen ønsker imidlertid en bindende  

 forhåndsbesked for at få præciseret reglerne om beskatning  

 af fri telefon og adgangen til reduktion med privat afholdte  

 telefonudgifter.
Ad spørgsmål 1. Ved lov nr. 437 af 10. juni  

 1997 om ændring af ligningsloven (justering af personalegodebeskatning)  

 blev der skabt hjemmel til, at værdien af helt eller delvis  

 vederlagsfri privat benyttelse af en computer med tilbehør, der er  

 stillet til rådighed til brug ved arbejdet, ikke beskattes.
Det  

 fremgår af bemærkningerne til § 1 nr. 3 i lovforslaget l 180 af  

 27. februar 1997 bl.a., at "Software, scanner, modem m.v. betragtes som  

 tilbehør til computeren, hvorimod en telefonforbindelse, der kan  

 anvendes til datatransmission behandles efter reglerne om fri  

 telefon." Fri telefon udenfor arbejdsstedet er et personalegode.
Ved  

 fri telefon forstås, at telefonen enten er oprettet i arbejdsgiverens  

 navn eller, at arbejdsgiveren afholder telefonudgiften eller en procentdel af  

 telefonudgiften, dvs. bærer en direkte risiko for telefonregningens  

 størrelse.
En ansat, der har fri telefon, og som selv afholder  

 udgifter til en privat telefon, kan på selvangivelsen reducere  

 værdien af fri telefon med størrelsen af årets faktiske  

 udgifter vedrørende den private telefon, jf.
Skatteministeriets  

 cirkulære nr. 72 af 17. april 1996 punkt 12.4.35 afsnit 7. Betaler den  

 ansatte et beløb til arbejdsgiveren for brug af en fri telefon,  

 reduceres den skattepligtige løn tilsvarende, jf.
Skatteministeriets  

 cirkulære nr. 72 af 17. april 1996 punkt 12.4.5 afsnit 11.
Told- og Skattestyrelsen finder på denne baggrund,  

 at en ansat skal beskattes af fri telefon uanset om ægtefællen  

 eller samleveren også har fri telefon, idet arbejdsgiveren kun kan  

 reducere værdien af fri telefon med beløb som den ansatte  

 direkte betaler til arbejdsgiveren.
Styrelsen indstiller derfor, at  

 spørgsmål 1 besvares bekræftende.
 Ad spørgsmål 2. Told- og  

 Skattestyrelsen finder under henvisning til det i Skatteministeriets  

 cirkulære nr. 72 af 17. april 1996 punkt 12.4.5. anførte om  

 reduktion af den skattemæssige værdi af fri telefon, at  

 spørgsmål 2 besvares bekræftende.
 Ad spørgsmål 3. Told- og  

 Skattestyrelsen finder, at husstanden alene skal beskattes af en fri telefon.  

 Styrelsen indstiller derfor, at spørgsmål 3 besvares  

 bekræftende med den tilføjelse, at ægtefællerne/de  

 samlevende frit kan fordele reduktionen mellem sig således, at de  

 tilsammen beskattes af værdien af en fri telefon.
Ad spørgsmål 4. Told- og  

 Skattestyrelsen finder under henvisning til Skatteministeriets  

 cirkulære nr. 72 af 17. april 1996 punkt 12.4.5 afsnit 7, at begge  

 ægtefæller/ de samlevende har adgang til reduktion af værdi  

 af fri telefon med en størrelsen af husstandens privat afholdte  

 telefonudgift.
Styrelsen indstiller derfor, at spørgsmålet  

 besvares bekræftende.
Ad spørgsmål 5. Reglerne om beskatning  

 af personalegoder i ligningslovens § 16 omfatter foruden egentlige  

 lønmodtagere også personer, der gennem politiske poster eller  

 andre tillidsposter modtager vederlag i form af naturalieydelser.
Told- og  

 Skattestyrelsen finder, at ulønnede medlemmer af  

 forskningsrådene vil være omfattet af ligningslovens § 16 i det  

 omfang de modtager det omhandlede  pc-udstyr med videre.
Styrelsen indstiller  

 derfor, at spørgsmålet besvares bekræftende med den  

 tilføjelse, at de ulønnede medlemmer af forskningsrådene  

 har samme adgang til reduktion som ansatte jf. svarene på  

 spørgsmål 2, 3 og 4.
 Ligningsrådet kan tiltræde Told- og  

 Skattestyrelsens indstilling.
Told- og Skattestyrelsen kan oplyse, at  

 Ligningsrådet i forbindelse med sin behandling af sagen tilkendegav, at  

 svaret ikke blot omfatter den pågældende pc-ordning.
Også i  

 andre tilfælde, hvor begge ægtefæller/samlevende beskattes  

 af fri telefon, kan de ved indkomstopgørelsen regulere værdien  

 af fri telefon, således at husstanden samlet kun beskattes af en fri  

 telefon.
Har husstanden herudover afholdt udgifter til privat telefon kan  

 værdien af fri telefon endvidere nedsættes med dette  

 beløb.
Dersom husstanden i 1999 afholder private telefonudgifter  

 på 3.000 kr. vil beskatningen af fri telefon på selvangivelsen  

 kunne nedbringes til 0 kr.
Ligningsrådet  har med afgørelsen  

 tilkendegivet, at ægtefæller og samlevende sidestilles i relation  

 til muligheden for at reducere værdi af fri telefon.
