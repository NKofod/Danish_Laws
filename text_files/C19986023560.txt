Acceptkriterier for mikrobiologisk renset  

 jord Anvendelse af mikrobiologisk renset olie- og  

 benzinforurenet jord Indholdsfortegnelse 1. Indledning 2. Formål og målgrupper 3. Kriteriernes anvendelse 4. Produkter omfattet af vejledningen 5. Biologisk nedbrydning 6. Begrænsninger for biologisk rensning 7. Målsætning for anvendelse af renset  

 jord 8. Acceptkriterier 9. Tilsyn, kontrol og ansvar BILAG Bilag 1 Sammensætning af olieprodukter Bilag 2 Nedbrydning og restindhold i jord Bilag 3 Kontrolprocedurer Registreringsblad 1. Indledning Det er skønnet, at der i Danmark findes ca. 12.000  

 lokaliteter, der har været eller bliver anvendt som servicestationer,  

 benzinstationer, olie- og benzinlagre og lignende.
I de senere år er mængderne af forurenet jord,  

 der opgraves og bortskaffes fra disse lokaliteter, steget betragteligt.
Dette  

 hænger dels sammen med, at myndigheder, grundejere og forurenere er  

 blevet mere opmærksomme på truslen fra disse potentielle  

 forureningskilder og dels, at affaldsdepotloven nu også omfatter  

 lokaliteter indeholdende olieaffald.
Kommunekemi Lossepladser I det følgende kaldes jord forurenet med  

 olieprodukter for "olieforurenet jord". De muligheder, man hidtil har haft  

 til at bortskaffe olieforurenet jord, er Kommunekemis  

 forbrændingsanlæg i Nyborg, lossepladser samt de specielt  

 etablerede jordbehandlingsanlæg.
Kommunekemi i Nyborg er specielt  

 indrettet på bortskaffelse af olie- og kemikalieaffald fra  

 virksomheder.
Af bl.a. økonomiske og oplagstekniske årsager, er  

 bortskaffelse af olieforurenet jord til Kommunekemi ikke  

 hensigtsmæssig.
Bortskaffelse ved deponering af olieforurenet jord  

 på lossepladser er af flere årsager heller ikke  

 hensigtsmæssig.
Dels bør lossepladskapacitet forbeholdes  

 affaldstyper, der ikke kan bortskaffes på anden måde, dels  

 må en jorddeponering nærmere betegnes som en flytning end en  

 løsning af problemet.
Miljøgodkendte behandlingsanlæg Udgangspunktet er således, at forurenet jord, som  

 det har været nødvendigt at fjerne fra en grund, bør  

 renses på et anlæg, der har miljøgodkendelse dertil, og at  

 rensning så vidt muligt medfører, at jorden kan bruges uden  

 begrænsninger.
Der findes i dag i Danmark adskillige  

 jordbehandlingsanlæg til rensning af olieforurenet jord, og flere vil  

 komme til i de efterfølgende år.
Denne vejledning omhandler  

 alene anlæg, der renser olieforurenet jord ved biologiske metoder.
Midlertidig vejledning Vejledningen forventes at blive taget op til revision  

 efter en 3-års periode med henblik på at indarbejde erfaringer og  

 ny viden.
Der pågår p.t. supplerende arbejde med  

 kriterievurderinger for mineralolieforbindelser og tilsætningsstoffer.  

 Resultatet af arbejdet kan pege på ændringer i såvel  

 stoffer som niveauer.
Nærværende vejledning skal derfor betragtes  

 som midlertidig.
 Det er endvidere hensigten, at nærværende  

 vejledning vil blive fulgt op med vejledninger for andre  

 jordrensningsmetoder.
 Indtil sådanne kriterier er færdige,  

 afgøres anvendelsen/deponeringsmuligheden for renset jord som hidtil  

 af amtsrådene samt Københavns og Frederiksberg  

 kommunalbestyrelser.
2. Formål og målgrupper Acceptkriterier Vejledningens hovedformål er at opstille kriterier  

 for, hvilke restkoncentrationer den biologisk rensede jord må  

 indeholde, før jordbehandlingsfirmaerne må frigive jorden til  

 brugerne.
Disse restkoncentrationer kaldes i denne vejledning for  

 acceptkriterier.
Kriterierne er tilknyttet anvisninger for analyser,  

 kontrolprocedurer, og hvor jorden efter rensning kan anvendes.
Endvidere  

 udstikkes administrative retningslinier for vejledningens  

 anvendelsesområde.
Målgrupper Vejledningens opstillede acceptkriterier retter sig  

 primært mod jordrensefirmaerne.
Målgruppen for vejledningsteksten  

 i øvrigt er involverede myndigheder, forurenere, grundejere, der  

 modtager renset jord, rådgivende ingeniørfirmaer, laboratorier,  

 entreprenører, vognmænd m.v.
 De lokale miljømyndigheder bør altid tage  

 udgangspunkt i vejledningens anvisninger, og eventuelle afvigelser fra  

 vejledningen skal nærmere kunne begrundes.
3. Kriteriernes anvendelse Det er Miljøstyrelsens holdning generelt, at  

 olieforurenet jord, der opgraves, skal renses på  

 jordbehandlingsanlæg (ex site eller on site), som er etableret til  

 formålet.
Endvidere skal behandlingen som hovedregel være  

 så effektiv, at den rensede jord efterfølgende kan anvendes som  

 råjord (se afsnit 7), og at der således ikke er behov for at  

 tinglyse klausuler eller på anden måde båndlægge  

 anvendelsen med restriktioner af miljø- og sundhedsmæssig  

 art.
 De i denne vejledning opstillede kriterier skal opfattes  

 som en produktspecifikation, der over for myndigheder og jordrensningsfirmaer  

 definerer, hvornår biologisk renset olie- og benzinforurenet jord kan  

 anvendes som råjord.
Renset jord Der er således tale om kvalitetskrav til det rensede  

 jordprodukt, der udgår fra et Kapitel 5-godkendt anlæg.  

 Såfremt kriterierne er opfyldt, kan jorden frit anvendes efter  

 vejledningen.
Dog bør udlægning af mere end 20.000 tons renset  

 jord på forhånd drøftes med amtsrådet eller  

 Københavns eller Frederiksberg kommunalbestyrelse (se i øvrigt  

 bilag 3).
Forurenet jord Hvis jorden efter biologisk behandling ikke opfylder  

 kriterierne, betegnes den fortsat som forurenet, og anvisninger for  

 genudlægning af denne type jord ligger uden for vejledningens rammer.  

 En forsvarlig udlægning af jorden må bero på sagsspecifikke  

 aftaler/godkendelser mellem miljømyndighed og virksomhed.
Ikke oprensningskriterier Det skal præciseres, at acceptkriterierne ikke kan  

 anvendes til at fastlægge afgravningskriterier/oprensningskriterier i  

 konkrete forureningssager.
Fastlæggelse af disse kriterier  

 følger fremdeles de normale procedurer for risikovurdering og  

 frigivelse til konkret arealanvendelse.
Acceptkriterierne kan således  

 ikke umiddelbart anvendes for on-site renset jord.
Dette hænger sammen  

 med, at acceptkriterierne ikke er fastsat på grundlag af konkrete  

 risikovurderinger for de enkelte udlægningssteder.
Om grundlaget for  

 fastsættelse af acceptkriterierne henvises til kapitel 8.
Fortynding Det præciseres, at det vil være i modstrid med  

 miljølovgivningens intentioner at blande renset jord med ren jord med  

 henblik på overholdelse af acceptkriterierne (fortynding). Sådan  

 fortynding er uacceptabel, uanset om den opstår ved unødvendig  

 afgravning eller ved blanding med jord fra anden lokalitet.
4. Produkter omfattet af vejledningen Benzin/gasolie De olieprodukter, der hyppigst optræder i  

 forureningssammenhæng, er benzin og gasolie (dieselolie og let  

 fyringsolie). Disse produkter kan i princippet renses på biologiske  

 anlæg.
Vejledningen er afgrænset til at omfatte spektret af  

 mineralolier fra benzin til gasolie.
Dette betyder f.eks., at jord forurenet  

 med petroleum vil være omfattet, men at jord forurenet med produkter  

 som hydraulik- og smøreolier, affedtningsmidler m.v. fra f.eks.  

 servicestationer, ikke vil være omfattet af vejledningen.
Produktsammensætning I bilag 1 er den kemiske sammensætning af frisk  

 benzin og gasolie beskrevet, idet det skal bemærkes, at det ikke er  

 muligt at angive en nøjagtig sammensætning af produkterne.
Dette  

 skyldes, at mineralolieprodukter generelt har en kompleks og varierende  

 sammensætning, der afhænger af råoliens kvalitet, den  

 videre forarbejdning og eventuel tilsætning af additiver.
 Man kan dog generelt definere produkterne efter  

 destillationsintervallet, der for benzin ligger omkring 30-220 EC og for dieselolie (autodiesel) og let fyringsolie omkring  

 180-380  EC.
5. Biologisk nedbrydning Olieprodukter kan, ligesom en lang række andre  

 organiske forureninger, nedbrydes mikrobielt under de rette betingelser.  

 Omsætningen af forureningen varetages af mikroorganismer (bakterier og  

 svampe), som findes i jorden i forvejen eller som tilsættes.
Styrende parametre I princippet kan olieprodukter nedbrydes helt til  

 kuldioxid og vand, men visse komponenter er dog så langsomt  

 nedbrydelige, at de må betragtes som unedbrydelige.
Nedbrydningstiden  

 afhænger af oliesammensætning og -koncentration, jordtype,  

 fugtighed, temperatur, iltforhold, surhedsgrad, næringssaltindhold og  

 tilstedeværelse af andre organiske stoffer.
Stofspecifik nedbrydelighed Ser man mere specifikt på indholdsstofferne i  

 olieprodukter, ved man, at n-alkaner nedbrydes let, ligesom de flygtige  

 aromater (benzen, toluen, ethylbenzen og xylener) er relativt let  

 nedbrydelige.
De polyaromatiske hydrocarboner (PAH-forbindelserne), hvis  

 relative andel stiger med olieproduktets kogepunkt, nedbrydes  

 dårligere, idet nedbrydeligheden af PAH-forbindelser generelt falder  

 med stigende kogepunkt.
Vedrørende nedbrydning af additiver foreligger  

 der ringe dokumentation.
I bilag 2 er nedbrydningen af olieprodukter i jord  

 nærmere beskrevet.
Biologiske jordrensningsanlæg udnytter den naturlige  

 nedbrydningsproces under optimering af forholdene.
Dette gøres ved  

 f.eks. at tilsætte næringssalte, sikre ilttilførsel ved  

 hyppig vending af jordbunkerne, vandoverrisling m.m.
Ved på denne  

 måde at optimere nedbrydningsprocessen kan en jordforurening, der  

 på forureningsstedet vil kunne henligge i årevis uden  

 nævneværdig nedbrydning, ofte kunne nedbrydes i løbet af  

 et halvt år.
6. Begrænsninger for biologisk  

 rensning Hvor god og effektiv den faktiske rensning er,  

 afhænger af en række faktorer som forureningstype og  

 koncentration, jordtype, behandlingsmetode og opholdstid i  

 anlægget.
Generelt nedbryder organismerne i de biologiske  

 anlæg de lette olieprodukter (såsom benzin og gasolie) relativt  

 hurtigt og til en restkoncentration, der kan opfylde vejledningens  

 acceptkriterier.
Således må metoden anses for at være  

 velegnet til behandling af denne type forureninger.
Lerjord Tungere olier Dog skal det bemærkes, at forurening i lerjord er  

 vanskeligt tilgængelig for nedbrydning og normalt vil kræve  

 så lang opholdstid i anlægget, at andre rensningsmetoder vil  

 være relevante.
Metoden er desuden mindre egnet ved rensning for  

 tungere olier (hydraulikolie, smøreolie o.lign.), da det store indhold  

 af PAH'er og tilsætningsstoffer kan gøre det svært at  

 reducere stofkoncentrationen ned til acceptkriterierne.
Her vil andre  

 rensningsmetoder ofte være mere velegnede.
7. Målsætning for anvendelse  

 af renset jord Genbrug Et af de overordnede mål med vejledningen er at  

 sikre genbrug af den rensede jord.
Udgangspunktet er derfor, at den rensede  

 jord skal tilbageføres til lokaliteter af samme type, som jorden er  

 fjernet fra.
Restforurening Det betyder, at restforureningen i den rensede jord skal  

 være så lav, at jorden ikke udgør nogen miljø-  

 eller sundhedsmæssig risiko, når den anvendes som råjord.  

 Jorden kan således generelt udlægges uden restriktioner,  

 tinglysningsklausuler eller anden inddragen af miljømyndighederne.
 Den forurenede jord vil oftest bestå af en blanding  

 af råjord, omgravet råjord, fyld og muld.
Råjord Muldjord Renset jord - d.v.s. jord, der opfylder acceptkriterierne  

 - er derfor et produkt, der anvendelsesmæssigt kan betragtes som  

 råjord.
Renset jord kan derfor frit anvendes på de steder og i de  

 situationer, hvor man i dag anvender råjord, omgravet råjord og  

 fyldjord, men kan ikke erstatte muldjord.
Eksempelvis kan man ved 1 meter  

 slutafdækning på losseplads anvende råjord henholdsvis  

 renset jord i de nederste 80 cm, men ikke erstatte de øverste 20 cm  

 muldjordsafdækning (vækstlaget) med råjord eller renset  

 jord.
Typisk genanvendelse Typiske genanvendelsesmuligheder er således  

 forskellige bygge- og anlægsarbejder i bymæssige  

 områder.
 Jorden må dog ikke anvendes i strid med andre  

 regler.
 Genudlægning af renset jord fra andre  

 rensningsprocesser eller med et indhold af andre stoffer end dem, der er  

 behandlet i denne vejledning, skal indtil videre vurderes konkret med henblik  

 på evt. tilladelse eller godkendelse efter  

 Miljøbeskyttelsesloven.
8. Acceptkriterier 8.1 Målsætning Ved opstilling af vejledningens acceptkriterier er der  

 dels taget hensyn til, hvad der kan opnås ved rensning med  

 nuværende teknologi.
Dels er der taget hensyn til, at jorden efter  

 udlægning som råjord ikke må udgøre nogen  

 miljø- eller sundhedsmæssig risiko.
Da kriterierne skal  

 være tilstrækkelige til en fri anvendelse af den rensede  

 råjord, er der taget udgangspunkt i en situation med meget  

 forureningsfølsomme grundvands- og overfladevandsforhold og  

 arealanvendelse.
Acceptkriterierne er opstillet i tabel 1.
8.2 Grundvand og overfladevand BTEX Total kulbrinter I forbindelse med påvirkning af grundvand og  

 overfladevand vil indholdsstoffer med størst vandopløselighed  

 være af afgørende betydning.
I de olieprodukter, som  

 nærværende vejledning omhandler, udgøres disse af de lette  

 monoaromater (BTEX). I denne stofgruppe er benzen - af sundhedsmæssige  

 grunde - det mest kritiske stof.
Stofgruppen er repræsenteret i stor  

 mængde i benzin, men i en forholdsvis lille mængde i gasolie.  

 Stofgruppen udgør dog en stor andel af den vandopløselige  

 fraktion ved opløsning af såvel benzin som gasolie i vand.  

 Stofferne bør ikke findes i jorden i væsentlige koncentrationer  

 efter en effektiv rensning, hvorfor dette acceptkriterie i en vis  

 udstrækning vil fungere som kontrol af rensningen.
Der findes desuden  

 andre - mindre vandopløselige - stoffer, som er kritiske på  

 grund af kraftig lugt og smag (såsom visse C9- og  

 C10-aromater samt naphthalener). Disse tages der hensyn til i  

 acceptkriterierne ved opstilling af en værdi for total-kulbrinter.
8.3 Arealanvendelse I forbindelse med arealanvendelsen på  

 udlægningslokaliteter er der taget hensyn til den sundhedsmæssige  

 risiko ved eksponering via indånding af flygtige afdampede  

 forureningskomponenter samt via indtagelse af og hudkontakt med  

 forureningskomponenter i jorden.
BTEX Total kulbrinter De flygtigste stoffer i de aktuelle olieprodukter  

 udgøres af de lette monoaromater (BTEX), og i benzin desuden af de  

 lette alifater.
Af disse stoffer er benzen - af sundhedsmæssige grunde  

 - det mest kritiske.
Der findes desuden andre - mindre flygtige - stoffer,  

 som er kritiske på grund af kraftig lugt og smag (identiske med  

 stofferne nævnt i forbindelse med grundvand og overfladevand). Som  

 tidligere nævnt tages der hensyn til disse i acceptkriterierne ved  

 opstilling af en værdi for total-kulbrinter.
PAH Den tilbageværende fraktion i jorden efter en  

 rensning vil primært bestå af de mindst flygtige, de mindst  

 vandopløselige og de sværest nedbrydelige indholdsstoffer i  

 olieprodukterne.
Disse egenskaber findes i en vis udstrækning hos de  

 samme grupper, og heraf udgør PAH'er en specielt sundhedsmæssigt  

 kritisk gruppe.
PAH'er findes i små koncentrationer i gasolie og i  

 endnu mindre koncentrationer i benzin.
Med baggrund i eksponering ved  

 indtagelse af og hudkontakt med renset jord indføjes en værdi  

 for PAH-indhold.
Problemer grundet restkoncentrationer af andre  

 indholdsstoffer imødegås ved acceptkoncentrationen for  

 total-kulbrinter.
Denne værdi anses for at være lav nok til at  

 imødegå sundhedsmæssige og æstetiske (lugt og  

 udseende) problemer.
Koncentrationer i jord (mg/kg tørstof) Kulbrinter (totalt) BTEX   PAH (totalt) Andet C 25 0,5    5 * C 50 0,5    5 * BTEX:	sum af monoaromaterne: benzen, toluen,  

 ethylbenzen og xylener PAH:	polyaromatiske hydrocarboner *:	Jorden må ikke:
- indeholde andre forureningskomponenter end - olieprodukter i spektret fra benzin til gasolie - indeholde bly i koncentrationer på over 40  

 mg/kg tørstof Tabel 1 Acceptkriterier for biologisk renset olie- og  

 benzinforurenet jord Bly Kravet til blyindhold i jorden er fastsat i forbindelse  

 med Miljøstyrelsens arbejde med Kvalitetskriterier for forurenede  

 grunde.
Det er specielt medtaget her, da olieforurenet jord ofte stammer fra  

 områder, som er eksponeret for blytilførsel - især fra  

 trafik.
Der vil desuden kunne optræde et ekstra bidrag ved forureninger  

 med blyholdigt benzin.
Bly kan således i de øvre jordlag i  

 bynære lokaliteter forekomme i koncentrationer, som overskrider den  

 generelt opstillede acceptkoncentration på 40 mg/kg.
I  

 oprensningssituationen er det acceptabelt at opblande forurenet jord fra  

 forskellige dybder, idet acceptkoncentrationen for bly blot skal være  

 opfyldt for det samlede homogeniserede parti, der biologisk behandles.
Det er  

 ikke acceptabelt at iblande ren jord med henblik på overholdelse af  

 acceptkriteriet.
Syn og lugt Det forudsættes i øvrigt, at der som et led i  

 jordrensningsanlæggets produktkontrol ikke udbringes renset jord, der  

 forekommer forurenet ud fra syn og lugt.
Andre stoffer I forbindelse med udarbejdelse af datablade for benzin- og  

 olieprodukter foretages der p.t. vurderinger af en række  

 tilsætningsstoffer (f.eks. dibromethan, dichlorethan,  

 methyl-tertbutylether (MTBE), tert-butylalkohol), og disse vurderinger kan  

 på et senere tidspunkt resultere i opstilling af supplerende  

 acceptkriterier.
9. Tilsyn, kontrol og ansvar Et af formålene med denne vejledning er at  

 lægge den størst mulige del af administrationen og ansvaret for  

 korrekt jordlevering, rensning og slutdeponering ud til jordejere og  

 jordbehandlere.
Når den rensede jord opfylder kriterierne i  

 vejledningen, kan den som nævnt anvendes frit som råjord, d.v.s.  

 at der ikke skal foreligge godkendelse eller tilladelse fra  

 myndighederne.
Orientering Myndighederne vil således erstatte  

 størsteparten af den tidskrævende sagsbehandling med de i  

 vejledningen fastsatte kriterier for renset jord og dets anvendelse.  

 Myndighederne vil periodisk få tilsendt orienterende  

 dokumentationsmateriale fra jordrensningsselskaberne om jordleverancer,  

 rensning og slutdeponering, jf. de enkelte selskabers  

 virksomhedsgodkendelser.
 Myndighederne fører via deres tilsynsforpligtigelse  

 kontrol med virksomheden, og myndighederne skal derfor løbende have  

 adgang til alle oplysninger om de enkelte partier jord.
 Jordrensningsfirmaet er ansvarligt for rensningen  

 af den olieforurenede jord.
Den indleverede jord skal opbevares i opdelte sektioner,  

 således at de enkelte partier kan holdes adskilt.
Dog kan mindre  

 partier (< 30 tons) af samme forurenings- og jordtype sammenblandes.
 Den færdigrensede jords kvalitet skal være i  

 overensstemmelse med tabel 1 og anvisningerne i bilag 3 (kontrolprocedure).  

 Analyser skal udføres efter Miljøstyrelsens vejledning om  

 kvalitetskriterier.
Journal Anlægget skal føre journal over hver enkelt  

 sags forløb.
Journalen bør som minimum indeholde  

 følgende oplysninger:
 Bortskaffelsen og slutanvendelse af den rensede jord skal  

 ske i overensstemmelse med vejledningen.
Informationsret Modtageren/brugeren af den rensede jord har,  

 hvis det ønskes, krav på at få oplysninger fra  

 jordrensningsfirmaet om eksempelvis oprindelses- og rensningsdata  

 (journaludskrifter, følgesedler og lignende).
Bilag 1.1 Sammensætning af olieprodukter Olieprodukter har en meget kompleks og varierende  

 sammensætning, afhængig af råoliens kvalitet, den videre  

 behandling ved destillations- og crackningsprocesser, samt den evt.  

 efterfølgende tilsætning af additiver.
Det er derfor ikke muligt  

 at give en eksakt beskrivelse af disse produkter.
I tabel 1-4 er angivet  

 destillationsintervaller, samt i hvilke mængdemæssige intervaller  

 man kan forvente at finde de enkelte stoffer eller stofgrupper.
Gasolie  

 bruges som samlebetegnelse for dieselolie og let fyringsolie.
Forskellen  

 på de to produkter er, at dieselolie i større eller mindre  

 omfang tilsættes additiver.
Benzin Terpentin Petroleum Gasolie Destillationsinterval (EC) 30-220 160-200 145-300 180-380 Tabel 1 Destillationsintervaller for forskellige olieprodukter Benzin (vægt %) Gasolie (vægt %) Alifatiske hydrocarboner - forgrenede 26-43 22 - uforgrenede herunder hexan 7-21 3-7 8 Alicykliske hydrocarboner 2-6 31 Aromatiske hydrocarboner 29-54 25-38 Tabel 2 Typisk sammensætning af benzin og gasolie Bilag 1.2 Benzin (vægt %) Gasolie (vægt %) Benzen 2-6 0,02-0,1 Toluen 0,7-15 0,07 o-xylen 5-6 0,08 m-xyleen 12 p-xylen 5 m/p-xylen 0,07 Naphtalen 0,4 0,2-0,4 1-methylnaphtalen 0,81 2-methylnaphtalen 1,9 Dimethylnaphtalener 3-3,5 Trimethylnaphtalener 1,8 Fluorener 0,4 Indaner, Tetraliner 7,3 Dinaphteno benzener 4,6 Acenaphtener 3,8 Acenaphtalener 5,4 Benzothiophener 0,9 Tabel 3 Typisk fundne koncentrationer af lettere aromatiske  

 hydrocarboner i benzin og gasolie Bilag 1.3 Benzin (mg/kg) Gasolie (mg/kg) Anthracen 2-3,5 Phenanthren 20-28 429 1-methylphenanthren 4,2 173 2-methylphenanthren 10 7677 3-methylphenanthren 9 4-methylphenanthren 1,5 Fluoranthen 0,5-10 37 Pyren 2-17 41 Benz(a)anthracen 0,05-0,4 1,2 Chrysen 0,07-3 2,2 Triphenylen 0,04 1,4 Benz(a)pyren 0,2 0,6 Benz(e)pyren 0,2-7 0,1 Tabel 4 Eksempler på typisk fundne koncentrationer af  

 PAH-forbindelser i benzin og gasolie Additiver anvendes i små mængder for at  

 forbedre benzin og dieselolies kvalitet.
I tabel 5 og 6 er angivet, hvilket  

 formål de enkelte additiver har, samt hvilke grupper af stoffer det  

 vedrører.
Bly har i mange år været anvendt som  

 antibankningsmiddel i benzin.
Mængden af tilsat bly var tidligere 0,56  

 g/l i gennemsnit.
I dag indeholder blyholdig benzin max. 0,15 g/l og blyfri  

 benzin max. 0,013 g bly/l.
Bilag 1.4 Komponent Antibankningsmiddel Tetraethylbly Tetramethylbly Ethere Alkoholer Hindring af blybelægning (300-600 mg/kg) (kun tilsat blyholdig benzin) 1,2-dibromethan 1,2-dichlorethan Detergenter Amino hydroxyamid Aminer Imidazoliner Succinimider Antirustmidler (4-40 mg/kg) Aminer af fede syrer Sulfonater Alkylcarboxylater Antioxidanter (12-20 mg/kg) Orthoalkylerede fenoler Para-phenylendiamid Farver Rød: Alkylderivater af  

 azobenzen-4-	azo-2-naphtol Orange: Benzen-azo-2-naphtol Gul: 	Para-diethyl aminoazobenzen Blå:	1,4 diisopro- pyl-aminoanthraquinon Antifrostmidler (16-60 mg/kg) Alkoholer Amider/aminer Glycoler Smøremidler Let mineralolie Alicykliske kulbrinter Metal deaktivator (4-16 mg/kg) N,N´-disalicyliden- 1,2-diaminopropan Oxydanter Methanol Tertiær butyl alkohol Methyl-tertiær-buthylether (MTBE) Tabel 5 Typiske additiver benyttet i benzin Bilag 1.5 Komponent Flowforbedrende stoffer Antistatiske stoffer (typisk 1-5 ppm) Antioxidanter (9-25 mg/kg) Stabilitetsforbedrende (50 ppm) Aske modificerer (300 ppm) Tænding (cetane) (200-800 mg/kg) Blandede formål (20-200 mg/kg) Beskyttende mod slid (1000 mg/kg) Smørende (300 mg/kg) Metaldeaktivator 1,2-diaminopropan Biocider Tabel 6 Typiske additiver benyttet i dieselolie Bilag 2.1 Nedbrydning og restindhold i jord Fælles for olieprodukterne er, at de består af  

 forskellige grupper af stoffer med en meget kompleks og varieret  

 sammensætning.
Når slutprodukterne i den biologisk rensede jord  

 skal beskrives, er det praktisk at se på nedbrydningen af  

 indholdsstoffer opdelt i komponentgrupperne: Alifatiske hydrocarboner,  

 alicykliske hydrocarboner, heterocykliske forbindelser og aromatiske  

 hydrocarboner.
Nedbrydning af alifatiske hydrocarboner Det er ved målinger på jord forurenet med  

 olieprodukter fundet, at n-alkaner, d.v.s. uforgrenede alifatiske  

 hydrocarboner, er let nedbrydelige.
Under nedbrydningen dannes polære  

 komponenter, alkoholer og carboxylsyrer, som yderligere nedbrydes til  

 lavmolekylære forbindelser, og derefter til CO2 og  

 H2O.
Iso-alkaner, d.v.s. forgrenede alifatiske hydrocarboner,  

 er derimod mindre nedbrydelige end tilsvarende n-alkaner.
Jo flere  

 forgreninger des lavere nedbrydelighed.
Specielle stoffer inden for  

 iso-alkanerne (farnesan, C16 -isoprenoid, norpristan, pristan og  

 phytan) er svært nedbrydelige og vil i en biologisk "renset" jord blive  

 dominerende inden for de alifatiske hydrocarboner.
Disse svært  

 nedbrydelige forbindelser er til stede i varierende omfang i olieprodukterne.  

 Koncentrationerne af phytan og pristan i forhold til n-alkanerne kan anvendes  

 som et mål for, hvor nedbrudt et olieprodukt er.
Nedbrydning af alicykliske hydrocarboner Generelt kan siges, at alicykliske forbindelser er  

 svært nedbrydelige og derfor må antages at være til stede i  

 større eller mindre koncentrationer efter en biologisk rensning af  

 jord.
Det er i en undersøgelse vist, at cykliske alkaner og alkener  

 indeholdende 3-8 kulstofatomer alle oxideres, men at kun cyklopropan  

 kløves og nedbrydes fuldstændig.
Det er foreslået, at  

 også forholdet mellem n-alkaner og cykloalkaner anvendes som mål  

 for, hvor nedbrudt et olieprodukt er.
Bilag 2.2 Nedbrydning af heterocykliske forbindelser Meget begrænset viden haves om indholdet samt  

 nedbrydeligheden af heterocykliske forbindelser i olieprodukter.
Heterocykliske forbindelser er ringstrukturer, som  

 indeholder mere end en slags atomer.
Typisk indeholder ringene, foruden  

 kulstof, også nitrogen, oxygen eller svovl (kaldes derfor  

 NSO-forbindelser). Af disse er pyridin og dens alkylderivater samt quinolin  

 fundet forholdsvis let nedbrydelige.
For carbazol og dens alkylderivater er  

 vist en faldende nedbrydelighed fra C1 til  

 C5-carbazoler.
Nedbrydning af aromatiske hydrocarboner Der er stor forskel i nedbrydeligheden af aromatiske  

 hydrocarboner.
De fleste monoaromatiske forbindelser, f.eks. benzen, toluen,  

 ethylbenzen og xylen (BTEX'er), er let nedbrydelige, og generelt gælder  

 det, at de under aerobe betingelser omdannes via visse nedbrydningsprodukter  

 til kuldioxid og vand.
Forbindelser med 2 og 3 aromatiske ringe, som f.eks.  

 naphthalen, anthracen og phenanthren, samt derivater heraf, er ligeledes  

 forholdsvis let nedbrydelige under aerobe betingelser.
Det gælder for  

 disse forbindelser, som for de monoaromatiske forbindelser, at de gennem en  

 række trin omdannes via dihydroxy-dihydro-derivater til  

 dihydroxybenzen, som igen nedbrydes til kuldioxid og vand.
Indenfor gruppen af PAH'er regnes forbindelser med 4  

 benzenringe og derover for mindre nedbrydelige.
Det må derfor  

 forventes, at en stor del af disse stoffer vil forblive stort set uforandrede  

 i struktur og koncentration efter en biologisk rensning af jord forurenet med  

 olieprodukter.
Nedbrydning af additiver Der findes kun en begrænset mængde  

 tilgængelige oplysninger om additiver i olieprodukter.
Ofte er  

 sammensætning og mængder ikke kendt og nedbrydningsforhold og  

 mobilitet i jord kun sparsomt undersøgt.
Det må derfor som  

 udgangspunkt forventes, at der kan findes restkoncentrationer af additiver i  

 en biologisk renset jord.
Bilag 2.3 Restindhold Efter en biologisk rensning af olieforurenet jord må  

 følgende stofgrupper primært forventes at være  

 tilbage:
 Phytan- og pristanderivaterne samt de alicykliske  

 hydrocarboner er alle forholdsvis svært biologisk nedbrydelige, og  

 koncentrationer nær udgangskoncentrationerne må som udgangspunkt  

 forventes at være tilbage efter en biologisk rensning.
De lettere aromatiske hydrocarboner er forholdsvis let  

 nedbrydelige og kan kun forventes at være tilbage i meget små  

 koncentrationer.
M.h.t.
PAH'erne er situationen mere kompleks.
Det potentielt  

 kræftfremkaldende stof benz(a)pyren er påvist at have en vis  

 nedbrydelighed, mens flere andre er svært nedbrydelige.
Forholdene omkring additiver er ikke tilstrækkeligt  

 belyst.
Det må derfor som udgangspunkt forventes, at visse additiver  

 vil være tilbage i biologisk renset jord.
Bilag 3.1 Kontrolprocedurer Ved indlevering af forurenet jord til  

 behandlingsanlægget er det nødvendigt at kende forureningstype  

 og forureningsgrad.
Som minimum indføres dette i journalen.
 På baggrund af oplysningerne vedr. den indleverede  

 jord, foretager behandlingsanlægget kontrolanalyser af forurenet  

 jord.
Efter behov følges den biologiske nedbrydning af  

 forureningskomponenter løbende ved kemiske analyser.
Disse  

 analyseresultater noteres i journalen.
 I tilfælde af, at de løbende analyser  

 indikerer, at rensningen er tilendebragt og forureningskoncentrationen er  

 nede på et acceptabelt niveau, kan det afsluttende analyseprogram  

 igangsættes:
Til godkendelse af renset jord udtages og analyseres et  

 antal prøver afhængigt af jordpartiets størrelse, som  

 beskrevet nedenfor.
I tilfælde af rensning i miler udtages disse  

 prøver systematisk i milens længderetning, således at de  

 dækker et defineret længdeinterval, som modsvarer de nedenfor  

 nævnte jordmængder.
Prøverne udtages således, at de  

 repræsenterer jord fra øverste, midterste og underste lag i  

 milen.
For jord oplagt i tynde lag, f.eks. 20-40 cm, udtages prøver i  

 midten af laget.
Er jorden renset i bioreaktor, udtages jordprøverne  

 tilfældigt.
 Indeholder jorden klumper af f.eks. ler, som kunne  

 tænkes at indeholde større koncentrationer af forurening end den  

 øvrige jord, udtages prøverne, så det sikres, at disse  

 klumper bliver repræsenteret ved en eller flere prøver.
Bilag 3.2 Prøveantallet afgøres efter følgende  

 fremgangsmåde:
 Jordpartier mindre end 100 tons:
Der udtages min. 3 prøver, og alle analyseres.  

 Ligger alle prøver under de fastsatte acceptkoncentrationer, godkendes  

 partiet.
I modsat fald afvises partiet, og rensning må genoptages.
 Jordpartier på 100-1000 tons:
Der udtages 1 prøve pr. 30 tons jord, og alle  

 prøver analyseres.
Partiet kan godkendes, hvis følgende to  

 kriterier begge er overholdt:
 I modsat fald afvises partiet, og rensning må  

 genoptages.
 Jordpartier på 1000-20.000 tons:
I tilfælde af meget store jordpartier fra samme  

 lokalitet, vil 1 prøve pr. 30 tons medføre et  

 uhensigtsmæssigt stort antal prøver til analyse.
I disse  

 tilfælde tillades det derfor, at prøveantallet begrænses  

 til 10 stk. pr. 1000 tons jord, som analyseres og godkendes som ovenfor.
 Jordpartier større end 20.000 tons:
Der udtages 10 prøver pr. 1000 tons jord, som  

 analyseres og godkendes som ovenfor.
Ved samlede deponeringer over 20.000  

 tons jord kan den totale miljøbelastning, trods de lave  

 koncentrationer af stoffer, dog være så stor, at deponeringen  

 på forhånd skal drøftes med amtskommunen.
Alternative kontrolprocedurer Såfremt en virksomhed ønsker at udføre  

 en anderledes kontrolprocedure for produktkvaliteten, stilles virksomheden  

 fri til at aftale en sådan med godkendelsesmyndigheden, i fald det kan  

 dokumenteres, at den foreslåede kontrolprocedure som minimum giver  

 samme sikkerhed for jordkvaliteten.
