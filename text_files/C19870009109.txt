 I henhold til § 8 i lov nr. 123 af 31. marts 1985 om fornyelse og  

 forlængelse af kollektive overenskomster og aftaler m.v. nedsættes den  

 normale gennemsnitlige ugentlige arbejdstid med virkning fra 1. januar 1987  

 med 1 time pr. uge til 39 timer.
 Under de nu afsluttede aftale- og overenskomstforhandlinger er der opnået  

 enighed om, at den gennemsnitlige ugentlige arbejdstid nedsættes til 38 timer  

 fra 1. september 1988 og til 37 timer fra 1. september 1990.
 For ansatte, hvis arbejdstid er fastsat som pligtigt undervisningstimetal,  

 nedsættes dette forholdsmæssigt med virkning fra undervisningsårenes  

 begyndelse i 1988 og 1990 - dog tidligst fra 1. august de pågældende år.
 Ifølge pkt. 6 i cirkulære af 24. august 1981 (LP.nr.057/81) om vilkår for  

 tjenestefrihed til organisationsarbejde for tjenestemænd i staten,  

 folkeskolen og folkekirken kan der under visse betingelser ydes  

 tjenestefrihed uden lønafkortning i indtil 120 timer svarende til 3 uger.
 For lærergrupper med et ugentligt undervisningstimetal på f.eks. 27 er det  

 maksimale fravær uden lønafkortning tilsvarende 81 undervisningstimer.
 Som følge af arbejdstidsforkortelserne ændres de omhandlede vilkår fra 1.  

 januar 1987 til, at der på årsbasis vil kunne tillades fravær uden  

 lønafkortning i et antal arbejdstimer/undervisningstimer svarende til den  

 gennemsnitlige ugentlige arbejdstid/pligtigt ugentligt undervisningstimetal i  

 3 uger.
Finansministeriet, lønnings- og pensionsdepartementet, den 3. juni 1987 P.M.V.
