 I medfør af § 34 og § 149, stk. 10, i lov om luftfart, jf.  

 lovbekendtgørelse nr. 408 af 11. september 1985, fastsætter Statens  

 Luftfartsvæsen herved efter bemyndigelse fra Trafikministeriet, jf.  

 bekendtgørelse nr. 191 af 23. maj 1975 vedrørende luftfartscertifikater (BL  

 6-02), følgende:
1. Referencedokumenter 1.1 BL 6-02, Bekendtgørelse vedrørende luftfartscertifikater, seneste  

 udgave.
 1.2 BL 6-05, Helbredskrav, seneste udgave.
 1.3 BL 6-43, Instrumentbevis, rotorluftfartøj, praktisk uddannelse,  

 seneste udgave.
 1.4 BL 6-52, Typeuddannelse, rotorluftfartøj, seneste udgave.
 1.5 BL 6-59, Periodisk flyvetræning, instrumentbevis, rotorluftfartøj,  

 PFT/instrumentbevis, seneste udgave.
 1.6 BL 6-62, Flyvetelefonistbevis/certifikat, seneste udgave.
 1.7 BL 6-82, Teoretisk uddannelse til instrumentbevis, teorikrav III,  

 seneste udgave.
2. Anvendelsesområde Denne BL fastsætter - generelle bestemmelser for udstedelse af instrumentbevis/helikopter og - vilkårene for, at indehaveren af et privatflyvercertifikat/helikopter  

 eller trafikflyvercertifikat af III klasse/helikopter, der tillige er  

 indehaver af et instrumentbevis/helikopter, kan foretage IFR-flyvning samt  

 VFR-flyvning om natten.
3. Udstedelse 3.1 Instrumentbevis/helikopter udstedes af Statens Luftfartsvæsen efter  

 ansøgning på en autoriseret formular, når ansøgeren opfylder  

 udstedelseskravene i afsnit 4.
 3.2 Instrumentbevis/helikopter udstedes uden angivelse af udløbsdato.  

 Statens Luftfartsvæsen kan dog i særlige tilfælde fastsætte en udløbsdato.
4. Udstedelseskrav 4.1 Ansøgeren skal a. have fast bopæl i Danmark eller være ansat i et dansk  

 luftfartsforetagende, b. ikke administrativt eller ved dom være frakendt retten til at gøre  

 tjeneste på luftfartøj eller i anden stilling af betydning for luftfartens  

 sikkerhed, c. være helbredsmæssigt godkendt til instrumentbevis, jf.
BL 6-05, d. være fyldt 18 år, e. være indehaver af gyldigt privatflyvercertifikat/helikopter eller  

 gyldigt trafikflyvercertifikat/helikopter f. være indehaver af gyldigt flyvetelefonistbevis, jf.
BL 6-62, g. under en prøve, der er foreskrevet af Statens Luftfartsvæsen have  

 dokumenteret en sådan kunnen i tydning af internationale morsetegn, at  

 vedkommende kan foretage en korrekt identifikation af normalt anvendte  

 elektroniske navigations- og landingshjælpemidler, h. have bestået de teoretiske prøver, der af Statens Luftfartsvæsen er  

 foreskrevet til instrumentbevis, teorikrav III, jf.
BL 6-82, og disse prøver  

 skal have bevaret deres gyldighed, i. med et tilfredsstillende resultat have gennemgået den praktiske  

 uddannelse for instrumentbevis/helikopter, der er foreskrevet i BL 6-43, på  

 en flyveskole, der er godkendt hertil af Statens Luftfartsvæsen, og herunder  

 have erhvervet en instrumentflyvetid under dobbeltstyring på mindst 40 timer, j. på helikopter have erhvervet mindst 50 timers navigationsflyvning som  

 luftfartøjschef.
 4.1.1 Det instrumentflyvetidskrav, der er nævnt under pkt. 4.1 i, kan  

 reduceres med indtil 20 timer, hvis ansøgeren er indehaver af et gyldigt  

 instrumentbevis/flyvemaskine.
 4.1.2 Indtil halvdelen af den instrumentflyvetid, der er nævnt under pkt.  

 4.1 i og pkt. 4.1.1, kan erstattes af flyvetid erhvervet under syntetisk  

 flyvetræning, som er godkendt af Statens Luftfartsvæsen, hvis denne træning  

 indgår som en integreret del af den uddannelse, der kræves til  

 instrumentbeviset på helikopter.
 4.1.3 Indtil halvdelen af det flyvetidskrav på 50 timer, der er nævnt  

 under pkt. 4.1 j, kan erstattes af flyvetid erhvervet som luftfartøjschef på  

 flyvemaskine.
4.2 Ansøgeren skal på en autoriseret formular indstilles til en praktisk  

 prøve af en flyveskole, der er godkendt hertil.
Under den praktiske prøve,  

 der er foreskrevet af luftfartsvæsenet, skal ansøgeren godtgøre at være i  

 stand til at fungere som luftfartøjschef på helikopter under IFR-flyvning, og  

 som sådan være kvalificeret til a. at udføre de funktioner, der påhviler en luftfartøjschef i forbindelse  

 med en IFR-flyvnings forberedelse, gennemførelse og afslutning, b. at træffe sådanne beslutninger og forholdsregler, som måtte være  

 påkrævet, hvis en nødsituation eller anden hændelse gør det umuligt eller  

 uforsvarligt at fortsætte flyvningen som planlagt, c. at anvende flyvefaglig viden og udvise god dømmekraft og godt  

 luftmandskab, d. at føre den pågældende helikopter under IMC i såvel normale som  

 unormale flyvemanøvrer inden for de godkendte begrænsninger og på en rolig og  

 akkurat måde og e. at anvende de nødprocedurer, der er foreskrevet for den pågældende  

 helikopter.
 4.2.1 Prøven vil foruden en teoretisk overhøring indeholde en eller flere  

 af de øvelser, der er nævnt i BL 6-43, og der må under prøven på intet  

 tidspunkt være tvivl om, at procedurer og manøvrer udføres på en  

 sikkerhedsmæssigt fuldt forsvarlig måde og under overholdelse af gældende  

 forskrifter.
5. Rettigheder 5.1 Instrumentbevis/helikopter giver på de vilkår, der er nævnt i pkt.  

 5.2, og på de vilkår, der i øvrigt er fastsat for det pågældende certifikat,  

 indehaveren af a. privatflyvercertifikat/helikopter eller b. trafikflyvercertifikat/helikopter ret til at udføre IFR-flyvning og VFR-flyvning om natten.
5.2 Indehaveren skal a. medføre gyldigt bevis, jf.
BL 6-02, b. medføre dokumentation for en gyldig helbredsmæssig godkendelse til  

 instrumentbevis, jf.
BL 6-05, c. have et gyldigt PFT/instrumentbevis aflagt på helikopter efter  

 driftsforskrifterne for regelmæssig eller ikke-regelmæssig, offentlig  

 lufttrafik eller efter BL 6-59 på den pågældende helikopterklasse, d. inden for de forudgående 12 måneder før en IFR-flyvning have erhvervet  

 en IFR-flyvetid på helikopter på mindst 20 timer eller have bestået den  

 prøve, der er nævnt under pkt. 4.2, og e. være typeuddannet til IFR-flyvning på pågældende type, inklusive  

 typevarianter omfattet af typebetegnelsen i certifikatet, jf.
BL 6-52.
 Anm.: Tilfælde, hvor et certifikat er ugyldigt, fremgår af BL 6-02.
 5.2.1 Indtil halvdelen af den flyvetid, der er nævnt under pkt. 5.2 d, kan  

 være erhvervet på flyvemaskine eller under syntetisk flyvetræning på link  

 eller simulator, der er godkendt af Statens Luftfartsvæsen.
 5.3 En indehaver af et instrumentbevis, der ikke opfylder vilkåret i pkt.  

 5.2 d, eller hvor det certifikat, som beviset knytter sig til, ikke længere  

 er gyldigt, skal indsende beviset til deponering hos Statens Luftfartsvæsen.
5.3.1 For at få udleveret et bevis, der i henhold til pkt. 5. 3 er  

 deponeret, og således generhverve de rettigheder, der er nævnt i pkt. 5.1,  

 skal vedkommende a. have fast bopæl i Danmark eller være ansat i et dansk  

 luftfartsforetagende, b. ikke administrativt eller ved dom være frakendt retten til at gøre  

 tjeneste på luftfartøj eller i anden stilling af betydning for luftfartens  

 sikkerhed, c. være helbredsmæssigt godkendt til instrumentbevis, jf.
BL 6-05, d. være indehaver af et gyldigt privatflyvercertifikat/helikopter eller  

 trafikflyvercertifikat af III klasse/helikopter og e. påny have bestået den praktiske prøve, som er foreskrevet af Statens  

 Luftfartsvæsen, jf. pkt. 4.2.
 5.3.2 Hvis den pågældende skal generhverve de rettigheder, der er nævnt i  

 pkt. 5.1, og der er forløbet mere end 18 måneder efter den dato, hvor der  

 sidst er aflagt det PFT/instrumentbevis, der er nævnt under pkt. 5.2 c,  

 kræves der endvidere fornyede teoretiske prøver, jf. pkt. 4.1 h.
 Anm.: Det PFT, der er nævnt i pkt. 5.3.2, skal være aflagt på et  

 tidspunkt, hvor indehaveren af instrumentbevis/helikopter endnu opfylder  

 kravene i pkt. 5.2 d.
6. Dispensation Statens Luftfartsvæsen kan i særlige tilfælde dispensere fra  

 bestemmelserne i denne BL.
7. Klageadgang Afgørelser truffet af Statens Luftfartsvæsen efter bestemmelserne i denne  

 BL kan påklages til Trafikministeriet.
8. Straf Overtrædelse af bestemmelserne i afsnit 5 straffes med bøde.
9. Ikrafttræden 9.1 Denne BL træder i kraft den 1. februar 1990.
 9.2 Samtidig ophæves BL 6-42, 3. udgave af 1. marts 1986.
