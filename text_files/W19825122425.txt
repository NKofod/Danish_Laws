En 26-årig åndssvag kvinde med ophold på døgninstitution (pensionat)  

 tildelte ved et busstoppested en 76-årig kvinde et knytnæveslag i maven,  

 hvorved overfaldne faldt og brækkede lårbenet.
Tiltalefrafald meddelt.(* 2) En 26-årig åndssvag kvinde, hvis udviklingstrin var som et 3-5-årigt barns, henvendte sig ved et busstoppested til en  

 76-årig kvinde og fremviste et foto af sin broder idet hun sagde, at han  

 ville komme og banke den 76-årige.
Da denne svarede, at det var noget  

 sludder, tildelte sigtede hende et ret hårdt knytnæveslag i maven, hvorved  

 overfaldne faldt og brækkede det ene lårben.
Sigtede havde været under  

 åndssvageforsorg siden sit 14. år og havde de senere år haft ophold på en  

 døgninstitution (pensionat), idet hun aldrig ville kunne overlades til at  

 tage vare på sig selv.
Der fandtes ikke basis for anbringelse på lukket  

 institution.
Tiltalefrafald for overtrædelse af straffelovens § 244, stk. 4,  

 jf. stk. 3, blev meddelt.
(* 1) Offentliggjort i Anklagemyndighedens Årsberetning 1982, side 10.
