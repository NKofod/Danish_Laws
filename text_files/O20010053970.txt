 Resumé  



  

 En boligstøttemodtager klagede over krav om tilbagebetaling af boligstøtte  

 for 1997.
Boligstøttemodtageren gjorde gældende at han i marts 1997  

 skriftligt havde orienteret socialcenteret om den indkomststigning der senere  

 førte til kravet om tilbagebetaling.
Socialcentret gjorde heroverfor gældende  

 at  

 centret ikke havde modtaget brevet  

 med boligstøttemodtagerens orientering.
 Sagen gav bl.a. ombudsmanden anledning til en gennemgang af  

 socialcentrets journaliseringspraksis for så vidt angik indkommen post.
Ombudsmanden udtalte herefter at hensynet til  

 boligstøttemodtagerens interesse i at kunne godtgøre at myndighederne  

 skriftligt var orienteret om ændrede forhold, må føre til at indkommen post  

 indjournaliseres  

 systematisk.
Efter en gennemgang af den konkrete sag mente ombudsmanden det  

 var  

 kritisabelt at socialcentret ikke konsekvent havde foretaget journalisering  

 af  

 den indkomne post, herunder en umiddelbar notering af samtlige breve på  

 sagens  

 oplysningsark.
 Boligstøttemodtageren havde under sagen gjort gældende at  

 socialcentret tidligere havde forlagt indkommen post fra ham, og at  

 socialcenteret i disse tilfælde havde eftergivet krav om tilbagebetaling.  

 Ombudsmanden  

 mente det var uheldigt at der ikke var overensstemmelse mellem indholdet af  

 en  

 tidligere afgørelse til boligstøttemodtageren og det der fremgik af  

 socialcentrets udtalelser i forbindelse med sagen hos ombudsmanden.
 Endelig mente ombudsmanden det var kritisabelt at det sociale  

 nævn ikke foretog en nærmere oplysning og vurdering af sagens konkrete  

 omstændigheder, herunder særligt havde skaffet sig kendskab til  

 socialcentrets  

 journaliseringspraksis, før nævnet traf afgørelse i sagen.
 For så vidt angik selve spørgsmålet om hvorvidt  

 boligstøttemodtageren havde orienteret socialcentret om indkomststigningen,  

 var  

 der tale om et bevisspørgsmål som ikke ville kunne afklares ved ombudsmandens  

 behandling af sagen. (J.nr. 2000-0790-083).
Journaliseringspraksis hos socialcenter i sag om  

 tilbagebetaling af boligstøtte A klagede over et krav om  

 tilbagebetaling af boligstøtte for 1997.
 Det fremgik af sagens akter  

 at Socialcenter Bispebjerg den 7. september 1998 havde truffet afgørelse om  

 at  

 A skulle tilbagebetale 3.360 kr. i for meget udbetalt boligsikring for 1997.  

 Socialcenter Bispebjerg havde ved afgørelsen lagt til grund at A i 1997 havde  

 haft en husstandsindkomst på 137.780 kr.  svarende til en uoplyst  

 indkomststigning på 69.182 kr.
 A klagede den 15. september  

 1998 til Socialcenter Bispebjerg over afgørelsen og skrev bl.a. følgende:
Imidlertid har jeg ved brev  

 af 16. marts 1997 oplyst Socialcenter Bispebjerg om, at jeg forventede at  

 modtage dagpenge som fuldtidsforsikret hele det pågældende år, hvorfor den  

 forventede indkomst i stedet for de 68.598 kr. skulle være 136.000 kr.
Jeg  

 har  

 vedlagt en kopi af mit brev fra dengang, hvoraf også fremgår, hvordan mit  

 estimat fremkommer.
Deres krav om  

 tilbagebetaling bygger på præmissen om, at min faktiske indkomst for 1997  

 blev  

 højere end den forventede indkomst, De havde fastsat for mig.
Men eftersom  

 jeg  

 tidligt på året informerede Dem om, at den af Dem fastsatte forventede  

 indkomst  

 var for lav, er præmissen for kravet forkert.
På dette grundlag indklager jeg  

 tilbagebetalingskravet. Socialcenter Bispebjerg  

 bekræftede ved brev af 25. september 1998 modtagelsen af As klage og  

 meddelte  

 samtidig at afgørelsen ville blive taget op til fornyet vurdering.
 Den 17. december 1998  

 videresendte Socialcenter Bispebjerg As klage til det sociale nævn.  

 Socialcentret  

 skrev i den forbindelse bl.a. følgende:
 Resume af sagen:
 Pågældende har modtaget  

 boligsikring i hele året 1997 med kr. 280 månedligt.
 Boligsikringen er beregnet  

 på et indkomstgrundlag på kr. 68.000. Beregningsgrundlaget er fastsat udfra  

 pågældendes egen meddelelse i brev af 3/1-96 om forventet indkomst for 1996  

 tillagt sædvanlig stigningsprocent ved beregning af indkomst for 1997. Der  

 har  

 ikke efterfølgende været kontakt med ansøgeren omkring boligsikringen eller  

 beregningen heraf.
 Klagerens klagepunkter:  

 Klageren anfører, at han d. 16/3-97 tilskrev socialcentret om at han  

 forventede  

 en indkomst i 1997 på i alt kr. 136.500. Han vedlægger kopi af det nævnte  

 brev.  

 På baggrund heraf finder han ikke at han skal tilbagebetale boligsikringen,  

 idet han har givet korrekte oplysninger til socialcentret.
 Remonstration: Socialcentret  

 har ved gennemgang af sagen ikke fundet et brev, der svarer til det af  

 klienten  

 anførte, ligesom det ikke af sagsnotater eller lignende fremgår, at der  

 skulle  

 have været kontakt med ansøgeren omkring indkomstforhold i 1997.  

 Boligsikringen  

 for 1997 må derfor baseres på det nævnte efterreguleringsgrundlag på kr.  

 137.000.
Afgørelse efter  

 remonstration: Kravet om tilbagebetaling af boligsikringen for hele året  

 1997,  

 12 måneder a 280 kr. = i alt kr. 3360, fastholdes. Ved brev af 5. januar 1999  

 til det sociale nævn påpegede A bl.a. at Socialcenter Bispebjerg to gange  

 tidligere  i 1993 og 1994  havde rettet tilbagebetalingskrav imod  

 ham, men at  

 kravet efterfølgende var blevet trukket tilbage.
A skrev bl.a. følgende  

 herom:
Den herværende henvendelse  

 er således for at gøre opmærksom på, at der ikke er tale om et enkeltstående  

 tilfælde af en sådan sag, men at Socialcenter Bispebjerg i to tidligere  

 tilfælde indirekte har påtaget sig skylden for fejl, som har medført  

 tilbagebetalingskravet overfor mig, derved at socialcenteret har trukket  

 kravene tilbage, efter jeg har henledt opmærksomheden på de af mig tidligere  

 fremsendte breve.
Umiddelbart er det svært at se forskellen på denne sag og  

 de  

 to foregående, idet jeg også i løbet af 1997 har meddelt en ændring af min  

 forventede indkomst til socialcentret.
Af samme grund stiller jeg mig også  

 undrende overfor socialcentrets afvisning af min klage i denne sag, og må  

 fastholde min anke over tilbagebetalingskravet. Det sociale nævn tiltrådte  

 den 9. marts 1999 Socialcenter Bispebjergs afgørelse af 7. september 1998.  

 Det  

 sociale nævn skrev bl.a. følgende:
 Nævnet har ved afgørelsen  

 lagt vægt på, at Deres endelig opgjorte husstandsindkomst for 1997 overstiger  

 det anvendte beregningsgrundlag med 69.182 kr., og dermed med mindst 10.000  

 kr.  

 samt at det på det foreliggende grundlag ikke findes godtgjort, at De har  

 givet  

 boligstøtteadministrationen meddelelse om denne indkomststigning.
 De er gennem de modtagne  

 bevillingsskrivelser blevet gjort opmærksom på, at De i alle tilfælde af  

 indtægtsændringer har en oplysningsforpligtelse overfor  

 boligstøtteadministrationen.
Nævnet er således enig i  

 Socialcenter Bispebjergs afgørelse. Ved brev af 16. marts 1999  

 kommenterede A nævnets afgørelse.
 Det sociale nævn svarede  

 herpå i brev af 29. marts 1999 og skrev bl.a. følgende:
 De henviser i denne  

 forbindelse til, at der er tale om en fejl i sagsbehandlingen, idet det af  

 Dem  

 nævnte brev ikke er fremsendt den 16. marts 1998  men den 16. marts  

 1997 samt  

 at denne fejl bør medfører, at Deres klage behandles på ny.
 De henviser ligeledes til,  

 at Nævnet ikke har taget hensyn til, at De i 1993 og 1994 har haft sager af  

 lignende art og karakter hos Socialcenter Bispebjerg.
 Nævnet finder ikke anledning  

 til at genoptage behandlingen af Deres sag, idet der i nævnte notat alene er  

 tale om en trykfejl/skrivefejl, hvorefter der retteligen skulle have stået  

 Pågældende oplyser i sin klage, at han i brev af 16. marts 1997  

 meddeler  

 boligstøtteadministrationen  .
Nævnet har i forbindelse med  

 afgørelsen af den 9. marts 1999  uanset Deres henvisning til tidligere  

 sager i  

 Socialcenter Bispebjerg  ikke fundet det godtgjort, at De har rettet  

 henvendelse til socialcentret i forbindelse med ændrede indkomstforhold.  

 Nævnet  

 har i denne forbindelse lagt vægt på, at det påhviler boligstøttemodtageren  

 at  

 godtgøre, at kommunen har modtaget de fornødne oplysninger til at ændre den  

 løbende boligstøtte  og dette findes i nærværende sag ikke godtgjort.  

 Der  

 henvises til pkt. 14.2. i Vejledning om individuel boligstøtte  kopi  

 vedlagt. Ved brev af 3. maj 1999  

 klagede A til mig over Socialcenter Bispebjergs afgørelse af 7. september  

 1998  

 og det sociale nævns afgørelser af 9. og 29. marts 1999 (mit j.nr.  

 1999-1398-083).
 Den 12. november 1999  

 videresendte jeg As klage til det sociale nævn som en anmodning fra A  

 om at  

 nævnet uddybede begrundelsen for at nævnet lagde mere vægt på Socialcenter  

 Bispebjergs oplysninger om at socialcentret ikke havde modtaget As brev  

 af 16.  

 marts 1997, end på As oplysninger om at A i brevet havde oplyst  

 socialcentret  

 om indkomstændringen for 1997.
 I anledning af mit brev af  

 12. november 1999 anmodede det sociale nævn den 24. november 1999  

 Socialcenter  

 Bispebjerg om bemærkninger.
Den 17. december 1999  

 redegjorde Socialcenter Bispebjerg for sagen.
Socialcentret skrev bl.a.  

 følgende:
Som klienten anfører i sit  

 brev, har Socialcentret tidligere fraveget krav om tilbagebetaling i  

 forbindelse  

 med de årlige efterreguleringer.
Dette er sket ved efterregulering for årene  

 1993 og 1994. Ved ansøgning til lejemålet ( ) fra 11/7-93 anslår klienten den  

 årlige indkomst til 100.000. Klienten anfører endvidere, at  

 indkomstoplysningen  

 er forbundet med usikkerhed.
Ved iværksættelse af boligsikring anvendes denne  

 indkomst fra 11/7-93, men indkomsten korrigeres ikke fra 1/1-93. Endvidere  

 burde Socialcentret ved årsskiftet 93/94 have forhørt sig nærmere hos  

 klienten  

 med hensyn til den aktuelle indkomst.
Det er derfor valgt at fravige kravene  

 i  

 årene 1993 og 1994.
Kravet vedr. efterregulering  

 for 1997 er fastholdt  jævnfør tidligere indstilling til Nævnet   

 fordi nævnte  

 brev af 16/3-97 ikke ses modtaget i centret.
Hvad angår sagsområder som  

 f.eks.  

 boligsikring findes der ikke et decideret journaliseringssystem for indgået  

 post.
Efter modtagelse af posten i Sekretariatet hvor der anføres  

 datostempel,  

 fordeles posten hver dag til gruppen hvor man selv sørger for viderefordeling  

 til respektive sagsbehandlere (på anførte tidspunkt fast  

 personnummerinddeling).  

 I brevet af 16/3-97 anføres dels emnet (ændring af forventet indkomst) samt  

 sagsområde (boligsikring). Brevet burde derfor være fordelt korrekt til  

 gruppen. Den 23. februar 2000  

 meddelte det sociale nævn A en uddybende begrundelse for det sociale nævns  

 afgørelser af 9. og 29. marts 1999. Det sociale nævn henviste i den  

 forbindelse  

 til Socialcenter Bispebjergs redegørelse og skrev desuden bl.a. følgende:
På baggrund af ovennævnte  

 redegørelse fra Lokalcenter Bispebjerg finder Det Sociale Nævn ikke anledning  

 til, at genoptage behandling af Deres sag, idet der er en overvejende  

 formodning for, at indkomne breve til lokalcentret på omhandlede tidspunkt  

 blev  

 forsynet med datostempel for derefter, at blive viderefordelt til respektive  

 sagsbehandlere.
Nævnet finder det således ikke godtgjort, at De i marts 1997  

 har rettet henvendelse til lokalcentret vedrørende ændrede indkomstforhold.
Nævnet henviser i den  

 forbindelse til pkt. 14.2 i Vejledning om individuel boligstøtte, hvorefter  

[det] påhviler boligstøttemodtageren at godtgøre, at kommunen har modtaget de  

 fornødne oplysninger til at ændre den løbende boligsikring. Ved brev af 28. februar 2000  

 rettede A på ny henvendelse til mig om sagen.
A anførte i den forbindelse  

 bl.a.  

 at enhver tvivl efter hans opfattelse måtte komme ham til gode når han nu  

 fremførte  

 en ny klage på samme grundlag som i 1993 og 1994 hvor Socialcenter Bispebjerg  

 begik fejl som var så alvorlige at socialcentret havde været nødt til at  

 frafalde tilbagebetalingskrav mod ham, og når socialcentrets eneste argument  

 for at afvise klagen var at man ikke kunne finde hans brev.
Den 13. april 2000 anmodede  

 jeg det sociale nævn om en udtalelse i sagen.
Jeg bad om at nævnet forinden  

 indhentede en udtalelse fra Socialcenter Bispebjerg.
Jeg skrev bl.a. følgende  

 i  

 brevet til nævnet:
   

 Af det sociale nævns brev af 23. februar 2000 til (A) fremgår at  

 lokalcentret i et brev af den 17. december 1999 har oplyst følgende til  

 nævnet:
 Hvad angår sagsområder som  

 fx boligsikring findes der ikke et decideret journaliseringssystem for  

 indgået  

 post.
Efter modtagelse af posten i sekretariatet hvor der anføres  

 datostempel,  

 fordeles posten hver dag til gruppen hvor man selv sørger for viderefordeling  

 til respektive sagsbehandler (på anførte tidspunkt fast  

 personnummerinddeling).  

 I brevet af den 16. marts 1997 anføres dels emnet (ændring af forventet  

 indkomst) samt sagsområde (boligsikring). Brevet burde derfor være fordelt  

 korrekt  

 til gruppen.
 De to sidste sætninger i citatet kan forstås således at brevet af 16.  

 marts 1997 rent faktisk er modtaget i socialcentrets sekretariat og anført  

 med  

 emne og sagsområde, hvorfor det burde være korrekt fordelt til  

 gruppen.
Jeg beder om at det af udtalelserne fremgår om det er en korrekt  

 forståelse af citatet.
I givet fald beder jeg om at få oplyst hvilken  

 betydning  

 det har at brevet er modtaget i sekretariatet, men (tilsyneladende) ikke kan  

 findes i gruppen.
 Hvis citatet derimod skal forstås sådan at heller ikke sekretariatet  

 kan oplyse om socialcentret har modtaget et brev fra (A) af den 16. marts  

 1997  

  og beskrivelsen af sagsgangen i sekretariatet således er en generel  

 beskrivelse af proceduren når sekretariatet modtager breve  beder jeg  

 om at  

 det fremgår af udtalelserne om der ud over den i nævnets notat omtalte  

 gennemgang af sagen i socialcentret har været iværksat konkrete tiltag for at  

 finde det brev af 16. marts 1997 som (A) angiver at have sendt til  

 socialcentret.
Jeg beder endvidere om at det af udtalelserne fremgår hvilken betydning  

 myndighederne har tillagt de generelle forhold omkring socialcentrets  

 administration kombineret med oplysningen om at der ikke findes et egentligt  

 journaliseringssystem for sagsområdet.
Jeg bemærker i den forbindelse at  

 myndighederne  

 i deres afgørelser henviser til at det påhviler boligstøttemodtageren at  

 godtgøre at kommunen har modtaget de fornødne oplysninger til at ændre den  

 løbende boligstøtte.
Under henvisning til  

 socialcentrets oplysninger om at der ikke er et egentligt  

 journaliseringssystem  

 for indgået post på boligsikringsområdet, skal jeg endelig bede om at det af  

 udtalelserne fremgår hvordan myndighederne mener at borgerne generelt set kan  

 løfte dokumentationsbyrden under disse forhold, og hvordan systemet kan sikre  

 at socialcentret kan sikre at man efterlever By- og Boligministeriets  

 vejledning om boligstøtte, pkt. 14.2, om at kommunen bør kvittere for  

 modtagelsen af oplysninger om ændrede forhold i løbet af  

 boligstøtteåret. Socialcenter Bispebjerg  

 afgav udtalelse i sagen den 29. maj 2000. Socialcentret skrev bl.a. følgende:
 Vedrørende de i  

 Folketingets Ombudsmands skrivelse af den 14. april 2000 rejste spørgsmål  

 skal  

 bemærkes:
I skrivelse af den 17.  

 december 1999 med bilag har en sagsbehandler ved Lokalcentret Bispebjerg  

 beskrevet den administrative forretningsgang i forhold til indkommet post på  

 lokalcentret.
Denne beskrivelse giver ikke en præcis beskrivelse af, hvordan  

 post modtages, journaliseres m.m. efter modtagelsen i lokalcentret.
 Den post, der dagligt  

 modtages på lokalcentret, bliver uanset modtageformen umiddelbart åbnet,  

 datostemplet og fordelt til de respektive sagsbehandlende afsnit i  

 lokalcentret.
 Modtaget post bliver  

 herefter i numerisk rækkefølge under et ekspeditionsnummer registreret i den  

 pågældende sag på et journalark, der er henlagt på sagen.
Tilsvarende registrering på  

 journalarket sker ved personlige henvendelser eller andre for  

 sagsekspeditionen  

 relevante sagspåtegninger.
I enkeltstående tilfælde er det dog direkte  

 påtegnet  

 modtagne skrivelser hvilken ekspedition, der er sket inden henlæggelse på den  

 pågældende sag.
 I forhold til  

 sagsbehandlingen af henvendelser fra (A) er denne forretningsgang da også  

 fulgt  

 i forhold til lokalcentrets 2 sager vedrørende boligsikringsydelser til (A).
Brevene fra (A) modtaget den  

 13.11.1991, 10.06.1992, 02.08.1993, 26.08.1993, 18.07.1994, 07.02.1995,  

 29.02.96, 30.03.1999 og 05.10.1999 er således alle registrerede på  

 journalarket.
Brevene af henholdsvis den 29.07.96 om ændring af bankkonto og  

 den 12.09.1999 om klage over lokalcentrets afgørelse er påtegnet om den skete  

 sagsekspedition.
I forhold til de breve, der  

 faktisk ses modtaget her, mangler efter det af (A) angivne gennem  

 sagsforløbet  

 2 breve sendt fra ham til lokalcentret.
Disse breve skulle henholdsvis være  

 et  

 brev dateret den 30.09.1994 og et brev dateret den 16. marts 1997.
De manglende breve fra (A)  

 skulle begge vedrøre ændrede indkomstforhold.
Modtagelse af brevene ville i  

 begge tilfælde have medført en anden beregning af den boligsikring, (A) var  

 berettiget til for det pågældende år.
For så vidt angår det af (A)  

 angivne brev af den 30. 09.1994 findes nu 2 eksemplarer i lokalcentrets  

 sager.  

 Disse to kopier er ikke skrevet med ens typer uanset ens indhold.
Den ene  

 kopi  

 er sendt til lokalcentret den 27.02.1996 som støtte for klagen over  

 efterregulering.
Den anden kopi er sendt til Folketingets Ombudsmand den  

 03.05.1999  

 som BILAG 5.
 For så vidt angår brevet af  

 den 16. marts 1997 er lokalcentret alene bekendt med den kopi (A) har sendt i  

 forbindelse med den nuværende klagesag.
 Det er fortsat på denne  

 baggrund lokalcentrets opfattelse, at der ikke på lokalcentret er modtaget  

 henvendelser fra (A) hverken i skriftligt form ved et brev af den 30. marts  

 1997 eller i mundtlig form vedrørende de ændrede indkomstforhold.
 (A) angiver, at lokalcentret  

 tidligere skulle have erkendt betydelige fejl i forbindelse med en tidligere  

 klage  

 fra (A) over tidligere års boligsikring.
 Dette er ikke i  

 overensstemmelse med lokalcentrets opfattelse.
De endelige afgørelser  

 vedrørende tidligere års boligstøtte til (A) er truffet ud fra konkrete  

 vurderinger  

 af de foreliggende forhold.
Afgørelserne er herunder ikke truffet med  

 baggrund  

 i, at det nævnte brev af den 30. september 1994 fra (A) skulle være  

 bortkommet  

 eller lignende på lokalcentret.
(A) anfører til støtte for  

 klagesagen, at der i foråret 1999 blev omtalt administrative problemer på  

 lokalcentret.  

 Det er korrekt, at pressen i foråret 1999 påstod, at der blandt andet ikke  

 skete åbning af indkommet post.
Beskrivelserne og de faktiske forhold har  

 imidlertid ikke relation til indholdet af denne klagesag.
 Lokalcentrets  

 administration, der var omtalt i pressen i foråret 1999, og hvortil klageren  

 henviser, er efter lokalcentrets opfattelse uden betydning fra afgørelsen i  

 denne klagesag, hvor (A) anfører at have sendt et brev om ændrede  

 indkomstforhold den 16. marts 1997, der ikke ses modtaget her.
Som det fremgår af  

 ovenstående journaliseres indkommet post i den enkelte konkrete sag.
Der  

 foretages  

 i øvrigt en sagsekspedition, hvor boligstøttemodtagere f.eks. underrettes om  

 bevillingsgrundlag og eventuelle ændringer heri.
Reglerne i By- og  

 Boligministeriets  

 vejledning om boligstøtte overholdes i den løbende ekspedition af  

 boligstøttesager.
Såfremt klagere anfører at have afgivet  

 oplysninger, der ikke ses modtaget bliver dette særligt bedømt.
Der bliver i  

 den forbindelse taget hensyn til enhver oplysning, der med rimelighed kan  

 støtte klagerens angivelse.
 Det sociale nævn afgav  

 udtalelse i sagen den 31. august 2000. Nævnet skrev bl.a. følgende:
Der findes hverken i  

 offentlighedsloven, forvaltningsloven eller anden lovgivning en  

 pligt til  

 journalisering af ind- og udgående post.
Derimod er det i tidligere  

 ombudsmandsberetning fra 1994 anført, at offentlige myndigheder bør  

 foretage  

 journalisering af modtaget post umiddelbart efter modtagelsen (samme dag  

 eller  

 dagen efter) efter principperne om god forvaltningsskik. Ombudsmanden  

 tog til  

 efterretning, at der som resultat heraf blev udarbejdet et internt cirkulære  

 i  

 det omhandlende ministerium om journalisering af indkommen post.
I 1992 blev der vedtaget  

 lov om offentlige arkiver. Denne er senest ændret 17.07.2000.  

 Ifølge denne  

 skal myndigheden drage omsorg for, at deres arkivalier opbevares på  

 betryggende  

 måde og i den forbindelse skal udarbejde journalplaner, der varetager  

 arkivmæssige hensyn.
En hjemmel til at fastsætte regler om journalisering af  

 indkommen post er ikke udnyttet.
 I ombudsmandsberetning fra  

 1993 anføres, at myndighederne efter reglerne om god forvaltningsskik bør  

 foretage en systematisk journalisering af ind- og udgående post, bl.a. under  

 hensyn til forvaltningslovens regler om aktindsigt.
 Nævnet finder på baggrund  

 heraf, at den af socialcentret oplyste fremgangsmåde med hensyn til  

 journalisering ikke med sikkerhed opfylder de tilkendegivelser om umiddelbar  

 journalisering af indkommen post, som er anført i tidligere  

 ombudsmandsberetninger,  

 men finder på baggrund af Socialcenter Bispebjergs redegørelse af 29. maj  

 2000  

 vedrørende arbejdsgange og journalisering af indgående post i centret ikke  

 grundlag for at antage, at der er indgået breve fra (A) af henholdsvis 30.  

 september 1994 og 16. marts 1997 til socialcentret.
 Nævnet bemærker i den  

 forbindelse, at boligstøttemodtagerens bevisbyrde med hensyn til at godtgøre,  

 at kommunen har modtaget de fornødne oplysninger til at ændre den løbende  

 boligsikring kan løftes ved at afsenderen benytter postvæsenets muligheder  

 for  

 at registrere dette eller eventuelt sikrer sig ved fremmøde eller telefonisk  

 henvendelse, at myndigheden har modtaget oplysningerne.
Endvidere finder nævnet, at  

 boligstøttemodtageren bør være opmærksom på, om han modtager ny  

 bevillingsskrivelse  

 efter meddelelse om ændring, idet kommunens ændring af boligstøtteberegningen  

 meddeles ved en sådan. Den 4. september 2000  

 anmodede jeg A om eventuelle bemærkninger til Socialcenter Bispebjergs og det  

 sociale nævns udtalelser af henholdsvis 29. maj 2000 og 31. august 2000.
 I brev af 4. september 2000  

 påpegede A bl.a. at Socialcenter Bispebjerg to gange tidligere  i 1993  

 og 1994  

  havde frafaldet krav om tilbagebetaling i tilfælde hvor et brev fra  

 ham til  

 socialcentret var bortkommet i socialcentret, og at dette havde skabt en  

 forventning hos ham om at brevet kunne være modtaget i socialcentret uden at  

 han modtog en ny bevillingsskrivelse.
I brev af 6. september 2000  

 tilføjede A at det var hans opfattelse at de problemer i Socialcenter  

 Bispebjerg  som pressen havde omtalt  havde betydning også i hans  

 sag.
A  

 pegede i den forbindelse bl.a. på at problemerne i socialcentret måtte være  

 opstået længe før presseomtalen i foråret 1999, og at As klagesag i  

 øvrigt  

 først opstod i september 1998. Endelig kommenterede A Socialcenter  

 Bispebjergs  

 bemærkninger om at brevet af 30. september 1994 fandtes i to udgaver.
Jeg har  

 forstået As kommentarer hertil sådan at den udgave af brevet der var  

 vedlagt  

 As klage til mig, reelt var en afskrift af det oprindelige brev, og at  

 det  

 ikke fra As side var hensigten at bilaget skulle fremstå som en kopi af  

 det  

 oprindelige brev.
 Jeg anmodede den 8.  

 september 2000 om Socialcenter Bispebjergs og det sociale nævns eventuelle  

 bemærkninger til As breve.
 Det sociale nævn skrev den  

 21. september 2000 bl.a. følgende:
 I vejledningen til  

 boligstøtteloven er det præciseret, at borgeren har bevisbyrden for, at de  

 nødvendige  

 oplysninger er kommet frem til forvaltningen.
Borgerens mulighed for at  

 bevise, at et brev med f.eks. ændrede indtægtsoplysninger er  

[afsendt], er  

 den samme som ved fremsendelse af andre skrivelser.
Såfremt borgeren grundet  

 konsekvensen af manglende fremsendelse af oplysningerne har en særlig  

 interesse  

 i at sikre sig, at myndigheden har modtaget det fremsendte, synes det ikke  

 urimeligt, at borgeren efter fremsendelsen retter en eventuelt telefonisk  

 forespørgsel til forvaltningen herom, således at forvaltningen kan be- eller  

 afkræfte modtagelsen af skrivelsen.
Der forefindes også mulighed for anden  

 kvittering  

 hos posthuset uden at det kræver, at skrivelsen sendes anbefalet.
Nævnet har ikke yderligere  

 bemærkninger, og skal for så vidt angår sagsgangen i socialcentret henvise  

 til  

 socialcentrets redegørelse og skrivelse herfra af 31. august 2000. Ombudsmandens udtalelse Som det fremgår, har De under sagen gjort gældende at De ved brev af  

 16. marts 1997 orienterede Socialcenter Bispebjerg om en forventet  

 indkomststigning, og at kravet om tilbagebetaling af boligstøtte  der  

 udsprang af indkomststigningen  derfor var uberettiget.
 Jeg må forstå Socialcenter Bispebjerg, herunder socialcentrets breve af 17.  

 december 1999 og 29. maj 2000 til det sociale nævn, således at Socialcenter  

 Bispebjerg ikke mener at have modtaget post fra Dem af 16. marts 1997.
 Spørgsmålet om hvorvidt De ved brev af 16. marts 1997 orienterede  

 Socialcenter Bispebjerg om en ændring i Deres indkomst, må på den baggrund  

 efter min opfattelse anses som et bevisspørgsmål.
Ombudsmanden er ikke egnet til at afklare et sådan bevisspørgsmål fordi  

 ombudsmanden i almindelighed ikke har mulighed for at afhøre vidner i sagen,  

 men behandler klager på et skriftligt grundlag.
En endelig konstatering af om  

 det kan lægges til grund at De ved brev af 16. marts 1997 orienterede  

 Socialcenter Bispebjerg om indkomstændringen, må derfor efter min opfattelse  

 ske ved domstolene.
 Jeg er derfor afskåret fra at gå ind i en nærmere vurdering af om  

 betingelserne for at kræve tilbagebetaling af boligstøtten var opfyldt i  

 Deres sag.
Sagen har imidlertid givet mig anledning til en nærmere undersøgelse af  

 Socialcenter Bispebjergs journaliseringspraksis som den kommer til udtryk i  

 Deres sag.
Jeg har i den  

 forbindelse koncentreret mig om journaliseringspraksis for så vidt angår  

 indkommen post til socialcentret.
Herudover har jeg fundet anledning til at  

 se  

 nærmere på oplysningsgrundlaget for det sociale nævns afgørelser i sagen.
 Jeg har ved min gennemgang  

 af sagen koncentreret mig om disse to emner.
 Efter § 16, stk. 1, i lov  

 nr. 473 af 12. juni 1996 om Folketingets Ombudsmand afgør ombudsmanden selv  

 om  

 en klage giver tilstrækkelig grundlag for undersøgelse.
1. Socialcenter Bispebjergs journaliseringspraksis for så vidt angår  

 indkommen post Ifølge § 9, stk. 1, i  

 arkivloven, skal myndighederne drage omsorg for at deres arkivalier opbevares  

 på betryggende måde.
På det tidspunkt hvor der  

 blev truffet afgørelse i Deres sag, fremgik arkivlovens regler af lov nr. 337  

 af 14. maj 1992 om offentlige arkiver m.v.
Arkivloven er efterfølgende ændret  

 ved lov nr. 421 af 10. juni 1997, lov nr. 429 af 31. maj 2000 og lov nr. 445  

 af  

 31. maj 2000, og de ajourførte regler findes i dag i bekendtgørelse nr. 740  

 af  

 17. juli 2000 af lov om offentlige arkiver m.v.
De ændringer af arkivloven  

 der  

 har fundet sted, har imidlertid ikke betydning for behandlingen af Deres sag.
 Der er ikke fastsat regler  

 hvorefter de kommunale myndigheder i almindelighed har pligt til at  

 journalisere indkommen post.
 Folketingets Ombudsmand har  

 imidlertid tidligere haft lejlighed til at tage stilling til spørgsmål om  

 myndighedernes pligt til journalisering.
 I en sag der er gengivet i  

 Folketingets Ombudsmands beretning for 1974, s. 193f*, udtalte den daværende  

 ombudsmand bl.a. følgende:
Efter min mening tilsiger  

 god forvaltningsskik, at indkommet post så vidt muligt journaliseres  

 umiddelbart efter modtagelsen (samme dag eller dagen efter), og således inden  

 de pågældende dokumenter går til sagsekspedition.
Herfor taler for det første  

 de almindelige formål med foretagelse af journalisering, jfr. herved  

 administrationsrådets rapport (1968) om journalisering, s. 4, herunder  

 tilvejebringelse af en sikker kontrol med sagsbehandlingen. I den sag der er gengivet i  

 Folketingets Ombudsmands beretning for 1993, s. 294f*  den sag som det  

 sociale  

 nævn omtaler i udtalelsen af 31. august 2000  henviste jeg til den  

 daværende  

 ombudsmands udtalelse fra 1974 og tilføjede derefter bl.a. følgende:
Som det fremgår af den  

 daværende ombudsmands ovenfor gengivne udtalelse, må det antages, at god  

 forvaltningspraksis tilsiger, at myndighederne tilrettelægger  

 journaliseringsarbejdet således, at indkommen post så vidt muligt  

 journaliseres  

 umiddelbart efter modtagelsen.
Udtalelsen forudsætter, at posten i den  

 aktuelle  

 sag skulle journaliseres, men tager næppe stilling til spørgsmålet om  

 hvorvidt  

 der i almindelighed er pligt til journalisering. I den omtalte sag fra 1993  

 udtalte jeg herefter at det var min opfattelse at god forvaltningsskik  

 tilsiger  

 at en myndighed i almindelighed bør foretage systematisk journalisering af  

 indkommen og (udgående) post, og at dette i særlig grad må gælde hvor  

 undladelsen vil stride mod hensynet til borgernes adgang til aktindsigt.
Efter reglerne på  

 boligstøtteområdet skal boligstøttemodtageren ikke tilbagebetale for meget  

 udbetalt  

 boligstøtte hvis boligstøttemodtageren godtgør at vedkommende i løbet af året  

 har givet meddelelse til myndighederne om de ændrede forhold der medførte at  

 retten til boligstøtte bortfaldt eller blev nedsat.
Reglen herom fandtes da  

 der  

 blev truffet afgørelse i Deres sag i § 47, stk. 3, i boligstøtteloven  

 (lovbekendtgørelse nr. 96 af 22. februar 1996 om individuel boligstøtte). Den  

 gældende regel herom findes i dag i § 47, stk. 4, i boligstøtteloven  

 (lovbekendtgørelse nr. 62 af 31. januar 2001).
 Boligstøttemodtagerens pligt  

 til at oplyse om ændrede forhold er af afgørende betydning såvel i relation  

 til  

 muligheden for omberegning af boligstøtten i løbet af året som i relation til  

 muligheden for periodeopdeling af efterfølgende regulering af boligstøtten.
Boligstøttemodtageren vil  

 således i forbindelse med en eventuel efterregulering af boligstøtten have en  

 væsentlig interesse i at kunne godtgøre at myndighederne i løbet af  

 støtteåret  

 skriftligt er blevet orienteret om ændrede forhold af betydning for retten  

 til  

 boligstøtte.
Det er min opfattelse at hensynet til borgerens mulighed for at  

 varetage denne interesse  som det i sagen fra 1993 nævnte hensyn til  

 borgerens  

 adgang til aktindsigt  tilsiger at myndighederne foretager en  

 systematisk journalisering  

 af (bl.a.) indkommen post, herunder sikrer at journaliseringen sker i  

 umiddelbar tidsmæssig sammenhæng med myndighedernes modtagelse af posten.
Jeg  

 bemærker i den forbindelse at en tidsmæssig sammenhæng mellem modtagelsen af  

 posten og registreringen heraf efter min opfattelse generelt må antages at  

 kunne medvirke til at mindske risikoen for at indkommen post forlægges eller  

 bortkommer hos myndigheden.
 Som det fremgår ovenfor, har  

 Socialcenter Bispebjerg i udtalelsen af 17. december 1999 til det sociale  

 nævn  

 beskrevet socialcentrets procedure i forbindelse med modtagelsen af indkommen  

 post.
 Socialcenter Bispebjerg har  

 desuden i sin udtalelse af 29. maj 2000 præciseret at posten ved modtagelsen  

 i  

 socialcentret umiddelbart bliver åbnet, datostemplet og fordelt til de  

 relevante afsnit i socialcentret hvorefter posten i numerisk rækkefølge under  

 et ekspeditionsnummer bliver registreret på den relevante sags journalark  

 eller  

 eventuelt påtegnet med den ekspedition der er foretaget.
 Det sociale nævn har i  

 udtalelse af 31. august 2000 oplyst at Socialcenter Bispebjergs fremgangsmåde  

 med hensyn til journalisering efter nævnets opfattelse ikke med  

 sikkerhed  

 opfylder de tilkendegivelser om umiddelbar journalisering af indkommen post,  

 som er anført i tidligere ombudsmandsberetninger .
I forbindelse med min  

 gennemgang af akterne i Deres sag har jeg  bl.a. på baggrund af  

 Socialcenter  

 Bispebjergs udtalelse af 29. maj 2000  foretaget en undersøgelse af om  

 de  

 enkelte breve fra Dem til Socialcenter Bispebjerg er påstemplet datoen for  

 modtagelsen i socialcentret og noteret på sagens oplysningsark under et  

 ekspeditionsnummer.
Jeg bemærker i den forbindelse at jeg går ud fra at  

 sagens  

 oplysningsark er identisk med det i udtalelsen af 29. maj 2000  

 omtalte  

 journalark.
 Jeg har desuden foretaget en  

 sammenligning af den dato der er påstemplet de enkelte breve fra Dem til  

 Socialcenter Bispebjerg, med den dato der er anført i forbindelse med  

 noteringen af det pågældende brev på oplysningsarket.
Efter denne gennemgang har  

 jeg kunne konstatere at Deres breve til Socialcenter Bispebjerg i tre  

 tilfælde  

 (bortset fra brevene af 30. september 1994 og 16. marts 1997) ikke er noteret  

 på oplysningsarket.
Det drejer sig om Deres breve modtaget i socialcentret  

 den  

 29. juli 1996, 12. september 1996 og 29. september 1998. For så vidt angår  

 brevene  

 modtaget den 29. juli 1996 og 12. september 1996, er sagsbehandlingen med  

 relation til brevet påtegnet selve brevet, mens brevet modtaget den 29.  

 september 1998 hverken har en sådan påtegning eller er noteret på  

 oplysningsarket.
Jeg har desuden konstateret at det for så vidt angår Deres  

 brev af 27. februar 1996, ikke fremgår hvornår brevet  og det  

 efterfølgende  

 sagsbehandlingstrin  er noteret på oplysningsarket.
Herudover har jeg  

 konstateret at der i en række tilfælde forløber adskillige dage  og i  

 nogle tilfælde  

 flere uger  mellem Socialcenter Bispebjergs modtagelse af Deres breve  

 og  

 noteringen af brevene på sagens oplysningsark.
Det enkelte brev ses således  

 generelt først omtalt på oplysningsarket på det tidspunkt hvor der er  

 foretaget  

 sagsbehandling med relation til brevet.
 Jeg finder det beklageligt  

 at de tre ovenfor nævnte breve fra Dem til Socialcenter Bispebjerg ikke er  

 noteret på sagens oplysningsark, og jeg bemærker i den forbindelse  for  

 så  

 vidt angår de to førstnævnte breve  at en notering af et  

 sagsbehandlingsskridt  

 på selve det indkomne brev selvsagt ikke bidrager til at sikre borgernes  

 efterfølgende mulighed for at bevise modtagelsen af brevet i de tilfælde hvor  

 brevet måtte blive forlagt eller bortkomme.
Jeg er desuden enig med det  

 sociale nævn i at Socialcenter Bispebjergs journalisering ikke fuldt ud kan  

 siges at varetage det ovenfor omtalte behov for umiddelbar journalisering med  

 henblik på at sikre borgernes efterfølgende mulighed for at bevise at  

 myndighederne har modtaget post.
Jeg finder ligeledes dette forhold  

 beklageligt.
 Samlet finder jeg det  

 kritisabelt at Socialcenter Bispebjerg  særligt i en sagstype som denne  

 hvor  

 bevisbyrden for myndighedernes modtagelse af borgernes meddelelser til  

 myndighederne som udgangspunkt påhviler borgerne  ikke konsekvent har  

 foretaget journalisering af den indkomne post, herunder en umiddelbar  

 notering  

 af samtlige breve på sagens oplysningsark.
 Jeg har orienteret  

 Socialcenter Bispebjerg om min opfattelse af socialcentrets  

 journaliseringspraksis.
 Ved min gennemgang af Deres  

 sag har jeg i øvrigt noteret mig at det efter min opfattelse ikke klart  

 fremgår  

 af sagen hvad der var baggrunden for at Socialcenter Bispebjerg i 1996 opgav  

 kravet om tilbagebetaling af boligstøtte for 1994. Jeg bemærker i den  

 forbindelse at jeg må forstå Socialcenter Bispebjergs udtalelse af 17.  

 december  

 1999 til det sociale nævn sådan at kravet om tilbagebetaling af boligstøtte  

 for  

 1994 blev opgivet fordi socialcentret ikke ved årsskiftet 1993-94 havde  

 forhørt  

 sig hos Dem om Deres aktuelle indkomst, ligesom jeg må forstå Socialcenter  

 Bispebjergs udtalelse af 29. maj 2000 til det sociale nævn sådan at  

 socialcentret aldrig havde modtaget Deres brev af 30. september 1994 (og  

 derfor  

 heller ikke kunne have forlagt brevet). Samlet må jeg forstå Socialcenter  

 Bispebjergs udtalelser til det sociale nævn sådan at eftergivelsen af kravet  

 vedrørende 1994 skyldtes andre forhold end at et brev fra Dem om ændrede  

 indkomstforhold af 30. september 1994 var bortkommet i socialcentret.
 Denne forklaring på  

 eftergivelsen af kravet vedrørende boligstøtte for 1994 stemmer efter min  

 opfattelse  

 dårligt overens med indholdet af Socialcenter Bispebjergs brev til Dem af 10.  

 april 1996 hvorefter tilbagebetalingskravet blev frafaldet da De  

 30/9-94 har  

 meddelt ændret indkomst.
Jeg finder det uheldigt at  

 der efter min opfattelse ikke er overensstemmelser mellem indholdet af  

 Socialcenter Bispebjergs brev til Dem af 10. april 1996 og indholdet af de  

 udtalelser vedrørende samme spørgsmål som Socialcenter Bispebjerg afgav i  

 forbindelse med min behandling af Deres klager hertil.
Jeg bemærker i den  

 forbindelse at forløbet omkring eftergivelsen af kravet vedrørende  

 boligstøtte  

 for 1994 efter min opfattelse kan have haft betydning for de forventninger De  

 måtte have til at modtage respons fra myndighederne på meddelelser om ændrede  

 indkomstforhold.
Jeg henviser i den forbindelse til det jeg har anført herom  

 under punkt 2.
 Jeg har orienteret  

 Socialcenter Bispebjerg om min opfattelse af det nævnte forhold.
2. Oplysningsgrundlaget for det sociale nævns afgørelse i Deres sag Det fremgår af sagen at det  

 sociale nævn ved afgørelserne af 9. og 29. marts 1999 har lagt vægt på at De  

 efter nævnets opfattelse ikke har godtgjort at De ved brev af 16. marts 1997  

 har givet Socialcenter Bispebjerg meddelelse om indkomstændring.
I udtalelsen af 31. august  

 2000 anfører det sociale nævn (bl.a.) at en boligstøttemodtager bør være  

 opmærksom på om vedkommende  efter meddelelse til myndighederne om  

 ændret  

 indkomst eller lignende  modtager en ny bevillingsskrivelse.
Jeg må  

 forstå  

 dette sådan at det sociale nævn er af den opfattelse at en  

 boligstøttemodtager  

 der har givet meddelelse om ændrede forhold, og som ikke efterfølgende  

 modtager  

 en ny bevillingsskrivelse, selv bør tage initiativ til at sikre sig at  

 myndighederne  

 faktisk har modtaget meddelelsen om de ændrede forhold.
 Herudover anfører det  

 sociale nævn i brevene hertil af 31. august 2000 og 21. september 2000 at en  

 boligstøttemodtager der ønsker at sikre sig bevis for fremsendelse af et brev  

 til myndighederne, kan benytte postvæsenets muligheder herfor eller sikre  

 sig  

 modtagelsen ved telefonisk eller  

 personlig henvendelse.
Jeg bemærker i den  

 forbindelse at det efter reglerne på boligstøtteområdet ikke er alle ændrede  

 forhold der medfører en ændret ret til boligstøtte.
Det er derfor min  

 opfattelse at en støttemodtager der efter at have givet meddelelse om ændrede  

 forhold til myndighederne ikke modtager en ny bevillingsskrivelse, ikke  

 nødvendigvis deraf kan udlede at meddelelsen ikke er nået frem til  

 myndighederne.  

 Jeg henviser i den forbindelse også til at beregningen af boligstøtte beror  

 på  

 ganske indviklede regler hvorfor det ikke kan forlanges at  

 boligstøttemodtageren skal kunne gennemskue om en given ændring af  

 vedkommendes  

 forhold bevirker ændring i retten til støtte.
 For så vidt angår  

 omstændighederne i Deres konkrete sag, finder jeg desuden grundlag for   

 som De  

 selv har gjort i brevet til mig af 4. september 2000  at pege på at  

 forløbet  

 omkring Deres tidligere klage over tilbagebetaling af boligstøtte for 1994,  

 herunder særligt Socialcenter Bispebjergs brev af 10. april 1996, efter min  

 opfattelse kan have haft betydning for den forventning De måtte have haft om  

 at  

 en meddelelse fra Dem om ændrede forhold ville blive fulgt op af en ny  

 bevillingsskrivelse fra myndighederne (eller af en kvitteringsskrivelse i  

 øvrigt). Jeg bemærker i den forbindelse at jeg forstår Socialcenter  

 Bispebjergs  

 brev af 10. april 1996 sådan at socialcentret faktisk havde modtaget  

 meddelelsen af 30. september 1994 fra Dem, og at dette blev taget i  

 betragtning  

 i forbindelse med efterreguleringen.
 Efter at have gennemgået  

 Deres sag må jeg lægge til grund at det sociale nævn ikke i forbindelse med  

 afgørelserne tog Socialcenter Bispebjergs journaliseringspraksis i  

 betragtning.
 Som det fremgår ovenfor  

 under punkt 1, er det min opfattelse at myndighedernes systematiske og  

 umiddelbare journalisering af indkommen post er af væsentlig betydning for en  

 borgers mulighed for at godtgøre at myndigheden har modtaget meddelelser fra  

 borgeren til myndigheden om ændrede forhold.
Jeg er enig med det sociale  

 nævn i at det efter omstændighederne må forventes at boligstøttemodtageren  

 aktivt medvirker til at sikre sig at meddelelser om ændrede forhold  

 er modtaget hos myndighederne, men jeg finder  

 samtidig anledning til at præcisere at boligstøttemodtageren og myndighederne  

 må antages at have en fælles interesse i at der ikke efterfølgende opstår  

 tvivlstilfælde som i Deres sag hvorfor forventningen om  

 boligstøttemodtagerens  

 medvirken efter min opfattelse ikke bør have betydning for de krav man kan  

 stille til myndighedernes journalisering.
Jeg henviser i den forbindelse også  

 til at det af punkt 14.2.2. i vejledning nr. 177 af 11. december 2000 om  

 individuel boligstøtte fremgår at kommunen bør kvittere skriftligt for  

 modtagelsen af oplysninger om ændrede forhold i løbet af boligstøtteåret.
På denne baggrund finder jeg  

 det kritisabelt at det sociale nævn  som jeg forstår nævnets afgørelser  

 af 9.  

 marts og 29. marts 1999  traf afgørelser i Deres sag uden først at have  

 foretaget en nærmere oplysning og vurdering af sagens konkrete  

 omstændigheder,  

 herunder særligt tilvejebragt et kendskab til Socialcenter Bispebjergs  

 journaliseringspraksis.
Jeg henviser i den forbindelse særligt til de under  

 punkt 1 omtalte forhold vedrørende Socialcenter Bispebjergs  

 journaliseringspraksis  forhold som til dels også er omtalt i det  

 sociale  

 nævns udtalelse af 31. august 2000 til mig.
Jeg har gjort det sociale  

 nævn bekendt med min opfattelse af de nævnte forhold, men foretager mig i  

 øvrigt ikke videre i denne forbindelse. NOTER: (*) FOB 1974, s. 193, og  

 FOB 1993, s. 294.
