I medfør af § 5, stk. 1, i lov nr. 1230 af 27. december 1996 om Banestyrelsen m.v., fastsættes:
 § 1.  EF-direktiv nr. 95/19/EF om tildeling af  

 jernbaneinfrastrukturkapacitet og opkrævning af infrastrukturafgifter træder  

 i kraft den 27. juni 1997. Direktivet er optaget som bilag 1 til denne  

 bekendtgørelse.
 § 2.  For benyttelse af jernbaneinfrastrukturen  

 betales de i bilag 2 til denne bekendtgørelse angivne satser.
Trafikministeriet, den 26. juni 1997 Bjørn Westh / Petter Møller Bilag 1 RÅDETS DIREKTIV 95/19/EF af 19. juni 1995 om tildeling af jernbaneinfrastrukturkapacitet og opkrævning af infrastrukturafgifter Bilag 2 Bekendtgørelse om implementering af direktiv 19/95/EF om jernbaneinfrastrukturkapacitetstildeling og opkrævning af  

 infrastrukturafgifter Jernbanevirksomheder, der udfører den i artikel 10 i Rådets direktiv  

 91/440/EØF om udvikling af Fællesskabets jernbaner og den i direktiv 19/95/EF  

 angivne trafik, betaler fra 1. juli 1997 en infrastrukturafgift for passage  

 af Storebæltforbindelsen.
 Der opkræves af DSB samt de jernbanevirksomheder, der i medfør af artikel  

 10 (91/440/EØF) udfører den omtalte kørsel, i alt 84 mio. kr. i 1997. Den  

 enkelte jernbanevirksomhed betaler en andel af dette beløb svarende til  

 virksomhedens andel af det samlede antal togpassager over Storebælt i 2.  

 halvår af 1997.
 Infrastrukturafgiften for jernbanevirksomheder, der udfører den i artikel  

 10 (91/440/EØF) omtalte kørsel, fastsættes på øvrige strækninger til 0 kr. i  

 1997.
 (* 1) Bekendtgørelsen indeholder bestemmelser, der gennemfører Rådets  

 direktiv nr. 95/19/EF, EF-Tidende 1995 L 143/75.
