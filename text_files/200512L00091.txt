Fremsat den 30. november 2005 af  

 ministeren for familie‑ og forbrugeranliggender (Lars Barfoed) Forslag til Lov  

 om lønmodtageres ret til fravær fra arbejde af særlige  

  

 familiemæssige årsager  

1) § 1.  

  

 En  

 lønmodtager har ret til fravær fra arbejdet, når 1)  

 	  

 tvingende  

 familiemæssige årsager gør sig gældende i tilfælde af sygdom eller ulykke,  

 der  

 gør lønmodtagerens umiddelbare tilstedeværelse påtrængende nødvendig (force  

 majeure), 2)  

 	  

 lønmodtageren er  

 ansat af kommunen efter bestemmelserne herom i lov om social service til at  

 passe en nærtstående med betydeligt og varigt nedsat fysisk eller psykisk  

 funktionsevne eller indgribende kronisk eller langvarig lidelse, eller 3)  

 	  

 lønmodtageren  

 modtager plejevederlag efter bestemmelserne herom i lov om social service for  

 at passe en nærtstående, der ønsker at dø i eget hjem.
 § 2.  

  

 En  

 lønmodtager, der ønsker at udnytte retten til fravær efter § 1, nr. 2,  

 skal senest 6 uger før ansættelsen give arbejdsgiveren meddelelse om  

 tidspunktet for fraværets påbegyndelse og længden heraf.
 Stk. 2.  

  

 En lønmodtager, der ønsker at  

 udnytte retten til fravær efter § 1, nr. 3, skal senest samtidig med  

 indgivelse af ansøgning om plejevederlag til kommunen give arbejdsgiveren  

 meddelelse om det forventede tidspunkt for plejeorlovens påbegyndelse og så  

 vidt muligt om den forventede varighed af plejeorloven.
Stk. 3.  

  

 Hvis  

 tidspunktet for fraværets påbegyndelse udskydes, skal lønmodtageren uden  

 ugrundet ophold give arbejdsgiveren meddelelse herom.
Lønmodtageren skal  

 desuden uden ugrundet ophold give arbejdsgiveren meddelelse om det nye  

 tidspunkt for fraværets påbegyndelse.
 § 3.  

  

 En lønmodtager, der udnytter  

 retten til fravær efter § 1, nr. 2, og som ønsker at genoptage arbejdet  

 før det oprindeligt varslede tidspunkt, skal senest 4 uger før genoptagelsen  

 af  

 arbejdet give arbejdsgiveren meddelelse herom.
Stk. 2.  

  

 I tilfælde  

 af afbrydelse af plejeforhold efter § 1, nr. 3, skal lønmodtageren  

 underrette arbejdsgiveren herom hurtigst muligt og samtidig hermed underrette  

 arbejdsgiveren om, hvornår arbejdet genoptages.
Afbrydes plejeforholdet på  

 grund af den nærtståendes død, skal underretning gives senest 2 hverdage  

 efter  

 dødsfaldet.
 Stk. 3.  

  

 Lønmodtageren har pligt til at  

 genoptage arbejdet senest 14 dage efter afbrydelse af plejeforhold efter  

 § 1, nr. 3, medmindre andet aftales med arbejdsgiveren.
 § 4.  

  

 En  

 arbejdsgiver må ikke afskedige en lønmodtager, fordi denne har fremsat krav  

 om  

 udnyttelse af retten til fravær, udnytter retten til fravær eller har været  

 fraværende efter bestemmelserne i denne lov.
 Stk. 2.  

  

 Afskediges  

 en lønmodtager i strid med stk. 1, har lønmodtageren krav på en  

 godtgørelse fra arbejdsgiveren.
 § 5.  

  

 Bestemmelsen i § 1, nr. 1, finder ikke anvendelse for søfarende, der er  

 omfattet af § 18 d i Sømandsloven.
 Stk. 2.  

  

 Bestemmelsen i § 1 nr. 1, finder ikke anvendelse i det omfang, en ret  

 til  

 arbejdsfrihed som følge af force majeure følger af kollektiv overenskomst,  

 der  

 som minimum svarer til bestemmelserne i direktiv nr. 96/34 om den rammeaftale  

 vedrørende forældreorlov, der er indgået af UNICE, CEEP og EFS.
 Stk. 3.  

  

 Bestemmelserne i § 1, nr. 2 og 3, finder ikke anvendelse, hvis  

 lønmodtageren er omfattet af en kollektiv overenskomst, som giver tilsvarende  

 rettigheder.
 § 6.  

  

 Loven træder i kraft 1. april  

 2006.
 Stk. 2.  

  

 Samtidig ophæves lov nr. 359 af  

 6. juni 2002 om orlov til lønmodtagere, der passer nærtstående med handicap  

 eller alvorlig sygdom.
Bemærkninger til lovforslaget Almindelige bemærkninger I.
Indledning Rådets direktiv nr. 96/34/EF om den rammeaftale vedrørende  

 forældreorlov, der er indgået af UNICE, CEEP og EFS har til formål at  

 iværksætte denne rammeaftale, der er indgået 14. december 1995 mellem de  

 generelle tværfaglige organisationer (UNICE, CEEP og EFS).
 Ifølge direktivet skulle medlemsstaterne sætte de  

 nødvendige love og administrative bestemmelser i kraft for at efterkomme  

 direktivet senest den 3. juni 1998 eller sikre sig, at arbejdsmarkedets  

 parter  

 senest denne dato havde indført de nødvendige bestemmelser ad aftalemæssig  

 vej.
Rammeaftalen indeholder som artikel 3 en bestemmelse om, at  

 medlemsstaterne og/eller arbejdsmarkedets parter træffer de nødvendige  

 foranstaltninger for at tillade arbejdstagere arbejdsfrihed i  

 overensstemmelse  

 med national ret, kollektive overenskomster og/eller gældende praksis som  

 følge  

 af force majeure, når tvingende familiemæssige årsager gør sig gældende i  

 tilfælde af sygdom eller ulykke, der gør arbejdstagerens umiddelbare  

 tilstedeværelse påtrængende nødvendig.
Efter bestemmelsens stk. 2 kan  

 medlemsstaterne og/eller arbejdsmarkedets parter præcisere betingelserne for  

 adgang til og anvendelsen af fraværsretten og begrænse denne til en vis  

 varighed om året og/eller for hvert tilfælde.
 Da direktivet blev udstedt aftalte den daværende regering  

 med arbejdsmarkedets parter, at direktivets artikel 3 skulle gennemføres  

 aftalemæssigt ved kollektive overenskomster.
Force majeure-bestemmelsen  

 er implementeret ved aftale på LO/DA-området og på det offentlige  

 arbejdsmarked.
Derudover har problemstillingen været genstand for en række  

 konkrete afgørelser, således at der er udviklet en praksis, hvorefter  

 lønmodtageren har ret til at tage fri - i hvert fald i kortere tid - når  

 tvingende personlige grunde og lignende gør det nødvendigt.
 Kommissionen har imidlertid efterfølgende fundet, at de  

 individuelle rettigheder, alle arbejdstagere har, ikke herved fremstår  

 tilstrækkeligt præcist til, at de pågældende personer kan kende deres fulde  

 rettigheder og gøre dem gældende for de nationale domstole.
 Da det er regeringens opfattelse, at der ikke må herske  

 tvivl om, at direktivets force majeure bestemmelse er gennemført i Danmark,  

 fremsætter regeringen nu forslag om, at denne bestemmelse implementeres ved  

 lov.
 Rådets direktiv nr. 96/34/EF vedlægges som bilag.
II.
Elementer i lovforslaget Regeringen har valgt at indarbejde bestemmelsen i den  

 eksisterende lov nr. 359 af 6. juni 2002 om orlov til lønmodtagere, der  

 passer  

 nærtstående med handicap eller alvorlig sygdom.
Ved lov nr. 1422 af 22.  

 december 2004 blev loven ændret, så den også kom til at omfatte ret til orlov  

 til at passe nærtstående døende.
Lovens titel blev i denne forbindelse ændret  

 til: Lov om orlov til lønmodtagere, der passer nærtstående døende,  

 handicappede eller alvorligt syge.
Med den nu foreslåede ændring bliver loven, der oprindeligt  

 indeholdt 5 paragraffer, ændret for anden gang.
Regeringen har af hensyn til  

 overskueligheden fundet det hensigtsmæssigt, at de gældende bestemmelser om  

 ret  

 til orlov af familiemæssige årsager sammen med force majeure bestemmelsen  

 samles i en ny lov med titlen: Lov om lønmodtageres ret til fravær fra  

 arbejdet af særlige familiemæssige årsager.
De gældende rettigheder om  

 lønmodtagers fravær af familiemæssige årsager, der ikke vedrører graviditet,  

 barsel og adoption, er herved samlet i en lov.
III. Økonomiske og administrative konsekvenser for  

 det offentlige Økonomiske konsekvenser:
 Da den indsatte ret til fravær i tilfælde af force majeure  

 ikke indeholder en bestemmelse om økonomisk kompensation under dette fravær,  

 skønnes forslaget ikke at få økonomiske konsekvenser for det offentlige.
Administrative  

 konsekvenser Lovforslagene får ikke administrative konsekvenser for det  

 offentlige IV. Økonomiske og administrative konsekvenser for  

 erhvervslivet Da den indsatte ret til fravær i tilfælde af force majeure  

 ikke indeholder en bestemmelse om lønkompensation under dette fravær, får  

 forslaget ikke økonomiske konsekvenser for erhvervslivet.
 Forslaget vil heller ikke få administrative konsekvenser af  

 betydning for erhvervslivet.
V.
Miljømæssige konsekvenser Forslaget har ingen miljømæssige konsekvenser VI.
Administrative konsekvenser for borgerne En implementering af force majeure bestemmelsen ved lov vil  

 gøre det nemmere for borgerne at dokumentere deres ret til fravær i force  

 majeure situationer.
VII.
Forholdet til EU-retten Med forslaget bliver force  

 majeure bestemmelsen i d  

 irektiv nr. 96/34/EF om den rammeaftale  

 vedrørende forældreorlov, der er indgået af UNICE, CEEP og EFS, implementeret  

 ved lov.
Det bemærkes, at kommissionen efter direktivets artikel 2 skal  

 underrettes herom.
Der er modtaget en åbningsskrivelse i juli 2005 vedrørende  

 implementering af direktivet.
VIII.
Sammenfattende konsekvenser af lovforslaget Positive konsekvenser/mindre udgifter Negative konsekvenser/merudgifter Økonomiske konsekvenser for stat, amter og kommuner Ingen Ingen Administrative konsekvenser for stat, amter og kommuner Ingen Ingen Økonomiske konsekvenser for erhvervslivet Ingen Ingen Administrative konsekvenser for erhvervslivet Ingen Ingen Miljømæssige konsekvenser Ingen Ingen Administrative konsekvenser for borgerne En implementering af force majeure bestemmelsen ved lov  

 vil gøre det nemmere for borgerne at dokumentere deres ret til fravær i force  

 majeure situationer.
Ingen Forholdet til EU-retten Lovforslaget gennemfører force  

 majeure bestemmelsen i direktiv 96/34/EF ved lov.  

 Det bemærkes, at  

 kommissionen efter direktivets artikel 2 skal underrettes herom.
Der er  

 modtaget en åbningsskrivelse i juli 2005 vedrørende implementering af  

 direktivet.
IX.
Hørte myndigheder og organisationer Lovforslaget er sendt i høring hos følgende organisationer  

 m.v.:
 Kommunernes Landsforening, Amtsrådsforeningen, Københavns  

 Kommune, Frederiksberg Kommune, Socialchefforeningen, Dansk  

 Arbejdsgiverforening, Dansk Handel & Service, Sammenslutningen af  

 Landbrugets  

 Arbejdsgiverforeninger, Landsorganisationen i Danmark, Funktionærernes og  

 Tjenestemændenes Fællesråd, Akademikernes Centralorganisation,  

 Finanssektorens  

 Arbejdsgiverforening, Ledernes Hovedorganisation, Centralorganisationernes  

 Fællesudvalg, Kommunale Tjenestemænd og Overenskomstansatte, Kristelig  

 Fagbevægelse, Kristelig Arbejdsgiverforening, Forbundet af Offentligt  

 Ansatte,  

 Advokatrådet, Beskæftigelsesministeriet, Finansministeriet,  

 Justitsministeriet,  

 Personalestyrelsen, Socialministeriet, Ligestillingsafdelingen og  

 Udenrigsministeriet  

 og Økonomi- og erhvervsministeriet.
Bemærkninger til lovforslagets enkelte bestemmelser Til § 1 I denne bestemmelse fastlægges de situationer, der efter  

 loven giver ret til fravær fra arbejdet.
Som nr. 1) fastsættes bestemmelsen om ret til fravær i  

 tilfælde af force majeure, som den er formuleret i § 3, stk. 1, i  

 den  

 rammeaftale vedrørende forældreorlov, der er indgået af UNICE, CEEP og EFS.  

 Der  

 er ikke i bestemmelsen indsat en begrænsning af retten til fravær til en vis  

 varighed om året eller for hver enkelt fraværstilfælde, som rammeaftalens  

 § 3, stk. 2, giver mulighed for.
Det må antages, at tvingende  

 årsager og påtrængende nødvendig skal forstås således, at  

 fraværet normalt  

 vil være af kort varighed, indtil lønmodtageren har kunnet tage andre  

 forholdsregler i forhold til den opståede situation, der begrunder fraværet.
 Eksempler på, hvor bestemmelsen i nr. 1) kan finde  

 anvendelse, er, når et af lønmodtagerens nærtstående familiemedlemmer kommer  

 ud  

 for en trafikulykke, når et af lønmodtagerens børn kommer til skade i skole  

 eller daginstitution, samt ved akut opstået sygdom hos et nærtstående  

 familiemedlem, der gør lønmodtagerens tilstedeværelse påtrængende nødvendig.
Som nr. 2) er videreført bestemmelsen i den eksisterende  

 lovs § 1, stk. 1, om, at en lønmodtager skal have ret til fravær fra sit  

 sædvanlige arbejde for i stedet at passe en nærtstående med betydelig og  

 varigt  

 nedsat fysisk eller psykisk funktionsevne eller indgribende kronisk eller  

 langvarig lidelse.
Ret til fravær fra arbejdet forudsætter, at lønmodtageren  

 ansættes af kommunen til at passe den nærtstående i henhold til § 103 a  

 i  

 lov om social service.
Paragrafhenvisningen til serviceloven i den  

 eksisterende  

 lov er udeladt i lovforslaget.
Som nr. 3) er videreført bestemmelsen i den eksisterende  

 lovs § 1 a, stk. 1, om, at en lønmodtager skal have ret til fravær til  

 at  

 passe en nærtstående døende, der ønsker at dø i eget hjem.
Ret til fravær  

 forudsætter, at lønmodtageren modtager plejevederlag efter servicelovens  

 § 104. Paragrafhenvisningen til serviceloven i den eksisterende lov er  

 udeladt i lovforslaget.
Til § 2 I denne bestemmelse samles varslingsregler for fravær efter  

 loven.
Stk. 1 svarer til den eksisterende lovs § 1,  

 stk. 2. Ret til fravær til pasning af en nærtstående handicappet eller  

 alvorlig syg er betinget af, at lønmodtageren senest 6 uger før ansættelsen  

 efter servicelovens § 103 a, giver arbejdsgiveren meddelelse om  

 tidspunktet for fraværets begyndelse.
Lønmodtageren skal samtidig give  

 arbejdsgiveren meddelelse om, hvor længe lønmodtageren er fraværende.
Stk. 2 svarer til den eksisterende lovs § 1 a,  

 stk. 2. Behovet for at kunne tage orlov til pasning af nærtstående  

 døende  

 kan både opstå akut eller være mere forudsigeligt afhængig af sygdommens  

 karakter og udvikling.
Ved pasning af nærtstående døende vil der derfor ikke  

 altid være mulighed for at varsle fraværet overfor arbejdsgiveren i god tid,  

 ligesom der vil være usikkerhed om plejeforløbets varighed.
Lønmodtageren  

 skal  

 varsle den påtænkte orlov overfor arbejdsgiveren senest samtidig med  

 indgivelse  

 af ansøgningen om plejevederlag til kommunen.
Længden af varslet vil derfor i  

 de konkrete tilfælde afhænge af den enkelte kommunes sagsbehandlingstid.  

 Lønmodtageren skal samtidig med varslingen af fraværet tillige oplyse om  

 fraværets forventede varighed.
Det vil imidlertid ikke være muligt præcist at  

 varsle længden af orlovsperioden, men den typiske varighed på et plejeforløb  

 er  

 2-6 måneder.
Stk. 3 svarer til den eksisterende lovs § 1,  

 stk. 3. Hvis det viser sig, at tidspunktet for fraværets påbegyndelse  

 udskydes, skal lønmodtageren efter stk. 3 uden ugrundet ophold meddele  

 arbejdsgiveren dette.
Situationen kan fx opstå, hvis det viser sig, at  

 pasningen af den nærtstående i hjemmet må udskydes, fx fordi den nærtstående  

 er  

 for syg til at blive udskrevet fra hospitalet og passet i hjemmet på det  

 forventede tidspunkt.
Når lønmodtageren kender det nye tidspunkt for pasningen af  

 den nærtstående og fraværets påbegyndelse, skal lønmodtageren uden ugrundet  

 ophold give arbejdsgiveren meddelelse herom.
Uanset det oprindeligt meddelte  

 begyndelsestidspunkt for fraværet har lønmodtageren ret til at påbegynde  

 fraværet på det nye begyndelsestidspunkt.
Til § 3 I denne bestemmelse samles bestemmelserne om afbrydelse og  

 ophør af fraværet.
Stk. 1, der svarer til den eksisterende lovs § 2,  

 giver en lønmodtager, der har orlov til at passe en nærtstående handicappet  

 eller alvorlig syg, ret til at genoptage arbejdet på et tidligere tidspunkt.  

 Hvis lønmodtageren ønsker at benytte sig af denne mulighed, skal  

 lønmodtageren  

 senest 4 uger før arbejdet genoptages give arbejdsgiveren meddelelse herom.  

 Bestemmelsen skal ses i sammenhæng med, at lønmodtageren under orloven er  

 ansat  

 af kommunen, og at dette ansættelsesforhold kan ophøre tidligere end  

 oprindeligt  

 aftalt.
Dette kan fx være tilfældet, hvis lønmodtageren ikke ønsker at  

 fortsætte pasningen af den nærtstående, eller hvis den nærtstående dør.
Stk. 2 er en sammenskrivning af § 1 a,  

 stk. 3, 1. pkt., og stk. 4, 1. pkt., i den eksisterende lov.
I  

 tilfælde af afbrydelse af et plejeforhold af en nærtstående døende har  

 lønmodtageren pligt til hurtigst muligt at underrette arbejdsgiveren herom og  

 om, hvornår arbejdet genoptages.
Ved den nærtståendes død skal lønmodtageren  

 senest 2 hverdage efter dødsfaldet underrette arbejdsgiveren om, hvornår  

 arbejdet genoptages.
 Stk. 3 svarer til § 1 a, stk. 3, 2. pkt., og  

 stk. 4, 2. pkt., i den eksisterende lov, hvorefter lønmodtageren har  

 pligt  

 til at genoptage arbejdet senest 14 dage efter den nærtståendes død eller  

 efter  

 plejeforholdets afbrydelse af andre årsager, medmindre andet aftales med  

 arbejdsgiveren.
Til § 4 I denne bestemmelse, der svarer til den eksisterende lovs  

 § 3, fastsættes lønmodtagerens beskyttelse mod afskedigelse som følge af  

 udnyttelse af fraværsretten eller fremsættelse af ønske om at udnytte  

 fraværsretten.
 For at give en lønmodtager en reel beskyttelse foreslås det  

 samtidig i stk. 2, at en lønmodtager har krav på en godtgørelse fra  

 arbejdsgiveren, hvis denne har afskediget lønmodtageren i strid med  

 stk. 1.  

 Fastsættelsen af en godtgørelse sker under hensyntagen til lønmodtagerens  

 ansættelsestid og sagens omstændigheder i øvrigt.
Forslaget supplerer den generelle beskyttelse mod usaglig  

 afskedigelse, som mange lønmodtagere allerede er omfattet af.  

 Saglighedsbeskyttelsen  

 efter funktionærloven opnås, når funktionæren har været uafbrudt ansat hos  

 arbejdsgiveren i mere end 1 år.
I hovedaftalen på fx DA/LO-området opnås  

 saglighedsbeskyttelsen efter 9 måneders ansættelse.
Derudover er offentligt  

 ansatte beskyttet i medfør af forvaltningslovens generelle saglighedskrav.
Hvis afskedigelsen er begrundet i lønmodtagerens udnyttelse  

 af eller krav om udnyttelse af retten til fravær, kan dette være omfattet af  

 både forslaget til § 4, stk. 2, og fx funktionærlovens regel om  

 saglighed ved afskedigelse.
At årsagen til afskedigelsen måtte være usaglig  

 efter flere regelsæt medfører dog ikke, at lønmodtageren får ret til  

 godtgørelse for usaglig afskedigelse i medfør af flere regelsæt samtidig.
Til § 5 I denne bestemmelse begrænses lovens anvendelsesområde i  

 forhold til kollektive overenskomster og anden lov.
 I stk.1 fastslås, at force majeure bestemmelsen ikke gælder  

 for søfarende, der er omfattet af en tidligere gennemført implementering af  

 direktivet som § 18 d i Sømandsloven, jf. lovbekendtgørelse nr. 742 af  

 18.  

 juli 2005.
 I stk. 2 fastsættes, at lovens force majeure  

 bestemmelse ikke finder anvendelse i det omfang, der ved kollektiv  

 overenskomst  

 er aftalt en ret, der som minimum svarer til direktivets bestemmelser.
 I det omfang kollektive overenskomster ikke sikrer  

 tilsvarende rettigheder som direktivets bestemmelser, finder lovens  

 bestemmelser anvendelse.
I stk. 3 fastsættes, at bestemmelserne i § 1, nr.  

 2 og 3, der ikke er implementering af direktivbestemmelser, ikke finder  

 anvendelse, hvis arbejdsmarkedets parter indgår kollektive overenskomster,  

 som  

 giver lønmodtagerne rettigheder, der som minimum svarer til loven.
I så fald  

 vil tvister herom skulle behandles i det fagretlige system.
I det omfang  

 kollektive overenskomster ikke sikrer tilsvarende rettigheder som efter  

 lovforslaget, finder lovens bestemmelser anvendelse.
 Bestemmelsen i stk. 3 svarer til indholdet i den  

 eksisterende lovs § 5.
Til § 6 Den nye lov foreslås at træde i kraft 1. april 2006, hvor  

 den eksisterende lov om orlov til lønmodtagere, der passer nærtstående  

 døende,  

 handicappede eller alvorligt syge, samtidig ophæves, da bestemmelserne herfra  

 er indarbejdet i den nye lov.
RÅDETS DIREKTIV 96/34/EF af 3. juni 1996 om den  

 rammeaftale vedrørende forældreorlov, der er indgået af UNICE, CEEP og EFS RÅDET FOR DEN EUROPÆISKE UNION HAR - under henvisning til aftalen om social- og  

 arbejdsmarkedspolitikken, der er knyttet som bilag til protokol nr. 14 om  

 social- og arbejdsmarkedspolitikken, som igen er knyttet som bilag til  

 traktaten  

 om oprettelse af Det Europæiske Fællesskab, særlig artikel 4, stk. 2, under henvisning til forslag fra Kommissionen, og ud fra følgende betragtninger:
(1)  

 	  

 Med  

 udgangspunkt i protokollen om social- og arbejdsmarkedspolitikken er  

 medlemsstaterne med undtagelse af Det Forenede Kongerige Storbritannien og  

 Nordirland (i det følgende benævnt »medlemsstaterne«), som ønsker at  

 fortsætte  

 ad det spor, der blev afstukket med socialpagten af 1989, blevet indbyrdes  

 enige om en aftale om social- og arbejdsmarkedspolitikken; (2)  

 	  

 arbejdsmarkedets  

 parter kan i henhold til artikel 4, stk. 2, i aftalen om social- og  

 arbejdsmarkedspolitikken  

 i fællesskab anmode om, at aftaler, der indgås på fællesskabsplan,  

 iværksættes  

 ved en afgørelse, som Rådet træffer på forslag af Kommissionen; (3)  

 	  

 i  

 punkt 16 i fællesskabspagten om arbejdstagernes grundlæggende  

 arbejdsmarkedsmæssige og sociale rettigheder, der vedrører ligebehandling af  

 mænd og kvinder, er det blandt andet fastsat, at »der endvidere skal træffes  

 foranstaltninger, der skal gøre det muligt for mænd og kvinder at forene  

 deres  

 erhvervsmæssige og familiemæssige forpligtelser«; (4)  

 	  

 selv  

 om der er bred enighed, har Rådet ikke været i stand til at træffe en  

 afgørelse  

 om forslaget til direktiv om forældreorlov og orlov af familiemæssige  

 årsager,  

1)  

  som  

 ændret  

2)  

  den  

 15. november 1984; (5)  

 	  

 Kommissionen  

 har i overensstemmelse med artikel 3, stk. 2, i aftalen om social- og  

 arbejdsmarkedspolitikken  

 konsulteret arbejdsmarkedets parter om de mulige retningslinjer for en  

 fællesskabsindsats  

 med henblik på at forene arbejdsliv og familieliv; (6)  

 	  

 Kommissionen  

 har efter denne konsultation ment, at en fællesskabsindsats var  

 hensigtsmæssig  

 og har derpå konsulteret arbejdsmarkedets parter om indholdet af det påtænkte  

 forslag i overensstemmelse med artikel 3, stk. 3, i nævnte aftale; (7)  

 	  

 de  

 generelle tværfaglige organisationer (UNICE, CEEP og EFS) har ved en fælles  

 skrivelse af 5. juli 1995 meddelt Kommissionen, at de ønskede at indlede  

 processen i artikel 4 i nævnte aftale; (8)  

 	  

 de  

 pågældende tværfaglige organisationer har den 14. december 1995 indgået en  

 rammeaftale vedrørende forældreorlov, og de har fremsendt en fælles anmodning  

 til Kommissionen om, at denne rammeaftale iværksættes ved en afgørelse, som  

 Rådet træffer på forslag af Kommissionen i overensstemmelse med artikel 4,  

 stk.  

 2, i nævnte aftale; (9)  

 	  

 Rådet  

 har i sin resolution af 6. december 1994 om visse perspektiver for en social-  

 og arbejdsmarkedspolitik for Den Europæiske Union: »Bidrag til økonomisk og  

 social konvergens i Unionen«  

3)  

  anmodet  

 arbejdsmarkedets parter om at være sig bevidst, at de selv har mulighed for  

 at  

 indgå overenskomster, eftersom de som regel er tættere på de sociale og  

 arbejdsmarkedsmæssige  

 problemer og den sociale og arbejdsmarkedsmæssige virkelighed; og i Madrid  

 har  

 de medlemmer af Det Europæiske Råd, hvis stat deltager i aftalen om social-  

 og  

 arbejdsmarkedspolitikken, udtrykt glæde over indgåelsen af denne rammeaftale; (10)  

 	  

 de  

 kontraherende parter har ønsket at indgå en rammeaftale, der fastsætter  

 minimumsforskrifter for forældreorlov og arbejdsfrihed som følge af force  

 majeure, og som overlader det til medlemsstaterne og/eller arbejdsmarkedets  

 parter at fastsætte gennemførelsesbetingelserne for forældreorloven for at  

 tage  

 hensyn til forholdene, herunder familiepolitikken, i de enkelte  

 medlemsstater,  

 navnlig hvad angår betingelserne for adgang til forældreorlov og for udøvelse  

 af retten til forældreorlov; (11)  

 	  

 et  

 direktiv, jf. traktatens artikel 189, vil være den passende retsakt til  

 gennemførelse af denne rammeaftale; det binder nemlig medlemsstaterne med  

 hensyn til det tilsigtede mål, men overlader det til dem at bestemme form og  

 midler; (12)  

 	  

 i  

 overensstemmelse med subsidiaritetsprincippet og proportionalitetsprincippet  

 i  

 traktatens artikel 3 B kan målene i dette direktiv ikke i tilstrækkelig grad  

 virkeliggøres af medlemsstaterne, men kan bedre gennemføres på  

 fællesskabsplan;  

 dette direktiv begrænser sig til det minimum, der kræves for at nå disse mål  

 og  

 går ikke ud over, hvad der er nødvendigt med henblik herpå; (13)  

 	  

 Kommissionen  

 har udarbejdet sit direktivforslag under hensyntagen til de underskrivende  

 parters repræsentative status, deres mandat samt lovmæssigheden af  

 bestemmelserne i rammeaftalen og under overholdelse af de relevante  

 bestemmelser vedrørende små og mellemstore virksomheder; (14)  

 	  

 Kommissionen  

 har i overensstemmelse med sin meddelelse af 14. december 1993 om  

 gennemførelse  

 af protokollen om social- og arbejdsmarkedspolitikken underrettet  

 Europa-Parlamentet og sendt det rammeaftalens tekst vedlagt direktivforslaget  

 samt begrundelsen; (15)  

 	  

 Kommissionen  

 har ligeledes underrettet Det Økonomiske og Sociale Udvalg og sendt det  

 rammeaftalens tekst vedlagt direktivforslaget samt begrundelsen; (16)  

 	  

 det  

 understreges i rammeaftalens § 4, stk. 2, at gennemførelsen af bestemmelserne  

 i  

 denne aftale ikke udgør en gyldig begrundelse for at sænke det generelle  

 niveau  

 for beskyttelse af arbejdstagerne på det område, der dækkes af denne aftale;  

 dette berører ikke medlemsstaternes og/eller arbejdsmarkedets parters ret til  

 under hensyn til udviklingen (herunder indførelse af en bestemmelse om, at  

 retten  

 ikke kan overdrages) at udarbejde afvigende love og administrative eller  

 aftaleretlige bestemmelser, forudsat at mindstekravene i denne aftale er  

 overholdt; (17)  

 	  

 i  

 fællesskabspagten om arbejdstagernes grundlæggende arbejdsmarkedsmæssige og  

 sociale  

 rettigheder anerkendes betydningen af at bekæmpe alle former for  

 forskelsbehandling, herunder forskelsbehandling på grundlag af køn, hudfarve,  

 race, religion og politisk eller anden overbevisning; (18)  

 	  

 artikel  

 F, stk. 2, i traktaten om Den Europæiske Union fastslår, at »Unionen  

 respekterer de grundlæggende rettigheder, således som de garanteres ved den  

 europæiske konvention til beskyttelse af menneskerettigheder og grundlæggende  

 frihedsrettigheder, undertegnet i Rom den 4. november 1950, og således som de  

 følger af medlemsstaternes fælles forfatningsmæssige traditioner, som  

 generelle  

 principper for fællesskabsretten«; (19)  

 	  

 medlemsstaterne  

 kan efter fælles anmodning fra arbejdsmarkedets parter overlade det til dem  

 at  

 gennemføre dette direktiv, under forudsætning af at de træffer alle de  

 nødvendige foranstaltninger for på et hvilket som helst tidspunkt at være i  

 stand til at sikre de resultater, der er foreskrevet i dette direktiv; (20)  

 	  

 iværksættelsen  

 af rammeaftalen bidrager til gennemførelsen af de mål, der er anført i  

 artikel  

 1 i aftalen om social- og arbejdsmarkedspolitikken - UDSTEDT FØLGENDE DIREKTIV:
Artikel 1 Iværksættelse af rammeaftalen Dette direktiv har til formål at iværksætte rammeaftalen  

 vedrørende forældreorlov, der blev indgået den 14. december 1995 mellem de  

 generelle tværfaglige organisationer (UNICE, CEEP og EFS), og som findes i  

 bilaget.
Artikel 2 Afsluttende bestemmelser 1. Medlemsstaterne sætter de nødvendige love og  

 administrative bestemmelser i kraft for at efterkomme dette direktiv senest  

 den  

 3. juni 1998 eller sikrer sig, at arbejdsmarkedets parter senest denne dato  

 har  

 indført de nødvendige bestemmelser ad aftalemæssig vej, idet medlemsstaterne  

 skal træffe de nødvendige foranstaltninger for på et hvilket som helst  

 tidspunkt at være i stand til at sikre de resultater, der er foreskrevet i  

 dette direktiv.
De underretter straks Kommissionen herom.
 2. Medlemsstaterne kan om nødvendigt, for at tage hensyn  

 til særlige vanskeligheder eller til gennemførelse i form af kollektiv  

 overenskomst, råde over maksimalt et år yderligere.
 De underretter straks Kommissionen om disse omstændigheder.
3. De i stk. 1 nævnte love og bestemmelser skal ved  

 vedtagelsen indeholde en henvisning til dette direktiv eller skal ved  

 offentliggørelsen ledsages af en sådan henvisning.
De nærmere regler for  

 henvisningen fastsættes af medlemsstaterne.
Artikel 3 Dette direktiv er rettet til medlemsstaterne.
 Udfærdiget i Luxembourg, den 3. juni 1996.
På Rådets vegne T.
TREU Formand 1)  

 EFT nr.
C 333 af 9. 12. 1983, s. 6.
2)  

 EFT nr.
C 316 af 27. 11. 1984, s. 7.
3)  

 EFT nr.
C 368 af 23. 12. 1994, s. 6.
Bilag RAMMEAFTALE VEDRØRENDE FORÆLDREORLOV INDLEDNING Vedlagte rammeaftale er et tilsagn fra UNICE, CEEP og EFS om at  

 indføre minimumsforskrifter for forældreorlov og arbejdsfrihed som følge af  

 force majeure som et vigtigt middel til at forene arbejdsliv og familieliv og  

 til at fremme lige muligheder for og ligebehandling af mænd og kvinder.
 EFS, UNICE og CEEP anmoder Kommissionen om at forelægge denne  

 rammeaftale for Rådet, således at dette ved en afgørelse gør disse  

 minimumsforskrifter bindende i Det Europæiske Fællesskabs medlemsstater med  

 undtagelse af Det Forenede Kongerige Storbritannien og Nordirland.
I.
GENERELLE BETRAGTNINGER 1. Under henvisning til aftalen om social- og  

 arbejdsmarkedspolitikken, der er knyttet som bilag til protokollen om social-  

 og arbejdsmarkedspolitikken, som igen er knyttet som bilag til traktaten om  

 oprettelse af Det Europæiske Fællesskab, særlig artikel 3, stk. 4, og artikel  

 4, stk. 2, og ud fra følgende betragtninger:
2. I henhold til artikel 4, stk. 2, i aftalen om social-  

 og arbejdsmarkedspolitikken skal iværksættelsen af aftaler, der indgås på  

 fællesskabsplan, finde sted efter fælles anmodning fra de underskrivende  

 parter  

 ved en afgørelse, som Rådet træffer på forslag af Kommissionen; 3. Kommissionen har meddelt, at den har til hensigt at  

 foreslå en fællesskabsindsats vedrørende forening af arbejdsliv og  

 familieliv; 4. i fællesskabspagten om arbejdstagernes grundlæggende  

 arbejdsmarkedsmæssige og sociale rettigheder er det i punkt 16, der vedrører  

 ligebehandling af mænd og kvinder, fastsat, at der skal træffes  

 foranstaltninger, der skal gøre det muligt for mænd og kvinder at forene  

 deres  

 erhvervsmæssige og familiemæssige forpligtelser; 5. i Rådets resolution af 6. december 1994 erkendes det,  

 at en effektiv ligestillingspolitik forudsætter en global og integreret  

 strategi, som giver mulighed for en bedre tilrettelæggelse af arbejdstiden,  

 en  

 større fleksibilitet samt en lettere tilbagevenden til arbejdslivet, og det  

 tages ad notam, at arbejdsmarkedets parter spiller en vigtig rolle på dette  

 område og med hensyn til at give mænd og kvinder mulighed for at forene deres  

 erhvervsmæssige ansvar og deres familiemæssige forpligtelser; 6. i foranstaltningerne til forening af arbejdsliv og  

 familieliv bør der tilskyndes til at indføre nye, fleksible former for  

 arbejds-  

 og arbejdstidstilrettelæggelse, som er bedre tilpasset samfundets skiftende  

 behov,  

 og der bør tages hensyn til såvel virksomhedernes som arbejdstagernes behov; 7. familiepolitikken bør ses på baggrund af de  

 demografiske ændringer, konsekvenserne af befolkningens stigende  

 gennemsnitsalder, generationernes tilnærmelse og fremme af kvinders  

 deltagelse  

 på arbejdsmarkedet; 8. mænd bør tilskyndes til at påtage sig en lige så stor  

 del af det familiemæssige ansvar som kvinder; f.eks. bør de tilskyndes til at  

 tage forældreorlov gennem eksempelvis bevidstgørelseskampagner; 9. denne aftale er en rammeaftale, som indeholder  

 minimumsforskrifter for og bestemmelser om forældreorlov, som ikke er det  

 samme  

 som barselsorlov, og arbejdsfrihed som følge af force majeure, og den  

 overlader  

 det til medlemsstaterne og til arbejdsmarkedets parter at indføre  

 betingelserne  

 for at få adgang hertil og gennemførelsesbestemmelserne, således at der kan  

 tages hensyn til forholdene i den enkelte medlemsstat; 10. medlemsstaterne bør sørge for, at naturalydelser,  

 der ydes gennem sundhedssystemet, opretholdes under minimumsperioden for  

 forældreorlov; 11. medlemsstaterne bør ligeledes, når det viser sig  

 hensigtsmæssigt under hensyn til de nationale vilkår og budgetsituationen,  

 overveje opretholdelse af rettigheder med hensyn til sociale sikringsydelser  

 under minimumsperioden for forældreorlov; 12. denne aftale tager hensyn til, at det er nødvendigt  

 at forbedre forholdene i social- og arbejdsmarkedspolitikken, at fremme  

 fællesskabsøkonomiens konkurrenceevne og at undgå at pålægge administrative,  

 finansielle og retlige byrder af en sådan art, at de hæmmer oprettelse og  

 udvikling af små og mellemstore virksomheder; 13. arbejdsmarkedets parter er bedst placeret til at  

 finde løsninger, som imødekommer arbejdsgivernes og arbejdstagernes behov, og  

 der bør følgelig overdrages dem en speciel rolle i forbindelse med  

 gennemførelsen og anvendelsen af denne aftale, HAR DE UNDERSKRIVENDE PARTER INDGÅET FØLGENDE AFTALE:
II.
INDHOLD § 1: Genstand og anvendelsesområde 1. Denne aftale indeholder minimumsforskrifter, der skal gøre det  

 lettere at forene arbejdsmæssigt og familiemæssigt ansvar for forældre, som  

 arbejder.
 2. Denne aftale finder anvendelse på alle arbejdstagere,  

 mænd såvel som kvinder, der har en ansættelseskontrakt eller et  

 ansættelsesforhold, som er defineret ved lov, kollektiv overenskomst eller  

 gældende praksis i den enkelte medlemsstat.
§ 2: Forældreorlov 1. I medfør af denne aftale, dog med forbehold af stk. 2, bevilges  

 der arbejdstagere, mænd såvel som kvinder, individuel ret til forældreorlov i  

 forbindelse med et barns fødsel eller i forbindelse med adoption af et barn,  

 for at den pågældende kan passe dette barn i mindst tre måneder, indtil  

 barnet  

 har nået en nærmere fastsat alder, der kan være op til otte år, og som  

 fastlægges af medlemsstaterne og/eller arbejdsmarkedets parter.
 2. For at fremme lige muligheder for og ligebehandling  

 af mænd og kvinder finder de underskrivende parter af denne aftale, at retten  

 til forældreorlov som defineret i stk. 1 i princippet ikke bør kunne  

 overdrages.
 3. Adgangsbetingelserne for og gennemførelsesbestemmelserne  

 vedrørende forældreorlov fastlægges ved lov og/eller kollektive  

 overenskomster  

 i medlemsstaterne under overholdelse af minimumsforskrifterne i denne aftale.  

 Medlemsstaterne og/eller arbejdsmarkedets parter kan især:
a)  

 	  

 beslutte, om  

 forældreorloven skal tildeles på fuldtid, på deltid, i flere dele eller i  

 form  

 af en afspadseringsordning b)  

 	  

 lade retten til  

 forældreorlov være afhængig af en arbejdsperiode og/eller en  

 anciennitetsperiode,  

 som ikke må overstige et år c)  

 	  

 tilpasse betingelserne  

 for adgang til og gennemførelsesbestemmelserne vedrørende forældreorlov til  

 de  

 særlige omstændigheder i forbindelse med adoption d)  

 	  

 fastsætte  

 varselsperioder, som en arbejdstager, der gør brug af sin ret til  

 forældreorlov, skal give arbejdsgiveren med hensyn til henholdsvis  

 påbegyndelse  

 og afslutning af orlovsperioden e)  

 	  

 fastsætte, under  

 hvilke omstændigheder arbejdsgiveren efter høring i overensstemmelse med lov,  

 kollektive overenskomster eller gældende praksis er berettiget til at udsætte  

 forældreorloven under henvisning til virksomhedens drift (f.eks. når arbejdet  

 er sæsonbetonet, når der ikke kan findes en afløser inden udløbet af  

 varslingsperioden, når en større del af arbejdskraften anmoder om  

 forældreorlov  

 på samme tid, når en særlig arbejdsfunktion er af strategisk betydning).  

 Ethvert problem, som følger af håndhævelsen af denne bestemmelse, skal løses  

 i  

 overensstemmelse med national ret, kollektive overenskomster eller gældende  

 praksis f)  

 	  

 i tilslutning til  

 litra e) give tilladelse til særlige ordninger for at imødekomme behovet hos  

 små virksomheder i forbindelse med drift og organisation.
 4. For at sikre, at arbejdstagerne kan udøve deres ret  

 til forældreorlov, træffer medlemsstaterne og/eller arbejdsmarkedets parter  

 de  

 foranstaltninger, der er nødvendige for at beskytte arbejdstagerne mod  

 afskedigelse som følge af ansøgning om forældreorlov eller som følge af selve  

 orloven, i overensstemmelse med national ret, kollektive overenskomster eller  

 gældende praksis.
 5. Ved orlovens ophør har arbejdstagerne ret til at  

 vende tilbage til den samme stilling eller, hvis dette ikke er muligt, til en  

 tilsvarende eller lignende stilling i overensstemmelse med deres  

 ansættelseskontrakt  

 eller ansættelsesforhold.
6. Erhvervede rettigheder eller rettigheder, som arbejdstageren  

 er i færd med at erhverve på tidspunktet for forældreorlovens ikrafttræden,  

 opretholdes uændret, indtil forældreorloven ophører.
Ved orlovens ophør  

 gælder  

 disse rettigheder med eventuelle ændringer som følge af national ret,  

 kollektive  

 overenskomster eller gældende praksis.
 7. Medlemsstaterne og/eller arbejdsmarkedets parter  

 fastsætter, hvorledes der skal forholdes med ansættelseskontrakten eller  

 ansættelsesforholdet under orlovsperioden.
 8. Alle spørgsmål vedrørende social sikring i tilknytning  

 til denne aftale undersøges og afgøres af medlemsstaterne i overensstemmelse  

 med national ret under hensyntagen til, hvor stor betydning opretholdelsen af  

 rettigheder med hensyn til sociale sikringsydelser vil have for retten til de  

 forskellige sociale sikringsydelser, navnlig sygdomsbehandling.
§ 3: Arbejdsfrihed som følge af force majeure 1. Medlemsstaterne og/eller arbejdsmarkedets parter træffer de  

 nødvendige foranstaltninger for at tillade arbejdstagerne arbejdsfrihed i  

 overensstemmelse med national ret, kollektive overenskomster og/eller  

 gældende  

 praksis som følge af force majeure, når tvingende familiemæssige årsager gør  

 sig gældende i tilfælde af sygdom eller ulykke, der gør arbejdstagerens  

 umiddelbare tilstedeværelse påtrængende nødvendig.
 2. Medlemsstaterne og/eller arbejdsmarkedets parter kan  

 præcisere betingelserne for adgang til og anvendelse af stk. 1 og begrænse  

 denne ret til en vis varighed om året og/eller for hvert tilfælde.
§ 4: Afsluttende bestemmelser 1. Medlemsstaterne kan opretholde eller indføre bestemmelser, der  

 er gunstigere end dem, der er fastsat i denne aftale.
 2. Gennemførelsen af bestemmelserne i denne aftale udgør  

 ikke en gyldig begrundelse for at sænke det generelle niveau for beskyttelse  

 af  

 arbejdstagerne på det område, der dækkes af denne aftale; dette berører ikke  

 medlemsstaternes og/eller arbejdsmarkedets parters ret til under hensyn til  

 udviklingen (herunder indførelse af en bestemmelse om, at retten ikke kan  

 overdrages) at udarbejde afvigende love og administrative eller aftaleretlige  

 bestemmelser, forudsat at mindstekravene i denne aftale er overholdt.
 3. Denne aftale berører ikke arbejdsmarkedets parters  

 ret til på det relevante plan, herunder på europæisk plan, at indgå aftaler  

 om  

 tilpasning og/eller supplering af bestemmelserne heri for at tage hensyn til  

 særlige omstændigheder.
4. Medlemsstaterne sætter de nødvendige love og  

 administrative bestemmelser i kraft for at efterkomme Rådets afgørelse senest  

 to år efter vedtagelsen eller sikrer sig,  

1)  

  at arbejdsmarkedets  

 parter inden udgangen af denne periode har indført de nødvendige  

 foranstaltninger ad aftalemæssig vej.
Medlemsstaterne kan om nødvendigt for  

 at  

 tage hensyn til særlige vanskeligheder eller til gennemførelse ved kollektiv  

 overenskomst råde over maksimalt et år yderligere for at efterkomme denne  

 afgørelse.
 5. Forebyggelse og behandling af tvister og klager som  

 følge af anvendelsen af denne aftale sker i overensstemmelse med national  

 ret,  

 kollektive overenskomster og gældende praksis.
 6. Uden at det berører Kommissionens, de nationale  

 domstoles og Domstolens respektive beføjelser, bør ethvert spørgsmål  

 vedrørende  

 fortolkning af denne aftale på europæisk plan i første omgang af Kommissionen  

 forelægges for de underskrivende parter, som afgiver udtalelse herom.
 7. De underskrivende parter vil se på anvendelsen af  

 denne aftale fem år efter datoen for Rådets afgørelse, hvis en af parterne i  

 denne aftale anmoder herom.
 Udfærdiget i Bruxelles, den 14. december 1995.
Fritz VERZETNITSCH  

  

 Formand for EFS Emilio GABAGLIO  

  

 Generalsekretær for EFS EFS  

  

 Blvd Emile Jacqmain 155  

  

 B-1210 BruxellesAntonio Castellano AUYANET Formand for CEEP  

  

 Roger GOURVÈS Generalsekretær for CEEP  

  

 CEEP  

  

 Rue de la Charité 15  

  

 B-1040 Bruxelles François PERIGOT Formand for UNICE  

  

 Zygmunt TYSZKIEWICZ Generalsekretær for UNICE  

  

 UNICE  

  

 Rue Joseph II 40  

  

 B-1040 Bruxelles 1)  

 Som anført i artikel 2, stk. 4, i aftalen om social- og  

 arbejdsmarkedspolitikken.
1)  

 Lovforslaget indeholder bestemmelser, der implementerer artikel 3 i Rådets  

 direktiv nr. 96/34/EF af 3. juni 1996 om den rammeaftale vedrørende  

 forældreorlov, der er indgået af UNICE, CEEP og EFS (EF-tidende 1996 nr.
L  

 145,  

 side 4), som ændret ved Rådets direktiv 97/75/EF af 15. december 1997  

 (EF-tidende 1998 nr.
L 10, side 24).
