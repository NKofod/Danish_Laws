Kendelse fra Pressenævnet i sag nr. 2003-6-111 Lægemiddelstyrelsen har klaget til Pressenævnet over en artikel  

 i Dansk Apotekerforenings blad Farmaci, nr. 10, 2003, idet man finder, at god  

 presseskik er tilsidesat.
 I artiklen, der bar overskriften   

  

 Apotekerforeningen til møde i Lægemiddelstyrelsen  

  

 , hed det:
»Apotekerforeningen har sammen med brancheorganisationerne været  

 til møde i Lægemiddelstyrelsen.
Baggrunden for mødet var, at styrelsen har  

 lækket oplysninger fra en på det tidspunkt endnu ikke offentliggjort  

 undersøgelse  

 af, hvordan lægemiddelindustrien sponserer landets selvstændige apotekere med  

 blandt andet udlandsrejser og fødselsdagsgaver.
Apotekerforeningen sendte  

 derfor sammen med en række brancheorganisationer et brev til  

 Lægemiddelstyrelsen, hvor man understregede, at man finder det helt  

 uforståeligt,  

 at Lægemiddelstyrelsen hænger en hel branche ud for ulovligheder.  

 Samtidig  

 blev styrelsen kritiseret for ikke først at have fremsendt undersøgelsen til  

 de  

 etiske nævn for apotekere og lægemiddelindustrien, og at styrelsen på den  

 baggrund har håndteret sagen højst utilfredsstillende.
Foreningens  

 næstformand,  

  Niels  

  Kristensen, understreger, at foreningen ikke har  

 noget imod at blive kigget nærmere i kortene, når det gælder for tætte bånd  

 mellem industrien og apotekerne.« Klageren har anført, at bladets brug af ordet lækket i den  

 givne sammenhæng efterlader det klare indtryk, at klager uberettiget har  

 videregivet  

 fortrolige oplysninger.
Da dette ikke er tilfældet, finder klager notitsen  

 krænkende og agtelsesforringende og dermed i strid med god presseskik.
Klageren har i den forbindelse oplyst, at man i sommeren 2003  

 gennemførte en undersøgelse af lægemiddelvirksomheders økonomiske ydelser til  

 apotekerne.
På baggrund af undersøgelsen blev der udarbejdet en rapport, der  

 blev publiceret på nettet den 2. oktober 2003. Den 25. august 2003 henvendte  

 en  

 journalist fra Politiken sig til klager med en række spørgsmål om  

 undersøgelsen  

 og dens resultater.
De oplysninger, som journalisten fik udleveret, fremgår  

 alle af konkrete dokumenter, som han kunne have forlangt at få udleveret i  

 henhold til offentlighedsloven.
Hertil kommer, at de oplysninger, der blev  

 givet til journalisten, ikke omtalte navngivne lægemiddelvirksomheder eller  

 apoteker, men var alene nogle overordnede eksempler på ulovlige ydelser.  

 Oplysningerne havde med andre ord en sådan karakter, at enhver kunne have  

 bedt  

 om at få dem, ingen kunne på baggrund af oplysningerne danne sig noget  

 indtryk  

 af undersøgelsens samlede resultat, og ingen kunne på baggrund af  

 oplysningerne  

 knytte de omtalte ydelser til bestemte virksomheder eller apoteker.
På den  

 baggrund er det misvisende at tale om, at klager lækkede  

 oplysningerne.
 Klageren har videre oplyst, at man ikke har været opmærksom på  

 den artikel i Dagens Medicin, som  

  

 indklagede har  

  

 henvist til i deres svar til Pressenævnet.
Bladet har anført, at ordet lække såvel i det konkrete  

 tilfælde som generelt kan anvendes om opfattelsen af en uønsket eller  

 uhensigtsmæssig videregivelse af oplysninger.
Det er bladets  

 opfattelse, at  

 klager har videregivet ufuldstændige oplysninger om apotekerne til pressen på  

 et tidspunkt, der gjorde det urimelig vanskeligt for apotekerne at forholde  

 sig  

 til anklagerne i oplysningerne og dermed forsvare sig retmæssigt i  

 dagspressen  

 med faktiske oplysninger.
Dette er baggrunden for, at bladet finder brugen af  

 ordet lække retvisende for klagers håndtering af  

 offentliggørelsen i forbindelse  

 med denne sag.
 Bladet har oplyst, at en lignende formulering er anvendt i en artikel  

 i ugeavisen Dagens Medicin den 4. september 2003. Klager har imidlertid ikke  

   

 bladet bekendt  indbragt dette blads brug af ordet lække  

 for pressenævn  

 eller domstole.
 I sagens behandling har følgende nævnsmedlemmer deltaget:  

  

 Axel  

 Kierkegaard  

  

 ,  

  

 Finn Rowold  

  

 ,  

  

 Tage  

 Clausen  

  

 og  

  

 Ole Askvig  

                                                            .
 Pressenævnet udtaler:
Pressenævnet tiltræder, at bladet med ordet lække alene har  

 ønsket at tilkendegive, at klagers videregivelse af oplysninger har måttet  

 opfattes som uønsket eller uhensigtsmæssig.
På den baggrund finder nævnet, at  

 bladet ikke har handlet i strid med god presseskik.
 Afsagt den 10. december 2003.
