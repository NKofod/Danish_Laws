Klage over en læges videregivelse til andre formål end behandling af  

 helbredsoplysninger  

 vedrørende en psykiatrisk patient Nævnet fandt grundlag for at kritisere den vejledning,  

 som overlægen gav 1. reservelægen i forbindelse med videregivelse af  

 helbredsoplysningerne, men nævnet fandt ikke anledning til at kritisere 1.  

 reservelægen for videregivelsen.
På baggrund af udgangspunktet om skriftligt samtykke  

 til videregivelse af oplysninger om helbredsforhold, øvrige rent private  

 forhold og andre fortrolige oplysninger til andre formål end behandling,  

 fandt  

 nævnet, at det ikke kunne tillægges nogen afgørende betydning, at patienten i  

 april 2003 havde givet mundtligt samtykke til, at forældrene blev informeret  

 om  

 den lægelige diagnose og den foreløbige behandlingsplan.
Imidlertid havde  

 patienten ifølge journalen tidligere på dagen den 4. maj 2003 været i affekt,  

 men denne var klinget af, om end hun fortsat havde selvmordstanker.
Det var  

 nævnets opfattelse, at hun i øvrigt ikke var dement eller psykotisk.
Under  

 hensyn til patientens affekttilstand, hendes potentielt livstruende tilstand  

 og  

 det forhold, at hun var bæltefikseret, fandt nævnet, at der var tale om en  

 situation, som efter loven ikke krævede indhentelse af et skriftligt  

 samtykke.
 Imidlertid lagde nævnet vægt på, at der kun kan  

 videregives oplysninger i en situation som den foreliggende, hvis patienten  

 har  

 afgivet et utvetydigt samtykke, og nævnet fandt, at patienten, selv om hun  

 til  

 sidst ved det psykiatriske tilsyn gav mundtligt samtykke til, at forældrene  

 blev kontaktet, i realiteten fremtrådte uafklaret i forhold til dette  

 spørgsmål.
Det var herefter nævnets vurdering, at det ikke kunne  

 lægges til grund, at patienten havde givet samtykke til, at 1. reservelægen  

 kunne videregive de pågældende oplysninger til hendes forældre.
Nævnet lagde  

 her vægt på, at overlægen den 4. maj 2003 sammen med 1. reservelægen  

 gennemgik  

 overvejelserne om at orientere forældrene om patientens kritiske tilstand mod  

 hendes ønske.
 Nævnet fandt derefter, at hensynet til forældrenes  

 interesse i at blive bekendt med deres datters kritiske helbredstilstand ikke  

 kunne tilsidesætte lægens tavshedspligt.
Nævnet fandt således, at 1. reservelægen den 4. maj  

 2003 handlede retsstridigt ved at have oplyst patientens forældre om  

 datterens  

 selvmordsforsøg og efterfølgende kritiske tilstand, men fandt ikke grundlag  

 for  

 at kritisere 1. reservelægen herfor, idet han forinden videregivelsen havde  

 rådført sig med afdelingens overlæge.
Ansvaret for den retsstridige  

 videregivelse af oplysninger måtte derfor placeres hos overlægen, idet han  

 vejledte 1. reservelægen om, at forældrene kunne oplyses om deres datters  

 selvmordsforsøg og efterfølgende kritiske tilstand.
 Der blev afgivet dissens i sagen.
