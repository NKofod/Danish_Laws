 Vejledningen indeholder de vigtigste regler om fritagelse for moms ved  

 afholdelse af velgørende arrangementer.
Vejledningen er udarbejdet på grundlag af momsloven og Skatteministeriets  

 bekendtgørelse om momsfritagelse for velgørende arrangementer Generelt Efter momslovens § 2, stk 1 og 2, skal der betales moms ved salg af varer  

 og momspligtige ydelser.
Der kan dog efter ansøgning gives momsfritagelse for  

 velgørende arrangementer, når overskuddet fuldt ud bruges til velgørende  

 eller på anden måde almennyttige formål.
 Velgørende arrangementer, der fritages for moms, fritages samtidig for at  

 betale arbejdsmarkedsbidrag (ambi).
De skal søge den lokale told- og skatteregion om fritagelse for at betale  

 moms.Told- og skatteregionen undersøger, om betingelserne for momsfritagelse  

 er opfyldt og udsteder i givet fald en tilladelse til momsfritagelse.
Hvis  

 arrangementerne holdes hvert år eller oftere, kan told- og skatteregionen  

 give en periodisk tilladelse, der gælder i op til 5 år.
Ansøgningsblanket fås ved told- og skatteregionerne Både momsregistrerede og ikke momsregistrerede foreninger kan søge om  

 momsfritagelse.
 Der kan gives momsfritagelse for:
 - enkeltstående arrangementer (basarer, koncerter, loppemarkeder mm).
 - salg af brugte ting af ringe værdi, fx flasker, papir og metal, der  

 indsamles og sælges af velgørende foreninger.
Enkeltstående arrangementer Momsfritagelsen forudsætter, at følgende betingelser er opfyldt:
Overskudsanvendelsen Overskuddet fra arrangementer skal fuldt ud bruges til velgørende  

 eller på anden måde almennyttige formål.
 Som eksempler herpå kan nævnes:
- sygdomsbekæmpelse - amatøridrætsarbejde - kirkeligt arbejde - arbejde i upolitiske ungdomsorganisationer.
 Arrangementer, der holdes til fordel for eksempelvis Red Barnet, Røde  

 Kors, Muskelsvindfonden, Kræftens Bekæmpelse, Verdensnaturfonden og  

 spejderkorps, kan således momsfritages.
 Der kan også gives momsfritagelse for arrangementer, hvor overskuddet  

 bruges til opførelse og drift af kirker, idrætshaller, spejderhytter og  

 fritidscentre mv for børn og unge.
 At overskuddet fuldt ud skal bruges til velgørende formål skal  

 forstås bogstaveligt.
 Hvis blot en mindre del af overskuddet fra arrangementet bruges til andre  

 formål, herunder henlægges til brug for andre arrangementer, er fritagelse  

 udelukket.
 Som eksempler på formål, der ikke kan anses som velgørende eller  

 almennyttige i relation til momsfritagelse, kan nævnes:
- politisk arbejde - rejselegater - turistforeningers almindelige arbejde - løbende drift af forsamlingshuse, medborgerhuse, kulturhuse og lignende - lokalradio- og fjernsynsvirksomhed.
 Arrangementer, der holdes til fordel for en enkelt person eller en snæver  

 kreds af personer, fx et gymnastikhold eller en skoleklasse, kan ikke  

 momsfritages.
 Hvis overskuddet fra et arrangement fordeles mellem flere foreninger, kan  

 der ikke gives momsfritagelse, hvis blot en af foreningerne ikke (eller kun  

 delvis) bruger sin del af overskuddet til velgørende formål.
Arrangementets varighed Der må højst holdes 12 arrangementer om året.
1. Der må holdes et arrangement hver måned, og  

 arrangementet må højst vare i 3 sammenhængende dage (3-dages-reglen), eller 2. der må holdes et arrangement om året af en varighed  

 på højst 14 sammenhængende dage (14-dages-reglen) eller 2 arrangementer af  

 højst 8 dages varighed.
 Som eet arrangement anses også ensartede sammenhængende arrangementer, der  

 afholdes een gang årligt over enkelte dage, i flere på hinanden følgende uger  

 eller måneder, med en samlet varighed på højst 14 dage.
 Reglerne kan kombineres, så der kan holdes fx et 14-dages-arrangement og  

 højst elleve 3-dages-arrangementer om året, hvis 14-dages-arrangementet i  

 form og indhold klart adskiller sig fra 3-dages-arrangementerne.
Salg af varer og ydelser Salg af varer og ydelser skal ske for arrangørens regning og risiko.
Det  

 betyder, at der ikke kan gives momsfritagelse for egentlig  

 erhvervsvirksomhed, der udøves i tilslutning til et momsfritaget arrangement.
 For arrangementer med servering (fx af øl), hvortil der kræves  

 lejlighedstilladelse fra politiet efter restaurationsloven, er  

 momsfritagelsen betinget af, at lejlighedstilladelsen er udstedt til  

 arrangøren, og at serveringen sker for arrangørens regning og risiko.  

 Arrangementet må ikke afholdes i lokaler, der er omfattet af en restauratørs  

 næringsbrev/alkoholbevilling.
 Er arrangøren i forvejen momsregistreret, kan der ikke gives  

 momsfritagelse for salg af tilsvarende varer og ydelser.
 Der kan ikke gives fritagelse for moms af de indkøb, der foretages  

 i forbindelse med arrangementerne.
Regnskab Arrangøren skal for hvert enkelt arrangement føre et regnskab, der  

 dokumenterer, at hele overskuddet er brugt til velgørende formål.
 Arrangøren må ikke på fakturaer, afregningsbilag mv anføre momsbeløb eller  

 anden angivelse af, at fakturabeløbet indeholder moms.
 Eventuelle lejlighedstilladelser fra politiet skal vedlægges regnskabet.  

 Arrangøren skal efter anmodning indsende regnskabet til told- og  

 skatteregionen.
 Regnskabet med bilag skal opbevares i 5 år efter udløbet af regnskabsåret.
Indsamling og salg af brugte ting Velgørende eller almennyttige foreninger m fl, der indsamler og sælger  

 brugte ting af ringe værdi, fx flasker, papir og metal, kan efter ansøgning  

 fritages for moms, selv om salget af disse varer sker løbende.
Det er dog en betingelse, at salget udelukkende sker til momsregistrerede  

 virksomheder, og at foreningen m fl ikke i øvrigt driver momspligtig  

 virksomhed.
Der ses herved bort fra eventuel lejlighedsvis registrering for  

 enkeltstående arrangementer og for eventuel registrering for reklameydelser,  

 fx ved udgivelse af et foreningsblad, og for eventuel  

 cafeteria/kioskvirksomhed.
Yderligere oplysninger De kan få yderligere oplysninger ved den lokale told- og skatteregion.
 Se fortegnelsen over told- og skatteregioner på bagsiden.
 De kan få flere oplysninger hos Deres lokale told- og  

 skatteregion.
 Told- og Skatteregion Adresse Tlf nr.
