I Skrivelse af 21. November 1941 har Hr.
Præsidenten forelagt  

 Justitsministeriet Spørgsmaalet om, hvorvidt Autorisation af Taksatorer i  

 Henhold til § 16 i Lov Nr. 155 af 30. Januar 1874 om Skifte af Dødsbo og  

 Fællesbo m. v. alene omfatter Vurderinger til Brug for Skiftebehandling,  

 eller om Autorisationen maa antages at have generel Karakter.
 Foranlediget heraf skal man meddele, at Autorisationen efter  

 Justitsministeriets Formening alene angaar Skiftebehandling.
 Det tilføjes, at Justitsministeriet er enigt i den hidtil fulgte Praksis,  

 hvorefter de omhandlede Autorisationer meddeles uden Ministeriets Godkendelse  

 i de enkelte Tilfælde, ligesom man kan tiltræde, at der forinden Autorisaion  

 finder Sted, afæskes de paagældende en Erklæring paa Tro og Love om, at de  

 med streng Upartiskhed og Opmærksomhed vil udføre de Vurderingsforretninger,  

 som de maatte blive anmodet om at foretage.
