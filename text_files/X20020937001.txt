 Voldgiftsretten udtaler, at efter udfaldet af det afholdte syn og  

 skøn og efter oplysningerne om, at indklagede har indgået aftale  

 med en ny gulvleverandør, skal indklagede betale sagsomkostninger til  

 klager som påstået.
 Afgørelse afgjort af  

 Voldgiftsnævnet for Bygge- og Anlægsvirksomhed.
 Vedrører AB 92 § 45.
 Klageren indgav den 30. november 2001 klageskrift til  

 Voldgiftsnævnet for bygge- og anlægsvirksomhed med påstand  

 om, at indklagede skulle betale 21.050 kr. med tillæg af procesrente  

 fra den 23. november 2001, og Voldgiftsnævnet nedsatte herefter en  

 voldgiftsret med landsdommer Lisbeth Parbo til som eneste voldgiftsmand at  

 behandle sagen.
 Sagen har været behandlet på skriftligt  

 grundlag.
 Det beløb, som klageren har påstået sig  

 tilkendt, svarer til de advokatudgifter, eksklusive moms, som klageren har  

 haft i forbindelse med et udenretligt syn og skøn, som var  

 iværksat efter indklagedes anmodning.
 Indklagede har påstået frifindelse,  

 subsidiært frifindelse mod betaling af et mindre beløb.
Det fremgår af sagens oplysninger, at klageren i  

 1999 lagde et nyt trægulv i et idrætscenter.
Gulvet, der i  

 henhold til udbudsmaterialet skulle være et 22 mm Bøg Classic  

 trægulv, blev lagt oven på det oprindelige gulv i hallen.
Da der  

 efterfølgende viste sig problemer med trægulvet, anmodede  

 indklagedes advokat den 20. november 2000 om syn og skøn i  

 medfør af AB 92 § 45, med klageren som den  

 skønsindstævnte.
En arkitekt blev udpeget som syns- og  

 skønsmand og har afgivet erklæringer den 23. januar 2001 og den  

 20. april 2001.
Af skønserklæringen fremgår, at det ved  

 skønsforretningen blev konstateret, at trægulvets linjer var  

 meget skæve.
Der var revner på op til 3 mm mellem  

 brædderne, og træet var opfugtet ved stød- og  

 langsgående samlinger.
Ca. halvdelen af bøsningerne i gulvet  

 kunne ikke anvendes. Årsagen til de konstaterede skader var antageligt  

 for stor vandtilførsel i forbindelse med gulvvask.
Derimod fandt  

 skønsmanden ingen årsagssammenhæng mellem  

 gulvnedlægningen og de konstaterede problemer.
Udbedringsomkostningerne  

 blev af skønsmanden anslået til 910.000 kr. svarende til  

 optagning af det eksisterende overgulv og nedlægning af nyt  

 bræddegulv.
Indklagede har efterfølgende indhentet yderligere  

 en erklæring, som bl.a. angiver alternative  

 afhjælpningsmuligheder.
Indklagede har herefter indgået aftale  

 med leverandøren om afhjælpning af de konstaterede forhold.  

 Leverandøren har ifølge indklagedes advokat vurderet  

 omkostningerne ved en afhjælpning som aftalt mellem indklagede og  

 leverandøren til 30.000   40.000 kr.
Klagerens påstand svarer til det beløb, som  

 klagerens advokat ved faktura af 23. oktober 2001 krævede som honorar  

 for sit arbejde i forbindelse med syns- og  skønssager.
Beløbet  

 var fastsat som halvt takstmæssigt proceduresalær.
Klageren har til støtte for sin påstand  

 henvist til, at det efter det afholdte syn og skøn er fastlagt, at  

 indklagedes problemer med halgulvet ikke skyldes forhold, som klageren er  

 ansvarlig for.
Klageren er blevet påført omkostninger ved det af  

 indklagede begærede syn og skøn, som klageren efter  

 skønssagens udfald har krav på at få refunderet.  

 Sådanne omkostninger kan ikke anses for indeholdt i det tilbud, som i  

 sin tid dannede grundlag for entrepriseaftalen.
Advokaten har haft et  

 tidsforbrug på 16 timer.
Indklagede har til støtte for sin  

 frifindelsespåstand anført, at det er rigtigst i sager, hvor der  

 anmodes om syn og skøn uden klage, at der ikke i den anledning  

 pålægges skønsrekvirenten omkostninger, men at  

 omkostningerne ved syn og skønnet indgår som en del af den  

 samlede omkostning ved at udføre entreprisen.
Det bestrides, at sagens  

 værdi overstiger 40.000 kr.
 Voldgiftsrettens begrundelse og resultat:
Efter udfaldet af det afholdte syn og skøn og efter  

 oplysningerne om, at indklagede har indgået aftale med  

 gulvleverandøren om udbedring af de konstaterede gulvproblemer, skal  

 indklagede betale sagsomkostninger til klageren.
Efter oplysningerne om  

 sagens karakter og omfang fastsættes det beløb, som indklagede  

 skal refundere, skønsmæssigt til 15.000 kr., der forrentes som  

 påstået.
 Med hensyn til udgifterne i forbindelse med voldgiftssagen  

 forholdes som nedenfor bestemt.
 Thi bestemmes:
 Indklagede skal inden 14 dage til klageren betale 15.000 kr. med  

 procesrente fra den 23. november 2001 og sagsomkostninger med 3.000 kr.
 Indklagede skal endvidere betale de udgifter, der har været  

 forbundet med voldgiftsrettens behandling af sagen efter opgørelse og  

 påkrav fra Voldgiftsnævnet for bygge- og  

 anlægsvirksomhed.
