Erstatningsansvarslovens § 26, tortgodtgørelse ved forbrydelser mod kønssædeligheden m.v., nævnets j.nr. 11-520-20692 Skadevolder krænkede igennem en periode på ca. ½ år ansøgers blufærdighed, mens han passede hende.
Ansøger var 11 år.
Han befølte hende på brysterne under og udenpå tøjet, ligesom han én gang holdt hende fast og befølte hende i skridtet under tøjet.
Nævnet tilkendte ansøger 15.000 kr. i godtgørelse for tort.
Nævnet lagde vægt på karakteren af krænkelserne, ansøgers unge alder, at skadevolder var i huset for at passe ansøger, og at han befølte hende både under og udenpå tøjet.
