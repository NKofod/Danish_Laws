 1. I Medfør af § 7, Stk. 1, i Lov Nr. 93 af 11. April  

 1916 om Udgifter i Strafferetsplejen, saaledes som den er ændret ved § 2 i  

 Lov Nr. 166 af 18. Maj 1937 om Politiets og Arrestvæsenets Ordning m.v.,  

 henregnes de Udgifter, der medgaar til Underhold, Forplejning og Hjemsendelse  

 af Personer, der udstaar Straf, herunder Forvandlingsstraf, af Hæfte eller  

 Fængsel, herunder Ungdomsfængsel og Psykopatfængsel (Straffelovens § 17) samt  

 Personer, der hensidder i Arbejdshus eller Sikkerhedsforvaring (Straffelovens  

 § 67), til Sagsomkostninger, og de nævnte Udgifter vil saaledes være at  

 inddrive hos domfældte i alle de Tilfælde, i hvilke Sagsomkostninger iøvrigt  

 skal inddrives hos disse.
 Tillige skal de til Underhold og Forplejning af anholdte, Varetægtsfanger  

 og Personer, der afsoner Tvangsbøder, medgaaende Udgifter, naar de efter de  

 gældende Regler skal udredes af den paagældende, jfr. § 5 i Lov Nr. 93 af 11.  

 April 1916 som ændret ved Lov Nr. 166 af 18. Maj 1937 § 2, inddrives hos  

 disse.
 Endelig afholdes Udgifterne ved Afsoning af skyldige Underholdsbidrag af  

 vedkommende offentlige Kasse i den Overøvrighedskreds, i hvilken Afsoningen  

 fuldbyrdes, jfr. § 20 i Lov Nr. 133 af 7. Maj 1937 om Inddrivelse og Sikring  

 af Underholdsbidrag.
 Med Hensyn til Størrelsen af det Beløb, der saaledes skal godtgøres af de  

 paagældende Delinkventer eller refunderes af vedkommende kommunale Kasse, og  

 med Hensyn til den nærmere Fremgangsmaade ved Beløbets Inddrivelse,  

 fastsætter Justitsministeriet herved følgende Bestemmelser:
2. Størrelsen af Udgiften til Underhold og Forplejning  

 af Personer, der udstaar Straf af Hæfte eller Fængsel, herunder  

 Ungdomsfængsel og Psykopatfængsel, samt Personer, der hensidder i Arbejdshus  

 og Sikkerhedsforvaring, Udgiften til Underhold og Forplejning af anholdte,  

 Varetægtsfanger og Personer, der afsoner Tvangsbøder, og Udgiften ved  

 Afsoning af Underholdsbidrag, fastsættes indtil videre til 2 Kr. pr.
Dag  

 eller paabegyndt Dag af Opholdet i vedkommende Anstalt eller Fængsel  

 (Arresthus). Dette Beløb betragtes som omfattende enhver Udgift vedrørende  

 den paagældendes Underhold og Forplejning i Anstalten, herunder Udgifter til  

 Lægebehandling, Medicin, Barbering m.m.
 3. Det paahviler Politimesteren i den Kreds, hvor Dom  

 i 1ste Instans er afsagt (i Nævningesager Kredsen for Efterforskningen eller  

 Forundersøgelsen) at foranledige de heromhandlede Beløb inddrevet hos  

 domfældte.
For saa vidt angaar Afsoning af Underholdsbidrag paahviler det den  

 Politimester, der iværksætter Afsoningen, at faa Udgiften refunderet ved  

 Henvendelse til Amtmanden paa det Sted, hvor Afsoningen har fundet Sted.
For  

 Københavns Vedkommende tilstilles der af Inspektøren for Københavns Fængsler  

 Københavns Magistrats første Afdeling Regning over Udgifterne.
4. Samtidig med Aflevering af en domfældt til  

 Statsfængsel, Psykopatfængsel, Ungdomsfængsel, Arbejdshus eller  

 sikkerhedsforvaring gives der af Politimesteren til vedkommende Anstalt  

 Meddelelse om, hvorvidt Inddrivelse af Sagsomkostninger paa Forhaand maa  

 anses for haabløs eller ej.
Anses Inddrivelse af Sagsomkostninger for  

 haabløs, foretages der herefter ikke yderligere fra Anstaltens Side,  

 medmindre dennes Inspektør skulde blive bekendt med Omstændigheder, der lader  

 formode, at Inddrivelse af Sagsomkostninger ikke vil være haabløs.
I  

 sidstnævnte Tilfælde giver Anstaltens Inspektør straks vedkommende  

 Politimester fornøden meddelse.
Saafremt Inddrivelse af Sagsomkostninger ikke  

 anses for haabløs, giver Anstaltens Inspektør umiddelbart efter hver 1. April  

 eller - dersom domfældte løslades forinden - da samtidig med Løsladelsen,  

 Politimesteren Meddelelse om Størrelsen af det Beløb, som vil være at  

 inddrive for Underhold og Forplejning i Anstalten indtil det nævnte  

 Tidspunkt, og Beløbet søges herefter af Politimesteren inddrevet.
I Tilfælde,  

 hvor det maa befrygtes, at der paa anden Maade vil blive disponeret over  

 tilstedeværende Midler, hvori der kan søges Dækning for Udgifterne til  

 Underhold og Forplejning, bør Inddrivelsen dog ikke afvente de ovennævnte  

 Tidspunkter.
 Det Beløb, som indgaar, afregnes af Politimesteren til vedkommende  

 Anstalt.
 5. I Tilfælde, hvor Udgifterne ved en Varetægtsfanges  

 eller Strafafsoners Ophold i et Arresthus søges inddrevet, udfærdiges  

 Regningen af Politimesteren, saaledes at Arrestforvareren i denne Forbindelse  

 kun vil have at meddele Oplysning om Antallet af Dage, hvori vedkommende har  

 hensiddet i Arresthuset.
 6. Indkomne Beløb for Underhold og Forplejning i et  

 Arresthus føres endeligt til Indtægt for vedkommende Arresthus Konto for  

 »Forskellige Indtægter«.
 Med Hensyn til Politimesterens Regnskabsføring vedrørende de heromhandlede  

 Beløb forholdes der i Overensstemmelse med de i § 31, Stk. 2, d. og e. i  

 Justitsministeriets Cirkulære af 18. Februar 1938 angaaende  

 Politimesterembedernes Kasse- og Regnskabsvæsen m.v. fastsatte Bestemmelser.
7. Med Hensyn til de forinden nærværende Cirkulæres  

 Udstedelse til Statsfængsel, Ungdomsfængsel, Psykopatfængsel, Arbejdshus  

 eller Sikkerhedsforvaringsanstalt afleverede Personer, der er dømt efter den  

 1. April 1938, paahviler det Politimesteren (Politidirektøren) at være  

 opmærksom paa, om de paagældende skønnes at kunne betale Udgifterne til  

 Underhold og Forplejning, jfr. ovennævnte Cirkulære af 18. Februar 1938 § 31  

 e, og i bekræftende Fald at søge disse Udgifter inddrevet, efter at Oplysning  

 om Beløbets Størrelse er indhentet fra vedkommende Anstalt.
Saafremt  

 Domfældte allerede maatte være løsladt, vil Sagen dog forinden Inddrivelsen  

 være at forelægge for Justitsministeriet.
 Saafremt der efter den 1. April 1938 for en Fanges Underhold og  

 Forplejning har været betalt efter en lavere Takst end foranstaaende, skal  

 Efterbetaling ikke finde Sted.
 Justitsministeriet, den 27. Marts 1940.
 Unmarck Larsen.
 Tetens.
