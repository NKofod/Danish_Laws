Betænkning afgivet af Det Politisk-Økonomiske Udvalg den 14.  

 maj 2003 Betænkning over Forslag til  

 folketingsbeslutning om konsekvent anvendelse af muligheden for at indføre  

 positiv særbehandling af kvinder og mænd, hvor den kønsmæssige fordeling er  

 skæv m.v.
[af Bodil Kornbek (KRF) m.fl.] 1. Udvalgsarbejdet Beslutningsforslaget blev fremsat den 25. marts 2003 og var til  

 1. behandling den 11. april 2003. Beslutningsforslaget blev efter 1.  

 behandling  

 henvist til behandling i Det Politisk-Økonomiske Udvalg.
Møder Udvalget har behandlet beslutningsforslaget i 1 møde.
Spørgsmål Udvalget har stillet 4 spørgsmål til ministeren for ligestilling  

 til skriftlig besvarelse, som denne har besvaret.
2. Indstillinger og politiske bemærkninger Et  

  

 mindretal  

  

 i  

 udvalget (V, DF og KF) indstiller beslutningsforslaget til  

  

 forkastelse.
 Et  

  

 andet mindretal  

  

 i  

 udvalget (S, SF, RV, EL og KRF) indstiller beslutningsforslaget til  

  

 vedtagelse uændret.
Enhedslistens medlem af udvalget finder, at det er et godt og  

 nødvendigt forslag, som Kristeligt Folkeparti har fremsat.
Det kønsopdelte  

 arbejdsmarked er fortsat et af de store, tunge problemer i Danmark.
Forslaget  

 kommer med helt konkrete bud på, hvordan man kan forsøge at komme problemet  

 til  

 livs i staten og i offentlige udvalg og kommissioner.
I Enhedslisten går man ind for, at hvis to personer har samme  

 kvalifikationer, kan arbejdsgiveren vælge den ene på grund af kønnet.
Sådan  

 er  

 det til dels allerede i børneinstitutionerne og på skolerne, hvor der er en  

 overvægt af kvinder.
Her foretrækker man en mand, såfremt to ansøgere har  

 samme  

 kvalifikationer.
Sådan bør det være på alle arbejdspladser.
Sådan bør det  

 være  

 ved besættelse af alle stillinger, både i det offentlige og i det private, og  

 for at sætte processen i gang må det offentlige gå foran.
I bemærkningerne til beslutningsforslaget beskriver Kristeligt  

 Folkeparti en svensk sag, hvor en professorstilling skulle besættes.
Det blev  

 en kvinde, der havde ringere kvalifikationer end de mandlige ansøgere, som  

 faktisk blev valgt og ansat, men det blev efterfølgende underkendt af  

 EF-Domstolen.
Ud over at det synes grotesk, at EF-Domstolen skal blande sig i  

 svenske forhold, synes Domstolen at have truffet den rigtige beslutning.
For  

 det første fordi man selvfølgelig skal ansætte den mest kvalificerede, og for  

 det andet fordi det underminerer viljen til ligestilling, hvis det er sådan,  

 at  

 man i alle situationer pr. automatik lader kønnet gå forud for  

 kvalifikationerne.
Nok er der behov for at bryde barrierer ned og for at anvende  

 den nuværende lov om ligebehandling bedre, men anvendelse af positiv  

 særbehandling skal balancere på ligeværdets knivsæg  og den balance  

 synes  

 Kristeligt Folkeparti at have fundet med dette forslag.
Man indfører positiv  

 særbehandling, men alene i tilfælde af, at ansøgerne har samme  

 kvalifikationer.
Kristeligt Folkepartis medlem af udvalget finder det positivt,  

 at ministeren har lovet at udstede en bekendtgørelse, der gør det muligt for  

 arbejdsgivere, myndigheder og organisationer at iværksætte initiativer, der  

 fremmer ligestilling uden dispensation fra ressortministeren.
Kristeligt  

 Folkeparti finder dog ikke, det er tilstrækkeligt til at sikre en mere  

 ligelig  

 fordeling mellem kønnene, og mener, det er vigtigt, at ministeren bruger  

 mulighederne i loven til at indføre regler for positiv særbehandling.
Også i  

 forhold til den kønsmæssige sammensætning i offentlige udvalg m.v. er der  

 behov  

 for at sikre en mere ligelig kønsmæssig fordeling.
Eftersom ligestilling er  

 et  

 samfundsmæssigt anliggende, bør ministeren også tage ansvar for at gennemføre  

 konkrete initiativer, der kan forbedre ligestillingen mellem kønnene.
Det er  

 ikke nok at forlade sig på, at arbejdsgiverne selv fremmer ligestillingen,  

 hvis  

 ministeren giver dem mulighed for det.
 Inuit Ataqatigiit og Siumut var på tidspunktet for betænkningens  

 afgivelse ikke repræsenteret med medlemmer i udvalget og havde dermed ikke  

 adgang til at komme med indstillinger eller politiske udtalelser i  

 betænkningen.
 Et  

  

 tredje mindretal  

  

 i  

 udvalget (TF) vil redegøre for sin stilling til beslutningsforslaget ved 2.  

 behandling.
En oversigt over Folketingets sammensætning er optrykt i  

 betænkningen.
Der gøres opmærksom på, at et flertal eller et mindretal i  

 udvalget ikke altid vil afspejle et flertal/mindretal ved afstemning i  

 Folketingssalen.
Gitte Lillelund Bech (V)  

    

 Bodil Kornbek (KRF)  

    

 Pia Larsen (V)  

    

 Lisbeth L.
Petersen (V)  

    

 Jens Rohde (V)  

    

 Peter Skaarup (DF)  

    

 Poul Fischer (DF)  

  

  nfmd.  

  

    

 Pia Christmas‑Møller (KF)  

    

 Knud Erik Kirkegaard (KF)  

    

 Henrik Sass Larsen (S)  

    

 Ole Stavad (S)  

    

 Frank Jensen (S)  

    

 Poul Nyrup Rasmussen (S)  

    

 Tórbjørn Jacobsen (TF)  

    

 Ole Sohn (SF)  

    

 Morten Helveg Petersen (RV)  

  

  fmd.  

  

    

 Pernille Rosenkrantz‑Theil (EL) Inuit Ataqatigiit og Siumut havde ikke medlemmer i  

 udvalget.
Folketingets sammensætning Venstre, Danmarks Liberale Parti (V) 56 * Enhedslisten (EL) 4 Socialdemokratiet (S) 52 Kristeligt Folkeparti (KRF) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 Uden for folketingsgrupperne (UFG) 1 * Heraf  

 1 medlem valgt på Færøerne Bilag 1 Oversigt over bilag vedrørende B 123 Bilagsnr.
