Udenlandsk fusion   succession for danske  

 aktionærer   selskaberne Monsanto Company og Pharmacia Upjohn Inc.,  

 hjemmehørende i USA Det er om fusionen oplyst, at Pharmacia Upjohn Inc. vil  

 være det indskydende selskab mens Monsanto Company vil være det  

 modtagende selskab, der efterfølgende skifter navn til Pharmacia  

 Corporation.
 Told- og Skattestyrelsen fandt på baggrund af et  

 medsendt prospekt, at den fusionsprocedure, som er fulgt ved den foreliggende  

 fusion, i vidt omfang svarer til den procedure, der skal følges ved en  

 fusion mellem danske selskaber.
Told- og Skattestyrelsen kunne på det foreliggende  

 grundlag udlede, at den gennemførte transaktion havde så  

 væsentlige lighedspunkter med en dansk fusion, at tilladelse kunne  

 gives.
Told- og Skattestyrelsen bemærkede, at tilladelsen til  

 succession for aktionærerne i Monsanto Company og Pharmacia Upjohn Inc.  

 er bindende for samtlige aktionærer, der er fuldt skattepligtige til  

 Danmark på tidspunktet for fusionen.
Virkningen af tilladelsen er  

 således, at aktionærerne i de udenlandske selskaber stilles  

 på samme måde, som hvis de havde været aktionærer i  

 danske selskaber.
 Princippet om, at alle aktionærer er omfattet af  

 tilladelsen, er tidligere anvendt af Ligningsrådet i en spaltningssag  

 offentliggjort i TfS 1996, 763 samt senest i TfS 2000, 833.
På denne baggrund meddelte Told- og Skattestyrelsen  

 i medfør af fusionsskattelovens § 15, stk. 6, tilladelse til, at  

 fusionsskattelovens §§ 9 og 11 finder anvendelse vedrørende de ved  

 fusionen modtagne aktier.
Tilladelsen gælder og er bindende for alle  

 aktionærer, der ved fusionen var fuldt skattepligtige til Danmark.
