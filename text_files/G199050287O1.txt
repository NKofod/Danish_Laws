Formålet med registeret er at have en central registrering over Postvæsenets egne bygninger, lejemål, udlejninger samt arealer.
Endvidere er formålet med registeret at have mulighed for at kunne beregne og udskrive den samlede ejendomsværdi/grundværdi, lejeudgifter til DSB, den totale lejeudgift, den totale lejeindtægt, indbetalte deposita samt stillede deposita.
Endelig anvendes registeret til beregning og udskrivning vedrørende bebygget areal - egne bygninger, etageareal - egne bygninger, det totale areal for lejede lokaler og gennemsnitlig leje pr. m2 for lejemål i det enkelte tilfælde defineret ved geografisk område.
Personkreds: Registeret må kun indeholde oplysninger om egne bygninger, ubebyggede arealer, lejemål og udlejninger, som Postvæsenet administrerer.
 Ikrafttrædelsesdato: 01/11/1990.
