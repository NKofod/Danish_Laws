Udtalt, at et udvalgsmedlem kan referere egne udtalelser fra et  

 udvalgsmøde, hvorimod der ikke består en adgang til at referere andre  

 udvalgsmedlemmers udtalelser.
Dog kan et udvalgsmedlem ikke videregive  

 oplysninger i en sag, som må anses for fortrolig, eller hvor der i øvrigt gør  

 sig særlige tavshedspligtshensyn gældende.
 I sager, hvor udvalget træffer den endelige beslutning, kan et  

 udvalgsmedlem endvidere offentligt meddele, hvem der har stemt for,  

 henholdsvis imod eller undladt at stemme for den angivne beslutning, ligesom  

 der kan gives oplysninger om, hvor mange der har deltaget i sagens behandling  

 i det pågældende udvalgsmøde.
 I Deres skrivelse af 13. oktober 1987 har De udbedt Dem oplysning om  

 Indenrigsministeriets opfattelse vedrørende spørgsmålet om  

 kommunalbestyrelsesmedlemmers afgivelse af vidneforklaring om forhandlingerne  

 under et udvalgsmøde.
 I den anledning kan Indenrigsministeriet oplyse følgende:
Det antages, at et udvalgsmedlem kan referere egne udtalelser fra et  

 udvalgsmøde, hvorimod der ikke består en adgang til at referere andre  

 udvalgsmedlemmers udtalelser.
Dog kan et udvalgsmedlem ikke videregive  

 oplysninger i en sag, som må anses for fortrolig, eller hvor der i øvrigt gør  

 sig særlige tavhedspligtshensyn gældende.
 I sager, hvor udvalget træffer den endelige beslutning, kan et  

 udvalgsmedlem endvidere offentligt meddele, hvem der har stemt for,  

 henholdsvis imod eller undlagt at stemme for den angivne beslutning, ligesom  

 der kan gives oplysninger om, hvor mange der har deltaget i sagens behandling  

 i det pågældende udvalgsmøde.
Til yderligere belysning af spørgsmålet er vedlaget Indenrigsministeriets  

 skrivelse af 11. maj 1987 tillige med 3 artikler fra bladet Kommunen skrevet  

 af dr.jur.
Erik Harder.
 Det skal herudover bemærkes, at man ikke har taget stilling til  

 spørgsmålet om, hvorvidt retten vil kunne påplægge udvalgsmedlemmer, der  

 indkaldes som vidner i en retssag, at fremkomme med oplysninger om  

 forhandlinger i et udvalgsmøde.
Med venlig hilsen Nina Gottlieb Indenrigsministeriets afgørelser og udtalelser om kommunale forhold 1987  

 1.8.
