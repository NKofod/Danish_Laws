I.1 Den oplysningspligtige Som udgangspunkt er den, der foretager udbetaling, godskrivning mv. af  

 løn, vederlag, honorarer mv. oplysningspligtig, jf.
SKL §§ 7, stk. 1 og 7  

 A, stk. 1.
 Oplysningspligten påhviler såvel erhvervsdrivende som  

 ikke-erhvervsdrivende, herunder foreninger, klubber mv., og det er uden  

 betydning om virksomheden er regnskabspligtig eller ej.
 Udover arbejdsgivere og andre, der foretager udbetaling af løn,  

 vederlag mv., påhviler oplysningspligten også forsikringsselskaber,  

 pensionskasser, banker mv.
I visse situationer, nemlig ved overdragelse af obligationer og  

 rentekuponer, finansielle kontrakter samt investeringsforeningspapirer  

 mellem private parter, bliver også private personer omfattet af  

 oplysningspligten.
Det samme gælder ved indgåelse af aftaler om  

 finansielle kontrakter mellem private.
Foregår udbetaling via en mellemmand, bliver mellemmanden kun  

 oplysningspligtig, når arbejdsgiveren er ude af stand til at give  

 oplysningerne, jf.
SKL § 7, stk. 3. Dette kan være tilfældet ved konkurs  

 eller lignende.
 For at kunne anses som mellemmand i skattekontrollovens forstand, er  

 det en forudsætning, at mellemmanden har hjemting her i landet.
Oplysningspligt som mellemmand vil eksempelvis foreligge for den person  

 eller det selskab, som med eget bogholderi forestår lønudbetaling for et  

 udenlandsk selskabs regning.
Begrebsmæssigt falder mellemmand i  

 skattekontrolloven sammen med befuldmægtiget i kildeskattelovens forstand.  

 Se om befuldmægtiget afsnit  

 C.1.1.1 .
Kuratorer i konkursboer skal hvert år foretage indberetning om  

 identiteten på anmeldte fordringshavere i konkursboer, der i det  

 foregående kalenderår har fået udloddet dividende, størrelsen af  

 dividenden og identiteten på det konkursbo, hvorfra udlodning sker, jf.  

 SKL § 7 G og SKLbek. § 14. Der er, jf.
SKL § 7 A, stk. 2, nr. 8,  

 indberetningspligt for offentlige tilskud, der udbetales af alle  

 ministerier og styrelser, jf.
SKLbek. § 11.
Fælles for bestemmelserne om oplysningspligt er, at de, der foretages  

 indberetning om, skal give den indberetningspligtige oplysning om  

 CPR-nummer, CVR eller SE-nummer, navn og adresse, jf.
SKLbek. § 4, stk. 1  

 og AMFLbek. § 6. Har den pågældende hverken CPR-nummer, CVR-nummer eller  

 SE-nummer, oplyses fødselsdato, navn og adresse.
Ved udenlandsk adresse  

 oplyses tillige hjemland.
Ved afgivelse af identifikationsoplysninger skal der forevises  

 legitimation, jf.
SKLbek. § 4, stk. 5. Om indberetning af honorarer  

 til kunstnere på festivaler, se SKM 2001.348.
De oplysningspligtige efter AMFL giver den bidragspligtige underretning  

 om størrelsen af indberettet AM-bidrag og SP-bidrag, jf.
AMFL § 11, stk.  

 1, 5 og 6, og ATP-lovens § 17 f, stk. 1. Specielt for  

 pensionsinstitutterne gælder, at underretning om AM-bidrag skal gives den  

 bidragspligtige senest den 1. juni i året efter kalenderåret, jf.
AMFL §  

 11, stk. 5 og AMFLbek. § 7.
Ifølge AMFL § 11, stk. 5 har arbejdsgivere mv. pligt til at underrette  

 pensionsinstitutterne mv., herunder Arbejdsmarkedets Tillægspension om de  

 bidragspligtige beløb.
Arbejdsgiveren skal desuden på grundlag af  

 oplysninger fra den ansatte underrette pensionsinstitutterne mv. om  

 ansatte, der er fritaget for at betale AM-bidrag, fordi de er socialt  

 sikret i et andet land, jf.
AMFLbek. § 25.
 Ved SKLbek. § 51 er arbejdsgiverens underretningspligt overfor de  

 ansatte lempet, idet arbejdsgiveren kan undlade at tilsende lønmodtageren  

 kopi af oplysningssedlen, hvis lønmodtageren underrettes om det, der  

 indberettes til ToldSkat i forbindelse med udsendelse af lønseddel for  

 december måned i det kalenderår, indberetningspligten  

 vedrører.
I.2 Oplysningspligtens omfang Alle udbetalinger af skattepligtige beløb er som udgangspunkt omfattet  

 af oplysningspligten.
Dette gælder, hvad enten der er tale om A- eller  

 B-indkomst.
I visse situationer er også skattefri ydelser omfattet af  

 oplysningspligten.
Oplysning om lønindtægter og anden A-indkomst skal afgives for det  

 kalenderår, hvori udbetaling eller godskrivning har fundet sted, jf.
SKL §  

 7, stk. 1. Har lønudbetaling ikke fundet sted senest 6 måneder efter, at  

 indkomstmodtageren har erhvervet endelig ret til beløbet,  

 skal beløbet indgå på oplysningssedlen vedrørende det kalenderår,  

 hvor indeholdelse er sket, jf.
SKL § 7, stk. 8, KSL § 46, stk. 2 og  

 KSLbek. nr. 980 af 16. november 2001, § 22, stk. 1. Oplysning om  

 honorar og provision skal gives for det kalenderår, hvori modtageren  

 erhverver endelig ret til beløbet.
 Med virkning fra 1. januar 2003 er indberetningspligten for  

 arbejdsgivere udvidet med pligt til at indberette adresse på den  

 ansattes arbejdsplads samt pligt til at oplyse om ansættelsesperioden.  

 Udfører den ansatte sit arbejde på en adresse, der ikke er sammenfaldende  

 med den adresse, som den indberetningspligtige virksomhed er registreret  

 med, skal der oplyses derom ved en krydsmarkering på oplysningssedlen.  

 Pligten fremgår som en bemyndigelse til skatteministeren i SKL § 7 J som  

 indsat ved lov nr 1058 af 17. december 2002. Reglerne er udmøntet i  

 SKLbek. § 15.
I.2.1 Undtagelser fra  

 oplysningspligten Undtaget fra reglerne om oplysningspligt er medlemmer af kongehuset og  

 det diplomatiske korps, jf.
SKLbek. § 5.
I.2.2 Skattekontrollovens  

 oplysningspligter I.2.2.1 SKL § 7: A-indkomst, løn mv.
 Afgørende for, om der foreligger oplysningspligt efter SKL § 7, er, at  

 den udbetalte ydelse er A-indkomst efter KSL § 43, stk. 1 eller efter  

 skatteministerens bestemmelse er gjort til A-indkomst i medfør af KSL §  

 43, stk. 2.
Omfattet er derfor løn, gratiale, provision og andet vederlag for  

 personligt arbejde i tjenesteforhold samt iøvrigt beløb til godtgørelse  

 for udgifter, som modtageren påføres som følge af arbejdet, herunder  

 skattepligtige rejse- og befordringsgodtgørelser.
Godtgørelserne skal  

 opføres som A-indkomst på oplysningssedlen.
 Udbetales der godtgørelser ud over Ligningsrådets satser, skal der ske  

 en klar specificering af, hvad der er skattefri rejse- og  

 befordringsgodtgørelse, og hvad der er løntillæg.
Oplysningspligten omfatter desuden skattefri ydelser som nævnt i LL §  

 31, stk. 3, nr. 3 og 4, jf.
SKL § 7, stk. 1, nr. 2.
 Godtgjorte udlæg (udlæg efter regning) er ikke skattepligtig indkomst  

 for lønmodtageren og ikke omfattet af oplysningspligten.
Der henvises iøvrigt til afsnit  

 B.1.7 . Om  

 personalegoder, se afsnit  

 I.2.2.3 .  

 Løn mv., der af en dansk arbejdsgiver udbetales til lønmodtagere, der ikke  

 er skattepligtige her til landet, skal oplyses, jf.
SKL § 7, stk. 1, nr.  

 4.
Told- og Skattestyrelsen har taget stilling til omfanget af  

 oplysningspligten for arbejdsgivere, hvis medarbejdere udstationeres i  

 udlandet.
Told- og Skattestyrelsen har herved meddelt, at  

 indberetningspligten vedrørende lønudbetalinger bibeholdes for  

 arbejdsgivere, hvis medarbejdere udstationeres til arbejdsgiverens faste  

 driftssted eller kontor i udlandet, idet det faste driftssted må antages  

 at være en integreret del af arbejdsgiverens danske virksomhed.
Ved en  

 medarbejders udstationering til et dansk selskabs udenlandske  

 datterselskab er det afgørende for indberetningspligten, om  

 datterselskabet er skattepligtigt her til landet.
Er dette tilfældet,  

 anses selskabet for at være hjemmehørende her i landet og dermed omfattet  

 af reglerne om indberetningspligt, jf. § 1 i SKLbek.
Er dette ikke  

 tilfældet, skal spørgsmålet om indberetningspligt afgøres ud fra en  

 vurdering af, hvem der er den reelle arbejdsgiver.
Afgørelse skal træffes  

 konkret i det enkelte tilfælde, jf.
TfS 1997, 709.
KSLbek. § 20, opregner en række indkomstarter, der efter  

 skatteministerens bestemmelse henregnes til A-indkomst, og som derfor, jf.  

 SKL § 7, stk. 1, nr. 3, er omfattet af oplysningspligten.
Det drejer sig  

 om ydelser, der udbetales udenfor egentlige ansættelsesforhold.  

 Eksempelvis kan nævnes bestyrelseshonorarer, pensioner, forskellige  

 uddannelsesydelser, skattepligtige bistandsydelser, dagpengeydelser mv.,  

 herunder efterløn og fleksydelser.
Vederlag udbetalt til domsmænd og  

 nævninge anses også for A-indkomst, jf.
KSL, lovbek. nr. 678 af 12. august  

 2002, § 43, stk. 2 og KSLbek. § 20, nr. 31. Det samme gælder  

 skattepligtige udbetalinger af DMP- og SP-bidrag i henhold til ATP-lovens  

 § 17 d, stk. 1 og § 17 i, stk. 1, tilbagebetalte skattepligtige  

 efterløns-og fleksydelsesbidrag, Statens voksenuddannelsesstøtte,  

 børnepasningsorlovsydelse og godtgørelse i henhold til lov om godtgørelse  

 ved deltagelse i erhvervsrettet voksen- og efteruddannelse, jf.
KSLbek. §  

 20, nr. 3, 5, 32, 33 og 34. Disse ydelser er derfor omfattet af  

 oplysningspligten i SKL § 7, stk. 1, nr. 3. Ved bekendtgørelse nr. 339 af  

 1. maj 2003 om ændring af KSLbek. er skattepligtig del af   

 tilskudsbevillinger til forskning, der administreres af  

 Forskningsstyrelsen, og som ikke er omfattet af KSL § 43, stk.1, gjort til  

 A-indkomst, jf. lovens § 1, nr 1.
I.2.2.2 SKL § 7 A: B-indkomst Efter skatteministerens bestemmelse omfatter oplysningspligten alle,  

 der har foretaget udbetaling eller godskrivning af beløb mv. som nævnt i  

 SKL § 7 A, stk. 2, jf.
SKLbek. § 10. Oplysningspligten er uafhængig af om  

 ydelsen er udbetalt som en løbende ydelse eller som et engangsbeløb.  

 Oplysningspligten efter SKL § 7 A, stk. 2, nr. 2-4, 6 og 7 omfatter også  

 naturalieydelser, jf.
SKLbek. § 10, stk. 2.
Der er efter skatteministerens bestemmelse indberetningspligt for  

 tilskud, der udbetales af offentlige myndigheder, jf.
SKLbek. § 11.  

 Indberetningspligten har virkning for tilskud, der udbetales af alle  

 ministerier og styrelser.
Indberetning kan dog undlades om tilskud, der  

 til og med kalenderåret 2003 er formidlet af en forening, fond,  

 institution eller lignende, eller ydet til en forening, jf.
SKLbek. § 52,  

 stk. 7, som indsat ved § 1 i bekendtgørelse nr. 1242 af 20.  

 december 2002 om ændring af bekendtgørelse om indberetningspligter efter  

 skattekontrolloven.
Med lov nr. 263 af 8. maj 2002 er der indført nye regler for hjemme-pc.  

 Herefter kan en arbejdstager fradrage de udgifter, som betales til  

 arbejdsgiver for at få en computer med tilbehør stillet til rådighed, dog  

 maximalt 3.500 kr årligt.
Arbejdsgiver skal indberette arbejdstagers  

 egenbetaling på lønoplysningssedlen, jf SKLbek. § 10, stk. 1, nr. 14. Se  

 LV alm. del, afsnit  

 A.B.1.9 .
 Om fri telefon, se afsnit I.2.2.3.
Oplysningspligten omfatter alle former for honorarer mv., der efter  

 momsloven ikke skal belægges med moms.
Det betyder i praksis, at der er  

 oplysningspligt, hvis afregningen til modtageren sker uden moms.
 Omfattet af oplysningspligten er derfor for det første ydelser, der i  

 henhold til momslovens § 13 er undtaget fra momspligten, og for det andet  

 vederlag for normalt momsbelagte ydelser, hvor regning er udskrevet uden  

 moms, fordi ydelsen er leveret af en person, der ikke er momspligtig som  

 følge af, at den pågældendes erhvervsmæssige omsætning ikke  

 overstiger 50.000 kr. årligt.
Dog skal vederlag for personbefordring samt leje, bortforpagtning og  

 administration af fast ejendom, der i medfør af momslovens § 13 er  

 undtaget fra momspligt, ikke indberettes, jf.
SKLbek. § 10, stk. 1, nr. 1,  

 pkt. a og b.
Ifølge samme bek. § 10, stk. 1, nr. 1, pkt. c, er vederlag,  

 der ydes af en forening for arbejde udført for foreningen som et led i  

 foreningens skattefri virksomhed, undtaget fra oplysningspligt, når det  

 samlede årlige vederlag, der af foreningen udbetales til den pågældende,  

 ikke overstiger 1.500 kr.
 Betingelsen om, at der skal være tale om en personlig arbejds- eller  

 tjenesteydelse, medfører, at oplysningspligten ikke omfatter tilfælde,  

 hvor vederlag for det udførte arbejde udbetales til et aktie- eller  

 anpartsselskab som selskabets indkomst.
 Udføres arbejdet derimod af en enkeltmandsvirksomhed eller fx et  

 interessentskab, vil der være oplysningspligt, også selv om der i  

 vederlaget indgår betaling til lønnet medhjælp.
Der er fuld oplysningspligt for beløb, ydet som godtgørelse for  

 afholdte udgifter ved indkomstens erhvervelse, fx rejse- og befordrings-  

 eller opholdsudgifter, jf.
SKL § 7 A, stk. 2, nr. 1.
Oplysningspligten omfatter også honorarer mv., herunder godtgørelse for  

 afholdte udgifter ved indkomsterhvervelsen, der udbetales til modtagere,  

 der ikke er skattepligtige her til landet, når vederlaget ikke er  

 erhvervet ved selvstændig virksomhed, jf.
SKL § 7 A, stk. 2, nr. 1. Det  

 drejer sig eksempelvis om foredragsholdere, kunstnere mv., der ikke anses  

 for lønmodtagere.
 Om vederlag i form af aktier, tegningsretter til aktier og  

 aktiekøberetter, se afsnit I.2.2.10. Om afgiftsberigtiget aktieløn se  

 afsnit I.6.
I.2.2.3 Personalegoder Der er ifølge SKL § 7 A, stk. 3, efter skatteministerens bestemmelse  

 oplysningspligt for den, der som led i et ansættelses- eller aftaleforhold  

 eller som led i valg til en tillidspost, yder skattepligtige fordele, uden  

 der er betalt fuldt vederlag herfor.
De oplysningspligtige arter af fordele fremgår af SKLbek. § 12.  

 Oplysningspligten omfatter herefter dels personalegoder, der er gjort til  

 A-indkomst dvs. fri bil, dels visse personalegoder, der er  

 B-indkomst.
Bestemmelsen er udtømmende.
Fri telefon er fra 1. januar 2002 B-indkomst.
Arbejdsgiver skal derfor  

 ikke foretage skattetræk af værdien af fri telefon, idet værdien nu skal  

 indberettes på oplysningssedlen som bidragspligtig B-indkomst.
Den ansatte  

 skal selvangive det skattepligtige beløb på sin selvangivelse.  

 Indberetningspligten fremgår af SKLbek. § 10, nr 15.
Der er en særlig indberetningspligt for alle, der som led i  

 virksomheden har ydet vederlag til en direktør eller anden medarbejder med  

 væsentlig indflydelse på egen aflønningsform, når vederlaget består i, at  

 der er stillet bil til rådighed for privat benyttelse eller i form af, at  

 der er stillet sommerbolig, lystbåd eller helårsbolig til rådighed, jf.
LL  

 § 16, stk. 4, 5, 6 og 9. Det samme gælder udbytte af denne karakter, der  

 er udloddet til en hovedaktionær, jf.
LL § 16 A, stk 10.  

 Indberetningspligten fremgår af SKL § 7 C.
I.2.2.4 Immaterielle rettigheder Der er efter SKL § 7 A, stk. 2, nr. 2, jf.
SKLbek. § 10, stk.1, nr. 2,  

 oplysningspligt vedrørende vederlag for udnyttelse af visse immaterielle  

 rettigheder, herunder ophavsrettigheder samt vederlag for reklamemæssig  

 udnyttelse af en person.
 Oplysningspligten omfatter både pengeydelser og naturalieydelser, jf.  

 SKLbek. § 10, stk. 2.
Det er uden betydning, om vederlaget betales som en løbende ydelse  

 eller som en sum én gang for alle, og det er ligeledes uden betydning, om  

 der skal svares moms af beløbet eller ej.
Oplysningspligten består, uanset  

 om indkomstmodtageren er en fysisk eller en juridisk person, herunder en  

 udenlandsk person eller selskab.
 Udbetales der royalties for anvendelse af patent, varemærke mv. eller  

 vederlag for oplysninger om industrielle, kommercielle eller  

 videnskabelige erfaringer (know-how), omfattes dette også af  

 oplysningspligten.
I.2.2.5 Hædersgaver Ved hædersgaver forstås gaver og legatbeløb, der ydes én gang for alle  

 af offentlige midler, legater, kulturelle fonds mv. her i landet eller i  

 udlandet, når gaven eller legatet har karakter af en anerkendelse af  

 modtagerens fortjenester.
Ydelserne er undergivet den lempelige beskatning i LL § 7 O, stk. 1,  

 nr. 1, og omfattet af oplysningspligten i SKL § 7 A, stk. 2, nr. 3, jf.  

 SKLbek. § 10, stk. 1, nr. 3. Oplysningspligten omfatter såvel pengeydelser  

 som naturalieydelser, jf.
SKLbek. § 10, stk.2.
Med lov nr. 391 af 6. juni 2002 er hæderspriser til skabende og  

 udøvende kunstnere fritaget for beskatning, forudsat prisen udelukkende  

 ydes som en påskønnelse af den pågældendes kunstnereriske virke, og at  

 prisen ydes som et uansøgt engangsbeløb.
Hæderspriser af denne art er nu  

 omfattet af LL § 7, litra v og skal ikke  

 indberettes.
 I.2.2.6 Jubilæumsgratialer,  

 fratrædelsesgodtgørelse mv.
Ifølge SKL § 7 A, stk. 2, nr. 4, jf.
SKLbek. § 10, stk. 1, nr. 4 og 5,  

 skal der oplyses om fratrædelsesgodtgørelser, jubilæumsgratialer mv., der  

 ikke er A-indkomst, herunder også den del af ydelsen, der af  

 arbejdsgiveren, jf.
PBL § 19, indbetales på en pensionsordning for  

 modtageren.
 Oplysningspligten omfatter hermed også den skattefri del af den i  

 KSLbek. § 20, nr. 24, nævnte A-indkomst.
I.2.2.7 Vederlag for afløsning af  

 pensionstilsagn Den skattepligtige del af vederlag for afløsning af pensionstilsagn er  

 ifølge KSLbek. § 20, nr. 25, A-indkomst.
Ifølge SKL § 7 A, stk. 2, nr. 5,  

 jf.
SKLbek. § 10, stk. 1, nr. 6, skal den del, der ikke er A-indkomst,  

 oplyses.
Det vil sige, at også den skattefri del af ydelsen er omfattet af  

 oplysningspligten.
I.2.2.8 studierejselegater mv I.2.2.9 Erstatning for tab af  

 arbejdsindtægt Forsikringsselskaber, der udbetaler erstatning for tab af  

 arbejdsindtægt skal oplyse herom, jf.
SKL § 7 A, stk. 2, nr. 7 og SKLbek.  

 § 10, stk. 1, nr. 7.
 Oplysningspligt efter samme bestemmelse har også arbejdsgivere mv., der  

 udbetaler erstatning, der er B-indkomst, for tab af arbejdsindtægt.
Ydes erstatningen helt eller delvis som naturalieydelse, er også  

 naturaliedelen omfattet af oplysningspligten, jf.
SKLbek. § 10, stk.  

 2.
I.2.2.10 Aktiekøberetter, aktier og  

 tegningsretter Der er indberetningspligt vedrørende købe-og tegningsreretter til  

 aktier eller anparter, der tildeles ansatte i et arbejdsgiverselskab, jf.  

 SKL § 7 A, stk. 2, nr. 10 og 11. Dette gælder hvadenten de omhandlede  

 retter er omfattet af LL § 16 eller LL § 28. Indberetningspligten fremgår  

 specifikt af SKLbek. § 10, stk. 1, nr. 9 og 10. Der er desuden   

 indberetningspligt vedrørende værdien af aktier eller anparter, der er  

 ydet som led i et ansættelsesforhold, som led i personligt arbejde eller  

 som tildeles et valgt medlem af eller som medhjælp for bestyrelser mv.  

 Indberetningspligten fremgår af SKL § 7 A, stk. 2, nr. 12 og SKLbek. § 10,  

 nr. 11. Om indberetningspligt vedrørende afgiftsberigtiget aktieløn, se  

 afsnit  

 I.6 . Se  

 om tegningsretter, aktiekøberetter mv. afsnit  

 B.1.9.5 .
Ved lov nr. 394 af 28. maj 2003 er § 7 H indsat i LL, hvorefter  

 selskaber kan tildele vederlag i form af aktier, køberetter til aktier og  

 tegningsretter til aktier til de ansatte.
Værdien af disse aktier skal,  

 forudsat visse betingelser er opfyldt, ikke indgå i medarbejderens  

 skattepligtige indkomst.
Eventuel fortjeneste ved salg af aktien sker som  

 aktieindkomst.
Ifølge SKL § 7 A, stk. 2, nr. 15, skal selskabet foretage  

 indberetning med markering på oplysningssedlen for, at der er ydet  

 medarbejderaktier omfattet af LL § 7 H, jf. § 10, nr. 4 i ovennævnte  

 lov.
I.2.2.11 SKL § 7 B: Fonde og  

 foreninger Efter SKL § 7 B skal bestyrelser for fonde og foreninger, der er  

 skattepligtige efter fondsbeskatningsloven eller  

 pensionsafkastbeskatningsloven, oplyse dels om størrelsen af årets samlede  

 uddeling, dels om størrelsen af uddelingen til hver enkelt modtager,  

 herunder også naturalieydelser.
 Ifølge SKLbek. § 13, er uddelinger til fysiske personer, der ikke er  

 skattepligtige af uddelingen efter KSL §§ 1 og 2 undtaget fra  

 indberetningspligten.
Undtaget fra indberetningspligten er endvidere uddelinger til fysiske  

 personer, når uddelingen er skattefri efter LL § 7, nr. 22. Skattefriheden efter denne bestemmelse  

 omfatter uddelinger til fysiske personer fra en fond eller forening, som  

 er godkendt af socialministeren, og som har til formål at støtte socialt  

 eller sygdomsbekæmpende arbejde.
Skattefriheden omfatter uddelinger  

 på indtil 10.000 kr. årligt, jf.
LL § 7, nr.  

 22. Overstiger værdien af årets samlede ydelser fra den pågældende  

 fond til en person 10.000 kr., skal det overstigende beløb  

 indberettes.
 Alle andre uddelinger til fysiske personer, herunder skattefri  

 uddelinger, skal indberettes.
Undtaget fra indberetningspligten er uddelinger til juridiske personer,  

 hvis uddelingen ikke skal medregnes til modtagerens skattepligtige  

 indkomst, jf.
SKLbek. § 13, nr. 3.
Ved flerårige uddelinger kan fonden eller foreningen vælge at foretage  

 fradrag for uddelingen indtil forfaldstidspunktet.
I disse situationer  

 udskydes såvel beskatningstidspunkt for modtageren som tidspunktet for  

 oplysningspligt.
Der skal således oplyses om de enkelte rater af  

 uddelingen for de år, hvor modtageren bliver skattepligtig heraf, jf.
SKL  

 § 7 B, stk. 2.  Uddeling i form af en brugsrettighed skal oplyses for  

 det år, hvor brugsrettigheden udnyttes.
 Om udbetalinger fra medarbejderfonde, se afsnit  

 B.1.2.2.
I.2.2.12 SKL § 7 D: Tilbagebetalingspligtig  

 kontanthjælp I.2.2.13 SKL § 7 F: Underholdsbidrag Kommuner,  

 der på bidragsberettigedes vegne opkræver underholdsbidrag efter lov om  

 inddrivelse af underholdsbidrag, har oplysningspligt, jf.
SKL § 7  

 F.
I.2.3 SKL §§ 8 B og F:  

 Pensionsordninger De oplysningspligtige virksomheder er dels forsikringsselskaber og  

 pensionskasser, dels pengeinstitutter, pensionsfonde og  

 kapitalpensionsfonde.
Oplysningspligtig er desuden ATP for så vidt angår  

 supplerende arbejdsmarkedspensioner som nævnt i §§ 33 b - 33 e i lov  

 om social pension.
 Oplysningspligten omfatter både privattegnede og  

 arbejdsgiveradministrerede pensionsordninger.
 Også tilsagnsordninger, der er afdækket i en pensionskasse, men hvor  

 indbetalingen ikke kan henføres til den enkelte ansatte skal  

 indberettes.
Indberetningspligten omfatter samtlige de i det forløbne kalenderår  

 forfaldne såvel som indbetalte præmier, bidrag og indskud én gang for alle  

 til forsikringer og pensionsordninger, der omfattes af PBL afsnit 1, jf.  

 SKLbek. §§ 16 og 26. Oplysningspligten omfatter også hvilende ordninger,  

 jf.
SKLbek. § 16, stk. 5 og § 26, stk. 4.
Oplysningspligten omfatter også indskud på pensionsordninger for  

 tidligere selvstændigt erhvervsdrivende som nævnt i PBL § 15 A.
De  

 indbetalte indskud skal indberettes med særlig markering.
Som følge af at  

 indbetaling af indskud på ordninger omfattet af PBL § 15 A skal finde sted  

 senest den 1. juli i året efter indkomståret, er indberetningsfristen  

 tilsvarende udskudt til 1. august, jf SKL § 9 A, stk.2. For  

 ordninger, der er led i ansættelsesforhold, skal størrelsen af de samlede  

 årlige præmier og bidrag, der, jf.
PBL § 19, kan bortses fra ved  

 indkomstopgørelsen, indberettes.
 Om indkomstskattepligtige udbetalinger, der er gjort til A-indkomst, se  

 afsnit I.2.2. Om livsforsikrings- og pensionsordninger i udlandet, se  

 afsnit I.5.
Pensionskasser, som nævnt i PBL § 29 A, skal årligt indberette  

 bidrag medgået til finansiering af supplerende engangsydelser, jf.
SKLbek.  

 § 17, stk. 1.
Undtaget fra indberetning er livsforsikringer, der kun kommer til  

 udbetaling i tilfælde af den forsikredes død eller invaliditet inden  

 forsikringstidens aftalte udløbstidspunkt, når dette ligger senest ved den  

 forsikredes 80. år.
Undtaget er desuden begravelsesforsikringer, der er  

 baseret på, at et års indbetalinger skal anvendes til samme års  

 udbetalinger og forudsat, dels at ordningen ikke har nogen  

 kapitalværdistigning, dels at afkastet altid er negativt, jf.
SKLbek. §  

 20, stk. 3.
 Undtaget er desuden de af PBL § 53 A, stk. 4, omfattede syge- og  

 ulykkesforsikringer.
Udbetalinger og kapitalværdistigninger, der er indkomstskattepligtige  

 for modtageren, jf.
PBL §§ 24 og 53, skal oplyses af forsikringsselskabet.  

 Ved tilbagebetaling af præmier på forsikringer, der er omfattet af PBL §  

 2, § 5 eller §§ 7-11, i tilfælde hvor tilbagebetalingen skyldes en  

 præmiefritagelse, skal der foretages indberetning om tilbagebetalingen,  

 jf. § 22, stk. 1 i SKLbek.
I.2.4 SKL § 8 T: Faglige kontingenter Ifølge SKL § 8 T, jf.
SKLbek. § 34, har faglige foreninger, som nævnt i  

 LL § 13, oplysningspligt vedrørende de for det foregående kalenderår  

 modtagne indbetalinger fra medlemmerne.
Indberetningspligten er således kædet sammen med fradragsretten efter  

 LL § 13, bortset fra de tilfælde, hvor foreningen efter SKL § 8 T, stk. 3  

 er blevet fritaget for indberetningspligten.
Det enkelte medlem kan  

 pålægge foreningen ikke at foretage indberetning.
Fravælges indberetningen  

 fortaber det pågældende medlem sin fradragsret, jf.
LL § 13, stk. 2.
Anvender foreningen en del af kontingentet på en sådan måde, at  

 medlemmet kan vælge at fradrage en del af kontingentet efter PSL § 3, stk.  

 2, nr. 1, skal denne del indberettes særskilt, jf.
SKLbek. § 34, stk. 2.  

 Ligeledes skal den del af kontingentet, der anvendes til gruppelivspræmie  

 efter PBL § 56, stk. 4, oplyses særskilt, jf.
SKLbek § 34, stk.  

 3.
 I.2.5 SKL § 8 U: Arbejdsløshedskasser  

 mv.
Arbejdsløshedskasser, der er godkendt i henhold til lov om  

 arbejdsløshedsforsikring og arbejdsformidling mv., har, jf.
SKL § 8 U,  

 pligt til at oplyse om de for det foregående kalenderår modtagne  

 indbetalinger fra det enkelte medlem.
Indberetningspligten omfatter også  

 indbetalte bidrag til  

 efterlønsordningen.        &nbsp  

 ;           

 Socialministeriet skal på samme måde årligt indberette de i det  

 foregående kalenderår modtagne bidrag til fleksydelsesordningen, jf.
SKL §  

 8 A.
I.3 Afgivelse af oplysninger Alle, der er omfattet af skattekontrollovens bestemmelser om automatisk  

 oplysningspligt, skal foretage anmeldelse herom til den regionale  

 told-og skattemyndighed senest 8 dage efter indberetningspligtens  

 indtræden, jf.
SKLbek. § 2, stk. 1.
Ophører den indberetningspligtige med at udøve den virksomhed, der  

 begrunder indberetningspligten, skal virksomheden angive og indbetale  

 A-skat, AM-bidrag og SP-bidrag samt indsende oplysningsseddel inden  

 10 dage, jf.
KSLbek. § 18, stk. 3, AMFLbek. § 1, stk. 3 og SKLbek. § 3,  

 stk. 2.
Indberetning skal foretages senest den 20. jan. eller hvis denne er en  

 lørdag eller en søndag, senest den følgende mandag, jf.
SKL § 9 A, stk.1.  

 Indberetningsfristen er dog udskudt for oplysninger indberettet i henhold  

 til SKL § 8 S.
Tilsvarende gælder indberetning vedrørende indbetalinger på  

 en § 15 A-ordning, jf SKL § 9 A, stk.2. Indberetning foretages elektronisk  

 efter Told- og Skattestyrelsens nærmere anvisninger.
Den  

 oplysningspligtige kan også vælge at foretage indberetning manuelt på  

 særlige blanketter, jf.
SKLbek. § 3, stk. 3 og 4, samt AMFLbek. § 5, stk.  

 4, 5 og 6.
I.3.1 Oplysningssedlen De indberettede oplysninger registreres for hver enkelt  

 indkomstmodtager og danner grundlag for selvangivelse og årsopgørelse.  

 Oplysningerne indberettes på oplysningsseddel til Det Centrale  

 Oplysningsseddelregister (COR).
 Oplysningssedlen er inddelt i rubrikker for de enkelte  

 indkomstarter.
 Det er bruttobeløbene, dvs. beløbene før fradrag af A-skat, AM-bidrag  

 og SP-bidrag, der skal oplyses.
 Oplysningssedlens rubrikker 15, 16 og 17 vedrører de i årets  

 løb i alt indeholdte beløb for henholdsvis A-skat, AM-bidrag og  

 SP-bidrag.
I.3.2 Oplysningssedlens indhold Rubrikkerne 01 - 10 er beregnet til basisoplysninger.
 A-indkomsten er inddelt i to rubrikker svarende til AM-indkomst (rubrik  

 13), dvs. indkomst, hvoraf der skal betales AM-bidrag og SP-bidrag, og  

 bidragsfri A-indkomst (rubrik 14).
 Ved opgørelsen af bruttobeløbet bortses fra lønmodtagers egne bidrag  

 til ATP og pensionsordninger, der administreres af arbejdsgiver.
Rubrikken udfyldes med de beløb, der er godskrevet eller udbetalt for  

 personligt arbejde i tjenesteforhold.
Som eksempel kan nævnes løn og  

 lignende, herunder løntillæg af enhver art, feriegodtgørelser, løn under  

 sygdom og barsel, telefongodtgørelse, pensionslignende ydelser til  

 tidligere ansatte, herunder løn til efterlevende.
Desuden indgår i  

 rubrikken vederlag til medlemmer af bestyrelser, udvalg mv., samt pension  

 og lignende skattepligtige ydelser, der har sammenhæng med et tidligere  

 medlemsskab af eller ydes til en tidligere medhjælp for bestyrelser,  

 udvalg, råd, kommissioner eller lignende.
 Værdien af fri bil og fri kost og logi, der er A-indkomst, og  

 hvoraf der skal betales AM-bidrag og SP-bidrag, skal specificeres i  

 rubrikkerne 19 og 21, men godets værdi skal desuden indgå i beløbet i  

 rubrik 13.
 Jubilæumsgratiale og fratrædelsesgodtgørelse mv. samt vederlag for  

 afløsning af pensionstilsagn må ikke indberettes i rubrik 13, men skal  

 udelukkende indberettes i rubrik 69.
Personer kan i henhold til en dobbeltbeskatningsaftale eller på anden  

 vis være fritaget for at betale skat til Danmark, men alligevel være  

 pligtige til at betale AM-bidrag og SP-bidrag.
Løn til denne personkreds  

 skal anføres i rubrik 13.
 Om internationale forhold, se afsnit C.
I rubrikken anføres endvidere løn til ansatte, der er fritaget for at  

 betale AM-bidrag og SP-bidrag, eksempelvis fordi de er socialt sikret i et  

 land, som Danmark har indgået aftale med om social sikring.
For denne  

 personkreds gælder også, at værdien af visse personalegoder, der er  

 A-indkomst, skal specificeres i rubrikkerne 19 og 21. Om social  

 sikring i udlandet, se afsnit C.
 Er en skatteyder som følge af en dobbeltbeskatningsoverenskomst eller  

 på anden vis fritaget for at betale skat i Danmark og samtidig fritaget  

 for at betale AM-bidrag og SP-bidrag, skal lønoplysninger indgå i rubrik  

 14. Er den pågældende pligtig at betale AM-bidrag og SP-bidrag, skal  

 lønoplysninger indgå i rubrik 13.
Den samlede sum, inkl.
AM-bidrag og SP-bidrag skal også indgå i rubrik  

 13. Er lønmodtageren fritaget for at betale AM-bidrag og SP-bidrag, skal  

 værdien af personalegoder indgå som del af den samlede sum i rubrik  

 14.
 Fri bil til direktører og andre med væsentlig indflydelse på egen  

 aflønningsform skal ved indberetningen markeres med særlig kodeværdi i  

 rubrik 68. Om fri bil udloddet som udbytte til en hovedaktionær se rubrik  

 36.
 Om værdiansættelse af personalegoder henvises til afsnit B.1.6.
 Værdi af bil til rådighed (fri bil), rubrik 19:
 Firmabil indberettes med den værdi, der følger af LL § 16, stk. 4.
 Kost og logi efter Ligningsrådets satser, rubrik 21:
 Er fri kost og logi ydet i forbindelse med kontant løn til de  

 lønmodtagergrupper, der er omfattet af Ligningsrådets satser, skal værdien  

 specificeres i denne rubrik.
I rubrikken indgår desuden værdi af  tegnings-og køberetter til  

 aktier og anparter, der er ydet medarbejderen af arbejdsgiverselskabet.  

 Dette gælder tegnings-og køberetter omfattet af såvel LL § 16 som LL § 28.  

 Indberetning foretages med en kodeværdi, der tilkendegiver, hvilken af  

 bestemmelserne køberetterne er omfattet af.
Indberetning skal foretages  

 for henholdsvis retserhvervelsesåret eller udnyttelses- eller  

 afståelsesåret.
Indberetning foretages ligeledes med værdien af aktier eller anparter,  

 der er ydet medarbejderen som vederlag i ansættelsesforholdet, og der  

 markeres med kodeværdi ved indberetningen.
Om vederlag for udnyttelse  

 af ophavsrettigheder mv., herunder biblioteksafgift, se afsnit B.2.3.4 og  

 rubrik 38.
 Om afgiftsberigtiget aktieløn, se afsnit I.6 og rubrik 65.
 Vederlag udbetalt for immaterielle rettigheder, herunder  

 biblioteksafgifter og vederlag ifølge licensordningen med Copy-Dan, skal  

 også indberettes i rubrik 38. Se om immaterielle rettigheder afsnit  

 B.2.3.4. Naturalieydelser fra fonde og foreninger skal krydsmarkeres  

 i rubrik 40 med angivelse af ydelsens art i rubrik 67.
 Ydes en erstatning for arbejdsindtægt eller en immateriel  

 rettighed, der er bidragsfri B-indkomst, helt eller delvist som  

 naturalieydelse, skal der ske krydsmarkering i rubrik 40, og ydelsens art  

 og værdi skal angives i rubrik 67. Den samlede værdi af pengedel og  

 naturaliedel skal indgå i rubrik 38.
 Ydes en hædersgave helt eller delvis som en naturalieydelse, skal der  

 ske krydsmarkering i rubrik 40, og art og værdi skal angives i rubrik 67.  

 Den samlede værdi af pengedel og naturaliedel skal indgå i rubrik 39.
 Om værdiansættelse, se afsnit B.1.6.
 Den ansatte skal beskattes af forskellen mellem det faktisk betalte  

 beløb og den fastsatte værdi, og det er dette beløb, der skal  

 indberettes.
 Hvis arbejdsgiveren ud over den betalte fri bolig også betaler for  

 udgifter, der normalt afholdes af lejeren (fx el og varme), skal beløbet  

 indberettes i rubrikken og specificeres i rubrik 67.
 Fri helårsbolig til direktører, hovedaktionærer mv. er bidragspligtig  

 B-indkomst og skal ved indberetning til rubrik 50 markeres med særlig  

 kodeværdi i rubrik 68. Om værdiansættelse af fri helårsbolig og fri bolig  

 med bopæls- og fraflytningspligt, se LV A.B.1.9.5.
 Fri sommerbolig, der stilles til rådighed for den ansatte værdiansættes  

 med et beløb, svarende til en procentandel pr. uge af sommerboligens  

 værdi.
 Hvis den ansatte betaler leje, skal der kun ske indberetning af  

 forskellen mellem den faktisk betalte leje og den fastsatte værdi,  

 forudsat den betalte leje ikke overstiger den fastsatte værdi.
 Fri sommerbolig til direktører, hovedaktionærer mv. er bidragspligtig  

 B-indkomst og skal ved indberetning til rubrik 51 markeres med særlig  

 kodeværdi i rubrik 68.
 Fri lystbåd til direktører, hovedaktionærer mv. er bidragspligtig  

 B-indkomst og skal ved indberetning til rubrik 52 markeres med særlig  

 kodeværdi i rubrik 68.
 Der skal indberettes med arbejdsgiverens faktiske  

 udgift.
 Arbejdsgivere, der som led i ansættelsesforhold yder frikort til  

 offentlig befordring til nuværende ansatte, skal foretage indberetning.  

 Ydes frikort til tidligere ansatte, skal der ikke indberettes, idet  

 forholdet er omfattet af de almindelige gaveregler.
Frikort til kollektiv befordring, der ydes til  

 kommunalbestyrelsesmedlemmer som led i hvervet som  

 kommunalbestyrelsesmedlem, skal indberettes.
Det samme er tilfældet for  

 folketingsmedlemmer, der som led i folketingshvervet modtager frikort til  

 offentlig befordring.
Ydes frikort til tidligere kommunalbestyrelses- eller  

 folketingsmedlemmer, er der ikke indberetningspligt, idet frikort ikke er  

 ydet som led i udøvelsen af hvervene, jf.
TfS 1996, 825 (TSS).
Rubrik 66 Arbejdsgiveren skal i rubrik 69 oplyse det samlede bruttobeløb, der er  

 udbetalt.
Det vil sige beløbet før fradrag af AM-bidrag og SP-bidrag og  

 før fradrag af det skattefri bundfradrag.
 Er en del af ydelsen indbetalt af arbejdsgiveren på en pensionsordning  

 for den ansatte, skal den indbetalte del specificeres i rubrik 70.
 Hvis en del af gratialet mv. ydes som en naturalieydelse/tingsgave,  

 skal denne del specificeres i rubrik 71, idet der ikke skal betales  

 AM-bidrag og SP-bidrag af naturaliedelen af en fratrædelsesgodtgørelse mv.
Der er særlige regler for aftaler om fratræden, hvor aftalen er indgået  

 inden 1. jan. 2000. Som en konsekvens af de ændrede regler, skal der ved  

 indberetning af fratrædelsesgodtgørelser, omfattet af disse regler,  

 anvendes særlig kodeværdi.
Der skal også anføres kodeværdi ved  

 indberetning af afløsningssum for pensionstilsagn.
I.4 Oplysningspligt i særlige  

 situationer Der gælder særlige regler vedrørende indberetning for visse  

 persongrupper, ligesom der er en speciel indberetningsordning vedrørende  

 månedlige indberetninger af personnumre.
I.4.1 Søfolk I forbindelse med indberetning af lønoplysninger mv. for søfolk, skal  

 det fremgå af oplysningssedlen i hvilket omfang og i hvilke perioder,  

 modtageren har erhvervet lønindtægt ombord på et dansk skib i udenrigsfart  

 henholdsvis nærfart, jf. § 2 i lov om særlige fradrag for sømænd.
 Har en søfarende i et indkomstår haft indkomst vedrørende forskellige  

 farttyper, indsendes oplysningsseddel for hver enkelt farttype, idet der  

 på hver oplysningsseddel kun kan ske indberetning vedrørende indkomst og  

 antal dage for en enkelt farttype.
 For personer, der er skattepligtige efter KSL § 1 og KSL § 2, stk. 1,  

 litra j, og som har erhvervet lønindkomst mv. ved tjeneste ombord på et  

 dansk skib i nær- eller udenrigsfart, anføres lønindkomsten i rubrik 13. I  

 rubrik 67 anføres antal dage med søindkomst, og i rubrik 68 anføres kode  

 for henholdsvis nær- eller udenrigsfart.
 Søfolk, der er skattepligtige efter KSL § 1 og KSL § 2, stk. 1, litra  

 j, og som har erhvervet lønindkomst ved tjeneste ombord på et dansk skib,  

 der er registreret i DIS, skal ikke betale AM-bidrag og SP-bidrag af  

 lønindkomst, hvorfor denne altid indberettes i rubrik 14.
 For denne personkreds oplyses på samme måde antal dage med DIS-indkomst  

 i rubrik 67 og kodeværdier for hhv. udenrigsfart, begrænset fart eller  

 nærfart anføres i rubrik 68.
 Der er specielle kodeværdier for søfolk i nær-og udenrigsfart, der er  

 hjemmehørende i Grønland eller på Færøerne.
 Der henvises i øvrigt til afsnit C.1.1.5 samt til LV A.B.3 om søfolk  

 mv.
I.4.2 Udenlandske forskere Efter KSL § 48 E kan visse udenlandske forskere og nøglemedarbejdere,  

 der opholder sig i Danmark i en kortere periode, og som indgår aftale om  

 ansættelse med en dansk arbejdsgiver, vælge at blive omfattet af en  

 bruttobeskatning på 25 %. De udenlandske forskere mv. skal betale  

 AM-bidrag og SP-bidrag af de indtægter, der er omfattet af ordningen.
 Arbejdsgivere med ansatte, der er omfattet af beskatning efter KSL § 48  

 E, skal indsende særlig oplysningsseddel til den regionale told-og  

 skattemyndighed.
 Om § 48 E-beskatning, se afsnit C.1.2.4.
 Hvis de nævnte personer har anden indkomst end § 48 E-indkomsten, skal  

 der indsendes almindelig oplysningsseddel vedrørende denne  

 indkomst.
I.4.3 Indberetning af identiteten på modtagere  

 af A-indkomst Reglerne om indberetning af personnumre fremgår af KSL § 57. Alle  

 indeholdelsespligtige virksomheder er omfattet af pligten til at foretage  

 indberetning af personnummer vedrørende de personer, der har fået udbetalt  

 A-indkomst i den foregående A-skatteperiode.
KSL § 57 er en  

 bemyndigelsesbestemmelse.
De nærmere retningslinier er udmøntet i KSLbek.  

 § 28 A.
Indberetningspligten består, uanset om der er indeholdt A-skat i  

 udbetalingen.
Indberetning skal foretages inden for samme frister, som  

 gælder for indgivelse af angivelser vedrørende A-skat.
Undtaget fra indberetningspligt er som hidtil identiteten på personer,  

 der modtager ydelser efter lov om social pension og  

 pensionsbeskatningsloven, samt identiteten vedrørende personer, der ikke  

 har dansk personnummer.
Undtaget fra indberetningspligt er endvidere  

 medlemmer af kongehuset og det diplomatiske korps.
Fritaget for indberetningspligt efter bestemmelsen er identiteten  

 vedrørende personer, der har modtaget ydelser fra statsanerkendte  

 arbejdsløshedskasse, jf.
KSLbek. § 28 A, stk.  

 2.
I.4.4 Arbejdsudleje Der skal ikke indsendes almindelig oplysningsseddel for arbejdsudlejede  

 personer omfattet af KSL § 48 B.
Om arbejdsudleje, se afsnit C.1.1.2 og  

 G.8.
I.5 Erklæringsordning vedrørende finansielle  

 aktiver i udlandet SKL §§ 11 A - D indeholder særlige regler vedrørende oplysning om  

 finansielle aktiver i udlandet.
Administrationen af erklæringsordningen er  

 udlagt til region Sønderborg.
 Som en konsekvens af, at oplysningspligt efter skattekontrolloven ikke  

 kan pålægges udenlandske institutioner mv., er det de pågældende ejere af  

 finansielle aktiver i udlandet, der pålægges erklæringspligt samt pligt  

 til at indhente tilsagn fra de udenlandske pengeinstitutter, depositarer  

 og forsikringsselskaber mv. om indsendelse af kontroloplysninger  

 til region Sønderborg.
 Omfattet af erklæringspligten mv. er fysiske og juridiske personer, der  

 har indskud på konti mv. i udlandet, har værdipapirer i depot i udlandet,  

 er i besiddelse af livs- eller pensionsforsikringer hos  

 forsikringsselskaber i udlandet eller er begunstiget efter en afdød person  

 i en sådan forsikring i udlandet.
Fysiske eller juridiske personer, der er skattepligtige her til landet,  

 som yder en gave til en værdi af over 60.000 kr. til en person, der ikke  

 er skattepligtig her i landet, skal afgive en gaveanmeldelse.
Reglerne om  

 erklæringspligt er nærmere beskrevet i LV A.I.4.
I.6 Aktieløn Selskaber, der yder aktier, aktiekøberetter og tegningsretter til  

 aktier som led i aflønningen af medarbejderne, kan indgå aftale med disse  

 om, at selskabet betaler medarbejdernes skat af løngodet.
Hvor en sådan  

 aftale er indgået, erlægges skat mv. i form af en afgift, der udgør 40% af  

 vederlaget.
Selskabet kan erlægge afgiften kontant, ved aflevering af  

 aktier eller ved deponering af aktier.
Medarbejderen skal ikke medregne  

 værdien af det modtagne vederlag, dvs. værdien af aktierne, i sin  

 skattepligtige indkomst, når der er valgt afgiftsbetaling, jf.
LL § 28 A.  

 Værdien af det modtagne vederlag skal imidlertid indgå i medarbejderens  

 indkomstgrundlag ved beregning af diverse ydelser.
Der er  

 indberetningspligt for værdien af det modtagne vederlag, jf.
SKL § 7 A,  

 stk. 2, nr. 13, og SKLbek. § 10, stk. 1, nr. 12. Værdien skal indberettes  

 i rubrik 65 på oplysningssedlen.
Ved lov nr. 394 af 28. maj 2003, § 10, nr. 3, er bestemmelsen i SKL § 7  

 A, stk. 2, nr. 13 ophævet.
Bestemmelsen finder dog fortsat anvendelse på  

 aktier og anparter samt købe-og tegningsretter hertil, som er ydet før den  

 1. juli 2003, jf. lovens § 17, stk. 5.
I.7 Omkostningsgodtgørelse Der er indberetningspligt for tilskud, der ydes af en fysisk eller  

 juridisk person, til dækning af en anden persons udgifter til sagkyndig  

 bistand i en skatte- eller afgiftssag.
Indberetningspligten fremgår af SKL  

 § 7 H.
Indberetning foretages på særlig blanket til den told- og  

 skatteregion, hvor tilskudsyder er  

 hjemmehørende.
Indberetningspligten efter SKL § 7 H  omfatter  

 ikke fysiske personer, der ikke iøvrigt er omfattet af  

 indberetningspligten efter SKLbek. § 1, stk 1, jf.
SKLbek. § 1, stk. 2.
