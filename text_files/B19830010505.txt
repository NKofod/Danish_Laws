 I henhold til § 11 i lovbekendtgørelse nr. 426 af 19. august 1976 om  

 udøvelse af lægegerning, jfr. § 26 i lov nr. 114 af 21. marts 1979 om  

 foranstaltninger mod smitsomme sygdomme, fastsættes følgende om lægers  

 anmeldelse af smitsomme sygdomme m.v.
I.
SÆRLIGE ANMELDELSER AF ENKELTTILFÆLDE 1. SKRIFTLIG ANMELDELSE Enhver læge, der får en patient med en af de nedennævnte sygdomme til  

 behandling, skal straks anmelde dette 1) til embedslægeinstitutionen på  

 patientens opholdssted, 2) til sundhedsstyrelsen og 3) til Statens  

 seruminstitut, epidemiologisk afdeling.
Der må kun anmeldes eet  

 sygdomstilfælde på hver blanket.
Til anmeldelsen anvendes sundhedsstyrelsens  

 formular nr. 4102.
 Anmeldelsen skal foretages, selv om tilfældet har en mild form eller ikke  

 er fuldt udviklet (abortiv).
Den syges indlæggelse på sygehus fritager ikke den indlæggende læge for  

 anmeldelsespligten.
Det påhviler tillige altid sygehusene at blanketanmelde  

 nævnte sygdomme.
Følgende på blankettens forside anførte sygdomme skal anmeldes skriftligt  

 (ikke telefonisk). Encephalitis acuta Febris rheumatica Hepatitis B  

 (serumhepatitis) Malaria Ornithose Pertussis hos patienter under 1 år  

 Vaccinationskomplikationer Levnedsmiddel- og vandbårne sygdomme Foruden ovennævnte skal følgende sygdomme blanketanmeldes: Infectiones  

 cutis neonatorum Legionær-sygdom Leptospirose Tetanus Toksisk shock syndrom  

 Trichinose 2. SKRIFTLIG OG TELEFONISK ANMELDELSE Følgende sygdomme skal anmeldes BÅDE TELEFONISK OG PÅ BLANKET som anført  

 under I, punkt 1. Den telefoniske meddelelse skal ske til  

 embedslægeinstitutionen.
Alle tilfælde af ophobning af en  

 blanketanmeldelsespligtig sygdom skal tillige anmeldes telefonisk til  

 embedslægeinstitutionen: Bacillær dysenteri Hepatitis ac.infect.
Purulent  

 meningitis Meningokok-sepsis Tyfus Paratyfus 3. Følgende alvorlige sygdomme skal anmeldes BÅDE  

 TELEFONISK OG PÅ BLANKET som anført under I, punkt 1. Den telefoniske  

 anmeldelse kan ske enten til embedslægeinstitutionen, til sundhedsstyrelsens  

 afdeling D, telefon 01-14 10 11 eller til Statens seruminstitut,  

 epidemiologisk afdeling, telefon 01-95 28 17. Anthrax Botulisme Lepra Pestis  

 Kolera Difteri Hæmorrhagisk feber (Ebola, Lassa og Marburg) Poliomyelitis  

 antea acuta Rabies Tyfus exantematicus Variola II.
UGENTLIGE ANMELDELSER Enhver ALMENT PRAKTISERENDE LÆGE, herunder militærlæge, skal ugentlig til  

 Statens seruminstitut, epidemiologisk afdeling, indsende ugesygelise  

 (sundhedsstyrelsens formular nr. 4021).
 For SYGEHUSES OG ANDRE HELBREDELSESINSTITUTIONERS vedkommende skal  

 pædiatriske afdelinger, epidemiafdelinger samt medicinske og blandede  

 medicinsk/kirurgiske afdelinger ved den ledende læge indsende ugesygeliste.
 Anmeldelsen skal omfatte alle konstaterede tilfælde af de på skemaet  

 anførte sygdomme samt sådanne andre sygdomstilfælde, som til enhver tid  

 kræves anmeldt til sundhedsstyrelsen.
Der gælder en særlig UGESYGELISTE FOR KØNSSYGDOMME (sundhedsstyrelsens  

 formular nr. 4025) omfattende følgende sygdomme: Syfilis acq.rec.
Gonorrhoea  

 Ulcus venereum (molle) Lymfogranuloma inguinale Ugesygelisten for kønssygdomme skal indsendes af praktiserende  

 speciallæger i dermato-venerologi, venerea-klinikker, dermato-venerologiske  

 sygehusambulatorier og -afdelinger.
De visiterende læger indsender den  

 almindelige ugesygeliste, såfremt de i øvrigt er omfattet af  

 anmeldelsespligten.
For begge typer ugesygeliste gælder, at de skal indsendes hver uge uden  

 hensyn til, om lægen i ugens løb har behandlet noget nyt tilfælde af  

 anmeldelsespligtig sygdom.
Ugen regnes fra mandag kl. 8 til mandag kl. 8 i  

 efterfølgende uge, og afsendelse sker i løbet af mandagen.
 Når flere læger praktiserer i fællesskab, kan anmeldelse ske på samme  

 ugesygeliste, når det blot tydeligt fremgår af denne, hvilke læger der  

 omfattes af anmeldelsen.
III.
ANDRE BESTEMMELSER Nedsættelse, flytning eller anden ændring, der står i forbindelse med  

 praksisforhold, skal som hidtil omgående indberettes til  

 embedslægeinstitutionen.
Ugesygelisterne, der er påtrykt »postbesørges ufrankeret«, skal  

 foruden lægens/lægernes påførte navn(-e) og adresse være forsynet med  

 ydernummer, der anvendes som kode i databehandlingen.
Forud for ferier og  

 lignende bedes fraværsperioden påført.
 Formular nr. 4102 rekvireres fra firmaet Johan Ullstad og Sønner A/S,  

 Kompagnistræde 10, 1208 København K, telefon 01-12 19 92.
 Formular 4021 og 4025 rekvireres fra Statens seruminstitut, epidemiologisk  

 afdeling, Amager Boulevard 80, 2300 København S, telefon 01-95 28 17, lokal  

 2416.
 Bekendtgørelsen træder i kraft 1. april 1983.
 Samtidig ophæves:
sundhedsstyrelsens cirkulære af 7. december 1979 om lægers anmeldelse af  

 smitsomme sygdomme m.v. samt sundhedsstyrelsens cirkulære af 15. december 1980 om lægers anmeldelse af  

 toksisk shock syndrom.
SUNDHEDSSTYRELSEN, DEN 21. MARTS 1983 P.D.V.
