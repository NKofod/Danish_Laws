Nr BTL 142 Betænkning over Forslag til lov om ændring af lov om statstilskud til  

 forbedringsarbejder m.v. i helårsboliger og lov om påligningen af indkomst-  

 og formueskat til staten (ligningsloven) (Udvidede tilskudsmuligheder)   

 Nr L 142 1992-93, 1. samling Afgivet af Boligudvalget Afgivet: 19921215 Udvalget har behandlet lovforslaget i en række møder og har herunder stillet spørgsmål til boligministeren, som denne har besvaret såvel skriftligt som i samråd.
 Nogle af udvalgets spørgsmål til boligministeren og dennes svar herpå er  

 optrykt som bilag til betænkningen.
 Boligministeren har over for udvalget tilkendegivet, at det følger direkte  

 af loven, at kun boliger og ikke hotelkomplekser (erhverv) kan opnå tilskud.  

 Den edb-mæssige styring af ordningen er således bygget op, at den sikrer, at  

 kommunerne i forbindelse med behandlingen af ansøgningen, i givet fald  

 automatisk, vil blive gjort opmærksom på, at der på ejendommen er pålagt  

 hotelpligt.
 Endvidere har udvalget modtaget skriftlige henvendelser fra:
Boligforeningernes Landsforening, 5. kreds, Boligselskabernes Landsforening, Byggesocietetet, Byggeriets Arbejdsgivere, Region 3, Det Kooperative Fællesråd, Århus, Entreprenørforeningen, Grubbe, Nielsen & Thomsen, advokatfirma, Håndværksrådet, Landsforeningen for Ejere af Udlejningsejendomme, LO, Århus, og Aarhus Haandværkerforening.
 Herefter indstiller et flertal (udvalget med undtagelse af  

 Socialistisk Folkepartis og Fremskridtspartiets medlemmer) lovforslaget til  

vedtagelse uændret .
 Et mindretal inden for flertallet (Socialdemokratiets medlemmer af  

 udvalget) udtaler:
 På Socialdemokratiets initiativ vedtog Folketinget i 1991 lov om  

 statstilskud til forbedringsarbejder m.v. i helårsboliger (lov nr. 379 af 6.  

 juni 1991).
 Hensigten med loven er såvel at forbedre vores boligmasse som at yde en  

 håndsrækning til de mange arbejdsløse bygningshåndværkere.
 Mindretallet noterer sig med tilfredshed, at loven om statstilskud til  

 forbedringsarbejder m.v. i helårsboliger har fungeret efter hensigten, og at  

 partierne bag finanslovaftalen for 1993 er indstillet på at udvide ordningen  

 og forhøje det mulige beløb for tilskud fra 7.000 kr. til 10.000 kr.
 Der har under udvalgsbehandlingen været rejst spørgsmål i relation til  

 ejendomme, der som ejerlejligheder eller fritidsboliger indgår i  

 hotelvirksomhed.
 Mindretallet er tilfreds med boligministerens tilkendegivelse vedrørende  

 dette spørgsmål og de efterfølgende besvarelser af udvalgets spørgsmål, som  

 er optrykt til betænkningen.
 Et mindretal (Socialistisk Folkepartis medlemmer af udvalget) vil  

 redegøre for sin stilling til lovforslaget ved 2. behandling.
 Et andet mindretal (Fremskridtspartiets medlem af udvalget)  

 indstiller lovforslaget til forkastelse ved 3. behandling.
Mindretallet har ingen som helst sympati for forslaget om at yde  

 statstilskud til vedligeholdelse af boliger.
At man nu også tager  

 sommerhusene med, gør bestemt ikke forslaget mere spiseligt.
 Det er det rene Ebberød Bank først at straffe borgerne med en ekstraskat  

 på 4 mia. kr., bl.a. som følge af den 19. almindelige vurdering, for derefter  

 at fordele 1,5 mia. kr. i 1993 til de boligejere og lejere, som er så rige,  

 at de selv kan finansiere en udgift på ca. 50.000 kr. for at få  

 statstilskuddet på 10.000 kr.
De penge, der inddrives i ekstraskatter, betales af såvel rige som  

 fattige, medens tilskuddene uddeles til veletableredes vedligeholdelse af  

 deres boliger.
Den fordelingspolitik tager Fremskridtspartiet afstand fra.
Ved at føre en fordelingspolitik, som er så planøkonomisk som den ovenfor  

 beskrevne, vil der aldrig blive råd til at give hele befolkningen de  

 skattelettelser, som den ville kunne få, hvis man hævede bundgrænsen.
Ikke  

 kun ville dette give både rige og fattige samme lettelse, men det ville også  

 skaffe langt flere arbejdspladser end dette forslag.
 Det er efter mindretallets mening totalt forfejlet at føre en  

 beskæftigelsespolitik, der går ud på at løse arbejdsløshedsproblemet ved  

 hjælp af statstilskud.
Baadsgaard (S) fmd.
Pia Gjellerup (S) Lissa Mathiasen (S) Jørn Pedersen  

 (S) Grete Schødts (S) Else Marie Mortensen (S) Holger K.
Nielsen (SF) Pelle  

 Voigt (SF) Svend Aage Jensen (CD) Pernille Sams (KF) Fischer (KF) John  

 Vinther (KF) Mejdahl (V) Bodil Thrane (V) Kirsten Jacobsen (FP) nfmd.  

Jørgen Estrup (RV) Lysholm Christensen (KRF) Bilag Nogle af udvalgets spørgsmål til boligministeren og dennes besvarelse  

 heraf Spørgsmål 6:
Ad svaret på spørgsmål 5 (bilag 14) Ministeren bedes uddybe sin besvarelse for så vidt angår det praktiske  

 problem, der opstår i forbindelse med, at et samlet renoveringsprojekt løber  

 hen over et årsskifte, uden at projektet er etapeopdelt.
 Svar:
 Efter de gældende regler anses et arbejde for påbegyndt ved den fysiske  

 iværksættelse på ejendommen, hvilket fremgår af den med hjemmel i loven  

 udstedte bekendtgørelse om tilskud til forbedringsarbejder m.v. i  

 helårsboliger § 8. Denne bestemmelse vil i forbindelse med lovændringen blive  

 ændret således, at den får virkning for arbejder påbegyndt efter den 31.  

 december 1992.
Bestemmelsen indebærer, at flere arbejder, som er et led i et  

 renoveringsporjekt, kan anses for påbegyndt i det kalenderår, hvori projektet  

 fysisk sættes i gang.
Der stilles ikke i loven krav om, at flere forskellige  

 arbejder omfattet af et større renoveringsprojekt påbegyndes samtidig.
En  

 naturlig gennemførelsesproces vil ofte indebære en succesiv påbegyndelse,  

 hvilket ikke findes at give problemer uanset et årsskifte mellem tilsagn og  

 afslutning af arbejderne.
 Spørgsmål 7:
Vil der kunne opnås tilskud efter denne lov til arbejder, der udføres på  

 et hotelkompleks, som er opdelt i selvstændige lejligheder? Svar:
 Efter den gældende lov om statstilskud til forbedringsarbejder m.v. i  

 helårsboliger kan der ydes tilskud til forbedring m.v. af boliger, der  

 lovligt anvendes til helårsbeboelse, og som er forsynet med eget køkken med  

 afløb.
 I L 142 foreslås tilskudsordningen udvidet til at omfatte fritidsboliger,  

 som er forsynet med eget køkken med afløb, uanset at disse ikke anvendes til  

 helårsbeboelse.
 For at undgå eventuelle afgrænsningsproblemer vil det i den  

 bekendtgørelse, som er fastsat i medfør af lovens § 9, blive præciseret, at  

 tilskud kun kan ydes til fritidsboliger med eget køkken med afløb, som er  

 registreret i BBR-registeret, dvs. sommerhuse og kolonihavehuse.
 Der vil således kunne ydes tilskud til (tilskudsberettigede) arbejder, der  

 udføres på et hotelkompleks, som er opdelt i selvstændige lejligheder, hvis  

 lejligheden er forsynet med eget køkken med afløb og enten bebos som lovlig  

 helårsbeboelse eller er registreret i BBR-registeret som fritidsbolig.
 Spørgsmål 10:
 Vil boliger, som indgår helt eller delvist i hotelvirksomhed/-drift, være  

 udelukket fra at opnå tilskud efter lovforslaget.
Kan ministerens betænkningsbidrag forstås således, at der dermed er  

 sikkerhed for, at disse boliger, der indgår i hotelvirksomhed/-drift, kan  

 udelukkes fra at få tilskud? Svar:
 Boliger, som indgår helt i hotelvirksomhed, vil ikke kunne opnå tilskud  

 efter denne lov, hvilket vil fremgå af en bekendtgørelse fastsat i medfør af  

 loven.
 For så vidt angår boliger, som delvist indgår i hotelvirksomhed, vil der i  

 bekendtgørelsen blive fastsat bestemmelse om, at sådanne boliger heller ikke  

 vil kunne opnå tilskud.
Tillægsbetænkning Udvalget har, efter at lovforslaget ved 2. behandling blev henvist til fornyet udvalgsbehandling, behandlet dette i et møde.
 Der er af boligministeren stillet ændringsforslag, hvorom henvises til de  

 ledsagende bemærkninger.
 Herefter indstiller et flertal (udvalget med undtagelse af  

 Socialistisk Folkepartis og Fremskridtspartiets medlemmer) lovforslaget til  

vedtagelse med de stillede ændringsforslag.
 Flertallet opfordrer boligministeren til så vidt muligt, og såfremt det  

 ikke kolliderer med eksisterende regler, at udnytte bemyndigelsen til at  

 fastsætte regler om lejeberegning således, at huslejestigningen i forbindelse  

 med kollektive arbejder fastsættes efter gældende regler.
 Et mindretal inden for flertallet (Socialdemokratiets medlemmer af  

 udvalget) ønsker at tilkendegive, at resultatet af forhandlingerne om en  

 forenkling og udvidelse af kollektivordningen efter mindretallets opfattelse  

 er utilfredsstillende.
 Mindretallet har ønsket at finde en fælles løsning, som tilgodeser såvel  

 lejerne som ejerne, og som sikrer en forenklet, men demokratisk og let  

 administrerbar ordning.
Mindretallet har lagt vægt på, at lejerne får mulighed for at udnytte  

 deres tilskud kollektivt til fælles arbejder.
Denne demokratiske mulighed har  

 regeringen vendt sig imod, idet den alene har ønsket at overføre lejernes  

 tilskud til anvendelse efter udlejerens suveræne beslutning.
 Som en logisk følge af forenklingen af positivlisterne, der har haft til  

 følge, at statstilskuddet kan anvendes ikke blot til forbedringer, men også  

 til en lang række vedligeholdelsesarbejder, er det mindretallets opfattelse,  

 at lejerne i det private udlejningsbyggeri burde have været sikret et minimum  

 af indflydelse.
 Det er indtrykket, at det er rene politiske/ideologiske motiver, der har  

 været en hindring for at finde en løsning, som alle ville være tilfredse med.
 På baggrund af ovenstående finder mindretallet det rimeligt at gøre  

 opmærksom på, at forhandlingsresultatet kun forpligter mindretallet i 1993.
 Alternativet til at give tilslutning til forhandlingsresultatet var at  

 fortsætte med en ordning, som både udlejere og lejere har udtrykt ønske om at  

 få ændret.
 Et andet mindretal inden for flertallet (Det Radikale Venstres medlem af  

 udvalget) kan efter omstændighederne støtte de af boligministeren stillede  

 ændringsforslag, men mindretallet ønsker samtidig at understrege, at man  

 under udvalgsarbejdet har arbejdet for en anden og administrativt mere simpel  

 løsning af problemet vedrørende anvendelse af tilskudsmidler til  

 iværksættelse af kollektive arbejder i beboelsesejendomme.
Mindretallet har således foreslået, at det for den enkelte lejlighed  

 skulle være muligt frit at anvende tilskudsmidler inden for 10.000  

 kr.-grænsen til såvel individuelle som kollektive arbejder i det enkelte år,  

 idet kvoten for tilskudsmidler til den pågældende boligtype samtidig  

 respekteredes.
Såfremt der inden for samme år ydedes tilskud til såvel  

 individuelle som kollektive arbejder, ville den pågældende bolig derefter  

 være afskåret fra at modtage tilskud det efterfølgende år.
 Denne løsning ville lette det administrative arbejde betydeligt for  

 udlejere og boligselskaber, uden at andre boligtagere ville miste  

 tilskudsmuligheder, eftersom loven om statstilskud til forbedringsarbejder  

 m.v. jo nu gøres permanent som et resultat af finanslovaftalen.
 Desværre var det ikke muligt at overbevise regeringspartierne om denne  

 løsnings fordele.
 Et mindretal (Socialistisk Folkepartis medlemmer af udvalget) vil  

 redegøre for sin stilling til lovforslaget og de stillede ændringsforslag ved  

 3. behandling.
 Et andet mindretal (Fremskridtspartiets medlem af udvalget)  

 indstiller lovforslaget til forkastelse .
Ændringsforslag Til § 1Af boligministeren , tiltrådt af et flertal (udvalget  

 med undtagelse af SF og FP):
 1) Efter nr. 5 indsættes som nyt nummer:
 »01. I § 2 indsættes efter nr. 3 som nyt nummer:
»4) ejere af boliger omfattet af nr. 3.«» 2) Nr. 6 affattes således:
 »6. § 4 affattes således:
»§ 4. Har en lejer, jf. § 2, nr. 3, ikke senest den 30. juni  

 ansøgt om hele boligens årlige tilskud, opnår ejeren, jf. § 2, nr. 4, i  

 perioden fra den 1. juli til den 31. december samme ret som lejeren til at  

 ansøge om tilskud til denne lejers bolig.
Ejeren vil kunne anvende tilskuddet  

 til gennemførelse af alle typer af tilskudsberettigede arbejder fastsat i  

 medfør af § 9.
 Stk. 2. Ejeren har pligt til senest 8 uger inden ansøgning om  

 tilskud efter stk. 1 skriftligt at orientere lejerne om de arbejder, hvortil  

 der søges tilskud.
Stk. 3. Boligministeren fastsætter nærmere bestemmelser om de i  

 stk. 1 og 2 nævnte forhold.«» 3) Efter nr. 10 indsættes som nyt nummer:
»02. I § 8, stk. 3 , ændres »6 måneder« til:  

 »9 måneder«.' 4) Efter nr. 10 indsættes som nyt nummer:
»03. I § 9 indsættes efter »tilskud,»  

 ordene: »om, hvorledes tilskuddet skal indgå i  

 lejeberegningen,».« Bemærkninger Til nr. 1, 2 og 4 Efter ændringsforslagene har lejere af  

 beboelseslejligheder i udlejningsejendomme og boligtagere i almennyttige  

 boligselskaber samt andet byggeri, opført med støtte efter lov om  

 boligbyggeri eller lov om boliger for ældre og personer med handicap,  

 mulighed for at opnå tilskud til egne arbejder eller for at overdrage sit  

 tilskud til ejeren til fællesarbejder.
Denne mulighed er åben for lejeren  

 hele året.
Ændringsforslagene indebærer, at ejeren af boligen får mulighed for i  

 perioden 1. juli til 31. december på lige fod med lejeren at ansøge om  

 tilskud til denne lejers bolig.
Ejeren vil således kun kunne ansøge om  

 tilskud til den enkelte bolig i det omfang, lejeren ikke forinden har  

 reserveret dette til arbejder, lejeren selv ønsker at gennemføre.
 Ejeren vil kunne anvende tilskuddet til gennemførelse af alle typer af  

 tilskudsberettigede arbejder fastsat i medfør af lovens § 9.
 Boligministeren vil i en bekendtgørelse bl.a. fastsætte bestemmelser om  

 ejerens skriftlige orientering af lejerne, herunder oplysning om arbejdernes  

 karakter og om, hvorledes tilskuddet skal indgå i lejeberegningen.
 Til nr. 3 Det foreslås, at fristen for at ansøge om udbetaling af tilskud  

 efter meddelelsen af tilsagn forlænges til 9 måneder.
 Der vil som efter de hidtil gældende regler fortsat være mulighed for, at  

 kommunalbestyrelsen efter ansøgning kan forlænge fristen med indtil 2  

 måneder, såfremt særlige forhold taler herfor.
