I henhold til § 2, stk. 3 og 4, i lov om styrelse af højere  

 uddannelsesinstitutioner, jf. lovbekendtgørelse nr. 358 af 26. maj 1989, fastsættes:
Uddannelsens struktur og formål § 1.  Bekendtgørelsen omfatter:
 Stk. 2.  Bacheloruddannelsens første år består af den  

 samfundsvidenskabelige basisuddannelse (1.-2. semester).
 Stk. 3.  Bacheloruddannelsen og en  

 overbygningsuddannelse udgør tilsammen en kandidatuddannelse.
 Stk. 4.  Bacheloruddannelsen skal give grundlag for at  

 udøve erhvervsfunktioner og er samtidig forudsætningen for en  

 overbygningsuddannelse.
Stk. 5.  Bacheloruddannelsen eller uddannelse fra en  

 anden videregående uddannelsesinstitution, hvor tilsvarende kvalifikationer  

 er erhvervet, skal være gennemført, før den studerende kan begynde på  

 overbygningsuddannelsen.
Universitetscentret kan dispensere herfra.
 § 2.  Undervisnings- og forskningsministeren  

 fastsætter nærmere regler om det antal måneder, den studerende skal kunne  

 fuldføre uddannelsen på.
§ 3.  Dele af studieforløbet i uddannelsen kan  

 tilrettelægges som fælles for den samfundsøkonomiske kandidatuddannelse og  

 beslægtede uddannelser.
Nærmere regler fastsættes i studieordning.
§ 4.  Studiets 3.-6. semester, 7. semester, 8.-9.  

 semester og 10. semester udgør hver en studieenhed.
En studieenhed består af  

 en eller flere projektenheder, studieenhedskurser og evt. frie  

 studieaktiviteter, jf. fællesbekendtgørelsens § 5. De nærmere bestemmelser om  

 projektenhedernes indhold m.v. fastsættes i studieordning.
 § 5.  En bacheloruddannelse i samfundsøkonomi giver  

 ret til betegnelsen B.A.
 Stk. 2.  En kandidatuddannelse (overbygningsuddannelse)  

 i samfundsøkonomi giver ret til betegnelsen candidatus/candidata oeconomices  

 (cand. oecon.).
 § 6.  Formålet med den samfundsøkonomiske  

 kandidatuddannelse er at uddanne kandidater, der har en omfattende viden om  

 økonomiske og økonomisk politiske teorier, metoder og teknikker, har indsigt  

 i væsentlige teorier inden for samfundsvidenskaberne i almindelighed samt har  

 evne til at anvende en faglig og tværfaglig viden til konkrete analyser af  

 problemstillinger på forskellige samfundsmæssige niveauer.
 § 7.  Om den samfundsvidenskabelige basisuddannelse  

 henvises til bekendtgørelse om fællesbestemmelser om uddannelserne ved  

 Aalborg Universitetscenter (fællesbekendtgørelsen). Om bachelor- og  

 overbygningsuddannelsen henvises til fællesbekendtgørelsen samt til denne  

 bekendtgørelse.
Uddannelsens indhold Bacheloruddannelsen § 8.  Projektenhederne i 3.-6. semester omhandler  

 emneområderne:
 Stk. 2.  De nærmere regler om projektenhedernes indhold  

 og placering fastsættes i studieordning.
Overbygningsuddannelsen § 9.  Ved afslutningen af uddannelsens 7. semester  

 skal den studerende have gennemgået følgende studieenhedskurser:
 Stk. 2.  De nærmere regler om kursernes indhold og  

 placering fastsættes i studieordning.
 § 10.  Projektenhederne i 7. semester omhandler  

 makroøkonomisk dynamik, herunder vækst- og konjunkturteori.
 § 11.  8. og 9. semester udgør en studieenhed, der  

 skal give den studerende dybtgående kendskab til samfundsvidenskabelige  

 fagområders teoretiske grundlag og/eller metodisk-praktiske anvendelse.
 Stk. 2.  8. og 9. semester kan tilrettelægges som et  

 specialiseringsår, jf. fællesbekendtgørelsens § 8, eller den studerende kan  

 deltage i andre studieaktiviteter ved Aalborg Universitetscenter eller ved  

 andre videregående uddannelsesinstitutioner efter universitetscentrets  

 godkendelse.
 § 12.  I 10. semester udarbejder den(de) studerende et  

 større selvstændigt arbejde, et speciale.
Stk. 2.  Emnet for specialet vælges af den(de)  

 studerende og godkendes af universitetscentret.
Ved godkendelsen tages der  

 stilling til, om emnet giver mulighed for at arbejde på et tilstrækkeligt  

 højt niveau inden for uddannelsens fagområder, og om de nødvendige  

 vejledningsmuligheder er til stede.
 Stk. 3.  Specialet skal dokumentere den(de) studerendes  

 færdigheder i at anvende videnskabelige teorier og metoder under arbejdet med  

 et afgrænset fagligt emne.
Bedømmelse af uddannelsen Eksterne prøver § 13.  I eksterne prøver, jf. §§ 14-16 deltager en  

 ekstern censor.
Stk. 2.  Eksterne prøver bedømmes med karakterer efter  

 13-skalaen.
For hver prøve gives en karakter.
For at bestå en prøve kræves  

 karakteren 6 eller derover.
 § 14.  Uddannelsens 3.-6. semester bedømmes ved to  

 mundtlige prøver.
Stk. 2.  Den ene prøve omfatter en mundtlig fremlæggelse  

 og diskussion af et emne fra enten 3.-4. semester eller 3.-5. semester.
De  

 nærmere regler fastsættes i studieordning.
Stk. 3.  Den anden prøve omfatter en eksamination, der  

 tager udgangspunkt i en projektrapport fra 5.-6. semester eller  

 projektrapporten fra 6. semester valgt af den(de) studerende.
De nærmere  

 regler fastsættes i studieordning.
§ 15.  Ved afslutningen af 9. semester afholdes  

 ekstern mundtlig prøve omfattende studiets 8.-9. semester.
Prøven tager  

 udgangspunkt i den(de) projektrapport(er), der er udarbejdet i 8. og 9.  

 semester.
§ 16.  Efter indlevering af specialet i 10. semester  

 afholdes ekstern mundtlig prøve.
Bedømmelsen finder sted på grundlag af  

 specialet og en efterfølgende diskussion.
 § 17.  Inden en studerende kan deltage i uddannelsens  

 eksterne prøver, skal interne prøver i de forudgående semestre været bestået.  

 Universitetscentret kan dispensere herfra.
Interne prøver § 18.  Projektenhederne i 7. semester bedømmes ved en  

 intern prøve.
Der tages for den enkelte studerende stilling til, om  

 projektenheden er bestået eller ikke bestået.
De nærmere regler fastsættes i  

 studieordning.
§ 19.  Studieenhedskurserne bedømmes ved en intern  

 prøve.
Der tages for den enkelte studerende stilling til, om  

 studieenhedskurserne er bestået eller ikke bestået.
De nærmere regler  

 fastsættes i studieordning.
Andre bestemmelser § 20.  Inden en studieordning fastsættes, tager  

 universitetscentret kontakt til aftagerrepræsentanter.
 § 21.  Universitetscentret udsteder bevis for  

 gennemført uddannelse med angivelse af den betegnelse, uddannelsen giver ret  

 til.
 Stk. 2.  På eksamensbeviset oplyses det, hvilke  

 projektenheder og studieenhedskurser der er gennemført under uddannelsen samt  

 om emnet for specialet, jf. i øvrigt fællesbekendtgørelsens §§ 22 og 23.
 § 22.  Bekendtgørelsen træder i kraft den 1. september  

 1991.
 § 23.  Bestemmelserne om specialisering i  

 samfundsøkonomi i bekendtgørelse nr. 660 af 18. december 1975 om  

 samfundsvidenskabelig kandidatuddannelse og HA-uddannelsen ved Ålborg  

 Universitetscenter ophæves.
 Stk. 2.  Universitetscentret fastsætter  

 overgangsbestemmelser for studerende, der er begyndt på  

 overbygningsuddannelsen før 1. september 1991 og ønsker at færdiggøre  

 uddannelsen efter reglerne i denne bekendtgørelse.
 Stk. 3.  Studerende, der ønsker at færdiggøre  

 uddannelsen efter de hidtidige regler, skal senest afslutte uddannelsen ved  

 sommereksamen 1995. Universitetscentret kan dispensere herfra.
Stk. 4.  Kandidater med den hidtidige betegnelse kand.  

 samf., der har gennemført specialiseringen i samfundsøkonomi, kan vælge  

 betegnelsen cand. oecon. for fremtiden.
Begæring om ændring af betegnelsen  

 indgives til universitetscentret, der foretager den nødvendige ændring af  

 eksamensbeviset.
