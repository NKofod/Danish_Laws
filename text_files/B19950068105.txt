 I medfør af § 49, stk. 2, i lov om folkeskolen, jf. lovbekendtgørelse nr.  

 55 af 17. januar 1995, fastsættes:
 § 1.  I henhold til folkeskolelovens § 49, stk. 2,  

 påhviler udgifterne til specialundervisning i henhold til folkeskolelovens §  

 20, stk. 2, amtskommunen, bortset fra et af undervisningsministeren fastsat  

 beløb pr. elev, der påvhiler elevens hjemstedskommune.
 § 2.  Efter forhandling med Amtsrådsforeningen i  

 Danmark og Kommunernes Landsforeening fastsættes det omhandlede kommunale  

 takstbeløb for kalenderåret 1996 til 150 kr. pr. kalenderdag for elever i  

 grundskolen og i 10. klasse og til 34 kr. pr. kalenderdag for børn i  

 børnehaveklasser.
 Stk. 2.  Takstbeløbene er beregnet eksklusiv moms, jf.  

 lov om udligning af visse kommunale og amtskommunale udgifter til  

 merværdiafgift og om det kommunale momsfond.
 § 3.  Bekendtgørelsen træder i kraft den 31. august  

 1995 og har virkning for kalenderåret 1996.
 Stk. 2.  Samtidig ophæves med virkning fra 1. januar  

 1996 cirkulære af 16. august 1994 om kommunalt takstbeløb i 1995.
Undervisningsministeriet, den 11. august  

 1995 P.
M.
V.
