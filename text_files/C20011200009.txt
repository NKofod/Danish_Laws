 Cirkulære om Forsvarsministeriet,  

 Regnskabssekretariatets virksomhed.
 § 1. Forsvarsministeriet, Regnskabssekretariatet  

 forestår for hele ministerområdet følgende  

 hovedopgaver:
a)	central administration i forbindelse med beregning og anvisning af  

 lønninger for alt personale m.fl., og b)	central administration af pensionsanlæggelse m.v. for  

 personale omfattet af tjenestemandspensionsloven og  

 civilarbejderloven.
§ 2. Hovedopgaven vedrørende løn  

 består bl.a. i a)	tilrettelæggelse af Forsvarsministeriets centrale  

 lønsystem (FMN-LØN), kontrol med overholdelse af reglerne  

 herfor samt sikring og tilvejebringelse af løndata til brug for  

 central administration af lønninger og ydelser til brug for koncernen,  

 eksterne og interne myndigheder, lønmodtagere m.fl.
 b)	central administration af rådighedsløn/ventepenge.
 c)	konsulentvirksomhed i spørgsmål om lønberegning,  

 lønrapportering og rådighedsløn/ventepenge.
Stk. 2. Regnskabssekretariatet er projekt-, bruger- og  

 systemansvarlig for FMN-LØN, der bl.a. indebærer a)	udvikling og vedligeholdelse af FMN-LØN, b)	dataansvar i relation til persondataloven, c)	fastsættelse af tidsrammer for driftsafviklingen, d)	koordinering og udvikling i samarbejde med øvrige  

 statsstyrelser, som anvender Statens Centrale Lønsystem (SCL)/Statens  

 Lønsystem (SLS), e)	medlem af Økonomistyrelsens lønudvalg og medlem af  

 udviklings- og driftsorganisationen omkring SCL/SLS-systemet.
§ 3. Hovedopgaven vedrørende pensioner  

 består bl.a. i a)	fastsættelse af pensioner og understøttelser, samt  

 behandling af sager vedrørende tilbagebetaling af pensionsbidrag,  

 overførsel af pensionsret mellem statsinstitutioner,  

 overførselsbeløb, udtrædelsesgodtgørelser,  

 forhøjelse af pensionsalder, og b)	konsulentvirksomhed overfor personelforvaltende myndigheder og  

 institutioner m.fl.
 § 4. Regnskabssekretariatet kan efter  

 Forsvarsministeriets nærmere bestemmelse varetage andre opgaver.
§ 5. Regnskabssekretariatet udarbejder  

 cirkulærer og administrative bestemmelser i forbindelse med  

 virksomheden.
Cirkulærerne m.v. optages i Kundgørelser for  

 Forsvaret.
 § 6. Regnskabssekretariatet ledes af en chef, der  

 er ansvarlig for sekretariatets samlede virksomhed.
 Stk. 2. Regnskabssekretariatet kan nedsætte et  

 kontaktorgan med repræsentation fra ministerområdets  

 virksomheder.
 § 7. Cirkulæret træder i kraft den 1. juni 2001.  

 Samtidig ophæves B.2-9 Cirkulære om Forsvarsministeriet,  

 Regnskabssekretariatets virksomhed af 6/5 1992.
