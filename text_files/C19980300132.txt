 I Meddelelse nr. 31/96 har styrelsen oplistet de videregående teknikere,  

 der har adgang efter styrelsens bekendtgørelse nr. 623 af 28. juni 1996 § 1,  

 stk. 1 pkt. d.
Der er nu sket ændringer i forhold til denne liste, idet gartneritekniker,  

 landbrugstekniker og plasttekniker er taget af listen.
En gartneritekniker og  

 landbrugstekniker har uddannelse som jordbrugstekniker, som stadig er med på  

 listen.
Personer med disse uddannelser har derfor stadig adgang til  

 AMU-uddannelser.
Plastteknikeruddannelsen er ikke en videregående tekniker  

 uddannelse efter lov om videregående teknikeruddannelser m.v, og en person  

 med denne uddannelse har ikke adgang efter § 1, stk. 1, pkt. d.
 Herefter ser listen sådan ud:
- byggetekniker - bygningskonstruktør - elektroniktekniker - elinstallatør/stærkstrømstekniker - gas-, vand- og sanitetsmester - jordbrugstekniker - kemotekniker - kort- og landmålingstekniker - kvalitets- og måletekniker - laboratorietekniker - levnedsmiddeltekniker - maskintekniker - mejeritekniker - miljøtekniker - modeltekniker - produktudvikler - tekstil- og beklædningstekniker - trætekniker -Vvs-tekniker Meddelelse nr. 31/96 er hermed ophævet.
