Lov om ændring af lov om Sund og Bælt Holding A/S (Justering af selskabets retlige rammer) VI MARGRETHE DEN ANDEN, af Guds Nåde Danmarks Dronning, gør vitterligt:
 Folketinget har vedtaget og Vi ved Vort samtykke stadfæstet følgende lov:
§ 1 I lov nr. 588 af 24. juni 2005 om Sund og Bælt Holding A/S, som ændret ved § 1 i lov nr. 581 af 4. maj 2015, § 126 i lov nr. 686 af 27. maj 2015 og lov nr. 1739 af 27. december 2016, foretages følgende ændringer:
 1. I § 1, stk. 1, 1. pkt., ændres »BroBizz A/S,« til: »BroBizz A/S og«, og »og selskabet oprettet i henhold til § 6« udgår.
 2. I § 1 indsættes som stk. 4:
»Stk. 4. Sund og Bælt Holding A/S kan foretage aktiviteter med henblik på at forberede opgaver vedrørende regulering af vejtrafik.
Sund og Bælt Holding A/S kan beslutte at overlade opgaver efter 1. pkt. til selskaber, som Sund og Bælt Holding A/S ejer helt eller delvis og direkte eller indirekte.
Sund og Bælt Holding A/S kan efter transport-, bygnings- og boligministerens beslutning igangsætte forberedende opgaver.« 3. I § 5 indsættes efter »udføre rådgivning«: », herunder udvikle og sælge ydelser forbundet hermed,«.
 4. I § 5 indsættes som 2. pkt.:
»Selskabet kan indgå samarbejdsaftaler med virksomheder, offentligretlige organer, myndigheder m.v.« 5. I § 6 ændres »Sund og Bælt Holding A/S kan stifte et aktieselskab, der« til: »BroBizz Operatør A/S«.
 6. I § 6 indsættes som 2. pkt.:
»Selskabet kan indgå samarbejdsaftaler med virksomheder, offentligretlige organer, myndigheder m.v.« 7. I § 7 indsættes som 2. pkt.:
»Selskabet kan indgå samarbejdsaftaler med virksomheder, offentligretlige organer, myndigheder m.v.« 8.  I § 16, stk. 5, indsættes efter »betaling af«: »almindelig takst efter stk. 1 og«.
§ 2 Stk. 1. Loven træder i kraft den 1. marts 2019.
 Stk. 2. § 16, stk. 5, i lov om Sund og Bælt Holding A/S, som affattet ved denne lovs § 1, nr. 8, finder ikke anvendelse for opkrævninger eller inddrivelser af fordringer, som er dateret før lovens ikrafttrædelse.
Givet på Christiansborg Slot, den 27. februar 2019 Under Vor Kongelige Hånd og Segl MARGRETHE R.
