Betænkning afgivet af Arbejdsmarkedsudvalget den 7. december  

 2005 Betænkning over Forslag til lov om ændring af lov om  

 arbejdsskadesikring  


  

 (Fastsættelse af erstatning for tab af erhvervsevne  

 til personer i fleksjob) [af beskæftigelsesministeren (Claus Hjort Frederiksen)] 1. Udvalgsarbejdet Lovforslaget blev fremsat den 16. november 2005 og var til 1.  

 behandling den 29. november 2005. Lovforslaget blev efter 1. behandling  

 henvist  

 til behandling i Arbejdsmarkedsudvalget.
Møder Udvalget har behandlet lovforslaget i 2 møder.
Høring Et udkast til lovforslaget har inden fremsættelsen været sendt i  

 høring.
Den 18. november 2005 sendte beskæftigelsesministeren de indkomne  

 høringssvar og et notat herom til udvalget.
Skriftlige henvendelser Udvalget har i forbindelse med udvalgsarbejdet modtaget  

 skriftlige henvendelser fra HK Danmark og Tryg.
 Beskæftigelsesministeren har over for udvalget kommenteret de  

 skriftlige henvendelser.
Spørgsmål Udvalget har stillet 2 spørgsmål til beskæftigelsesministeren  

 til skriftlig besvarelse, som denne har besvaret.
2. Indstillinger og politiske bemærkninger Et  

  

 flertal  

  

 i udvalget  

 (V, DF og KF) indstiller lovforslaget til  

  

 vedtagelse  

 uændret.
 Et  

  

 mindretal  

  

 i  

 udvalget (S, RV, SF og EL) indstiller lovforslaget til  

  

 forkastelse  

  

 ved 3. behandling.
 Socialdemokratiets, Socialistisk Folkepartis og Enhedslistens  

 medlemmer af udvalget finder, at lovforslaget er ensidigt i sin fokusering  

 på,  

 om nogle få får for meget, ikke mindst set i lyset af, at arbejdsskadeloven  

 allerede i dag på mange områder underkompenserer de skadelidte.
Lovforslaget bryder med det gennemgående princip i den  

 erstatningsretlige lovgivning om, at erstatning fastsættes uafhængigt af  

 sociale ydelser.
En eventuel regulering kunne derfor  om nødvendigt  

  i stedet  

 overvejes i den sociale lovgivning.
Lovforslaget foregriber Arbejdsskadeudvalgets arbejde.
Der er  

 ingen påtrængende grunde til ikke at lade problemstillingen om  

 kompensationsniveau for fleksjobbere indgå i udvalgets arbejde, sådan at  

 udvalget kan vurdere en samlet løsning, hvor forskellige problemstillinger  

 bliver afstemt med hinanden.
I og med at Arbejdsskadeudvalget, jævnfør kommissoriet, skal  

 vurdere den samlede offentlige og forsikringsfinansierede kompensation ved  

 personskader, finder partierne det ikke hensigtsmæssigt, at man tager én  

 gruppe  

 ud og lovgiver isoleret.
Lovforslaget vanskeliggør dermed, at udvalget peger  

 på  

 en samlet løsning, hvor forskellige problemstillinger afstemmes.
 Arbejdsskadeudvalgets forslag skal være udgiftsneutrale, og en  

 eventuel opnået besparelse på ca. 200 mio. kr. årligt for fleksjobberne bør  

 derfor indgå i den samlede opgørelse for udvalget.
Spørgsmålet om over- og underkompensation er mere kompliceret  

 end som så.
Arbejdsskadede skal kompenseres præcist i forhold til deres  

 hidtidige indtjening, så ingen over- eller underkompenseres.
 Det er helt urimeligt at sætte lighedstegn mellem  

 indtjeningsevne og indtægten i fleksjob.
 Det er muligt, at en arbejdsskadet, der kommer i fleksjob og  

 modtager arbejdsskadeerstatning, kortvarigt opnår en højere indtægt end før  

 tilskadekomsten.
Hvis man ser på livsindkomsten, er det ikke korrekt, at enhver  

 fleksjobber overkompenseres.
Det skyldes, at arbejdsskadesikringsloven ikke  

 tager hensyn til det indtægtstab, en skadesramt fleksjobber har haft i den  

 lange periode, der går mellem skadens opståen og tidspunktet, hvor  

 arbejdsskaden er færdigbehandlet.
Dette forhold taler for, at  

 problemstillingen  

 overgår til Arbejdsskadeudvalget.
Når man ser på, at der forud for et fleksjob ofte er tale om  

 længere forudgående perioder på sygedagpenge eller på kontanthjælp, og da et  

 fleksjob oftest betyder, at mulighederne for avancement, kompetenceudvikling  

 og  

 efteruddannelse samt muligheden for lønstigninger generelt forringes, så er  

 spørgsmålet om overkompensation mere nuanceret end som så.
Samtidig er den  

 erhvervsmæssige mobilitet stærkt forringet, idet det i praksis er svært at  

 finde et nyt fleksjob.
 Der vil desuden være en lang række tilfælde, hvor en skadesramt  

 ikke vil være i stand til at bevare sit fleksjob frem til den sædvanlige  

 pensionsalder.
Partierne skal her pege på, at arbejdsskadesikringslovens  

 selvrisiko betyder, at lovens kompensationsniveau i forhold til hidtidig  

 indtægt ikke er 100 pct., men kun 80 pct.
Når der i lovforslaget tales om  

 »overkompensation«,  

 er det derfor overkompensation set i forhold til en dækningsgrad på kun 80  

 pct.  

 og ikke en 100 pct.s kompensation for den tilskadekomnes tab.
Ligeledes  

 kompenseres tab af erhvervsevne på under 15 pct. ikke.
Hertil kommer, at lovens kapitaliseringsfaktorer er forældede og  

 medfører væsentlig underkompensering af især yngre skadelidte.
Det er også i  

 den sammenhæng uacceptabelt, at regeringen ensidigt fremsætter forslag, der  

 fokuserer på, om nogen får for meget.
 Den af Højesteret fastslåede retstilstand, hvormed tabet af  

 erhvervsevne i både en erstatningssag og en arbejdsskadesag skal vurderes ud  

 fra skadelidtes evne til at opnå indtjening  under forudsætning af at  

 muligheden for et fleksjob ikke forelå  er entydig og praktisk at  

 arbejde med.  

 Denne praksis medfører den fordel, at der ikke er væsentlig forskel på  

 vurderingen efter loven om erstatningsansvar og loven om arbejdsskadesikring.
 De foreslåede ændringer vil medføre stor uoverensstemmelse  

 mellem loven om arbejdsskadesikring og loven om erstatningsansvar og vil  

 dermed  

 give anledning til et øget pres på domstolene for at gøre differencekrav  

 gældende.
Ministerens fremgangsmåde rejser følgende spørgsmål: Når  

 ministeren efter en højesteretsdom kan føle sig foranlediget til et politisk  

 indgreb, hvorfor har ministeren så ikke følt sig foranlediget til at ændre  

 kapitaliseringsfaktorerne, som er helt uaktuelle (78-niveau)? Det Radikale Venstres medlem af udvalget kan ikke tilslutte sig  

 lovforslaget, der er en konsekvens af en højesteretsdom fra 2003, der  

 betyder,  

 at personer i fleksjob, der samtidig modtager arbejdsskadeerstatning,  

 overkompenseres i forhold til deres tidligere løn.
Selv om det kan virke urimeligt, at nogle fleksjobbere, der  

 modtager arbejdsskadeerstatning overkompenseres, så skal spørgsmålet ses i en  

 sammenhæng.
I mange andre sammenhænge underkompenseres arbejdsskadede i  

 forhold  

 til deres hidtidige indtjening.
Regeringen har nedsat Arbejdsskadeudvalget,  

 der  

 bl.a. skal se på arbejdsskadeerstatningernes størrelse  så vel over-  

 som  

 underkompensation  og komme med anbefalinger til lovændringer.
Udvalget  

 skal  

 afrapportere i efteråret 2006.
 Det Radikale Venstre mener, at det er uacceptabelt, at  

 regeringen vælger at fremsætte et lovforslag om arbejdsskadeerstatningernes  

 størrelse uden at tage hensyn til udvalgets arbejde og de kommende  

 anbefalinger  

 herfra.
Efter Det Radikale Venstres opfattelse har spørgsmålet om at  

 rette op på en konsekvens af en højesteretsdom, der stiller arbejdsskadede  

 personer på fleksjob bedre end tiltænkt, ikke en så hastende karakter, at det  

 er nødvendigt at overhale udvalgets arbejde.
Hvis dommen havde stillet  

 arbejdsskadede i fleksjob dårligere end tiltænkt, så ville Det Radikale  

 Venstre  

 have støttet en hurtig lovændring.
 Siumut, Tjóðveldisflokkurin, Fólkaflokkurin og Inuit Ataqatigiit  

 var på tidspunktet for betænkningens afgivelse ikke repræsenteret med  

 medlemmer  

 i udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i betænkningen.
Charlotte Antonsen (V)   

 Erling Bonnesen (V)  

  

  fmd.  

  

 Tina Nedergaard (V)   

 Marion Pedersen (V)   

 Jens Vibjerg (V)   

 Bent Bøgsted (DF)   

 Colette L.
Brix (DF)   

 Jakob Axel Nielsen (KF)   

 Tom Behnke (KF)   

 Thomas Adelskov (S)   

 Kim Mortensen (S)  

  

  nfmd.  

  

 Jytte Andersen (S)   

 Anne‑Marie Meldgaard (S)   

 Lone Møller (S)   

 Elisabeth Geday (RV)   

 Ole Sohn (SF)   

 Jørgen Arbo‑Bæhr (EL) Siumut, Tjóðveldisflokkurin, Fólkaflokkurin og Inuit  

 Ataqatigiit havde ikke medlemmer i udvalget.
Folketingets sammensætning Venstre, Danmarks Liberale Parti (V) 52 Enhedslisten (EL) 6 Socialdemokratiet (S) 47 Siumut (SIU) 1 Dansk Folkeparti (DF) 24 Tjóðveldisflokkurin (TF) 1 Det Konservative Folkeparti (KF) 18 Fólkaflokkurin (FF) 1 Det Radikale Venstre (RV) 17 Inuit Ataqatigiit (IA) 1 Socialistisk Folkeparti (SF) 11 Bilag 1 Oversigt over bilag vedrørende L 73 Bilagsnr.
Titel 1 Udkast til tidsplan for udvalgets behandling af  

 lovforslaget 2 Høringssvar og høringsnotat, fra beskæftigelsesministeren 3 Tidsplan for udvalgets behandling af lovforslaget 4 Henvendelse af 2/12-05 fra Tryg 5 Henvendelse af 2/12-05 fra HK Danmark 6 1. udkast til betænkning Oversigt over spørgsmål og svar vedrørende L 73 Spm.nr.
