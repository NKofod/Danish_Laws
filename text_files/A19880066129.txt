 Herved bekendtgøres lov nr. 259 af 4. juni 1970 om  

 folkehøjskoler, landbrugsskoler, husholdningsskoler og efterskoler med de  

 ændringer, der følger af § 4 i lov nr. 121 af 17. april 1972, § 5 i lov nr.  

 217 af 23. april 1986 og lov nr. 89 af 20. februar 1988.
Formål og virksomhed § 1.  Folkehøjskoler tilbyder voksne elever en  

 almendannende undervisning og kan inden for denne give enkelte fag eller  

 faggrupper en fremtrædende plads.
 Stk. 2.  Folkehøjskoler kan, hvor særlige forhold gør  

 sig gældende, tilbyde rettighedsgivende undervisning efter regler, der  

 fastsættes af kulturministeren.
 Stk. 3.  Folkehøjskoler, der har tilrettelagt  

 undervisningen efter stk. 1 med henblik på unge mellem 17 og 19 år, godkendes  

 under navn af ungdomshøjskoler.
§ 2.  Landbrugsskoler tilbyder kurser til uddannelse  

 af landbrugsmedhjælpere, landbrugsdriftsledere og landbrugsteknikere eller  

 til uddannelse af gartnere og gartneriteknikere.
De kan endvidere tilbyde  

 kurser til uddannelse af mejerister og mejeriteknikere samt andre kurser med  

 tilknytning til landbrugserhvervet eller gartnerfagene.
Skoler, der alene  

 tilbyder gartneriuddannelser, godkendes under navn af gartnerskoler.
Stk. 2.  Kulturministeren bestemmer, hvilke  

 landbrugsuddannelser den enkelte skole kan tilbyde, og udarbejder vejledende  

 undervisningsplaner for de almindelige landbrugskurser.
For  

 gartneriuddannelserne kan kulturministeren udarbejde vejledende  

 undervisningsplaner, for så vidt angår lærlingeundervisningen under  

 iagttagelse af reglerne i lov om lærlingeforhold.
 Stk. 3.  Kulturministeren fastsætter regler om  

 optagelses- og afgangsprøver for skolernes uddannelseskurser.
§ 3.  Husholdningsskoler tilbyder en almendannende  

 undervisning med særligt henblik på hjem og familie og kan give enkelte fag  

 eller faggrupper en fremtrædende plads i undervisningen.
Skolerne kan afholde  

 prøver efter regler, der fastsættes af kulturministeren, og kan efter  

 ministerens særlige godkendelse tilbyde uddannelser inden for husligt  

 beslægtede erhverv.
 Stk. 2.  Kulturministeren udarbejder vejledende  

 undervisningsplaner for skolernes almindelige kurser.
 Stk. 3.  Kulturministeren fastsætter regler om  

 optagelses- og afgangsprøver for skolernes uddannelseskurser.
§ 4.  Efterskoler tilbyder unge mellem 14 og 18 år en  

 almendannende undervisning og kan inden for denne give enkelte fag eller  

 faggrupper en fremtrædende plads.
Skolerne kan afholde prøver efter regler,  

 der fastsættes af kulturministeren, og kan efter ministerens særlige  

 godkendelse tilbyde erhvervsmæssige grunduddannelser.
§ 5.  Skolerne indrettes som kostskoler, men kan også  

 optage hjemmeboende elever til undervisning og samvær.
Skolerne kan i særlige  

 tilfælde oprettes uden elevkollegium.
Stk. 2.  Skolernes kurser har en varighed af mindst en  

 uge med mindst 5 sammenhængende undervisningsdage.
Landbrugsskoler kan dog  

 tilbyde kurser på mindst 5 enkeltstående undervisningsdage.
Stk. 3.  Optager skolerne undervisningspligtige elever,  

 skal forstanderen sende meddelelse om elevens optagelse og om kursets  

 varighed til skolekommissionen i hjemstedskommunen, i København til  

 skoledirektionen.
Forlader eleven skolen inden kursets afslutning, skal  

 skolemyndighederne ligeledes underrettes, medmindre elevens  

 undervisningspligt er ophørt.
§ 6.  Elever, der har gennemgået et godkendt kursus på  

 en landbrugsskole, en husholdningsskole eller en efterskole, har ret til et  

 bevis for deltagelsen samt for eventuelle prøver.
Kulturministeren fastsætter  

 regler om bevisernes form og indhold.
 § 7.  Forstanderen og lærerne ved en skole danner et  

 lærerråd.
Godkendelse og tilsyn § 8.  Godkendelse af en skole, der er omfattet af  

 kapitel 1, meddeles af kulturministeren under følgende betingelser:
 1. Skolen skal være en privat, selvejende institution,  

 hvis vedtægter er godkendt af kulturministeren.
 2. Skolens forstander skal være godkendt af  

 kulturministeren.
 3. Skolen skal råde over egnede lokaler og det  

 fornødne udstyr.
 4. Skolens kursusplan skal være godkendt af  

 kulturministeren.
 Stk. 2.  Det er yderligere en betingelse for godkendelse  

 af en landbrugsskole, at kulturministeren finder, at der foreligger behov for  

 den pågældende skole.
 Stk. 3.  Et kursus anses som godkendt, når det er  

 omfattet af den godkendte kursusplan eller er særligt godkendt af  

 kulturministeren.
 § 9.  Kulturministeren kan tilbagekalde en meddelt  

 godkendelse, hvis skolen ikke længere opfylder betingelserne efter § 8. Han  

 kan endvidere tilbagekalde godkendelsen, hvis skolens undervisning eller  

 øvrige forhold findes åbenbart i strid med de retningslinjer, der almindeligt  

 følges inden for vedkommende skoleform.
Stk. 2.  Tilbagekaldelse af godkendelse efter stk. 1, 2.  

 pkt., kan kun ske efter forhandling med den pågældende skoleforening, jfr. §  

 13, stk. 2. (* 1) § 10.  Undervisningsdirektøren for Direktoratet for  

 Folkeoplysning, Frie Grundskoler m.v. er kulturministerens tilsynsførende med  

 folkehøjskoler, landbrugsskoler, husholdningsskoler og efterskoler.
 § 10 a.  Kulturministeren kan bemyndige ministeriets  

 direktorater til at udøve de beføjelser, der i denne lov er tillagt  

 ministeren.
 Stk. 2.  Kulturministeren kan fastsætte bestemmelser om  

 adgangen til at klage over afgørelser, der er truffet i henhold til  

 bemyndigelse efter stk. 1, herunder om at afgørelser ikke skal kunne  

 indbringes for ministeren.
Tilskud § 11.  Til godkendte skoler yder staten tilskud under  

 følgende betingelser:
 1. Skolen skal i finansåret have gennemført eet  

 godkendt kursus af mindst 20 ugers varighed eller to godkendte kurser hvert  

 af mindst 12 ugers varighed.
 2. Skolen skal som gennemsnit af de 3 seneste  

 finansår, i hvilke den har været i virksomhed, have haft mindst 18 årselever.  

 Har skolen haft mindre end 36 ugers godkendt undervisning i et finansår,  

 nedsættes det krævede antal årselever for det pågældende år efter forholdet  

 mellem det faktiske antal undervisningsuger og 36.
3. Skolens forstander og lærere skal være aflønnet  

 efter regler, der fastsættes af kulturministeren.
De øvrige ansættelsesvilkår  

 skal være skriftligt aftalt.
 4. Skolens forstander og lærere, der ifølge  

 vedtægterne for Pensionskassen for Højskoler, Landbrugsskoler og  

 Husholdningsskoler (* 2) eller Efterlønskassen for Lærere i Friskolen og  

 Efterskolen (* 3) kan optages i en af disse, skal være indmeldt eller over  

 for kulturministeren have godtgjort, at der på anden måde er sikret dem en  

 passende pension.
 Stk. 2.  Årselevtallet er summen af elever på godkendte  

 kurser i de enkelte undervisningsuger i finansåret divideret med 40. Der  

 medregnes kun elever, der opfylder aldersbetingelserne for at opnå  

 statsstøtte, jfr. § 13, stk. 1 og § 14, stk. 2. (* 4) Kulturministeren  

 fastsætter regler om medregning af elever, som ikke har dansk indfødsret, som  

 kun følger en del af et godkendt kursus, eller som er bevilget hel eller  

 delvis friplads.
 Stk. 3.  Kulturministeren kan i særlige tilfælde fravige  

 bestemmelserne i stk. 1, nr. 1 og 2.
 § 12.  Til et fuldt undervisningsår, jfr. § 4, stk. 1,  

 i lov om statsstøtte til visse private skoler, kræves for folkehøjskolernes  

 vedkommende mindst 32 og for de andre skolers vedkommende mindst 36 ugers  

 godkendt undervisning.
Stk. 2.  Er skolens kapacitet ikke fuldt udnyttet til  

 godkendt undervisning i et omfang svarende til 32 uger, foretages der efter  

 regler, der fastsættes af kulturministeren, en forholdsmæssig nedsættelse af  

 de udgifter, som uden at være begrænset af årselevtallet indgår i  

 tilskudsgrundlaget.
Ved kursusomlægning kan kulturministeren i særlige  

 tilfælde efter forhandling med den pågældende skoleforening tillade, at der  

 ikke foretages forholdsmæssig nedsættelse.
Elevstøtte § 13.  Til nedbringelse af elevbetalingen giver staten  

 elevstøtte til elever på folkehøjskoler, landbrugsskoler, husholdningsskoler  

 og efterskoler.
Stk. 2.  Bevillingen til elevstøtten fastsættes på  

 grundlag af et gennemsnitligt støttebeløb pr. årselev.
Bevillingen reguleres  

 for udviklingen i antallet af elever samt pris- og lønudviklingen.
 Stk. 3.  Ændring af det gennemsnitlige støttebeløb pr.  

 elev, som ikke følger af stk. 2, sker efter indhentet udtalelse fra Frie  

 Kostskolers Fællesråd.
 § 14.  Elevstøtte gives til elever på:
 Stk. 2.  Kulturministeren kan fastsætte regler om støtte  

 til elever, der ikke opfylder de i stk. 1 nævnte aldersbetingelser.
 § 15.  Elevstøtte gives til elever, der er danske  

 statsborgere og deltager i et godkendt kursus af mindst 2 ugers varighed.
 Stk. 2.  Kulturministeren kan fastsætte regler om  

 elevstøtte:
 § 15 a.  Kulturministeren fastsætter for hver af  

 skoleformerne efter forhandling med Frie Kostskolers Fællesråd en ugentlig  

 elevbetaling (elevstøtterammen) som grundlag for støttens beregning.
Stk. 2.  Ministeren fastsætter, efter hvilke  

 procentsatser elevstøtterammen skal dækkes af elevstøtten.
Elevens økonomiske  

 forhold er afgørende for, med hvilken procentsats elevstøtten i det enkelte  

 tilfælde skal gives.
 Stk. 3.  Ministeren fastsætter regler om form og indhold  

 for ansøgning om elevstøtte samt om beregning og udbetaling af støtten.
 Stk. 4.  Ministeren kan hos skattevæsenet eller anden  

 offentlig myndighed indhente de oplysninger om elevens forældres indkomst~ og  

 formueforhold, der er nødvendige for beregningen af støtten.
 § 16.  En kommune kan yde støtte til elever, der er  

 hjemmehørende i kommunen, til deltagelse i godkendte kurser på  

 folkehøjskoler, landbrugsskoler, husholdningsskoler og efterskoler.
Tilskud til fortsat uddannelse § 17.  Efter regler, der fastsættes af  

 kulturministeren, kan staten yde tilskud til kurser til fortsat uddannelse af  

 skolernes forstandere og lærere.
 § 18.  Efter regler, der fastsættes af  

 kulturministeren, kan staten yde tilskud til aflønning af forstandere og  

 lærere, der har hel eller delvis tjenestefrihed under fortsat uddannelse.
Forsøgsvirksomhed § 19.  Kulturministeren kan fravige lovens  

 bestemmelser i det omfang, dette er påkrævet for at fremme forsøgsvirksomhed  

 inden for lovens område.
 Stk. 2.  Efter kulturministerens bestemmelse kan staten  

 yde tilskud til forsøgsundervisning inden for lovens område.
Pension § 20.  Pension til forstandere og lærere ved skolerne  

 udredes af Pensionskassen for Højskoler, Landbrugsskoler og  

 Husholdningsskoler (* 5), henholdsvis af Efterlønskassen for Lærere i  

 Friskolen og Efterskolen (* 6). De nærmere regler om pensionskassens og  

 efterlønskassens virksomhed fastsættes i vedtægter, der stadfæstes af  

 kulturministeren og finansministeren.
 Stk. 2.  Staten yder tilskud til pensionskasserne efter  

 regler, der fastsættes i vedtægterne.
Landbrugsskolerådet § 21.  Kulturministeren nedsætter et  

 landbrugsskoleråd.
Stk. 2.  Rådet består af undervisningsdirektøren for  

 Direktoratet for Folkeoplysning, Frie Grundskoler m.v. som formand og 7 andre  

 medlemmer, hvoraf 3 udpeges af Foreningen af danske Landbrugslærere, 1 af De  

 samvirkende danske Landboforeninger, 1 af De samvirkende danske  

 Husmandsforeninger og 2 af Foreningen Danmarks Landboungdom.
Rådets medlemmer  

 beskikkes for indtil 4 år ad gangen.
 Stk. 3.  Kulturministeren fastsætter rådets  

 forretningsorden.
 Stk. 4.  Rådets udtalelse indhentes om følgende  

 spørgsmål vedrørende landbrugsuddannelsen:
 1. Behovet for oprettelse af nye og udvidelse af  

 bestående landbrugsskoler, jfr. § 8, stk. 2.
 2. Udkast til vejledende undervisningsplaner, jfr. §  

 2, stk. 2, 1. pkt.
 3. Godkendelse af individuelle kursusplaner, jfr. § 8,  

 stk. 1, nr. 4.
 4. Fordeling af kurser på de enkelte landbrugsskoler,  

 jfr. § 2, stk. 2, 1. pkt.
 5. Udkast til regler efter § 2, stk. 3 og § 6.
 6. Fremkaldelse af nye uddannelsestilbud.
 7. Ansøgninger om godkendelse af forsøgsundervisning i  

 henhold til § 19.
 Ikrafttrædelses- og overgangsbestemmelser  

 m.v.
 § 22.  Loven har virkning fra den 1. april 1970, jfr.  

 dog stk. 2-5.
 Stk. 2.  For skoler, der ved lovens ikrafttræden er  

 godkendt som privatejede skoler, har bestemmelsen i § 8, stk. 1, nr. 1, først  

 virkning fra det tidspunkt, skolen søger ny forstander godkendt eller overgår  

 til at være selvejende institution.
 Stk. 3.  Bestemmelsen i § 12, stk. 1, har virkning fra  

 den 1. august 1969. Bestemmelserne i § 12, stk. 1 og 2, kan dog for tiden  

 indtil den 1. april 1971 ikke anvendes over for landbrugsskoler,  

 husholdningsskoler og efterskoler, der har haft 32 ugers godkendt  

 undervisning i finansåret.
 Stk. 4.  De i henhold til lov nr. 226 af 3. juni 1967 om  

 efterskoler godkendte ungdomshøjskoler betragtes efter lovens ikrafttræden  

 som efterskoler, jfr. § 4, medmindre de opnår godkendelse efter § 1, stk. 3.  

 Uden denne godkendelse kan de bevare navn af ungdomshøjskoler indtil den 1.  

 august 1971.
 Stk. 5.  Reglerne i kapitel 4 anvendes ved kurser, der  

 påbegyndes efter den 31. juli 1970.
 § 23.  Følgende bestemmelser ophæves:
 Stk. 2.  Reglerne om elevstøtte i de love, der er nævnt  

 i stk. 1, bevarer deres gyldighed for kurser, der påbegyndes inden den 1.  

 august 1970.
 § 24.  Loven gælder ikke for Grønland, men kan ved  

 kongelig anordning sættes i kraft for Grønland med de afvigelser, som  

 landsdelens særlige forhold tilsiger.
 Stk. 2.  Loven gælder ikke for Færøerne, men lovens  

 bestemmelser om landbrugsskoler, husholdningsskoler og efterskoler kan ved  

 kongelig anordning sættes i kraft for Færøerne med de afvigelser, som  

 landsdelens særlige forhold tilsiger. § 4 i lov nr. 121 af 17. april 1972,  

 der indsætter stk. 3 i § 5, havde virkning fra 1. april 1972. § 5 i lov nr.  

 217 af 23. april 1986, der indsætter § 10 a, trådte i kraft den 1. juli 1986.
 Lov nr. 89 af 20. februar 1988, der ændrer § 13, § 14 og § 15 samt  

 indsætter § 15 a, trådte i kraft den 1. marts 1988.
Kulturministeriet, den 26. oktober 1988 OLE VIG JENSEN /Hanne Saunte (* 1) På grund af en fejl er skoleforeningerne ikke nævnt, selvom de er udgået af § 13, stk. 2. Det drejer sig om Foreningen for Folkehøjskoler, Foreningen for Danske Landbrugsskoler, Foreningen af Husholdnings- og Håndarbejdsskoler og Foreningen af Frie Ungdoms- og Efterskoler.
(* 2) Nu Pensionskassen for folkehøjskoler, landbrugsskoler og husholdningsskoler.
 (* 3) Nu Efterlønskassen for lærere i friskoler og efterskoler.
 (* 4) På grund af en redaktionel fejl er henvisningen til § 13, stk.
 1 og § 14, stk. 2 ikke blevet ændret til en henvisning til § 14.
 (* 5) Se note 2).
 (* 6) Se note 3).
