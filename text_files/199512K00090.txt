Nr LSF 90 Forslag til Lov om ændring af lov om miljøbeskyttelse (Anvendelse af  

 forordninger) Fremsat af miljø- og energiministeren (Svend Auken) den 29. november 1995 Vedtaget ved tredjebehandling den 16. april 1996 Lov nr. 302 af 24/04/1996 § 1 I lov om miljøbeskyttelse, jf. lovbekendtgørelse nr. 590 af 27. juni 1994,  

 som ændret ved lov nr. 403 af 14. juni 1995, foretages følgende ændringer:
 1. § 87 affattes således:
 » § 87. Tilsynsmyndighederne eller personer, der af disse  

 myndigheder er bemyndiget hertil, har, hvis det skønnes nødvendigt, til  

 enhver tid mod behørig legitimation uden retskendelse adgang til offentlige  

 og private ejendomme, lokaliteter og transportmidler for at foretage  

 undersøgelser eller udføre tilsynsopgaver efter denne lov, regler udstedt med  

 hjemmel i loven eller forordninger på lovens område.
 Stk. 2. Politiet kan, hvis det skønnes nødvendigt, til enhver tid  

 mod behørig legitimation uden retskendelse standse og undersøge  

 transportmidler med henblik på at kontrollere affaldstransporters  

 overholdelse af gældende lovgivning, der varetager miljøbeskyttelseshensyn.  

 Politiet yder i øvrigt bistand ved tilsynsmyndighedernes udøvelse af  

 beføjelser efter stk. 1. Justitsministeren kan efter forhandling med miljø-  

 og energiministeren fastsætte nærmere regler om politiets udøvelse af  

 ovenstående beføjelser.
Stk. 3. Ved undersøgelser og tilsyn på ejendomme, lokaliteter og  

 transportmidler skal indehaveren og ansatte yde myndighederne fornøden  

 vejledning og hjælp.« 2. I § 89, stk. 2, ændres »afsluttes« til:  

 »indgås«.
 3. § 89, stk. 3, ophæves.
 4. Efter § 89 indsættes:
» § 89 a.
Miljø- og energiministeren kan fastsætte de  

 nødvendige regler for anvendelsen her i landet af De Europæiske Fællesskabers  

 forordninger vedrørende forhold, der er omfattet af denne lov i henhold til §  

 2. Ministeren kan herunder fastsætte regler om, hvilke myndigheder der skal  

 administrere forordningerne.
 Stk. 2. Ministeren kan fastsætte regler om betaling af gebyrer,  

 herunder om forrentning og udpantningsret.
Stk. 3. Tilsyn med overholdelse af forordninger udøves af  

 kommunalbestyrelsen og amtsrådet i henhold til § 65 og § 66, medmindre  

 ministeren bestemmer, at tilsynet skal udøves af andre myndigheder.
Ved  

 udførelse af tilsyn har myndighederne de tilsynsforpligtelser og  

 tilsynsbeføjelser, som fremgår af kapitel 9 og §§ 85-87.
Stk. 4. Ved afgørelser med hjemmel i forordninger eller regler,  

 der er udstedt efter stk. 1, finder de i kapitel 11 fastsatte bestemmelser  

 anvendelse, for så vidt angår klageadgang og søgsmål.« 5. § 110, stk. 1, nr. 8, affattes således:
 »8) modvirker myndighedernes adgang til ejendomme, lokaliteter eller  

 transportmidler i strid med § 87,».
 6. I § 110, stk. 3, ændres »og § 89, stk. 2 og 3«  

 til: »§ 89, stk. 2, og § 89 a«.
§ 2 Loven træder i kraft dagen efter bekendtgørelsen i Lovtidende.
§ 3 Loven gælder ikke for Færøerne og Grønland.
Oprindeligt fremsat forslag § 1 I lov nr. 358 af 6. juni 1991 om miljøbeskyttelse, jf. lovbekendtgørelse  

 nr. 590 af 27. juni 1994, som ændret ved lov nr. 403 af 14. juni 1995,  

 foretages følgende ændringer:
 1. § 87 affattes således:
 » § 87, stk. 1. Tilsynsmyndighederne eller personer, der af  

 disse myndigheder er bemyndiget hertil, har, hvis det skønnes nødvendigt, til  

 enhver tid mod behørig legitimation uden retskendelse adgang til offentlige  

 og private ejendomme, lokaliteter og transportmidler, for at foretage  

 undersøgelser eller udføre tilsynsopgaver efter denne lov, regler udstedt med  

 hjemmel i loven eller forordninger på lovens område.
 Stk. 2. Politiet kan, hvis det skønnes nødvendigt, til enhver tid  

 mod behørig legitimation uden retskendelse standse og undersøge  

 transportmidler, med henblik på at kontrollere affaldstransporters  

 overholdelse af gældende lovgivning, der varetager miljøbeskyttelseshensyn.  

 Politiet yder iøvrigt bistand ved tilsynsmyndighedernes udøvelse af  

 beføjelser efter stk. 1. Justitsministeren kan efter forhandling med  

 miljøministeren fastsætte nærmere regler om politiets udøvelse af ovenstående  

 beføjelser.
Stk. 3. Ved undersøgelser og tilsyn på ejendomme, lokaliteter og  

 transportmidler skal indehaveren og ansatte yde myndighederne fornøden  

 vejledning og hjælp.« 2. I § 89, stk. 2 ændres »afsluttes« til:  

 »indgås«.
 3. § 89, stk. 3 ophæves.
 4. Efter § 89 indsættes:
» § 89 a.
Miljøministeren kan fastsætte de nødvendige regler  

 for anvendelsen her i landet af De Europæiske Fællesskabers forordninger  

 vedrørende forhold, der er omfattet af denne lov i henhold til § 2.  

 Ministeren kan herunder fastsætte regler om, hvilke myndigheder, der skal  

 administrere forordningerne.
 Stk. 2. Ministeren kan fastsætte regler om betaling af gebyrer,  

 herunder om forrentning og udpantningsret.
Stk. 3. Tilsyn med overholdelse af forordninger udøves af  

 kommunalbestyrelsen og amtsrådet i henhold til § 65 og § 66, medmindre  

 ministeren bestemmer, at tilsynet skal udøves af andre myndigheder.
Ved  

 udførelse af tilsyn har myndighederne de tilsynsforpligtelser og  

 tilsynsbeføjelser, som fremgår af kapitel 9 og §§ 85-87.
 Stk. 4. Ved afgørelser med hjemmel i forordninger eller regler,  

 der er udstedt efter stk. 1, finder de i kapitel 11 fastsatte bestemmelser  

 anvendelse, for så vidt angår klageadgang og søgsmål.
 5. § 110, stk. 1, litra 8 affattes således:
 »8) modvirker myndighederns adgang til ejendomme, lokaliteter eller  

 transportmidler i strid med § 87«.
 6. I § 110, stk. 3 ændres »og § 89, stk. 2 og 3«  

 til: »§ 89, stk. 2 og § 89 a«.
§ 2 Loven træder i kraft dagen efter bekendtgørelsen i Lovtidende.
§ 3 Loven gælder ikke for Færøerne og Grønland.
Bemærkninger til lovforslaget Almindelige bemærkninger Lovforslaget præciserer ministerens hjemmel til at fastsætte regler om  

 administration af EF-forordninger, og sikrer, at tilsynsmyndighederne har de  

 samme beføjelser ved tilsyn med overholdelse af forordninger på lovens område  

 som ved kontrol med overholdelse af miljølovgivning, der udspringer af et  

 nationalt lovgivningsinitiativ.
 Forslaget giver endvidere tilsynsmyndighederne og politiet adgang til at  

 kontrollere transportmidlers last uden retskendelse i forbindelse med kontrol  

 af overholdelse af gældende lovgivning, der varetager  

 miljøbeskyttelseshensyn.
 Anvendelsen af Rådets forordning nr. 259/93 af 1. februar 1993 om  

 overvågning og kontrol med overførsel af affald i Fællesskabet, har vist, at  

 der er behov for at kunne undersøge affaldstransporter under transporten og  

 ikke alene på deres bestemmelsessted.
Forordningen har indført et overvågnings- og kontrolsystem for  

 affaldstransporter i Fællesskabet.
Kontrolsystemet indebærer, at den som  

 agter at overføre affald til bortskaffelse eller særlig miljøbelastende  

 affald til nyttiggørelse, skal anmelde affaldsoverførslen til den kompetente  

 myndighed i modtagerlandet på en særlig EU-standardformular, og herunder  

 oplyse bl.a. affaldets oprindelse, sammensætning og mængde, modtagerens  

 identitet, bortskaffelses- eller nyttiggørelsesanlæggets beliggenhed.
I  

 henhold til forordningen, skal anmelderen og modtageren af affaldet have  

 indgået en kontrakt om overførslen og endelig skal der stilles sikkerhed for  

 affaldstransporterne, som kan frigives når der foreligger et bevis for, at  

 affaldet er bortskaffet eller nyttiggjort.
De kompetente myndigheder i såvel  

 afsendelses-, bestemmelses- og transitlandene kan gøre indsigelse mod  

 overførslen indenfor nærmere fastsatte frister.
Hvis der ikke er gjort  

 indsigelse kan overførslen foretages, men kopi af standarddokumentet skal  

 ledsage affaldet under transporten.
Forordningen forpligter medlemsstaterne til at træffe nødvendige  

 foranstaltninger for at sikre, at affaldsoverførsler finder sted i  

 overensstemmelse med forordningen, og peger i den forbindelse bl.a. på  

 stikprøvekontrol af overførsler.
Ifølge forordningen kan kontrollen omfatte  

 kontrol af dokumenter, bekræftelse af identitet og fysisk kontrol af  

 affaldet.
Tilsynsmyndighederne fører tilsyn med, at virksomheder, der importerer og  

 eksporterer affald har tilladelse hertil.
Dette tilsyn sker på selve  

 virksomheden og kan omfatte kontrol med de oplysninger, der er indeholdt i  

 EU-standardformularen, som ligger til grund for tilladelsen.
 Effektiv kontrol med overholdelse af forordningens bestemmelser  

 forudsætter imidlertid også kontrolundersøgelser under affaldets transport  

 fra afsenderen til den modtagende virksomhed.
Stikprøvekontrolundersøgelser må antages at have en ønskelig præventiv  

 effekt.
Under hensyn til at kontrollen således bl.a. skal udføres på vejene  

 som stikprøvekontrol, må kontrollen udføres i et samarbejde mellem  

 tilsynsmyndigheder og politi, som i kraft af deres almindelige opgaver er på  

 landevejene.
Ansvaret for tilsynet med overholdelse af forordningen vil  

 fortsat være miljømyndighedernes, mens politiets opgave vil have karakter af  

 bistand til tilsynsmyndighederne, enten ved udførelse af planlagte  

 stikprøvekontrolundersøgelser i samarbejde med tilsynsmyndighederne eller som  

 tilsynsmyndighedernes »fremskudte kontrolposter« ved udførelse af  

 andre politimæssige opgaver.
Politiets kontrol vil imidlertid kun være effektiv, såfremt politiet til  

 enhver tid har mulighed for at få den nødvendige rådgivning og bistand fra de  

 kompetente myndigheder.
Derfor forudsættes politiet alene at udføre denne  

 kontrol på egen hånd, såfremt man forudgående har en enten konkret eller  

 generel aftale med de relevante miljømyndigheder om øjeblikkelig bistand, når  

 det anses for nødvendigt.
Et sådant samarbejde kan bl.a. baseres på en aftale  

 med Miljøstyrelsen, de relevante amter og politiet, således at politiet bl.a.  

 kan tilkalde amtets miljøvagt, der fungerer som døgnberedskab.
 Lovændringen skal således præcisere, at såvel tilsynsmyndighederne som  

 politiet uden tilsynsmyndighedernes tilstedeværelse får adgang til at  

 undersøge transportmidler uden retskendelse.
 Politiets opgaver efter loven forudsættes at ske som led i politiets  

 almindelige arbejde, herunder som led i øvrige kontrolopgaver, og vil således  

 blive underlagt den almindelige prioritering af politiets opgaver.
 Politiet har i henhold til lov om beskyttelse af havmiljøet en lignende  

 selvstændig adgang til at undersøge skibe eller platforme uden retskendelse  

 for at påse overholdelse af havmiljøbeskyttelsesloven.
 Præciseringen af ministerens generelle hjemmel til at fastsætte regler om  

 anvendelse af forordninger er indeholdt i en ny § 89 a.
For så vidt angår bestemmelsens generelle bemyndigelsesregler, svarer  

 bestemmelsen til gældende administrationslove på bl.a. landbrugsområdet, men  

 bestemmelsen indeholder herudover en udtrykkelig bemyndigelse til, at  

 ministeren kan bestemme hvilke myndigheder, der skal administrere  

 forordninger på miljøbeskyttelseslovens område.
Den nationale miljølovgivning  

 administreres således såvel af kommunale, amtskommunale som statslige  

 myndigheder, og bemyndigelsen skal sikre, at ministeren efter en konkret  

 vurdering kan fastsætte regler om, hvilke myndigheder, der skal varetage  

 administrationen af forordninger, således at forordninger og anden  

 miljølovgivning så vidt muligt administreres i sammenhæng.
§ 89 a indeholder endvidere en ny bestemmelse om, at tilsynet med  

 overholdelse af forordninger varetages af de kommunale myndigheder, medmindre  

 ministeren bestemmer andet.
Tilsynet med forordninger vil efter lovændringen  

 være undergivet de samme bestemmelser i miljøbeskyttelsesloven, som tilsynet  

 med overholdelse af andre regler på miljøbeskyttelseslovens område.
 Endelig præciserer lovforslaget ministerens bemyndigelse til at fastsætte  

 gebyrer, i det omfang det er i overensstemmelse med de pågældende  

 forordninger.
 Under hensyn til at forslaget præciserer tilsynsmyndighedernes  

 forpligtelser og beføjelser ved tilsyn med fællesskabsretlig miljølovgivning,  

 skønnes forslaget at have positive konsekvenser for miljøet.
 Lovforslaget har ikke erhvervsøkonomiske konsekvenser.
Lovforslaget vurderes endvidere ikke at have væsentlige  

 økonomiske-administrative konsekvenser under de gældende forordninger.
For så  

 vidt angår de i lovforslaget indeholdte rammebestemmelser, må de  

 økonomiske-administrative konsekvenser vurderes i forbindelse med den enkelte  

 forordnings vedtagelse.
Bemærkninger til de enkelte bestemmelser Til § 1 Til nr. 1 Til § 87, stk. 1 Ifølge den nuværende bestemmelse har tilsynsmyndighederne adgang til at  

 undersøge ejendomme og lokaliteter.
Efter ændringen omfatter  

 tilsynsmyndighedernes undersøgelsesbeføjelser uden retskendelse udtrykkeligt  

 transportmidler.
Med transportmidler sigtes til køretøjer og skibe, der bl.a.  

 kan fragte affaldsprodukter.
Med ændringen er det endvidere præciseret, at  

 det alene er de miljømyndigheder, der udfører tilsyn med lovgivning på  

 miljøområdet, der har adgang til offentlige og private ejendomme, lokaliteter  

 og transportmidler, for at foretage undersøgelser eller udføre  

 tilsynsopgaver.
Til § 87, stk. 2 Efter ændringen af bestemmelsen får politiet, som bistand for  

 tilsynsmyndighederne, beføjelse til at standse og undersøge transportmidler  

 uden retskendelse for at kontrollere overholdelse af miljølovgivningen,  

 således at tilsynsmyndigheder og politiet kan samarbejde om at udføre  

 kontrolundersøgelser af bl.a. affaldstransporter, herunder for at varetage  

 præventive hensyn. Ændringen giver politiet mulighed for at undersøge  

 transportmidler i forbindelse med varetagelse af andre opgaver uden  

 tilsynsmyndighedernes tilstedeværelse, men det forudsættes, at politiet til  

 enhver tid har mulighed for at tilkalde tilsynsmyndighederne, som besidder  

 den nødvendige ekspertice på området, og som har ansvaret for kontrollens  

 udførelse.
Der henvises til de generelle bemærkninger.
Politiet får ikke iøvrigt tillagt yderligere beføjelser.
I henhold til 2.  

 pkt. kan politiet således fortsat alene yde bistand til gennemførelse af  

 tilsynsmyndighedernes beføjelser efter stk. 1 på tilsynsmyndighedernes  

 anmodning.
Til § 87, stk. 3 Ændringen af bestemmelsen er en konsekvens af den udvidede  

 tilsynsbeføjelse efter stk. 1, idet forpligtelsen til at bistå myndighederne  

 efter ændringen gælder ved undersøgelser og tilsyn såvel på ejendomme som på  

 lokaliteter og transportmidler.
Til nr. 2 Ændringen i § 89, stk. 2 er en sproglig justering.
Til nr. 3 § 89, stk. 3 erstattes af § 89 a.
Til nr. 4 Til § 89 a, stk. 1 Bestemmelsen svarer til den gældende § 89, stk. 3, idet det dog  

 præciseres, at ministeren kan udfærdige regler om, hvilke myndigheder, der  

 skal administrere forordninger.
Præciseringen skal sikre, at ministeren efter forhandling med de  

 ansvarlige ressortministerier eller kommunale myndigheder kan fastsætte  

 regler om, at myndigheder, der administrerer tilsvarende lovgivning eller af  

 andre årsager er særlige kvalificerede, også varetager administrationen af  

 forordningerne på det pågældende område.
Bestemmelsen forudsætter, at  

 ministeren i de konkrete tilfælde foretager en vurdering af, hvilken  

 myndighed, der mest hensigtsmæssigt kan varetage administrationen og at  

 bemyndigelsen sker i henhold til aftale med de pågældende kommunale eller  

 statslige myndigheder.
Til § 89 a, stk. 2 Bestemmelsen præciserer, at ministeren kan fastsætte regler om gebyrer,  

 hvor forordningerne giver medlemslandene mulighed herfor.
Til § 89 a, stk. 3 Efter bestemmelsen i stk. 3 føres tilsynet med overholdelse af  

 forordninger på miljøområdet som hovedregel af kommunalbestyrelserne og  

 amtsråd, der i henhold til lovens kapitel 9 fører tilsyn med overholdelse af  

 miljøbeskyttelsesloven og regler udstedt med hjemmel i  

 miljøbeskyttelsesloven.
Ministeren kan dog efter en konkret vurdering og  

 forhandlinger med de pågældende myndigheder og ressortministerier bestemme,  

 at tilsynet skal føres af andre myndigheder.
 Tilsynsmyndighederne skal ved tilsynet med overholdelse af forordningerne  

 have de samme forpligtelser og beføjelser, som ved tilsyn med anden  

 lovgivning og i overensstemmelse hermed er det i sidste punktum fastsat, at  

 kapitel 9 og §§ 85-87 i kapitel 10 finder anvendelse ved tilsyn med  

 overholdelse af forordningerne.
Til § 89 a, stk. 4 Bestemmelsen sikrer, at adressater for afgørelser, som er truffet ved  

 administration af forordninger, har samme klageadgang og søgsmålsrettigheder  

 som iøvrigt på miljøbeskyttelseslovens område.
Til nr. 5 Ændringen af § 110, stk. 1 litra 8 er en følge af den udvidede  

 undersøgelsesbeføjelse i § 87, stk. 1 og 2, idet forpligtelsen til at bistå  

 myndighederne efter ændringen gælder ved undersøgelser og tilsyn såvel på  

 ejendomme og lokaliteter som af transportmidler.
Til nr. 6 Ændringen af § 110, stk. 3 er en følge af, at § 89, stk. 3 erstattes af §  

 89 a.
Til § 2 Loven foreslås at træde i kraft dagen efter bekendtgørelsen i Lovtidende.
Til § 3 Loven gælder ikke for Grønland og Færøerne.
