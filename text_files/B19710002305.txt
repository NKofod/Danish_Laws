 I henhold til § 12 i Lov nr. 41 af 4. februar 1970 om Danmarks  

 Journalisthøjskole og Institut for Presseforskning fastsættes følgende:
 Danmarks Journalisthøjskole.
 § 1.  Undervisningen på Danmarks Journalistskole  

 varetages af afdelingsforstandere og andre videnskabelige medarbejdere ved  

 Institut for Presseforskning samt af højskolens afdelingsledere, lektorer,  

 adjunker og timelærere.
 § 2.  Som faste lærerstillinger ved Danmarks  

 Journalisthøjskole kan oprettes stillinger som afdelingsledere, lektorer og  

 adjunkter.
 Stk. 2.  Forslag om oprettelse, nedlæggelse og  

 omdannelse af faste lærerstillinger stilles på højskolens årlige  

 budgetforslag efter vedtagelse i lærerrådet og godkendelse i bestyrelsen.
 Stk. 3.  Ansættelse i og afskedigelse fra faste  

 lærerstillinger foretages af bestyrelsen efter indstilling fra rektor.  

 Rektors indstilling skal være bilagt en udtalelse fra lærerrådet.
 Stk. 4.  Ansættelse kan ske på vilkår svarende til de  

 for statstjenestemænd gældende regler eller i henhold til gældende  

 overenskomst mellem staten og den pågældendes organisation.
 § 3.  Som deltidsstillinger kan oprettes  

 honorarlønnede lektorater og timelærerstillinger.
 Stk. 2.  Forslag om oprettelse, nedlæggelse og  

 omdannelse af honorarlønnede lektorater stilles på højskolens årlige  

 budgetforslag efter vedtagelse i lærerrådet og godkendelse i bestyrelsen.  

 Efter et skøn over det antal timer, der skal bestrides af timelærere, søges  

 der på budgetforslaget et samlet beløb til aflønning af timelærere.
Stk. 3.  Ansættelse og afskedigelse af honorarlønnede  

 lektorer foretages af rektor efter en derom indhentet udtalelse fra  

 lærerrådet.
Timelærere ansættes og afskediges af rektor efter indstilling fra  

 den pågældende afdelingsleder.
 Stk. 4.  Ansættelse af honorarlønnede lektorer og  

 timelærere sker på de ved statsinstitutioner gældende vilkår.
 Institut for Presseforskning.
 § 4.  Instituttets faste videnskabelige personale  

 består af afdelingsforstandere og amanuenser.
 Stk. 2.  Forslag om oprettelse, nedlæggelse og  

 omdannelse af faste videnskabelige stillinger stilles på det af institutrådet  

 udarbejdede årlige budgetforslag.
Stk. 3.  Afdelingsforstandere ansættes i henhold til lov  

 nr. 291 af 18. juni 1969 om tjenestemænd i staten, folkeskolen og  

 folkekirken.
Amanuenser ansættes i henhold til ovennævnte lov eller  

 overenskomst mellem staten og den pågældendes organisation.
Stk. 4.  Afdelingsforstanderne har det faglige og  

 pædagogiske ansvar for undervisningen inden for deres fag ved Danmarks  

 Journalisthøjskole og instituttet.
Afdelingsforstandernes og de ved  

 instituttet ansatte amanuensers undervisningsforpligtelser følger de ved de  

 højere uddannelsesinstitutioner gældende regler.
 § 5.  Ansættelse i og afskedigelse fra faste  

 videnskabelige stillinger foretages af statsministeren efter indstilling fra  

 institutrådet.
Stk. 2.  Når en stilling som afdelingsforstander eller  

 amanuensis skal besættes, opslås den ledig af statsministeriet efter  

 indstilling fra institutrådet.
Ansøgninger stiles til statsministeren og  

 indsendes til statsministeriet, der efter ansøgningsfristens udløb tilstiller  

 institutrådet de indkomne ansøgninger til udtalelse.
Stk. 3.  Forinden institutrådet afgiver indstilling om  

 besættelse af en stilling som afdelingsforstander, kan det nedsætte et  

 sagkyndigt udvalg til bedømmelse af ansøgningerne.
Hvis institutrådet vælger  

 denne fremgangsmåde, skal de nedenfor anførte regler følges.
 § 6.  Udvalget skal bestå af rektor for Danmarks  

 Journalisthøjskole, der er formand for udvalget, af 1 medlem valgt af  

 institutrådet blandt de medlemmer, der er nærmest fagkyndige, samt af 3 andre  

 medlemmer, der vælges blandt danske eller udenlandske sagkyndige, som ikke er  

 ansat ved Danmarks Journalisthøjskole eller Institut for Presseforskning.
 Stk. 2.  Medmindre særlige grunde gør sig gældende, kan  

 en afdelingsforstander ikke indvælges i bedømmelsesudvalget ved besættelse af  

 den stilling, som bliver ledig ved hans afgang.
§ 7.  Udvalget afgiver en motiveret, skriftlig  

 indstilling til institutrådet.
Når indstillingen foreligger, skal ansøgerne  

 have adgang til at gøre sig bekendt med den og kan indtil 8 dage derefter  

 indsende bemærkninger angående indstillingens motivering eller dens resultat  

 til institutrådet.
 Stk. 2.  Indkommer der bemærkninger til indstillingen  

 fra en eller flere ansøgere, forelægges de for det sagkyndige udvalg, der til  

 institutrådet afgiver en erklæring om, hvorvidt bemærkningerne giver udvalget  

 anledning til at ændre sin indstilling.
 § 8.  Når institutrådets medlemmer har haft lejlighed  

 til at gøre sig bekendt med det sagkyndige udvalgs indstilling, ansøgernes  

 eventuelle bemærkninger og det sagkyndige udvalgs erklæring over disse,  

 træder rådet sammen.
 Stk. 2.  Er det sagkyndige udvalgs indstilling af en  

 ansøger eenstemmig, affattes institutrådets indstilling til statsministeren i  

 overensstemmelse hermed, medmindre mindst 2/3 af institutrådets medlemmer  

 stemmer herimod.
 Stk. 3.  Er en ansøger indstillet af et flertal af det  

 sagkyndige udvalgs medlemmer, kan institutrådet indstille til  

 statsministeren, at den pågældende ansøger ansættes i stillingen, såfremt 2/3  

 af institutrådets medlemmer stemmer derfor.
 Stk. 4.  Er ingen ansøger indstillet af et flertal af  

 det sagkyndige udvalgs medlemmer, kan institutrådet indstille til  

 statsministeren, at en ansøger, der er indstillet af største antal medlemmer  

 af det sagkyndige udvalg, ansættes i stillingen, såfremt samtlige medlemmer  

 af institutrådet stemmer derfor.
§ 9.  Det sagkyndige udvalg kan, hvis det ikke finder  

 nogen af ansøgerne kvalificerede, indstille, at stillingens besættelse  

 udsættes, eller at der udfærdiges nyt opslag.
Institutrådet fremsender  

 udvalgets indstilling til statsministeren med sine eventuelle bemærkninger.
 Stk. 2.  Kan ingen ansøger indstilles til ansættelse i  

 henhold til reglerne i § 5, stk. 2, eller § 8, stk. 2-4, indstiller  

 institutrådet til statsministeren, at stillingens besættelse udsættes, eller  

 at der udfærdiges nyt opslag.
 § 10.  Indtil et institutråd er oprettet i henhold til  

 § 5 i bekendtgørelse af 6. januar 1971 om Institut for Presseforskning, kan  

 statsministeren udnævne afdelingsforstandere uden den i nærværende  

 bekendtgørelses § 5, stk. 1, nævnte indstilling.
 § 11.  Bekendtgørelsen træder i kraft den 1. april  

 1971.
 Statsministeriet, den 6. januar 1971.
H.
Baunsgaard.
 /Leif Groth.
