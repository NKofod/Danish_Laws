 Bygge- og Boligstyrelsen har modtaget flere forespørgsler fra kommuner om,  

 i hvilket omfang glasoverdækkede arealer i boligbebyggelser indgår i  

 boligernes bruttoetageareal efter styrelsens bekendtgørelse nr. 617 af 8.  

 juli 1992, om beregning af boligens bruttoetageareal i henhold til  

 boligstøtteloven.
 Bekendtgørelsen om opgørelse af bruttoetageareal i relation til  

 boligstøtteloven er udfærdiget på grundlag af de gældende regler for  

 ejendommens registrering i bygnings- og boligregisteret (BBR). Bygge- og  

 Boligstyrelsen har på den baggrund indhentet en udtalelse fra Kort- og  

 Matrikelstyrelsen, der administrer lovgivningen om bygnings- og  

 boligregisteret, med hensyn til, i hvilket omfang glasoverdækkede arealer  

 medregnes i boligers bruttoetageareal ved registrering i bygnings- og  

 boligregisteret.
 På baggrund heraf, kan Bygge- og Boligstyrelsen oplyse, at indrettes der  

 glasoverdækkede arealer i tilknytning til en bolig, og opfylder disse ikke  

 kravene (byggelovgivningens isoleringskrav) til anvendelse til helårsbrug,  

 indgår arealerne ikke i boligens bruttoetageareal, efter bekendtgørelsen om  

 beregning af boligens bruttoetageareal i henhold til boligstøtteloven.
 Glasoverdækkede adgangsarealer medregnes ikke i bruttoetagearealet efter  

 boligstøtteloven.
----- Fremtidig udsendelse af meddelelser Ved forrige meddelelse nr. 19 af december 1996 oplyste Bygge- og  

 Boligstyrelsen, at fremtidige boligstøttemeddelelser vil blive udsendt pr.  

 telefax.
 Dette har imidlertid givet anledning til et stort antal henvendelser til  

 styrelsen fra kommuner, der har oplyst, at de af tekniske årsager ikke kan  

 modtage meddelelserne i tilstrækkeligt læselig form, eller at interne forhold  

 indebærer, at faxmeddelelser ikke på samme måde som postforsendelser når frem  

 til de relevante medarbejdere.
 Tiden synes således ikke moden til faxudsendelse af  

 boligstøttemeddelelserne.
 Meddelelserne om individuel boligstøtte vil derfor indtil videre fortsat  

 blive udsendt som postforsendelser.
--------------------- Bygge- og Boligstyrelsens meddelelser om individuel boligstøtte udsendes  

 til samtlige kommuners boligstøttekontorer, til samtlige sociale ankenævn og  

 til Kommunedata I/S.
Meddelelserne kan ligeledes findes i ministeriets  

 regelbaser under det statslige EDB-baserede juridiske informationssystem,  

 Retsinformation.
