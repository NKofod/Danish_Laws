Bekendtgørelse om aftale om  

 energieffektivisering og statstilskud til dækning af udgifter til  

 kuldioxidafgift i visse virksomheder (Energiaftalebekendtgørelsen) I medfør af § 1, stk. 4, § 2, stk. 1, § 4 og § 7, stk. 2, i lov om  

 statstilskud til dækning af udgifter til kuldioxidafgift i visse  

 virksomheder med et stort energiforbrug, jf. lovbekendtgørelse nr. 846  

 af 17. november 1997, fastsættes efter bemyndigelse:
Kapitel 1 Betingelser for at indgå aftale og opnå  

 tilskud § 1. Der kan gives statstilskud til delvis  

 dækning af udgifter til kuldioxidafgift i virksomheder, der er  

 registreret efter merværdiafgiftsloven (momsloven), og som indgår  

 aftale med Energistyrelsen om at gennemføre effektivisering af  

 virksomhedens energiforbrug.
Stk. 2. En virksomhed kan ansøge om at indgå  

 aftale om energieffektivisering, hvis den 1)	udfører en energiintensiv proces, som er optaget på  

 bilaget (proceslisten) til lov om kuldioxidafgift af visse energiprodukter  

 (kuldioxidafgiftsloven) og den modtager den forhøjede tilbagebetaling  

 af kuldioxidafgiften, eller 2)	opfylder promskriteriet ved at have en afgiftsværdi, hvor  

 virksomhedens ikke tilbagebetalte kuldioxidafgift samt korrigerede  

 rumopvarmnings- og svovlafgifter efter fradrag af eventuelle tilskud, jf. §  

 27, stk. 2, samlet udgør over 3 pct. af dens refusionsgrundlag,  

 beregnet ud fra værdien af virksomhedens salg m.v. med fradrag af  

 værdien af virksomhedens indkøb m.v., dog mindst 10 pct. af  

 virksomhedens salg m.v.
Stk. 3. Aftale efter stk. 2, nr. 1,  

 (procesaftale) indgås for den energi, der forbruges på  

 produktionsstedet, hvor processen udføres.
Aftale efter stk. 2, nr. 2,  

 (promsaftale) indgås for virksomhedens samlede energiforbrug.
Stk. 4. Virksomheden kan indsende ansøgning til  

 Energistyrelsen om at indgå aftale om energieffektivisering.  

 Energistyrelsen tager stilling til, hvorvidt betingelserne efter stk. 2, nr.  

 2, er opfyldt.
Ved ansøgningen skal anvendes et særligt skema,  

 der kan rekvireres hos Energistyrelsen.
Ved indgåelse af promsaftaler  

 skal der foreligge en revisorerklæring som dokumentation for, at  

 virksomheden opfylder promskriteriet.
 § 2. Forinden en virksomhed kan indgå aftale  

 med Energistyrelsen om energieffektivisering, skal den gennemgå et  

 energisyn og have udarbejdet og implementeret et energiledelsessystem efter  

 reglerne i kapitel 2. Med udgangspunkt i energisynet og energiledelsen skal  

 virksomheden udarbejde et oplæg til forhandling om de forpligtelser,  

 som aftalen om energieffektivisering skal indeholde, jf. reglerne i  

 kapitlerne 3 og 4. På grundlag af oplægget til forpligtelser  

 forhandles aftalen om energieffektivisering, som indgås efter reglerne  

 i kapitel 5.
 Stk. 2. En virksomhed, der er  

 berettiget til at indgå aftale efter § 1, kan underskrive en  

 hensigtserklæring efter reglerne i kapitel 8 om at indgå aftale  

 og dermed opnå betinget tilskud til kuldioxidafgiften, imens aftalen er  

 under forberedelse.
 § 3. Energistyrelsen kan beslutte, at  

 virksomheder, hvis energiforbrug har fællestræk, uanset  

 bestemmelsen i § 2, kan indgå fællesaftale efter reglerne i  

 kapitel 7.
 Stk. 2. Den enkelte virksomhed skal tiltræde en  

 fællesaftale, for at Energistyrelsen kan meddele tilsagn om  

 tilskud.
 § 4. Når der er indgået aftale med  

 virksomheden efter reglerne i §§ 2 eller 3, meddeler Energistyrelsen  

 tilsagn om tilskud efter reglerne i kapitel 9.
Kapitel 2 Energisyn og energiledelse efter særlige  

 retningslinier § 5. Virksomheden skal  

 gennemgå et energisyn og udarbejde og implementere et  

 energiledelsessystem.
Ved energisynet undersøges og kortlægges  

 virksomhedens energiforbrug med henblik på at identificere mulighederne  

 for at gennemføre energibesparelser og  effektiviseringer.
Energisynet  

 er  en integreret del af energiledelsessystemet.
Energiledelse er den del af  

 virksomhedens ledelsesopgaver, der aktivt styrer virksomhedens energiforhold  

 for at sikre, at energien udnyttes effektivt.
Stk. 2. Energiledelsessystemet skal før  

 aftaleindgåelsen gennemgås af en verifikator.
Verifikation  

 af energiledelse i aftalevirksomheder skal ske i overensstemmelse med  

 reglerne i kapitel 6.
 Stk. 3. Virksomhedens energiledelse skal overholde  

 kravsspecifikationen for energiledelse i aftalevirksomheder fastlagt af  

 Energistyrelsen.
 § 6. I energisynet og energiledelsessystemet skal  

 indgå følgende elementer:
1)	indledende kortlægning, 2)	energipolitik, 3)	energimålsætninger og  mål, 4)	energihandlingsplan, 5)	energistyring, 6)	vedligehold af energiforbrugende anlæg, 7)	energibevidst indkøb, 8)	energibevidst projektering, 9)	evaluering, 10)	opdatering af energikortlægning, 11)	organisation, ansvar og beføjelser, 12)	information og motivation, 13)	uddannelse af nøglepersoner og 14)	dokumentation af energiledelsessystemet.
Stk. 2. Kortlægningen er grundlaget for at kunne  

 opbygge et energiledelsessystem.
Kortlægningen danner basis for at  

 identificere, vurdere og prioritere de muligheder, virksomheden har for at  

 reducere energiforbruget.
En væsentlig del af kortlægningen er en  

 screening.
I screeningen identificeres indsatsområder med behov for  

 yderligere undersøgelser for at identificere og gennemføre  

 energibesparelser og -effektiviseringer.
Der redegøres for de mulige  

 særlige undersøgelser, der kan gennemføres med henblik  

 på at identificere energibesparelser og -effektiviseringer af det  

 tilskudsberettigede energiforbrug.
Stk. 3. Energipolitikken fastsætter de overordnede  

 retningslinier for arbejdet med energiledelse og -effektiviseringer.
Den skal  

 omfatte en forpligtelse til løbende energiforbedring og -styring og  

 indikere energiledelsessystemets omfang, ambitionsniveau m.v.
Stk. 4. Energimålsætninger og -mål er  

 virksomhedens plan for opfyldelse af energipolitikken over tid.
Formulering  

 af konkrete energimål skal udfordre, forpligte og motivere virksomheden  

 til løbende at gennemføre forbedringer.
Stk. 5. Energihandlingsplanen fastlægger, hvordan  

 de enkelte mål indfries (ansvar, kompetence, ressourcer, metode,  

 beskrivelse af delprojekter, terminer) og sikrer, at prioriterede  

 indsatsområder fastholdes.
Handlingsplanen skal indeholde de  

 særlige undersøgelser, der er identificeret ved  

 energikortlægningen, jf. stk. 2.
Stk. 6. Energistyring indebærer en systematisk  

 registrering og vurdering af energiforbrug og driftsdata.
Formålet  

 hermed er at fastholde opnåede energieffektiviseringer gennem indgreb  

 ved identificerede afvigelser samt løbende at sikre opfølgning  

 af de vedtagne målsætninger for virksomhedens energiforbrug.
 Stk. 7. Vedligehold af energiforbrugende anlæg  

 sikrer, at anlæggene til stadighed fungerer optimalt.
 Stk. 8. Energibevidst indkøb og projektering skal  

 sikre en vurdering af de energimæssige virkninger ved projektering  

 eller indkøb af anlæg, nye aktiviteter, produkter og processer  

 samt øvrige fornyelser af udstyr med et væsentligt  

 energiforbrug.
 Stk. 9. Evalueringen skal sikre, at  

 energiledelsessystemet som helhed fungerer tilfredsstillende og fortsat er  

 egnet og effektivt til at opfylde energipolitik og -mål.
 Stk. 10. Opdatering af energikortlægning skal  

 sikre, at virksomheden regelmæssigt gør status over situationen  

 med henblik på altid at have et opdateret beslutningsgrundlag for  

 energiledelsens aktiviteter.
 Stk. 11. Fastlæggelse af ansvar  

 og beføjelser skal være med til at sikre, at  

 energiledelsessystemet er forankret og integreret i virksomhedens  

 eksisterende organisation.
 Stk. 12. Formålet med information og motivation er  

 blandt andet at danne holdninger til arbejdet med energieffektivisering og  

 -besparelser blandt ledere og medarbejdere.
 Stk. 13. Uddannelse af nøglepersoner skal sikre  

 tilstrækkelig viden og kvalifikationer inden for energieffektivisering  

 og -besparelser blandt virksomhedens medarbejderstab.
Stk. 14. Dokumentation af energiledelsessystemet skal  

 være med til at sikre, at energiledelsessystemet, inklusive  

 aktivitetsbeskrivelser, handlingsplaner m.v., fastholdes og er ensartet  

 implementeret i hele organisationen.
Endvidere skal det kunne dokumenteres,  

 at virksomheden opfylder aftalens forpligtelser, jf. kap. 4.
 § 7. Energistyrelsen kan beslutte, at virksomheden  

 kan opfylde kravene til energiledelse efter særlige retningslinier i  

 henhold til dette kapitel eller en del heraf ved at blive registreret som  

 deltager i eller ved gennemførelse af et internationalt anerkendt  

 miljøledelsessystem.
Kapitel 3 Aftaleforhandling § 8. I aftaleforhandlingerne fastlægges  

 indholdet af aftalen på baggrund af et oplæg fra  

 virksomheden.
 § 9. Med udgangspunkt i energiledelsessystemet  

 udarbejder virksomheden et oplæg til forhandling med Energistyrelsen om  

 de forpligtelser, som aftalen om energieffektivisering skal indeholde.  

 Oplægget skal være egnet som grundlag for Energistyrelsens  

 vurdering af de energimæssige forhold i virksomheden og af  

 energiledelsessystemets elementer vedrørende energipolitik,  

 energimålsætninger og -mål samt energihandlingsplan.  

 Oplægget udarbejdes efter reglerne i dette kapitel.
 § 10. Oplægget skal indeholde de  

 forudsætninger, som forpligtelserne er baseret på,  

 vedrørende det energiforbrugende udstyr samt tekniske,  

 produktionsmæssige og lignende forhold, herunder eventuelle planlagte  

 ændringer i disse forudsætninger.
 Stk. 2. I oplægget redegøres for de  

 aktiviteter, herunder særlige undersøgelser, jf. § 6, stk. 2,  

 som virksomheden ønsker at gennemføre i aftaleperioden, opdelt  

 på energiforbrug efter proceslisten, andet procesforbrug og  

 rumvarme.
 Stk. 3. Oplægget skal indeholde en nøje  

 beskrivelse af, hvornår og hvorledes de energibesparende og  

 -effektiviserende aktiviteter foreslås gennemført.
 § 11. Til brug for forhandlingen indsender  

 virksomheden:
1)	dokumentation for energikortlægning, 2)	energiledelseshåndbog, 3)	oplæg til forhandlingerne og 4)	dokumentation for at energiledelsessystemet, jf. kapitel 2, er  

 verificeret indenfor de seneste 18 måneder.
Stk. 2. Dokumentation for energikortlægning,  

 energiledelseshåndbog og oplæg til aftaleforhandling skal  

 følge kravsspecifikationen for dokumentation i forbindelse med  

 aftaleindgåelse fastlagt af Energistyrelsen.
Dokumentation for  

 verificeret energiledelse skal ske efter retningslinier for verifikation af  

 energiledelse i aftalevirksomheder fastlagt af Energistyrelsen.
 Stk. 3. Energistyrelsen kan til brug i forhandlingerne  

 kræve yderligere oplysninger fra virksomheden.
Kapitel 4 Forpligtelser i aftalen § 12. Aftalen mellem virksomheden og  

 Energistyrelsen om energieffektivisering skal indeholde de i dette kapitel  

 nævnte forpligtelser.
 § 13. Virksomheden skal i aftalens løbetid  

 benytte og vedligeholde det implementerede energiledelsessystem.  

 Dokumentation for overholdelse af forpligtelser i aftalen sker ved  

 indberetninger, der sker efter kravsspecifikation for indberetninger fastlagt  

 af Energistyrelsen og ved verifikation, jf. kapitel 6.
§ 14. Virksomheden skal gennemføre  

 energibesparelser, som har en tilbagebetalingstid på under 4 år.  

 Energibesparelsen kan eksempelvis være identificeret ved implementering  

 og anvendelsen af energiledelsessystemet.
Herunder skal virksomheden  

 gennemføre energieffektiviseringsprojekter, som identificeres via  

 energisynet, særlige undersøgelser eller energibevidst  

 indkøb eller projektering, hvis tilbagebetalingstiden for  

 merinvesteringen ved det energieffektive anlæg er under 4  

 år.
 Stk. 2. Bestemmelsen i stk. 1 gælder dog kun,  

 såfremt de pågældende anlæg har en levetid, der  

 går udover tilbagebetalingstiden.
 Stk. 3. Ved vurderingen af foranstaltningerne efter stk.  

 1 kan forhold vedrørende brændselsvalg,  

 CO2-fortrængningseffekt, livscyklusbetragtninger eller andre  

 langsigtede perspektiver vedrørende omlægning af  

 produktionsforhold, produktionsprocesser, m.v. tages i betragtning.
 Stk. 4. Fritagelse for gennemførsel af  

 energibesparende foranstaltninger kan ske i overensstemmelse med  

 kravsspecifikation for energiledelse i aftalevirksomheder fastlagt af  

 Energistyrelsen.
 § 15. Virksomheden skal i aftalens løbetid  

 og ved aftalens udløb indberette virksomhedens energiforbrug og  

 anvendelse samt at den har gennemført forpligtelserne i aftalen.
 Stk. 2. Indberetninger sker i henhold til  

 kravsspecifikation for indberetninger fastlagt af Energistyrelsen.
Stk. 3. Virksomheden skal mindst en gang efter  

 aftaleindgåelse og inden aftalens udløb få en akkrediteret  

 verifikator til at verificere, at virksomheden overholder  

 aftaleforpligtelserne, herunder at virksomheden benytter og vedligeholder  

 energiledelsessystemet.
Verifikationen sker efter reglerne i kapitel 6.
 § 16. Energistyrelsen eller en af Energistyrelsen  

 bemyndiget person har adgang til virksomheden for at efterprøve  

 energiledelssessystemet.
Stk. 2. Energistyrelsen eller den, Energistyrelsen  

 bemyndiger dertil, har adgang til at tilse, hvorledes energiledelsessystemet  

 benyttes og om aftaleforpligtelserne overholdes.
Vedkommende har dermed  

 adgang til virksomheden, dens procesanlæg, øvrige  

 energiforbrugende udstyr samt dokumentation, der har tilknytning til driften  

 af energiledelsessystemet mod behørig legitimation samt bemyndigelse  

 fra Energistyrelsen i det tilfælde, hvor kontrollen udøves af en  

 bemyndiget.
 Stk. 3. Virksomhedens indehavere og de i virksomheden  

 beskæftigede personer skal yde Energistyrelsen eller den af  

 Energistyrelsen bemyndigede person fornøden vejledning og hjælp  

 ved foretagelse af de i stk. 1 nævnte tilsyn.
 § 17. Enhver, der modtager tilskud, er forpligtet  

 til efter anmodning fra Energistyrelsen at afgive enhver oplysning, der har  

 betydning for ydelse af tilsagn og udbetaling af tilskud og for  

 Energistyrelsens kontrol med, at de fastsatte vilkår overholdes.
Kapitel 5 Aftalen § 18. I aftalen fastlægges, hvilke  

 energieffektiviserende aktiviteter, herunder særlige  

 undersøgelser, virksomheden skal gennemføre, samt indenfor  

 hvilke frister, det skal ske.
Aftalen fastlægger virksomhedens  

 øvrige forpligtelser efter reglerne i kapitel 4, herunder  

 hvornår den i § 15, stk. 3, nævnte verifikation skal  

 foregå.
Når der er opnået enighed om  

 forpligtelserne, kan der indgås aftale om deres gennemførelse.  

 På dette grundlag kan Energistyrelsen meddele tilsagn om tilskud efter  

 reglerne i kapitel 9.
 Stk. 2. Aftalen indgås inden udløb af den af  

 Energistyrelsen fastsatte frist, jf. § 26, stk. 1 og 3, og maksimalt for en  

 treårig periode fra tilsagnsperiodens begyndelse, jf. § 27, stk. 1.
 Stk. 3. I aftalen indgår blandt andet vilkår  

 om mulighed for genforhandling, hvis forudsætningerne for aftalen  

 ændres væsentligt. Ændring af forudsætninger, som har  

 betydning for, om en aktivitet indgår i forpligtelserne eller ej,  

 betragtes som væsentlige.
 Stk. 4. Såfremt der skal foretages særlige  

 undersøgelser, jf. § 6, stk. 2, og § 10, stk. 2, fastlægges det  

 i aftalen, hvordan de aktiviteter, der er identificeret i  

 undersøgelserne, gennemføres i aftaleperioden.
 Stk. 5. Der fastsættes endvidere i aftalen  

 nærmere bestemmelser vedrørende fortrolighed med de oplysninger,  

 som Energistyrelsen modtager om virksomhedens forhold, om tilbagebetaling af  

 tilskud, jf. kapitel 10 og om straffebestemmelser, jf. kapitel 14, m.v.
 § 19. I aftalen fastsættes nærmere  

 bestemmelse om, hvorledes opsigelse kan ske, om misligholdelse, m.v.
Kapitel 6 Verifikation § 20. Energiledelsessystemets opbygning og  

 implementering efter kapitel 2 skal verificeres af en  

 akkrediteret verifikator, som er godkendt af Energistyrelsen.
Verifikator  

 indestår over for myndighederne for, at reglerne for energiledelsens  

 opbygning og implementering er overholdt.
 Stk. 2. Verifikation sker i forbindelse med  

 aftaleindgåelse og i øvrigt mindst én gang i  

 aftaleforløbet.
 Stk. 3. Verifikationen sker efter retningslinier for  

 verifikation af energiledelse i aftalevirksomheder fastlagt af  

 Energistyrelsen.
 § 21. Verifikationen dokumenteres skriftligt, og  

 indsendes til Energistyrelsen.
 Stk. 2. Dokumentationen for verifikation sker efter  

 retningslinier for verifikation af energiledelse i aftalevirksomheder  

 fastlagt af Energistyrelsen.
Kapitel 7 Særlige regler for fællesaftaler § 22. Uanset bestemmelserne i kapitlerne 2-6 kan  

 Energistyrelsen beslutte, at virksomheder, hvis energiforbrug har  

 fællestræk, kan indgå aftale på grundlag af  

 fællesforpligtelser om energieffektivisering efter reglerne i dette  

 kapitel.
Stk. 2. Virksomheder, der ønsker at indgå en  

 fællesaftale, skal lade udarbejde oplæg til  

 fællesforpligtelser.
I fællesforpligtelserne fastlægges  

 generelle retningslinier for energieffektivisering for virksomhederne,  

 herunder eventuelt gennemførelse af tilpassede energisyn i  

 virksomhederne og opstilling af retningslinier for fælles tilpasset  

 energiledelse og gennemførelse af fælles særlige  

 undersøgelser i virksomhederne.
Hovedvægten lægges  

 på procesforbruget.
Kravene til oplægget til  

 fællesforpligtelserne svarer til kravene efter kapitlerne 2-4.
 Stk. 3. Indholdet i fællesforpligtelserne  

 fastlægges ved forhandling med Energistyrelsen.
 Stk. 4. Energistyrelsen kan fastsætte nærmere  

 krav til kontrol og verifikation.
 Stk. 5. Det er en betingelse for tilsagn om tilskud, at  

 en fællesaftale tiltrædes af den enkelte virksomhed.
 § 23. Oplæg til fællesforpligtelser  

 skal verificeres i overensstemmelse med reglerne i kapitel 6.
Kapitel 8 Tilsagn om betinget tilskud § 24. En virksomhed, som ønsker at  

 indgå aftale om energieffektivisering med Energistyrelsen, kan  

 opnå tilsagn om betinget tilskud ved at afgive en  

 hensigtserklæring om at indgå aftale med Energistyrelsen.  

 Virksomheden forpligter sig dermed til snarest at implementere et  

 energiledelsessystem samt udarbejde et oplæg til forpligtelser, jf.  

 kapitlerne 2-4.
Stk. 2. Hensigtserklæring afgives på en  

 formular, der er godkendt af Energistyrelsen.
Formularen kan rekvireres hos  

 Energistyrelsen.
Stk. 3. Når Energistyrelsen har modtaget en  

 hensigtserklæring fra en virksomhed, som ønsker at indgå  

 procesaftale, jf. § 1, stk. 2, nr. 1, underretter Energistyrelsen de  

 statslige told- og skattemyndigheder, som iværksætter  

 udbetalingen af det betingede tilskud.
Hensigtserklæring fra  

 virksomheder, som ønsker at indgå promsaftale, jf. § 1, stk. 2,  

 nr. 2, behandles efter reglerne i promsbekendtgørelsens kapitel 5.
 Stk. 4. En virksomhed, som ønsker at indgå  

 aftale efter bestemmelserne i kapitel 7, kan afgive hensigtserklæring  

 på tilsvarende vis.
 § 25. En virksomhed, som beslutter ikke at  

 indgå aftale efter at have underskrevet en hensigtserklæring om  

 at indgå aftale om energieffektivisering, skal straks meddele dette til  

 Energistyrelsen.
 § 26. Tilskud, som er modtaget på grundlag  

 af en hensigtserklæring, skal betales tilbage efter reglerne i kapitel  

 10, hvis virksomheden ikke overholder en af Energistyrelsen fastsat tidsplan  

 for implementering og verifikation af energiledelsessystemet, jf. kapitlerne  

 2 og 6, og for aflevering af oplæg til forpligtelser, jf. kapitel 3,  

 eller hvis der ikke indgås aftale inden for en frist, som  

 Energistyrelsen fastsætter, og som maksimalt kan fastsættes til  

 10 måneder fra tilsagnsperiodens begyndelse.
Stk. 2. Virksomheden kan vælge, hvornår  

 tilsagnsperioden skal begynde.
Tilsagnsperioden kan dog ikke begynde  

 tidligere end ved Energistyrelsens modtagelse af den underskrevne  

 hensigtserklæring.
 Stk. 3. Energistyrelsen kan i særlige  

 tilfælde forlænge fristerne efter stk. 1.
Kapitel 9 Tilsagn om og udbetaling af tilskud § 27. Energistyrelsens tilsagn om tilskud  

 gælder maksimalt for en periode af 3 år, regnet fra  

 tilsagnsperiodens begyndelse, jf. § 26, stk. 2.
Stk. 2. Til virksomheder, der indgår procesaftale,  

 jf. § 1, stk. 2, nr. 1, udgør tilskuddet 22 pct. af afgiften af det  

 energiforbrug, der er omfattet af § 9, stk. 2, i kuldioxidafgiftsloven.
For  

 vækstlys i gartnerier udgør tilskuddet dog 22 pct. af afgiften  

 af den del af energiforbruget, der er omfattet af § 9, stk. 10, i  

 kuldioxidafgiftsloven.
For fuelolie og gas- og dieselolie, der anvendes til  

 varmefremstilling, udgør tilskuddet henholdsvis 0 øre pr. kg og  

 1,75 øre pr. liter bortset fra olie vedrørende aktiviteter  

 omfattet af § 11, stk. 3, 1. pkt., i lov om energiafgift af  

 mineralolieprodukter m.v.
 Stk. 3. Til virksomheder, der indgår promsaftale,  

 jf. § 1, stk. 2, nr. 2, udgør tilskuddet 22 pct. af afgiften af det  

 energiforbrug, der er omfattet af § 9, stk. 1, i kuldioxidafgiftsloven.
 § 28. Tilskuddet udbetales med det beløb,  

 der overstiger minimumsgrænserne efter stk. 2.
Stk. 2. Minimumsgrænsen udgør 20.000 kr. pr.  

 år.
For væksthusgartnerier, der er berettiget til at indgå  

 aftale ifølge proceslisten, udgør minimumsgrænsen 10.000  

 kr. pr. år.
Hvis en virksomhed har flere aftaler udgør  

 minimumsgrænsen 20.000 kr. henholdsvis 10.000 kr. årligt pr.  

 aftale.
Ved tilsagn om tilskud med virkning senere end 1. januar reduceres  

 minimumsgrænsen forholdsmæssigt.
Stk. 3. Tilskuddet kan udbetales for hver afgiftsperiode  

 efter momsloven.
Til virksomheder, der er omhandlet i § 2, stk. 1, i lov om  

 fremskyndet tilbagebetaling af visse afgifter, kan tilskuddet udbetales  

 månedsvis.
Det ikke tilskudsberettigede beløb efter stk. 2  

 fradrages forlods.
 Stk. 4. For tilsagn om tilskud, der ikke har virkning fra  

 begyndelsen af virksomhedens afgiftsperiode efter momsloven, opgøres  

 tilskuddet fra tilsagnets ikrafttræden til udløbet af  

 første afgiftsperi-ode efter momsloven på grundlag af  

 virksomhedens afgiftsgrundlag efter kuldioxidafgiftslovens § 9 for samme  

 tidsrum.
 Stk. 5. For tilsagn, hvis bortfald ikke er sammenfaldende  

 med udløbet af en afgiftsperiode efter momsloven, opgøres  

 tilskuddet fra afgiftsperiodens begyndelse til tilsagnets udløb  

 på grundlag af virksomhedens afgiftsgrundlag efter  

 kuldioxidafgiftslovens § 9 for samme tidsrum.
§ 29. Anmodning om udbetaling af tilskud sendes  

 til de statslige told- og skattemyndigheder.
Beløbet angives i hele  

 kroner, idet der ses bort fra ørebeløb.
Anmodningen skal  

 være underskrevet af virksomhedens ansvarlige ledelse.
Udbetaling og  

 modregning af tilskud sker efter reglerne i moms-lovens § 63.
Stk. 2. Overstiger det årligt udbetalte  

 tilskudsbeløb 200.000 kr., skal virksomheden årligt tilsende  

 Energistyrelsen en erklæring fra en statsautoriseret eller registreret  

 revisor m.v., der attesterer, at regnskabsgrundlag m.v. for tilskuddet er  

 korrekt opgjort.
Energistyrelsen fastsætter nærmere  

 retningslinier for revisionen i en revisorinstruks samt frist for modtagelse  

 af revisorerklæringer.
 Stk. 3. Energistyrelsens modtagelse af  

 revisorerklæringer, jf. stk. 2, er en betingelse for at opnå  

 tilskud.
Kapitel 10 Tilbagekaldelse af tilsagn og tilbagebetaling af  

 tilskud § 30. Energistyrelsen kan træffe  

 afgørelse om, at en aftale om energieffektivisering opsiges eller  

 ophæves, hvis ansøgeren har givet urigtige eller vildledende  

 oplysninger eller har fortiet oplysninger af betydning for ydelse af tilskud  

 eller ikke efterkommer Energistyrelsens anmodning om at afgive oplysning, der  

 har betydning for ydelse af tilsagn og udbetaling af tilskud og for  

 Energistyrelsens kontrol med, at de fastsatte vilkår overholdes, jf.  

 § 17. Energistyrelsen kan endvidere træffe afgørelse om, at  

 en aftale om energieffektivisering opsiges eller ophæves, hvis  

 betingelserne for at yde tilskud ikke længere er til stede, herunder  

 ved, at aftalen ikke overholdes.
 Stk. 2. Såfremt det konstateres, at der er ydet for  

 stort et tilskud, at regnskabsgrundlaget m.v. for tilskuddet ikke er korrekt  

 opgjort, eller at virksomheden ikke opfylder eller har opfyldt betingelserne  

 for at opnå tilskud, kan Energistyrelsen træffe afgørelse  

 om, at aftale om energieffektivisering opsiges eller ophæves.
§ 31. Hvis en aftale opsiges eller ophæves,  

 bortfalder Energistyrelsens tilsagn om tilskud.
Energistyrelsen kan beslutte,  

 at tilskud skal tilbagebetales efter opsigelse eller ophævelse af  

 aftalen.
 Stk. 2. Såfremt en aftale opsiges, eller  

 såfremt den ophæves, fordi forpligtelserne ikke overholdes, kan  

 tilskuddet dog kun kræves tilbagebetalt fra den seneste godkendelse,  

 jf. § 35,  medmindre der er afgivet urigtige oplysninger.
 § 32. Såfremt det konstateres, at der er  

 ydet for stort et tilskud, afkræver de statslige told- og  

 skattemyndigheder virksomheden det skyldige beløb til betaling senest  

 14 dage efter påkrav.
 Stk. 2. Tilbagebetales det skyldige beløb ikke  

 rettidigt til de statslige told- og skattemyndigheder, skal der betales 1,3  

 pct. i månedlig rente for hver påbegyndt måned fra den 1. i  

 den måned, i hvilken beløbet skal betales af virksomheden, dog  

 mindst 50 kr.
 § 33. For tilbagebetalingen af for meget udbetalt  

 tilskud hæfter den, der som ejer, forpagter eller på anden vis  

 driver virksomheden for egen regning.
Kapitel 11 Regnskabsbestemmelser § 34. Virksomheder, som modtager tilskud, skal  

 kunne fremlægge fakturaer eller særskilte opgørelser til  

 dokumentation af tilskudsbeløbet.
Virksomhederne skal  

 tilrettelægge regnskabet således, at det kan danne grundlag for  

 opgørelsen af tilskudsbeløbet.
 Stk. 2. Virksomhederne skal umiddelbart for hver  

 afgiftsperiode efter momsloven kunne redegøre for beregningen af  

 tilskud.
 Stk. 3. Regnskabet over tilskud føres i  

 virksomhedens almindelige forretningsregnskab og på en sådan  

 måde, at tilskuddet til enhver tid kan opgøres på grundlag  

 af regnskabet.
 Stk. 4. Hvis regnskabet ikke kan indpasses i  

 forretningsregnskabet, føres regnskabet efter de statslige told- og  

 skattemyndigheders nærmere anvisning.
 Stk. 5. Regnskabsmaterialet skal opbevares i 5 år  

 efter regnskabsårets udløb.
Kapitel 12 Godkendelse m.v.
 § 35. Energistyrelsen godkender aftalens  

 vilkår og forpligtelser.
 Stk. 2. Energistyrelsen godkender endvidere virksomhedens  

 indberetning på baggrund af den i § 15, stk. 3, nævnte  

 verifikation og virksomhedens indberetning ved aftalens udløb, jf. §  

 15, stk. 1.
 § 36. Leverandører af energiprodukter  

 omfattet af kuldioxidafgiftsloven skal på begæring meddele de  

 statslige told- og skattemyndigheder oplysning om de leverede  

 energiprodukter.
Kapitel 13 Klager m.v.
§ 37. Energistyrelsens afgørelser efter  

 § 1, stk. 4, § 30 og § 31, kan påklages til  

 Energiklagenævnet.
Afgørelser truffet af Energiklagenævnet  

 kan ikke indbringes for anden administrativ myndighed.
 Stk. 2. Der er fastsat nærmere regler for  

 Energiklagenævnets virke i bekendtgørelse om forretningsorden  

 for Energiklagenævnet.
Stk. 3. Told- og Skatteregionernes afgørelser kan  

 indbringes for Told- og Skattestyrelsen.
Klagen skal være modtaget af  

 Told- og Skattestyrelsen senest 3 måneder efter modtagelse af den  

 afgørelse, der påklages.
Afgørelser truffet af Told- og  

 Skattestyrelsen kan ikke indbringes for anden administrativ myndighed.
Kapitel 14 Straffebestemmelser § 38. Med bøde straffes den, der  

 forsætligt eller groft uagtsomt afgiver urigtige eller vildledende  

 oplysninger eller fortier oplysninger om grundlaget for udbetaling af tilskud  

 eller overtræder § 34 i denne bekendtgørelse.
 Stk. 2. Den, der begår en af de nævnte  

 overtrædelser med forsæt til uberettiget at få udbetalt  

 tilskud, straffes med bøde, hæfte eller fængsel indtil 2  

 år.
 Stk. 3. Der kan pålægges selskaber m.v.  

 (juridiske personer) strafansvar efter reglerne i straffelovens 5.  

 kapitel.
Kapitel 15 Ikrafttrædelse m.v.
 § 39. Bekendtgørelsen træder i kraft  

 den 1. august 2000.
 Stk. 2. Samtidig ophæves bekendtgørelse nr.  

 37 af 16. januar 1997, som ændret ved bekendtgørelse nr. 47 af  

 23. januar 1998 om aftale om energieffektivisering og statstilskud til  

 dækning af udgifter til kuldioxidafgift i visse virksomheder.
 Stk. 3. Aftaler om energieffektivisering, der er indgået  

 før den 1. august 2000, færdigbehandles efter de hidtidige  

 gældende regler.
