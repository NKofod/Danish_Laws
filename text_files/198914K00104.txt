Nr BTL 104 Betænkning over Forslag til teaterlov   

 Nr L 104 1989-90, 1. samling Afgivet af Kulturudvalget Afgivet: 19900515 Udvalget har behandlet lovforslaget i en række møder og har herunder stillet spørgsmål til kulturministeren, som denne har besvaret skriftligt.
 Endvidere har udvalget modtaget skriftlige og/eller mundtlige henvendelser  

 fra:
Amtsrådsforeningen i Danmark, Asholt, O., Bjerringbro, Boldhusteatret, Børneteatersammenslutningen, Cafe Teatret, Danmarks Teaterforeninger, Dansk Skuespillerforbund, Danske Dramatikeres Forbund, Den Jyske Opera, Det Danske Teater, Det Lille Teater, Det Rejsende Børneteater og Opsøgende Teater, RBOT, Det Rejsende Landsteater, Forretningsudvalget, Fire egnsteatre i Århus (Svalegangen, Gruppe 38/ÅTA og Børneteatret  

 Filuren), Flejsborg, Svend, Nyborg, Foreningen af Danske Sceneinstruktører, Foreningen af Små Teatre, FAST, Funktionærernes og Tjenestemændenes Fællesråd, Fællesudvalget for Ribe Amtsråd, Grønnegårds Teatret, Hoffmeyer, Klaus, Frederiksberg, Institut for dramaturgi, Jensen, Poul G., Mundelstrup, Kommunernes Landsforening, Københavns Internationale Teater, KIT, Københavns Magistrat, 1. afd., Landsdelsscenernes Samarbejdsudvalg, Lyngsø, Vibeke, Åbyhøj, Madsen, Hanne, Hjortshøj, Morsø Teaterkreds, Nielsen, Ulla D., Lystrup, Odense Teater, Rialto Teatret, Rosenholm Amatør Teater, Sammenslutningen af Danske Scenografer, Instruktører, Filmarbejdere, Susanne Theils familie Teater, Sønderjydsk Teaterforening, Teaterbutikken, Teaterfællesudvalget for Nordjyllands Amt, Teaterfællesudvalget for Århus Amt, Teatergruppen Skifteholdet, Teaterrådet, Teaterudvalget for Storkøbenhavn, Teaterudvalget, Fyns Amt, Teaterudvalget, Vejle Amt, Tidens Teater, Udvalget for Børneteater og Opsøgende Teater v/Teatercentrum i Danmark, Ålborg Kommune, Magistratens 4. afd., Århus Kommune, Den Kulturelle Forvaltning, og Aarhus Teater.
 Der er af kulturministeren stillet ændringsforslag, hvorom henvises til de  

 ledsagende bemærkninger.
Et flertal (udvalget med undtagelse af Fremskridtspartiets medlem) lægger  

 vægt på, at kulturministeren i bemærkningerne til lovforslaget har anført, at  

 Teaterrådet bør tilstræbe en ændring af den hidtidige bevillingspraksis,  

 således at teatervirksomheder med en vis regelmæssig drift får mulighed for  

 at arbejde på basis af flerårige budgetter.
En sådan ordning vil forbedre  

 teatrenes planlægning og forenkle administrationen.
 Over for udvalget har kulturministeren endvidere udtalt, at  

 bevillingsniveauet for de tre provinslandsdelsscener normalt kan forventes  

 fastsat for en periode af 4 år.
 Desuden har kulturministeren for så vidt angår egnsteaterområdet udtalt,  

 at han vil bestræbe sig for ikke at foretage ændringer i bevillingen til  

 dette formål i de to år, som må påregnes at forløbe, inden den vurdering af  

 egnsteatrenes vilkår, som er omtalt i bemærkningerne til ministerens  

 ændringsforslag nr. 2, 3 og 4, er tilendebragt.
Hvad angår Det Kongelige Teater, tiltræder flertallet, at det i 1935  

 oprettede tilsynsråd ikke videreføres.
I den forbindelse lægger flertallet  

 vægt på, at kulturministeren har tilkendegivet, at der er mulighed for, at  

 den hidtidige information om teatrets forhold og drøftelse af spørgsmål  

 vedrørende teatret vil kunne videreføres ved kontakt mellem Folketingets  

 Kulturudvalg og kulturministeren og teaterchefen.
Flertallet noterer sig kulturministerens oplysning om, at eventuelle  

 reguleringer af Det Kongelige Teaters bevillinger ikke vil få  

 bevillingsmæssige følger for teaterlovens øvrige områder.
Optagelse af Det  

 Kongelige Teater i teaterloven har ingen bevillingsmæssige konsekvenser.
Vedrørende abonnementsordningen har ministeren over for udvalget erklæret,  

 at det faste kronetilskud pr. billet for teaterbilletter tegnet i abonnement  

 ved nyordningens ikrafttræden vil blive fastsat således, at det  

 gennemsnitligt svarer til, hvad rabatten vil være ved et tilskud på 40 pct.  

 af billetprisen.
Ministeren frafalder således forslaget om, at  

 tilskudsniveauet nedsættes til 331/3 pct.
 Ministeren påpeger, at den mindre prisforhøjelse respektive  

 prisnedsættelse, som et fast kronetilskud til hver teaterbillet uanset pris  

 modsvarer, kan elimineres ved at sætte dyre billetters pris ned og billige  

 billetters pris op.
 Ministeren frafalder ligeledes sit forslag om afskaffelse af statens  

 tilskud til køb af billetter til andre forestillinger end dem, der indgår i  

 det tegnede abonnement (rabatkuponer).
 Derimod opretholder kulturministeren forslaget om, at statens tilskud til  

 administration og brochurer afskaffes.
 Over for udvalget har ministeren erklæret, at statens bevilling til  

 abonnementsordningen ligesom for provinslandsdelsscenerne normalt vil kunne  

 forventes fastsat for en periode af 4 år.
Angående den statslige refusion af kommuners og amtskommuners udgifter til  

 køb af forestillinger af børneteater og opsøgende teater har kulturministeren  

 henledt udvalgets opmærksomhed på ministeriets cirkulære af 3. januar 1980,  

 der er optrykt som bilag til ministerens besvarelse af Kulturudvalgets  

 spørgsmål 77 og 78. Af punkt 9 c i dette cirkulære fremgår, at en kommune  

 eller et amt vil kunne søge om refusion af tilskud til friskoler og private  

 grundskoler, som er ydet til dækning af disse skolers udgifter ved køb af  

 børneteater og opsøgende teater.
En tilsvarende bestemmelse kan forventes  

 optaget i det cirkulære, som skal udarbejdes i tilknytning til lovforslagets  

 § 24.
 Et mindretal (Socialdemokratiets medlemmer af udvalget) har under  

 udvalgsarbejdet og forhandlingerne lagt vægt på:
- at Frederiksborg og Roskilde Amtskommuner fremover bidrager til den  

 storkøbenhavnske teaterstøtteordning, - at provinslandsdelsscenerne i lighed med den storkøbenhavnske  

 teaterstøtteordning får 4-årige bevillinger at arbejde med, - at der gives yderligere bevillinger over finansloven til  

 børneteatervirksomhed, de små teatre med regelmæssig drift, amatørteatrene,  

 det internationale teater og uddannelse, - at ministeren frafalder, at Teaterrådet skal fordele 20 pct. af  

 egnsteaterbevillingen.
Mindretallet tilslutter sig, at den af ministeren  

 foreslåede undersøgelse af egnsteatrenes vilkår igangsættes, og ser frem til  

 vurderingen af egnsteatrene, når undersøgelsesresultatet foreligger, - at der etableres et kontaktudvalg til at følge Teaterrådets virksomhed, - at ministeren har forsikret udvalget om, at eventuelle ændringer i  

 bevillingerne til Det Kongelige Teater ikke vil få bevillingsmæssige  

 konsekvenser for de øvrige områder i teaterloven, - at tilsynsrådet ved Det Kongelige Teater afløses af et samarbejde og  

 møder med Folketingets Kulturudvalg, - at nedsættelsen af abonnementstilskud til 331/3 pct. frafaldes, således  

 at statens tilskud til abonnementsordningen fremover fortsat udgør 40 pct.,  

 ligesom tilskud til rabatkuponer fortsætter.
Mindretallet ser dog med skepsis på faste kronetilskud til billetprisen.  

 Mindretallet er af den opfattelse, at statens tilskud til  

 abonnementsordningen også vil kunne styres, hvis statens tilskud på 40 pct.  

 til teaterbilletter f.eks. fastsættes på 1989-90 (1990-91)-niveauet.  

 Mindretallet noterer sig, at det overlades til de enkelte initiativtagere at  

 beregne tilskuddet til de enkelte billetkategorier, - at teatre, den storkøbenhavnske teaterstøtteordning,  

 provinslandsdelsscenerne, de små teatre samt abonnementstilskudsordningen  

 fremover baseres på flerårige budgetter.
Flerårige budgetter vil sikre  

 planlægningen af forestillinger og økonomi, samtidig med at administrationen  

 forenkles væsentligt.
 Mindretallet glæder sig over, at det lange udvalgsarbejde og  

 forhandlingerne med kulturministeren er endt med en teaterlov, der rummer  

 muligheder for at udvikle og fremme teatret i Danmark.
 Et andet mindretal (Socialistisk Folkepartis medlemmer af udvalget) hilser  

 med tilfredshed, at lovforslaget under udvalgsbehandlingen har gennemgået en  

 række forbedringer på områder, som mindretallet hele tiden har lagt vægt på  

 at prioritere.
Mindretallet beklager samtidig, at det ikke har været muligt at opretholde  

 den hidtidige tilskudsordning, hvorefter staten ydede øremærkede tilskud til  

 kommuner og amter.
Der er dog grund til at understrege, at denne ordning er  

 opretholdt på et vigtigt område, nemlig ved kommuners og amters køb af  

 rejsende børneteater.
Dette er så meget vigtigere, fordi et ofte udtrykt  

 ønske fra børneteatrenes side om at gøre det obligatorisk for amterne at  

 tilslutte sig organisationen for Det Rejsende og Opsøgende Børne- og  

 Ungdomsteater, RBOT, ikke har kunnet opfyldes.
Mindretallet vil opfordre  

 amterne til at blive i eller genindmelde sig i organisationen, som har stor  

 betydning for børneteatrenes udfoldelsesmuligheder.
 Mindretallet har noteret sig, at der er truffet aftale om den kommende  

 storkøbenhavnske teaterstøtteordning, og er tilfreds med, at Frederiksborg og  

 Roskilde Amtskommuner for fremtiden bidrager til ordningen med tilskud i  

 forhold til deres indbyggeres køb af billetter til de teatre, der modtager  

 produktionsstøtte i henhold til ordningen.
 Mindretallet opfordrer endelig til, at ministeren i de drøftelser, som  

 ministeren skal have om teateruddannelserne, inddrager overvejelser om en  

 fremtidig støtteordning for de alternative teateruddannelser, der foregår ved  

 Tidens Teater.
 Herefter indstiller et flertal (udvalget med undtagelse af  

 Fremskridtspartiets medlem) lovforslaget til vedtagelse med de af  

 kulturministeren stillede ændringsforslag.
 Et mindretal (Fremskridtspartiets medlem af udvalget) indstiller  

 lovforslaget til forkastelse ved 3. behandling.
Ændringsforslag Af kulturministeren, tiltrådt af et flertal (udvalget med  

 undtagelse af FP):
Til § 6 1) Efter stk. 2 indsættes som nyt stykke:
»Stk. 3. Ud over det tilskud, der er nævnt i stk. 1, yder  

 staten efter ansøgning og efter indhentet udtalelse fra Teaterrådet støtte  

 til Den Jyske Opera og Det Danske Teater til turnerende eller opsøgende  

 børneteatervirksomhed.
Statens tilskud hertil fastsættes på de årlige  

 finanslove.« Til § 15 2) Stk. 2 affattes således:
»Stk. 2. Refusionsprocenten beregnes som forholdet mellem  

 statens på finansloven fastsatte bevilling og de samlede offentlige  

 tilskud.« 3) Stk. 3 udgår.
 Stk. 4-6 bliver herefter stk. 3-5.
Til § 18 4) Paragraffen udgår.
Til § 21 5) Paragraffen affattes således:
»§ 21. Teaterrådet består af 5 medlemmer, der beskikkes af  

 kulturministeren for en periode af 4 år. 2 af medlemmerne udpeges af  

 kontaktudvalget, og 3 af medlemmerne udpeges af kulturministeren.
Medlemmerne  

 må i funktionstiden ikke være knyttet til noget teater eller beklæde  

 teaterfaglige tillidsposter.
Ministeren kan i særlige tilfælde fravige denne  

 bestemmelse.
Medlemmerne kan ikke genbeskikkes.
Stk. 2. Til Teaterrådet knyttes et sekretariat.« Nye paragraffer 6) Efter § 21 indsættes som nye paragraffer:
 »§ 01. Der nedsættes et kontaktudvalg til at følge  

 Teaterrådets virksomhed, drøfte dansk teaters situation og afgive udtalelser  

 om principielle forhold til kulturministeren.
 Stk. 2. Kontaktudvalget består af indtil tyve medlemmer, som  

 beskikkes af kulturministeren for fire år efter forslag fra de betydende  

 institutioner, organisationer og interessegrupper inden for dansk teater.  

 Kontaktudvalget vælger blandt sine medlemmer en formand og en næstformand.
 Stk. 3. Udvalget forelægger ministeren den fra Teaterrådet  

 modtagne beretning med de bemærkninger, som udvalget ønsker at knytte hertil.
§ 02. Kulturministeren fastsætter efter forslag fra henholdsvis  

 Teaterrådet og kontaktudvalget forretningsorden for de pågældende  

 organer.« Bemærkninger Til nr. 1 Børns behov for teateroplevelser såvel inden for det rent dramatiske og  

 det musikdramatiske område som på danseteaterområdet er på forskellige måder  

 søgt sikret ved det foreliggende lovforslag.
 Under forudsætning af amtskommunal støtte yder staten støtte til Det  

 Rejsende Børneteater og Opsøgende Teater efter reglerne i kapitel 4, og man  

 har i bemærkningerne til § 19, stk. 2, påpeget, at Teaterrådet ved  

 fordelingen af § 19-bevillingen skal være opmærksomt på, at børnene og de  

 unge udgør omkring 25 pct. af den samlede befolkning.
 Imidlertid er Den Jyske Opera og Det Danske Teater, der har hele landet  

 som virksomhedsområde, både afskåret fra at opnå statslig støtte til  

 børneteatervirksomhed efter kapitel 4, der er baseret på regional opbakning i  

 form af individuel amtskommunal støtte, og efter § 19, jf. denne bestemmelses  

 stk. 1, nr. 1.
 På denne baggrund skønnes det at være påkrævet at søge tilvejebragt  

 lovhjemmel til ydelse af særlige statstilskud til Den Jyske Opera og Det  

 Danske Teater med henblik på fremme af disse teatres indsatser inden for  

 børneteaterområdet på såvel det musikdramatiske som det rent dramatiske felt.
Til nr. 2, 3 og 4 Forslaget om etablering af en særlig pulje på 20 pct., som ifølge  

 lovforslaget var tænkt fordelt af Teaterrådet efter særligt fastsatte  

 kriterier, trækkes tilbage.
Der vil endvidere snarest blive taget initiativ  

 til iværksættelse af en vurdering af egnsteatrenes vilkår, som skal være  

 tilendebragt inden for en periode af 2 år.
Til nr. 5 og 6 Ud fra et ønske om at få et forum for udveksling af synspunkter vedrørende  

 den af Teaterrådet førte støttepolitik samt at få en bred repræsentation for  

 dansk teater til brug for kulturministeren foreslås det at oprette et  

 kontaktudvalg efter samme retningslinjer som for de repræsentanter, der  

 kendes fra andre institutioner på kulturområdet.
 I overensstemmelse med Betænkning nr. 1132 om teaterloven foreslås  

 kontaktudvalget sammensat af indtil 20 personer, der beskikkes af  

 kulturministeren, men udpeges af de betydende institutioner, organisationer  

 og interessegrupper inden for dansk teater.
 Som eksempler herpå kan følgende nævnes: Dansk Skuespillerforbund, Danske  

 Teaterlederes Fællesråd, Danmarks Teaterforeninger,  

 Børneteatersammenslutningen (BTS), Foreningen af Små Teatre (FAST),  

 Teatervidenskabeligt Institut, København, Institut for Dramaturgi i Århus,  

 Danske Dramatikeres Forbund, Dansk Komponistforening, Landsdelsscenernes  

 Sammenslutning, Dansk Amatør Teater Samvirke (DATS), Det Kongelige Teater, De  

 Storkøbenhavnske Teatre, Skuespilskolerne i Odense og Århus og Statens  

 Teaterskole samt Foreningen »Ny Dans«, Foreningen Den Kongelige  

 Ballet, Teaterteknikerforbundet, Egnsteatrene og Dansk Artist Forbund.
Den foreslåede sammensætning sikrer, at kontaktudvalget har kendskab til  

 teaterforholdene såvel uden for som inden for landsdelsscenebyerne samt til  

 såvel voksen- som børneteater.
Ministeriet mener ikke, at det er  

 hensigtsmæssigt at lade amter og primærkommuner være repræsenterede som  

 egentlige medlemmer i kontaktudvalget.
 Kontaktudvalget har til opgave at fremkomme med forslag til beskikkelse af  

 2 medlemmer af Teaterrådet, medens de resterende 3 medlemmer udpeges af  

 ministeren.
Ole Bernt Henriksen (KF) Per Stig Møller (KF) Flemming Jensen (KF)  

 Povl Brøndsted (V) Helge Sander (V) nfmd.
Pia Dahl (FP) Marianne  

 Jelved (RV) Duetoft (CD) Lysholm Christensen (KRF) Hanne Andersen (S) Søren  

 Hansen (S) Qvist Jørgensen (S) Lissa Mathiasen (S) Jimmy Stahr (S) Birthe  

 Hansen (SF) Ingerlise Koefoed (SF) fmd.
Stillinger (SF) Bilag Statens bevillinger til teater forhøjes i forhold til det oprindelige  

 forslag med 7,0 mio. kr., som fordeles på følgende måde:
 For 1991 forhøjes bevillingerne med halvdelen eller i alt 3,5 mio. kr.
BEVILLINGSMÆSSIG OVERSIGT I nedenstående oversigt er den aftalte forhøjelse på 7,0 mio. kr. af  

 statens bevillinger til teater indarbejdet i det økonomiske bilag 1 til  

 lovforslaget af 7/12 1989.
 1) Beløbet er 0,3 mio. kr. højere end på FL 1990. Forhøjelsen skyldes en  

 teknisk korrektion i f.t. konto 52.07.
 2) Beløbet er 0,3 mio. kr. lavere end på FL 1990. Nedsættelsen skyldes en  

 teknisk korrektion i f.t. konto 52.01.
