Den frøbårne sygdom ærtebakteriose er påvist i Danmark.
For at bistå  

 firmaerne i at gennemføre passende forholdsregler tilbyder Statsfrøkontrollen  

 at gennemføre undersøgelser af frøprøver for bakteriosen.
Til formålet skal  

 der indsendes en ubejdset prøve på 2 kg.
Analysetiden vil variere fra 1 til 4  

 uger, og afgiften er 1500 kr.
Analysekapaciteten er begrænset, og det  

 anbefales at indsende eventuelle prøver så tidligt som muligt.
Ærtebakteriose (Pseudomonas syringae pv. pisi) er påvist i partier af  

 markært avlet i Danmark i 1986, og den er påvist i flere fremavlsmarker i  

 1987. Smitte med frøet er en væsentlig faktor for sygdommens spredning.
I  

 marken spredes den bl.a. ved regnstænk og ved færdsel, især i fugtigt vejr.  

 Sygdommen bekæmpes bedst ved, at der anvendes sund udsæd.
Forekomsten af ærtebakteriose har betydning i forbindelse med eksport af  

 ært til EF-lande og til visse andre lande, som kræver attest for frihed for  

 sygdommen.
Ifølge EF-reglerne skal attesten baseres på avlsinspektion, men  

 fra efteråret 1986 har England også krævet en laboratorieundersøgelse.
 På grund af det frøbårne smitstofs betydning for sygdommens udbredelse her  

 i landet og for frøeksporten har Statsfrøkontrollen indkørt en analysemetode  

 for ærtebakteriose i frøprøver.
 Analysen vil vare fra 1 til 4 uger afhængig af, om bakterieforekomster  

 ligner den, der er årsag til ærtebakteriose, og af, hvor mange undersøgelser  

 der skal gennemføres for den endelige bestemmelse.
 Såfremt der ønskes en sådan analyse, skal der indsendes en ubejdset prøve  

 på 2 kg med anmodning om en undersøgelse for ærtebakteriose.  

 Analysekapaciteten er endnu ret begrænset, hvorfor det anbefales at indsende  

 eventuelle prøver så tidligt som muligt.
Der gøres opmærksom på, at eksport af ært til fremavl til England kun kan  

 ske, hvis importøren har importlicens.
Indtil videre vil en sådan licens  

 kræve, at en prøve af partiet undersøges for ærtebakteriose på et engelsk  

 laboratorium.
 Afgiften for analysen er 1500 kr. pr. prøve.
