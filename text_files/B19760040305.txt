 § 1.  Sager om forurening af vandløb, søer eller  

 havet, herunder sager om godkendelse af projekter for spildevandsanlæg, der  

 ikke er færdigbehandlet af landvæsensretterne inden 1. december 1976, overgår  

 til behandling efter miljøbeskyttelseslovens regler og ved de efter denne lov  

 kompetente myndigheder i 1. instans.
 Stk. 2.  Såfremt sagens afslutning alene beror på  

 afslutning efter den indtil 1. oktober 1974 gældende vandløbslovs § 75,  

 stk.4, eller på foretagelse af ekspropriationer til gennemførelse af et  

 godkendt spildevandsanlæg og fastsættelse af erstatning herfor,  

 færdigbehandles sagen af landvæsensretterne efter den indtil 1. oktober 1974  

 gældende vandløbslov.
§ 2.  Miljøstyrelsen kan på begæring af sagens parter  

 eller efter indstilling fra landvæsensretten bestemme, at en efter den indtil  

 1. oktober 1974 gældende vandløbslov verserende landvæsensretssag om  

 afledning af spildevand m.v. uanset bestemmelsen i § 1, kan færdigbehandles  

 af landvæsensretten efter denne lovs regler.
Anmodning herom, stilet til  

 miljøstyrelsen, skal sendes til landvæsensretten senest den 1. oktober 1976.  

 Anmodningen skal, forsynet med kommunalbestyrelsens, amtsrådets (  

 hovedstadsrådets ) og landvæsensrettens udtalelse over sagen, være  

 miljøstyrelsen i hænde senest den 1. december 1976.
 § 3.  Såfremt kendelser afsagt af  

 landvæsenskommissionen ankes til overlandvæsenskommissionen efter den 1.  

 oktober 1976, fremsender overlandvæsenskommissionen ankesagen til  

 miljøstyrelsen, der afgør, hvorvidt ankesagen skal færdigbehandles af  

 overlandvæsenskommissionen eller af de efter miljøbeskyttelsesloven  

 kompetente myndigheder i 1. instans, jfr. dog § 1, stk. 2.
 § 4.  De af landvæsensretterne afsagte kendelser i  

 sager om afledning af spildevand m.v. bevarer deres gyldighed, indtil der  

 efter miljøbeskyttelsesloven træffes anden afgørelse.
 § 5.  Når en sag overgår til behandling efter  

 miljøbeskyttelseslovens regler, træffer landvæsensretten bestemmelse om, hvem  

 der skal bære sagens omkostninger, jfr. § 34 i lov om landvæsensretter.  

 Såfremt sagens omkostninger pålægges en privat part, afholdes udgifterne af  

 miljøstyrelsen.
 § 6.  De af miljøstyrelsen i medfør af denne  

 bekendtgørelse trufne beslutninger kan ikke påklages.
§ 7.  Denne bekendtgørelse træder i kraft straks.  

 Miljøministeriet, den 13. august 1976 Helge Nielsen / Gertrud Goldschmidt.
