Bekendtgørelse om uddannelsen til  

 køkkenassistent I medfør af § 4, stk. 2, i lov om erhvervsuddannelser,  

 jf. lovbekendtgørelse nr. 724 af 25. juli 2000, fastsættes:
Kapitel 1 Uddannelsen § 1. Uddannelsens formål er, at eleven  

 gennem skoleundervisning og praktikuddannelse opnår kompetence som  

 køkkenassistent.
Uddannelsens mål § 2. Den uddannede køkkenassistent  

 skal selvstændigt kunne udføre de praktiske  

 funktioner, der er forbundet med tilberedning og anretning af varme og kolde  

 retter til børn, voksne og ældre.
Desuden skal den uddannede  

 kunne udføre tilhørende afrydning, opvask og rengøring.  

 Arbejdet skal kunne udføres i alle typer af  

 institutionskøkkener, herunder køkkener tilknyttet kantiner,  

 børneinstitutioner, skoler og lignende.
Kapitel 2 Uddannelsens varighed og struktur m.v.
 § 3. Uddannelsen er henført til den  

 erhvervsfaglige fællesindgang Fra jord til bord - hotel, køkken,  

 levnedsmiddel og jordbrug, jf. § 14, stk. 2, i lov om  

 erhvervsuddannelser.
 Stk. 2. Det faglige udvalg for uddannelsen er Fagligt udvalg  

 for køkkenassistentuddannelsen.
 § 4. Uddannelsen varer 3 år, jf. dog  

 § 6.
Stk. 2. Uddannelsen omfatter et obligatorisk  

 grundforløb på 20 uger, jf. bekendtgørelse om  

 grundforløb i erhvervsuddannelserne  

 (grundforløbsbekendtgørelsen), og et hovedforløb, der  

 omfatter praktikuddannelse og 30 ugers obligatorisk skoleundervisning.
Eleven  

 kan indlede uddannelsen på skole med et grundforløb eller i en  

 praktikvirksomhed.
Stk. 3. Den obligatoriske skoleundervisning i  

 hovedforløbet er opbygget af to skoleperioder på hver 15 uger,  

 der omfatter grundfag, områdefag, bundne specialefag, valgfri  

 specialefag og valgfag.
Undervisningen i valgfri specialefag kan dog ligge  

 på et andet tidspunkt under hovedforløbet.
 Stk. 4. I grundforløbet har eleven mulighed for valgfri  

 undervisning, jf. grundforløbsbekendtgørelsen.  

Hovedforløbet kan suppleres med valgfri undervisning  

 (påbygning), jf. bekendtgørelse om erhvervsuddannelser  

 (hovedbekendtgørelsen) og erhvervsuddannelseslovens § 12,  

 stk. 4.
 Stk. 5. Varigheden og strukturen efter stk. 1-3 fraviges  

 ved voksenuddannelsesforløb, jf. § 6.
 § 5. Det er en betingelse for at begynde på  

 skoleundervisningen i hovedforløbet, at eleven har gennemført  

 grundforløbet og således efter skolens samlede vurdering har  

 opnået de nødvendige faglige og personlige forudsætninger  

 i grundfagene og de fælles områdefag i henhold til reglerne om  

 grundforløb samt i de områdefag i grundforløbet, der er  

 særlige for hovedforløbet, jf. § 9.
Voksenuddannelsesforløb § 6. Personer, der er fyldt 25 år, kan  

 gennemføre uddannelsen på 1 år, hvis de har haft mindst 4  

 års relevant fuldtidsarbejde eller tilsvarende deltidsarbejde.
 Stk. 2. Skolen kan i særlige tilfælde dispensere  

 fra alders- og beskæftigelseskravet i stk. 1, hvis skolen ud fra  

 en samlet vurdering og efter samråd med eleven og den eventuelle  

 praktikvirksomhed vurderer, at eleven har de fornødne  

 forudsætninger for at gennemføre uddannelsesforløbet.
Stk. 3. Skoleundervisningen er på 28 uger.
Den samlede  

 uddannelse gennemføres i moduler som anført nedenfor:
 1)	Modul 1, ca. 20 uger, heraf 8 ugers skoleundervisning og ca. 12  

 ugers praktikuddannelse.
 2)	Modul 2, ca. 22 uger, heraf 10 ugers skoleundervisning og ca. 12  

 ugers praktikuddannelse.
 3)	Modul 3, 10 ugers skoleundervisning.
Stk. 4. Undervisningen tilrettelægges efter elevernes  

 forudsætninger og behov, idet eleverne skal opnå de fastsatte  

 mål i grundforløbet og hovedforløbet i grundfag,  

 områdefag og specialefag.
Undervisningen omfatter endvidere valgfag i  

 et omfang på mindst 1,5 uge.
Stk. 5. Skoleundervisningen i modul 1 udgør samtidig et  

 supplerende kursus, jf. erhvervsuddannelseslovens § 16, og træder  

 i stedet for grundforløbet.
Suppleringskurset kan gennemføres  

 uden uddannelsesaftale.
 Stk. 6. Modul 2 og 3 kan endvidere tilrettelægges som et  

 afkortet voksenforløb for elever, som opfylder kravene i stk. 1,  

 og som har gennemført grundforløbet.
 Stk. 7. Praktikuddannelsen gennemføres således,  

 at der tages udgangspunkt i de forudgående skoleperioder og i den  

 voksne elevs arbejdserfaringer.
 Stk. 8. Suppleringskurset bør normalt indeholde de  

 områdefag i grundforløbet, der er særlige for  

 hovedforløbet.
Fritagelse for dele af uddannelsen § 7. Elever kan fritages for dele af uddannelsen  

 efter hovedbekendtgørelsen og bekendtgørelse om merit for visse  

 fag i ungdomsuddannelser mv. (meritbekendtgørelsen), jf. anvisningerne  

 i vejledningen til bekendtgørelsen.
Kapitel 3 Skoleundervisningen § 8. Grundforløbet omfatter følgende  

 områdefag, der er særlige for hovedforløbet:
 1)	Ergonomi og arbejdsmiljø

Niveau: Begynder
  

 Målet er, at eleven kan forstå ergonomiens betydning på  

 arbejdspladsen og kan anvende hensigtsmæssige arbejdsstillinger og  

  bevægelser med henblik på at undgå erhvervsbetingede  

 sygdomme og belastningslidelser.
 2)	Metodik, teknik og produktionsformer for storkøkkener  

 1

Niveau: Rutine
  

 Målet er, at eleven kan anvende aktuelle produktionsformer og  

 metodikker i storkøkkener.
 3)	Metodik og menusammensætning 
Niveau: Begynder
  

 Målet er, at eleven kan sammensætte og tilberede menuer til  

 personer på normalkost og til personer med forskellig kulturel  

 baggrund.
 Stk. 2. De i stk. 1, nævnte fag varer i alt 5  

 uger.
 § 9. Undervisningen i hovedforløbet  

 omfatter følgende grundfag, jf.  

 grundfagsbekendtgørelsen:
 1)	Dansk, F.
 2)	Engelsk, F, 1,0 uge.
 3)	Informationsteknologi, F, 1,0 uge.
 4)	Miljø, 1,0 uge.
 5)	Naturfag, F.
 6)	Produktudvikling, produktion og service, modul 1 og 2, 2,0  

 uger.
 Stk. 2. De i stk.1, nr. 2, 3 og 4 nævnte fag  

 påbegyndes i grundforløbet.
 Stk. 3. De i stk.1, nævnte fag varer i alt 9  

 uger.
 § 10. Undervisningen i hovedforløbet  

 omfatter følgende områdefag:
 1)	Arbejdsplanlægning

Niveau: Rutine
  

 Målet er, at eleven ud fra arbejdsmiljømæssige hensyn kan  

 tilrettelægge arbejdet ved en eller flere produktionsformer  

 således at produktionsapparatet udnyttes optimalt.
 2)	Levnedsmiddellære
Niveau: Begynder
  

 Målet er, at eleven kender til levnedsmidlers næringsindhold og  

 anvendelsesområder.
 3)	Metodik, teknik og produktionsformer for storkøkkener  

 2
Niveau: Avanceret
  

 Målet er, at eleven selvstændigt kan anvende aktuelle  

 produktionsformer og metodikker i storkøkkener.
 4)	Produktionshygiejne
Niveau: Rutine
  

 Målet er, at eleven kan anvende egenkontrol og redegøre for  

 sammenhængen mellem levnedsmiddelbårne sygdomme, samt  

 produktionshygiejne og rengøring.
 Stk. 2. De i stk. 1, nævnte fag varer i alt 6  

 uger.
 § 11. Undervisningen i hovedforløbet  

 omfatter følgende bundne specialefag:
 1)	Diætetik
Niveau: Rutine  

 Målet er, at eleven kan redegøre for principperne bag de  

 forskellige diæter og kan sammensætte, tilrettelægge og  

 tilberede diætmåltider.
 2)	Ernæringslære
Niveau: Rutine
  

 Målet er, at eleven kan redegøre for ernæringens betydning  

 for den menneskelige organismes vækst, funktioner og  

 vedligeholdelse.
 3)	Kostlære- og vurdering
Niveau: Avanceret
  

 Målet er, at eleven kan vurdere en ernæringsmæssig  

 forsvarlig normalkost til forskellige forplejningsgrupper og kan  

 redegøre for kostvurderingen i en teoretisk og praktisk  

 sammenhæng.
 Stk. 2. De i stk.1, nævnte fag varer i alt 7 uger.
 § 12. Undervisningen i hovedforløbet  

 omfatter desuden valgfri specialefag, der repræsenterer en række  

 forskellige muligheder for elevens yderligere specialisering inden for  

 områderne:
1)	produktionsformer i og kvalitetskrav til storkøkkener, 2)	opfyldelse af særlige behov hos de enkelte brugergrupper  

 og 3)	samarbejdsformer, herunder kommunikation, psykologi og  

 pædagogik.
 Stk. 2. Eleven og virksomheden vælger valgfri  

 specialefag i samråd med skolen ved begyndelsen af 1. skoleperiode i  

 hovedforløbet.
 Stk. 3. De valgfri specialefag varer i alt 3 uger.
§ 13. Undervisningen i hovedforløbet  

 omfatter endvidere valgfag.
Undervisningen følger reglerne for  

 valgfag, jf. hovedbekendtgørelsen.
 Stk. 2. Valgfag varer i alt 5 uger.
Praktikuddannelsen § 14. Praktikuddannelsen skal tilrettelægges  

 i henhold til reglerne i hovedbekendtgørelsen, og omfatter  

 følgende arbejdsområder og funktioner:
1)	bagning og tilberedning af forskellige former for tilbehør,  

 så som saucer, forretter og biretter, 2)	brug af køkkenmaskiner og -redskaber, 3)	hygiejne og rengøring, 4)	istandgørelse og tilberedning af kød, fisk,  

 fjerkræ, indmad, grønsager og frugt til syge og raske  

 personer, 5)	kostrekvisition, -distribution og -opbevaring, 6)	kundekontakt, anretning og servering, 7)	sammensætning og tilberedning af diæter og 8)	tilberedning af smørrebrød til syge og raske personer.
 § 15. Målet med praktikuddannelsen er, at  

 den uddannede ud fra uddannelsens mål, jf. § 2:
1)	på avanceret niveau kan arbejde med vurderinger og  

 helheder, 2)	på rutineniveau kan anvende og analysere arbejdet og 3)	har viden om og forståelse af sit arbejde.
 Stk. 2. Praktikuddannelsen følger i øvrigt  

 reglerne om praktikuddannelse, jf hovedbekendtgørelsen.
 § 16. I praktikuddannelsen skal der være  

 følgende omtrentlige vægtfordeling på  

 emneområder:
 1)	Sygehuskost og/eller normalkost og kost til småtspisende samt  

 tilberedning til personer med forskellig kulturel baggrund: 36 pct.
 2)	Rengøring, afrydning og opvask: 17 pct.
 3)	Smørrebrød og tilberedning: 23 pct.
4)	Diæt: 11 pct.
Praktiksteder uden diæt anvender tiden til  

 emne 1 og 3.
 5)	Kantine- og cafédrift: 7 pct.
 Praktiksteder uden kantine- og cafédrift anvender tiden til  

 emne 1, 3 og 7.
 6)	Depotfunktion: 2 pct.
 7)	Samarbejde og kontakt til brugergrupper: 4 pct.
Stk. 2. I praktikuddannelsen i  

 voksenuddannelsesforløb tages udgangspunkt i elevens forudgående  

 erhvervserfaring.
I praktikuddannelsen skal der være følgende  

 omtrentlige vægtfordeling på emneområder:
 1)	Sygehuskost og/eller normalkost og kost til småtspisende samt  

 tilberedning til personer med forskellig kulturel baggrund: 35 pct.
 2)	Rengøring, afrydning og opvask: 10 pct.
 3)	Smørrebrød og tilberedning: 30 pct.
4)	Diæt: 15 pct.
Praktiksteder uden diæt anvender tiden til  

 emne 1 og 3.
5)	Kantine- og cafédrift: 10 pct.
Praktiksteder uden kantine- og  

 cafédrift anvender tiden til emne 1 og 3.
 Uddannelsesbog mv.
 § 17. De skolevejledninger, som skolen skal  

 udstede efter de enkelte skoleophold, og de praktikerklæringer, som  

 virksomheden skal udstede efter de enkelte praktikophold, skal indgå i  

 elevens uddannelsesbog, jf. hovedbekendtgørelsen og  

 bekendtgørelse om elevers og virksomheders retsforhold mv. i  

 erhvervsuddannelserne (retsbekendtgørelsen).
Kapitel 4 Karaktergivning § 18. Bekendtgørelsen om karakterskala  

 anvendes. 13-skalaen anvendes, medmindre andet fremgår af reglerne om  

 det pågældende fag.
 Stk. 2. Der gives dog alene "gennemført/ikke  

 gennemført" eller "bestået/ikke bestået" i  

 valgfri specialefag, der er fælles for arbejdsmarkedsuddannelser og  

 erhvervsuddannelser, hvis det fremgår af kursusplanen.
Skolens bedømmelse af områdefag og  

 specialefag § 19. Bedømmelse af grundfag følger  

 reglerne herom, jf. grundfagsbekendtgørelsen.
 Stk. 2. Bedømmelse af valgfag følger reglerne  

 for de pågældende fag, jf. hovedbekendtgørelsen.
 Stk. 3. Ved afslutningen af et områdefag eller  

 specialefag gives en afsluttende standpunktskarakter.
 Afsluttende prøver (eksamen) m.v.
§ 20. I sidste skoleperiode, jf. dog § 21,  

 afholder skolen en eksamen, der samtidig udgør en svendeprøve.  

 Bekendtgørelse om eksamensordning ved erhvervsskolerne m.v. finder  

 anvendelse.
Eksamenen består af en projektopgave, en praktisk  

 prøve og en mundtlig prøve.
 Stk. 2. Skolen udarbejder projektoplæg i samråd  

 med det faglige udvalg og tilrettelægger forløbet af  

 prøven i samråd med det lokale uddannelsesudvalg.
 Stk. 3. Svendeprøven begynder med udlevering af en  

 projektopgave i 10. uge i skoleperioden, jf. dog § 21.
Stk. 4. I 15. uge i skoleperioden, jf. dog § 21,  

 afsættes to dage til den praktiske og den mundtlige prøve.
Den  

 mundtlige prøve afholdes dagen efter den praktiske prøve.
 Stk. 5. Ved den mundtlige prøves afholdelse må  

 eleven højst have seks måneder tilbage af sin uddannelsestid.  

 Denne frist finder dog ikke anvendelse ved voksenforløb.
§ 21. I voksenuddannelsesforløb afholdes  

 svendeprøven i 3. skolemodul.
Projektopgaven udleveres i 5. uge i  

 skolemodulet.
Den praktiske og mundtlige prøve afholdes i 10. uge i  

 skolemodulet.
§ 22. Projektopgaven kan gennemføres  

 individuelt eller som gruppearbejde.
Grupperne kan maksimalt bestå af  

 tre personer.
Stk. 2. Ved besvarelsen af projektopgaven skal eleven tage  

 udgangspunkt i områdefag og bundne specialefag.
Eleven kan desuden  

 inddrage grundfag og valgfri specialefag.
 Stk. 3. Eleven skal ved besvarelsen vise evne til at kombinere  

 teori og praksis.
 Stk. 4. Projektopgaven skal besvares skriftligt som en  

 edb-baseret rapport og skal afleveres senest 12 ugedage efter udleveringen.  

 Skolen skal udarbejde en vejledning og informerere eleverne om regler m.v.  

 for udformningen af projektopgaven.
§ 23. Den praktiske prøve består af tilberedning og  

 anretning af et middagsmåltid til en specifik målgruppe.  

 Prøven gennemføres individuelt og varer 4 timer inkl. afrydning  

 og ekskl. tid til forberedelse og rengøring.
I ugen op til  

 prøven udarbejder eleven skriftligt materiale, herunder opskrifter,  

 til eget og censors brug ved prøvens gennemførelse.
§ 24. Den mundtlige prøve består af  

 fremlæggelse af og dialog om projektopgaven og den praktiske  

 prøve.
Prøven gennemføres individuelt og varer 20  

 minutter.
 § 25. Ved bedømmelsen af
svendeprøven medvirker en faglærer (eksaminator), der  

 udpeges af skolen, og en censor, der udpeges af det faglige udvalg, jf.  

 eksamensbekendtgørelsen.
Stk. 2. Eksaminator og censor afgiver en karakter for  

 henholdvis projektopgaven, den praktiske prøve og den mundtlige  

 prøve.
Gennemføres dele af svendeprøven som  

 gruppearbejde, skal den enkeltes præstation bedømmes  

 individuelt.
På baggrund af de afgivne karakterer udregnes et  

 vægtet gennemsnit, hvor karakteren for projektopgaven vægtes med  

 25%, karakteren for den praktiske prøve med 50% og karakteren for den  

 mundtlige prøve med 25%.
 Stk. 3. For at bestå svendeprøven skal  

 eleven:
1)	have opnået mindst karakteren 6,0 i vægtet gennemsnit af  

 de afgivne karakterer, 2)	have opnået karakteren mindst 6 for den praktiske  

 prøve og 3)	ikke have opnået karakteren 00 for projektopgaven eller den  

 mundtlige prøve.
 Stk. 4. De afgivne karakterer og det vægtede gennemsnit  

 påføres uddannelsesbeviset.
Sygeeksamen og ny eksamen (eller prøve) § 26. Reglerne for sygeeksamen og ny eksamen i  

 bekendtgørelse om eksamensordning på erhvervsskolerne m.v.  

 finder anvendelse.
Stk. 2. Bestås dele af svendeprøven ikke, skal  

 kun disse dele tages om.
Eleven skal dog have mulighed for at udarbejde en ny  

 projektopgave og tage hele svendeprøven om, hvis skolen skønner  

 dette mest hensigtmæssigt.
Skolebevis og afsluttende praktikerklæring § 27. Skolebevis udstedes i henhold til  

 hovedbekendtgørelsen, når skoleundervisningen er  

 gennemført og betingelserne i stk. 2, er opfyldt.
 Stk. 2. Den afsluttende prøve (svendeprøven)  

 skal være bestået, jf. § 25, stk. 3.
 § 28. Praktikvirksomheden udsteder afsluttende  

 praktikerklæring, når praktiktiden i virksomheden er afsluttet,  

 jf. § 36 i hovedbekendgørelsen.
Uddannelsesbevis § 29. Ved uddannelsens afslutning udsteder det  

 faglige udvalg et uddannelsesbevis til eleven som dokumentation for, at  

 eleven har opnået kompetence inden for uddannelsen, jf. § 1.
 Stk. 2. Uddannelsesbeviset udstedes i henhold til  

 hovedbekendtgørelsen og eksamensbekendtgørelsen, når  

 skolebevis er udstedt, jf. § 27, og afsluttende praktikerklæring  

 er udstedt, jf. § 28.
Kapitel 5 Ikrafttrædelses- og overgangsbestemmelser § 30. Bekendtgørelsen træder i kraft  

 den 1. januar 2001.
 Stk. 2. Samtidig ophæves bekendtgørelse nr. 540  

 af 19. juni 1996 om uddannelsen til køkkenassistent.
 Stk. 3. Den i stk. 2, nævnte bekendtgørelse  

 finder dog anvendelse for elever, der er begyndt på 3. skoleperiode  

 eller modul 2 i voksenforløb efter de hidtidige regler ved  

 bekendtgørelsens ikrafttræden.
Stk. 4. Skolen fastsætter efter samråd med det  

 lokale uddannelsesudvalg eventuelle overgangsordninger for elever, der er  

 begyndt på uddannelsen efter tidligere regler.
Overgangsordninger skal  

 fastsættes efter det faglige udvalgs retningslinier.
