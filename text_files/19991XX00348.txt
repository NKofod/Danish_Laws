Skriftlig fremsættelse (23. februar  

 2000) Erhvervsministeren (Pia Gjellerup):
 Herved tillader jeg mig for Folketinget at  

 fremsætte:
 Forslag til lov om ændring af lov om  

 erhvervsfremme og lov om Dansk Eksportkreditfond m.v. (Nedlæggelse af  

 Eksportfremmerådet).
(Lovforslag nr.
L 200).
Regeringen har besluttet at etablere et enstrenget  

 eksportfremmesystem, der med virkning fra den 1. januar 2000 samler den  

 statslige eksportfremmeindsats i en ny eksportfremmeorganisation, Danmarks  

 Eksportråd.
Som følge af denne beslutning skal  

 Eksportfremmerådets opgaver overføres til Danmarks  

 Eksportråd og Eksportfremmerådet nedlægges.
 Lovforslaget indeholder konsekvensændringer af lov  

 om erhvervsfremme og lov om Dansk Eksportkreditfond som følge af  

 nedlæggelsen af Eksportfremmerådet.
Efter lov om erhvervsfremme har Eksportfremmerådet  

 til opgave at rådgive regeringen om eksportfremmespørgsmål  

 af væsentlig betydning.
Bestemmelserne herom udgår af lov om  

 erhvervsfremme.
Efter lov om Dansk Eksportkreditfond drøfter og  

 udtaler Eksportfremmerådet sig om principielle spørgsmål  

 på eksportkreditområdet.
Bestemmelsen herom ophæves.
 Med disse bemærkninger, og idet jeg i øvrigt  

 henviser til bemærkningerne i lovforslaget, skal jeg anbefale forslaget  

 til Folketingets velvillige behandling.
