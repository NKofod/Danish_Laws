Der meddeltes afslag på at forlænge en tidligere meddelt dispensation  

 fra bopælspligten i 10 år.
Ejendommen var erhvervet ved arv.
Fristen kunne  

 evt. forlænges i kortere tid, så den passer med udløbet af forpagtnings- og  

 udlejningsaftaler. .
I skrivelse af 31. juli 1989 (Deres j.nr. 61-288) har De på vegne  

 af Petra Priess Hillers påklaget Jordlovsudvalgets afgørelse af 3. juli 1989,  

 hvorefter man ikke har fundet grundlag for at forlænge den tidligere meddelte  

 tidsbegrænsede dispensation fra bopælspligten i forbindelse  

 med Petra Priess Hillers erhvervelse af landbrugsejendommen matr. nr. 3 a  

 m.fl.
Brøndum By, Brøndum.
Ejendommen er af areal ca. 64,5 ha.
Petra Priess Hillers har erhvervet  

 ejendommen ved arv efter fader, Alfred Karl Priess, der afgik ved døden i  

 1979. Med skrivelse af 6. juni 1980 meddelte Jordlovsudvalget i medfør af  

 landbrugslovens § 17, stk. 3, dispensation fra betingelsen om, at Deres  

 klient inden to år skulle tage fast bopæl på ejendommen, jf. landbrugslovens  

 § 17, stk. 2, nr. 3. Tilladelsen var tidsbegrænset i 10 år og betinget af, at  

 ejendommen i denne periode enten bortforpagtes eller drives af en bestyrer.
I skrivelse af 13. marts 1989 har De søgt om en forlængelse af  

 dispensationen med 5 år, idet Deres klient fortsat ikke har mulighed for at  

 opfylde bopælskravet.
Ved skrivelse af 3. juli 1989 afslog Jordlovsudvalget  

 imidlertid det ansøgte under henvisning til, at der ikke var forhold, som gav  

 grundlag for at forlænge fristen.
 De anfører i forbindelse med Deres klage, at påbud om salg allerede i 1990  

 vil medføre et tab for Deres klient, ligesom en fristforlængelse på  

 yderligere 5 år vil passe med Deres klients ønsker om at tage fast bopæl på  

 ejendommen, der ønskes bevaret i familien.
 Jordlovsudvalget har meddelt Landbrugsministeriet, at man ikke finder, at  

 der i klagen er fremført nye oplysninger, der kan begrunde, at afgørelsen  

 ændres.
Tidligere folketingsmedlem Anders Poulsen har i skrivelse af 23. oktober  

 1989 til landbrugsministeren anført, at det bl.a. skyldes det forhold, at  

 Deres klients ægtefælle er afgået ved døden, at hun ikke har mulighed for at  

 tage bopæl på ejendommen.
Hun er nu mest indstillet på at afstå denne, men  

 behøver en vis yderligere frist, bl.a. under hensyn til de indgåede aftaler  

 om bortforpagtning og udlejning, der løber til 1991.
 Landbrugsministeriet finder ikke grundlag for at kritisere  

 Jordlovsudvalgets afgørelse, idet man kan tilslutte sig, at landbrugslovens  

 regler om bopælspligt fortolkes meget restriktivt.
 Der henvises herved til Landbrugsministeriets cirkulære nr. 54 af 19.  

 marts 1987, ptk. 17.2.3 og 16.1.4.
Landbrugsministeriet finder imidlertid, at der eventuelt vil kunne  

 meddeles en vis kortere forlængelse af fristen indtil udløbet af de aktuelle  

 aftaler om bortforpagtning og udlejning.
Hvis en sådan forlæn-gelse søges,  

 bedes kopier af kontrakterne indsendt hertil.
 P.M.V.
 e.b.
