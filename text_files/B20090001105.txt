Bekendtgørelse om ændring af bekendtgørelse om direkte støtte til landbrugere efter enkeltbetalingsordningen § 1 I bekendtgørelse nr. 1598 af 19. december 2007 om direkte støtte til landbrugere efter enkeltbetalingsordningen som ændret ved bekendtgørelse nr. 256 af 17. april 2008 foretages følgende ændringer:
 1. I § 6, § 11, stk. 1, § 12, stk. 1, § 13, stk. 1, § 15, stk. 5, § 24, stk. 3, § 25, stk. 2, § 31, stk. 1, og § 33, stk. 1, ændres »Direktoratet for FødevareErhverv« til: »FødevareErhverv«.
 2. I § 2, stk. 7, § 11, stk. 2, § 13, stk. 5, § 15, stk. 5, § 24, stk. 4, § 31, stk. 4, og § 33, stk. 1-3, ændres »direktoratet« til: »FødevareErhverv«.
 3. § 2, stk. 1 og 2, affattes således:
»§ 2. Landbrugere, der ønsker at modtage støtte efter denne ordning, skal hvert år indsende en ansøgning til FødevareErhverv.
Ansøgningen skal indgives på et særligt skema, der kan udfyldes og indsendes via FødevareErhvervs hjemmeside.
Skemaet kan også fås i papirform ved henvendelse til FødevareErhverv.
Ansøgningen skal være FødevareErhverv i hænde senest den 21. april, eller i tilfælde, hvor den 21. april er en lørdag, søndag, mandag eller en helligdag, den anden hverdag (lørdag ikke medregnet), der følger herefter.
Stk. 2. Ansøgere skal endvidere indsende markkort, hvorpå alle bedriftens arealer er indtegnet og identificeret med samme nummer som anført i ansøgningen.
Indtegning kan ske elektronisk via FødevareErhvervs hjemmeside eller på papirmarkkort.« 4. I § 13, stk. 2, nr. 1, ændres »var beplantet med permanente afgrøder« til: »blev anvendt til dyrkning af juletræer«.
 5. I § 13, stk. 7, ændres »permanente afgrøder« til »juletræer«.
 6. § 13, stk. 8, ophæves.
 7. § 13, stk. 9, ophæves.
 8. § 17, stk. 1, affattes således:
»§ 17. Et areal, hvortil der søges støtte, skal udgøre et sammenhængende areal på mindst 0,30 ha, jf. dog stk. 2. Dette gælder dog ikke arealer i lukkede væksthuse.« 9. § 32 affattes således:
»§ 32. Hvis en bedrift overdrages i sin helhed, inden den ansøgte enkeltbetaling er udbetalt, vil støtten uanset overdragelsen blive udbetalt til overdrageren, medmindre overdrageren ved en transport overfører støtten til erhververen.« § 2 Bekendtgørelsen træder i kraft den 15. januar 2009 og finder anvendelse på ansøgninger, der indgives i 2009 eller senere.
 Stk. 2. § 1, nr. 7, finder dog ikke anvendelse for salg, hvor aftale herom er indgået før den 15. januar 2009.
