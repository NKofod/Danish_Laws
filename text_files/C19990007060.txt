Vejledning om betaling af medlemsbidrag til en  

 a-kasse Direktoratet for Arbejdsløshedsforsikringen har i  

 bekendtgørelse nr. 339 af 31. maj 1999 fastsat regler om:
-	medlemmers pligt til at betale almindeligt medlemsbidrag, -	medlemmers mulighed for at betale efterlønsbidrag, -	a-kassens pligt til at foretage modregning i dagpenge mv., -	medlemmers mulighed for fritagelse for betaling af ordinært  

 medlemsbidrag, -	konsekvenserne af manglende betaling, -	tilbagebetaling af det almindelige medlemsbidrag, -	tilbagebetaling mv. af efterlønsbidraget, -	efterbetaling af efterlønsbidraget samt -	kassens vejledningspligt.
Indledning Det samlede medlemsbidrag, et medlem indbetaler til en  

 a-kasse, jf . § 77 i lov om arbejdsløshedsforsikring mv.,  

 består af:
-	bidrag til arbejdsløshedsforsikringen: § 77,  

 stk. 2, -	administrationsbidraget: § 77, stk. 6, -	ATP-bidraget: § 77, stk. 7, og -	et frivilligt efterlønsbidrag: § 77,  

 stk. 4.
 Det almindelige medlemsbidrag omfatter bidrag til  

 arbejdsløshedsforsikringen, administrationsbidraget og ATP-bidraget,  

 jf. § 1.
 Når bekendtgørelsen taler om det almindelige  

 medlemsbidrag, omfatter det alle 3 bidrag, medmindre det udtrykkeligt  

 fremgår af bestemmelsen, at medlemsbidraget begrænser sig til  

 enkelte af disse bidrag, jf. §§ 4 og 10.
Til § 1, stk. 1 Indbetaling af efterlønsbidrag forudsætter  

 medlemskab af en a-kasse, jf. dog § 19.
Til § 1, stk. 5 Det følger af lovens § 77, stk. 4, at  

 efterlønsbidraget opkræves af alle medlemmer, som ikke  

 skriftligt har tilkendegivet, at de ønsker at fravælge bidraget.  

 Følgende medlemsgrupper er dog undtaget, jf. lovens § 77,  

 stk. 5:
 1)	Medlemmer, der er fyldt 60 år før den 1. juli 1999.
 2)	Medlemmer, som er på overgangsydelse.
 3)	Medlemmer, som er overgået til efterløn eller har  

 fået udstedt efterlønsbevis, eller som er overgået til  

 seniorydelse efter lov om seniorydelse.
 4)	Medlemmer, som er fyldt 50 år, og som er omfattet af reglerne  

 om fleksjob i kapitel 7 i lov om aktiv socialpolitik.
 5)	Medlemmer under 30 år.
 A-kassen kan ikke opkræve efterlønsbidraget  

 for disse medlemsgruppers vedkommende.
 Fravalget skal ske skriftligt til kassen med samme varsel,  

 der gælder for udmeldelse af kassen, jf. dog den særlige  

 »fortrydelsesret« i § 10, stk. 2.
 Kassen (afdelingen) skal stemple meddelelsen straks ved  

 modtagelsen.
E-mail ligestilles med brev og fax, forudsat at e-mailen  

 printes ud og datostemples.
Der er tale om en fravigelse fra de almindelige  

 dokumentationskrav, jf. at en e-mail ikke er forsynet med underskrift.  

 Fravigelsen kan accepteres, da kassen har en særlig vejledningpligt,  

 jf. bekendtgørelse om en a-kasses pligt til at vejlede mv.
For at sikre at et medlem, der fortryder sit fravalg, ikke  

 mister anciennitet og dermed retten til efterløn, har medlemmet  

 »fortrydelsesret« i 3 måneder.
Fristen regnes fra det tidspunkt, hvor  

 kassen har modtaget besked om fravalget.
I denne periode kan medlemmet  

 efterbetale efterlønsbidraget og dermed bevare en ubrudt  

 betalingsanciennitet.
 Et medlem kan således fortryde sit fravalg flere  

 gange undervejs uden at miste efterlønsanciennitet, blot medlemmet  

 fortryder inden for 3-måneders fristen.
Til § 1, stk. 6 Medlemmet skal tilmelde sig skriftligt.
Tilmeldingen  

 gælder fra det tidspunkt, hvor a-kassen (afdelingen) har modtaget  

 meddelelsen, jf. vejledningen til stk. 5.
Til § 2, stk. 1 Ordinær betaling af det samlede medlemsbidrag Et medlem skal først betale medlemsbidrag fra det  

 tidspunkt, hvor optagelsen har virkning.
Tilsvarende gælder, hvis  

 medlemmet bliver omfattet af ordningen med betaling af  

 efterlønsbidrag.
 A-kassen skal oplyse medlemmet om, hvornår og  

 på hvilken måde medlemsbidraget skal betales.
 Det skal endvidere fremgå af opkrævningen,  

 hvilken periode medlemsbidraget dækker.
Betaling via privatpersoner Hvis medlemmet overlader betalingen til tredjemand, fx en  

 ægtefælle, pårørende eller andre, har medlemmet selv  

 ansvaret for, at betalingen sker rettidigt.
 Betaling via et pengeinstitut mv.
 Medlemmet kan altid betale medlemsbidrag gennem et  

 pengeinstitut eller gennem postvæsenet.
 Medlemmet har selv ansvaret for, at betalingen sker  

 rettidigt, se dog neden for om fejl fra pengeinstituttets side.
 Vælger medlemmet at betale via »home-banking«, er  

 det således medlemmets eget ansvar, at betalingsordren  

 gennemføres.
 Betaling via automatisk betalingsservice anses for sket,  

 når beløbet er debiteret medlemmets konto.
Hvis der sker betaling efter betalingsfristens  

 udløb, og dette udelukkende skyldes fejl fra pengeinstituttets side,  

 vil en for sen indbetaling være rettidig, hvis der på sidste  

 rettidige indbetalingsdag var dækning på medlemmets konto.
Det  

 forudsættes dog, at medlemmet betaler straks efter at være blevet  

 gjort opmærksom på fejlen, fx ved a-kassens rykkerbrev.
 Som eksempel kan nævnes tilfælde, hvor  

 pengeinstituttet har modtaget girokortet rettidigt, og hvor medlemmet, inden  

 medlemsbidraget forfalder, har indgået aftale om, at medlemsbidraget  

 løbende og inden betalingsfristens udløb skal betales via  

 betalingsservice.
 Ved betaling af medlemsbidrag via egen girokonto eller via  

 »home-banking« anses betaling for sket, når beløbet er debiteret  

 medlemmets konto.
 Ved betaling af medlemsbidrag med check anses betaling for  

 sket, når checken er kommet frem til kassen.
 Betaling på et posthus eller i et pengeinstitut er  

 sket på det tidspunkt, hvor posthuset/pengeinstituttet datostempler  

 girokortet som kvittering for, at betaling er sket.
 Disse retningslinier for de almindelige  

 betalingsmåder gælder også ved betaling inden for de  

 frister, der er nævnt i § 5, stk. 3, § 6, stk. 2,  

 § 7, stk. 3, § 8, stk. 2, og § 19, stk. 3.
Særligt ved overflytning I overflytningssituationen mellem 2 a-kasser reguleres  

 bidraget med virkning fra den dag, der fastsættes for  

 overflytningen.
Kassen fastsætter selv retningslinier for  

 »skæve opkrævninger« i forbindelse med overflytning, optagelse,  

 etc.
Det er dog en forudsætning, at kassen følger en ensartet  

 praksis for alle sine medlemmer.
Til § 2, stk. 2 Når en a-kasse opkræver medlemsbidraget forud,  

 kan bidraget tidligst forfalde på den første dag i den periode,  

 som medlemsbidraget dækker.
Til § 2, stk. 3 A-kassen skal oplyse medlemmet om de enkelte bidrags  

 størrelse på den almindelige opkrævning.
Hvis kassen  

 opkræver medlemsbidraget ved løntræk eller på en  

 anden måde uden skriftlig opkrævning til medlemmet, skal kassen  

 skriftligt oplyse medlemmet om bidragenes størrelse hvert år  

 inden udgangen af januar måned og ved ændring af bidragenes  

 størrelse.
Til § 2, stk. 4 Et medlem, der betaler det almindelige eller det samlede  

 medlemsbidrag til a-kassen, kan ikke slettes som medlem af kassen.
Rykker- og sletteproceduren skal standses, når  

 medlemmet har betalt skyldigt medlemsbidrag til kassen, uanset om medlemmet  

 er i restance med kontingent til den faglige organisation.
Der henvises til  

 vejledningen til § 2, stk. 5, § 5 og § 6.
 Er medlemmet i restance med efterlønsbidraget,  

 begynder eller fortsætter kassen proceduren i §§ 7 og 8.
Til § 2, stk. 5 Når en a-kasse opkræver medlemsbidrag til  

 kassen sammen med kontingent til den faglige organisation, skal det tydeligt  

 fremgå, hvilken andel af det samlede beløb, der er medlemsbidrag  

 til kassen.
Betaler medlemmet et beløb, der mindst svarer til  

 det samlede medlemsbidrag, må kassen ikke iværksætter  

 rykkerproceduren.
Se neden for om indholdet af rykker- og slettebrevet.
Indbetaler medlemmet et beløb, der ikke fuldt ud  

 dækker det samlede medlemsbidrag og det faglige kontingent, er der  

 fastsat en »prioriteret rækkefølge« for afskrivning af det  

 skyldige beløb.
Hvis medlemmet samtidig har meddelt kassen, hvordan  

 indbetalingen skal fordeles, afskrives beløbet som ønsket af  

 medlemmet.
 Girokortet lyder fx på:  

 	forsikringsbidrag: 	276 kr.
 ATP: 	9 kr.
 administationsbidrag: 	127 kr.
 efterlønsbidrag: 	184 kr.
 restancegebyr: 	50 kr.
 fagligt kontingent: 	250 kr.
 I alt 	896 kr.
Medlemmet betaler kun 800 kr. og har ikke oplyst, hvordan  

 betalingen skal fordeles.
Beløbet afskrives først på det  

 almindelige bidrag (forsikringsbidrag, ATP og administationsbidrag) i alt 412  

 kr. og dernæst på efterlønsbidraget på 184 kr.
Det  

 overskydende beløb på 204 kr. kan afskrives på det faglige  

 kontingent eller restancegebyret.
Restancegebyret er ikke en del af medlemsbidraget i den  

 forstand, at manglende betaling kan udløse en karantæne eller  

 slettelse som medlem af kassen.
Det betyder, at kassen må inddrive  

 restancegebyr på samme måde som almindelige fordringer.
Se  

 vejledningen til § 5, stk. 1 og 2, og § 7, stk. 1 og  

 2.
Til § 3, stk. 1 og 2 Tvungen modregning A-kassen har pligt til at foretage modregning for det  

 forfaldne samlede medlemsbidrag i tilgodehavende dagpenge og andre ydelser,  

 der udbetales af kassen.
Der er dog kun pligt til at modregne, hvis det  

 samlede medlemsbidrag eller hele det almindelige medlemsbidrag til kassen kan  

 modregnes.
Skattevæsenets krav om lønindeholdelse  

 går forud for andre krav mod den pågældende A-indkomst,  

 også medlemsbidrag.
Der kan først modregnes for anden gæld  

 til kassen, efter at det forfaldne samlede medlemsbidrag er blevet  

 modregnet.
 Kassen kan ikke modregne medlemsbidraget i en ydelse, som  

 medlemmets arbejdsgiver får udbetalt som refusion.
Kassen skal senest samtidig med, at modregningen  

 foretages, give medlemmet en modregningserklæring.
Dette kan fx ske  

 på den opgørelse, som udleveres til medlemmet i forbindelse med  

 dagpengeudbetalingen.
Af modregningserklæringen skal det fremgå,  

 dels hvilken periode medlemsbidraget dækker, dels størrelsen af  

 de enkelte bidrag til arbejdsløshedsforsikringen, administrationen,  

 ATP og efterlønnen.
Denne specifikation kan undværes, hvis  

 medlemmet har modtaget en opkrævning eller en årlig  

 opgørelse, hvoraf betalingsperioden og størrelsen af de enkelte  

 bidrag fremgår.
 Kassen skal i forbindelse med iværksættelse af  

 modregningsprocedure oplyse om, at medlemmet selv skal indbetale  

 medlemsbidraget, når udbetalingen af ydelser fra kassen ophører.  

 Kassen skal samtidig oplyse medlemmet om konsekvensen af manglende  

 indbetaling, når kassen ikke længere kan modregne.
 I de tilfælde, hvor kassen ikke længere kan  

 modregne, fx fordi medlemmet kommer i beskæftigelse, kan kassen, uanset  

 at medlemmet ikke forud har modtaget en opkrævning,  

 iværksætte rykkerproceduren, jf. bekendtgørelsens  

 §§ 5-8.
Det bemærkes, at medlemmets krav på at  

 få efterlønsbidraget tilbagebetalt i  

 »fortrydelsessituationerne«, jf. § 10, stk. 2, og § 23,  

 stk. 2, ikke kan betragtes som en ydelse fra kassen, som kassen kan  

 foretage modregning i.
Der henvises til vejledningen til § 17, der giver  

 kassen adgang til modregning af sine tilgodehavender i forbindelse med  

 udbetaling af efterlønsbidraget, når medlemmet fylder 60  

 år, får tilkendt førtidspension eller dør, jf.  

 § 15.
Aftalt modregning Bortset fra situationen i stk. 2 kan der kun ske  

 modregning, når det gælder medlemsbidrag, der endnu ikke er  

 forfaldent, hvis modregningen er aftalt med medlemmet.
 Næstsidste afsnit under tvungen modregning, der  

 handler om et medlem, der kommer i beskæftigelse, gælder  

 også ved aftalt modregning.
Til § 4, stk. 1 Anmodningen skal være a-kassen i hænde inden  

 udløbet af fristen efter § 5, stk. 3, fra hvilket tidspunkt  

 medlemmet ellers vil være slettet.
Reglerne om fritagelse for betaling af det almindelige  

 medlemsbidrag til kassen vedrører alene bidrag til  

 arbejdsløshedsforsikringen og ATP-bidraget.
Kassen kan desuden  

 generelt vedtage også at fritage for betaling af  

 administrationsbidraget.
Frihedsberøvede medlemmer Frihedsberøvede medlemmer, der kan stå til  

 rådighed for arbejdsmarkedet, opfylder ikke betingelserne for at blive  

 fritaget for betaling af medlemsbidrag.
 Der kan ske fritagelse fra den dag, hvor  

 frihedsberøvelsen påbegyndes, hvis frihedsberøvelsen er  

 af mere end 30 dages varighed.
Medlemmer, hvis dagpengeret er ophørt Medlemmer, hvis dagpengeret er ophørt, skal  

 være tilmeldt AF som ledige.
Dagpengeretten anses for ophørt, når  

 medlemmets periode med ret til dagpenge er udløbet.
Det er  

 tilstrækkeligt, at medlemmet tilmelder sig AF, hvor medlemmet  

 ønsker det - »personlig tilmelding«.
Der kræves således  

 ikke tilmelding i den region, hvor medlemmet bor, jf. bekendtgørelse  

 om en aktiv arbejdsmarkedsindsats.
 For medlemmer, der delvist arbejder, gælder, at  

 medlemmet kun kan opnå fritagelse, hvis medlemmet er fuldt ledig i en  

 uge og ikke er fast tilknyttet en arbejdsgiver.
 Fritagelsen kan gives fra dagpengerettens ophør,  

 forudsat at medlemmet er ledig og tilmeldt AF i perioden med fritagelse.
 Konstaterer kassen efterfølgende, at medlemmet ikke  

 har opfyldt betingelserne, skal bidraget for den forløbne periode  

 opkræves i overensstemmelse med de almindeligt gældende regler om  

 opkrævning af medlemsbidrag mv.
 For medlemmer, som har mistet dagpengeretten efter det  

 fyldte 50. år, henvises til vejledningen til stk. 4.
Voksenlærlinge og medlemmer under uddannelse Andre voksenlærlinge end de nævnte er ikke  

 omfattet af ordningen.
 Bestemmelserne omfatter også medlemmer, der har  

 orlov fra uddannelsen, men fortsat står tilmeldt uddannelsen.
Det er en betingelse, at medlemmet betaler  

 efterlønsbidrag.
Da medlemmer under 30 år ikke betaler  

 efterlønsbidrag, kan voksenlærlinge mellem 25-30 år ikke  

 opnå fritagelse.
Hvis medlemmet ophører med at betale  

 efterlønsbidraget, er betingelserne for fritagelse af betaling af  

 medlemsbidrag ikke længere opfyldt.
A-kassen skal  

 iværksætte rykker- og frameldeprocedure vedrørende  

 efterlønsbidraget i overensstemmelse med §§ 7 og 8. Hvis  

 medlemmet efterfølgende frameldes ordningen vedrørende  

 efterløn, skal kassen opkræve medlemsbidrag fra det tidspunkt,  

 hvor frameldingen har virkning fra.
Opkrævningen skal ske i  

 overensstemmelse med de almindeligt gældende regler om opkrævning  

 af medlemsbidrag mv.
Til § 4, stk. 2 Fritagelsen kan tidligst gælde fra det tidspunkt,  

 hvor a-kassen har modtaget den skriftlige anmodning herom.
Allerede indbetalt  

 medlemsbidrag, der vedrører en periode efter anmodningstidspunktet,  

 kan tilbagebetales.
 Personer, der er fyldt 35 år, og som indtil den 30.  

 september 1999 har meldt sig ind i kassen med virkning fra den 1. april 1999  

 eller senere, jf. § 7 i lov nr. 276 af 12. maj 1999, kan dog fritages  

 med tilbagevirkende kraft fra det tidspunkt, hvor begivenheden indtraf, dog  

 tidligst fra den 1. juli 1999, hvis anmodningen om fritagelse indgives  

 samtidig med optagelsen.
Til § 4, stk. 3 Hjælp til forsørgelse eller til dækning  

 af almindelige leveomkostninger efter lov om aktiv socialpolitik udelukker  

 fritagelse for betaling af medlemsbidrag.
Et medlem, der alene modtager  

 hjælp til dækning af husleje eller andre bestemte formål,  

 kan opnå fritagelse for betaling af medlemsbidrag.
 Bestemmelsen omfatter også de medlemmer, der er  

 omfattet af § 4, stk. 1, nr. 4, uanset om hjælpen efter lov  

 om aktiv socialpolitik ikke overstiger det maksimale dagpengeniveau eller  

 elevlønnen for elever.
Til § 4, stk. 4 Medlemmer, som har mistet dagpengeretten efter det fyldte  

 50. år, men som i medfør af lovens § 74 a, stk. 5, ved  

 fortsat indbetaling af medlem- og efterlønsbidrag har ret til  

 efterløn ved det fyldte 60. år, kan ikke fritages for betaling  

 af medlemsbidraget, uden at det får konsekvenser for retten til  

 efterløn.
Til § 4, stk. 6 Opgørelse af indtægter Ved opgørelse af medlemmets samlede indtægter  

 medregnes alle indtægter, der hidrører fra beskæftigelse  

 samt SU og lign. ydelser, der modtages i forbindelse med, at medlemmet er  

 under uddannelse.
Legater medregnes i det omfang, medlemmet bliver beskattet  

 af beløbet.
Derimod skal renteindtægter, lån og lign. ikke  

 medregnes.
For elever må den samlede indtægt ikke  

 overstige elevlønnen.
Elevlønninger er fastsat i de enkelte  

 overenskomster og stiger gennem uddannelsens forløb.
Elevlønnen  

 må for det enkelte medlem udgøre elevlønnen på det  

 pågældende læreårstrin incl. eventuelle tillæg  

 inden for det overenskomstområde, som medlemmet er omfattet af under  

 uddannelsen.
 Medlemmer, der deltager i social- og  

 sundhedsuddannelserne, betragtes som elever.
 For medlemmer under uddannelse, der ikke modtager  

 elevløn men fx SU, må den samlede indtægt ikke overstige  

 det maksimale dagpengeniveau.
 Den samlede indtægt opgøres som et gennemsnit  

 af indtægten for 12 måneder - regnet fra tidspunktet for  

 fritagelsen.
For elever, der er lønnet under uddannelsen,  

 må den samlede indtægt således højst udgøre  

 elevlønnen for 12 måneder.
Hvis eleven udover sin elevløn  

 har andre indtægter, vil der ikke være mulighed for  

 fritagelse.
 For andre medlemmer er der mulighed for at have  

 indtægter, der i nogle måneder ligger over det maksimale  

 dagpengeniveau for en måned, når blot den samlede indtægt  

 opgjort som gennemsnittet af indtægten for 12 måneder, ikke  

 overstiger det maksimale dagpengeniveau for 12 måneder.
Beskæftigelseskravet Medlemmet skal ved uddannelsens start opfylde  

 beskæftigelseskravet, som nævnt i lovens § 53, stk. 2  

 og 5. Perioder, hvori medlemmet har gennemført en erhvervsmæssig  

 uddannelse, som der er dimitteret på, jf. lovens § 56, kan ikke  

 medregnes til opfyldelse af beskæftigelseskravet.
 Perioder, ophør mv.
Fritagelsen gives for et år ad gangen.
Der er ikke  

 mulighed for at blive fritaget for betaling af medlemsbidrag for perioder af  

 under 12 måneder, medmindre uddannelsen afsluttes eller ophører  

 inden for 12 måneders perioden.
Der kan maksimalt ske fritagelse for sammenlagt 5  

 år.
Et medlem, der har været fritaget i en 12 måneders  

 periode, kan fx hvis den samlede indtægt vil overstige det maksimale  

 dagpengeniveau - for elever elevlønnen - vælge ikke at blive  

 fritaget for den følgende 12 måneders periode.
Fritagelsen kan som udgangspunkt gives på baggrund  

 af medlemmets tro og love oplysning om deltagelse i uddannelse og  

 indtægter under uddannelsen.
Ved forlængelse af fritagelsen skal  

 medlemmet på tro og love erklære, at betingelserne for  

 fritagelsen har været opfyldt, herunder fremsende oplysninger om  

 indtægten i de forløbne 12 måneder.
 Konstaterer a-kassen, at medlemmets samlede indtægt  

 oversteg det maksimale dagpengeniveau for et år - eller  

 elevlønnen for et år - skal medlemsbidraget for 12 måneder  

 opkræves i overensstemmelse med de almindeligt gældende regler om  

 opkrævning af medlemsbidrag mv.
Fritagelse for betaling af medlemsbidrag gælder  

 indtil det tidspunkt, hvor medlemmet afslutter eller ophører med  

 uddannelsen.
Hvis fritagelsen ophører som følge af, at  

 medlemmet afslutter eller ophører med uddannelsen inden for den 12  

 måneders periode, der er givet fritagelse for, skal medlemmet på  

 tro og love erklære, at betingelserne har været opfyldt indtil  

 det tidspunkt, hvor medlemmet afsluttede eller ophørte med  

 uddannelsen, herunder fremsende oplysninger om indtægten i den  

 forløbne periode.
Den samlede indtægt opgøres som et  

 gennemsnit af indtægten i den periode inden for 12 måneders  

 perioden, hvor medlemmet deltog i uddannelsen, og må udgøre en  

 forholdsmæssig del af det maksimale årlige dagpengeniveau - for  

 elever en forholdsmæssig del af den årlige elevløn.
Til § 4, stk. 7 Der kan ikke udbetales ydelser, herunder  

 kursusgodtgørelse, fra a-kassen i fritagelsesperioden.
 Der kan blive tale om efterbetaling af ydelser fra kassen  

 i de situationer, hvor det efterfølgende har vist sig, at medlemmet  

 ikke opfyldte betingelserne for fritagelse for betaling af medlemsbidrag, fx  

 fordi medlemmet ophørte med uddannelsen, eller for så vidt  

 angår de medlemmer, der er nævnt i stk. 1, nr. 4, at den  

 samlede indtægt oversteg det maksimale dagpengeniveau - for elever  

 elevlønnen.
Til §§ 5 og 6 Fristberegningen Et rykker- eller slettebrev, der fx sendes tirsdag den  

 06.04.99 anses for at være kommet frem onsdag den 07.04.99. 3-ugers  

 fristen udløber onsdag den 28.04.99 og 4-ugers fristen onsdag den  

 05.05.99. Betaling efter § 2, stk. 1, skal være sket senest  

 den 28.04.99 eller den 05.05.99, jf. vejledningen til § 2,  

 stk. 1.
Det er vigtigt, at brevenes datering og den faktiske  

 afsendelsesdag er samme dag, da en oplyst »seneste betalingsdag« ellers ikke  

 kan lægges til grund ved indbetalingen.
Sender a-kassen derfor et  

 rykker- eller slettebrev senere, end brevet er dateret, skal kassen  

 være særlig opmærksom på, om betaling er sket  

 rettidig.
Betalingsfristen regnes fra og med den første hverdag,  

 herunder lørdag, efter at kassen har sendt rykker- eller  

 slettebrevet.
Hvis fristen udløber på en lørdag, en  

 søndag eller en søgnehelligdag, er betaling den  

 førstkommende hverdag rettidig.
Tilsvarende gælder, hvis fristen  

 udløber den 05.06, 24.12 eller 31.12.
Hvis medlemmet godtgør, at rykkerbrevet er kommet  

 senere frem, skal fristen regnes fra dette tidspunkt.
Det gælder dog  

 ikke, hvis forsinkelsen skyldes medlemmets egne forhold, fx omadressering,  

 adresse i udlandet mv.
Formuleringen af rykker- og slettebrevet Når det drejer sig om a-kasser, der som led i en  

 samadministration med den faglige organisation opkræver kontingent til  

 den faglige organisation sammen med medlemsbidraget til kassen, stilles der i  

 bekendtgørelsen strengere krav til brevenes formulering.
 Det skal udtrykkeligt fremgå af rykker- og  

 slettebrevets tekst, at et medlem, der betaler medlemsbidrag til kassen, ikke  

 kan slettes som medlem af kassen.
 Det er således ikke tilstrækkeligt, at  

 medlemmet af selve teksten og af opkrævningen kan se, hvilket  

 beløb der er kontingent til den faglige organisation og hvilket  

 beløb, der er medlemsbidrag til kassen.
Brevene må ikke være formuleret på en  

 sådan måde, at medlemmet kan tro, at medlemskabet af kassen  

 ophører, hvis medlemmet ikke betaler kontingentet til den faglige  

 organisation.
Brevets henvisning til lovens § 78 må således  

 kun kædes sammen med manglende betaling af det beløb, der er  

 medlemsbidraget til kassen.
Betaling af et mindre beløb end det,  

 opkrævningen lyder på Betaler medlemmet et beløb, der dækker  

 medlemsbidraget, kan medlemmet ikke slettes som medlem af a-kassen, uanset at  

 medlemmet ikke har betalt det opkrævede kontingent til den faglige  

 organisation.
Dette gælder, medmindre medlemmet klart har  

 tilkendegivet, at (en del af) betalingen ikke er til kassen.
Der henvises til  

 vejledningen til § 2, stk. 5.
Til § 5, stk. 1 og 2 Udsendelse af rykkerbrev A-kassen skal hver måned sende et rykkerbrev til de  

 medlemmer, som er i restance med medlemsbidrag, der forfaldt i den  

 forudgående måned.
 Opkræves medlemmet i forbindelse med rykkerbrevet  

 også for et senere forfaldent medlemsbidrag, skal det udtrykkeligt  

 fremgå, hvilket beløb der skal være betalt inden  

 udløbet af 3-ugers fristen, for at medlemmet undgår  

 slettelse.
 Opkræves medlemmet i forbindelse med rykkerbrevet  

 også for medlemsbidrag og eventuelt restancegebyr for en  

 forudgående periode, skal dette udtrykkeligt fremgå af brevet,  

 jf. om restancegebyr nedenfor.
 Indbetalinger fra medlemmet skal altid afskrives på  

 den ældste restance med det samlede medlemsbidrag til kassen, medmindre  

 medlemmet klart har tilkendegivet, at betalingen ikke er til kassen.
Opkrævning af restancegebyr A-kassen kan opkræve et restancegebyr i forbindelse  

 med udsendelsen af et rykkerbrev, men restancegebyret er ikke en del af  

 medlemsbidraget, jf. i øvrigt vejledningen til § 2,  

 stk. 5.
 Restancegebyret opkræves til dækning af de  

 udgifter, kassen har ved at skulle iværksætte rykkerproceduren.  

 Restancegebyret kan dog bortfalde, hvis medlemmet er uden skyld i  

 iværksættelsen af rykkerproceduren.
Der er ikke hjemmel til at opkræve andre gebyrer end  

 restancegebyret.
Kassen kan således ikke pålægge medlemmer  

 særligt gebyr fx for at sende breve til udlandet eller for at modtage  

 betaling fra medlemmer i udlandet.
Til § 5, stk. 4 Dokumentation for afsendelsen af rykkerbrevet Dokumentation for, at medlemmet er blevet rykket  

 skriftligt, kan enten bestå af brevkopi af det afsendte rykkerbrev  

 eller af edb-udskrift eller lign., der viser, på hvilken dato  

 rykkerbrevet er sendt til medlemmet.
Endelig kan dokumentationen for  

 afsendelse af brevet ske ved, at postvæsenet kvitterer for, at brevet  

 er indleveret til afsendelse hos postvæsenet.
 Der henvises til reglerne i vejledningen om dokumentation  

 for arbejdsløshedskassernes administration af bestemmelserne i lov om  

 arbejdsløshedsforsikring mv.
Til § 6, stk. 1 og 2 Udsendelse af slettebrev A-kassen skal i sin afgørelse om slettelse, der  

 fremgår af slettebrevet, orientere medlemmet om, at medlemskabet  

 genoprettes, hvis de medlemsbidrag, der er forfaldne på det tidspunkt,  

 hvor slettebrevet sendes, betales inden for en frist på 4 uger, jf.  

 oven for om fristberegningen.
 Genoprettelse gøres således betinget af, at  

 såvel det medlemsbidrag, som medlemmet er i restance med som evt.  

 senere forfaldne medlemsbidrag, betales inden fristens udløb.
 Eksempel:
Medlemsbidraget opkræves månedsvis forud.
Der  

 rykkes for medlemsbidraget for april måned mandag den 10.05.99 med  

 betalingsfrist tirsdag den 01.06.99. Medlemmet betaler ikke.
Medlemmet  

 betaler heller ikke medlemsbidraget for maj måned.
På grund af  

 restancen med april måneds medlemsbidrag sendes slettebrev tirsdag den  

 08.06.99.
Forfaldsdag for medlemsbidraget for månederne april,  

 maj og juni er henholdsvis den 01.04.99, 01.05.99 og 01.06.99. Medlemsbidrag  

 for disse måneder er forfaldne på tidspunktet for afsendelsen af  

 slettebrevet.
Genoprettelsen er derfor betinget af, at medlemmet betaler  

 medlemsbidrag for april, maj og juni måned.
 Opkrævningen i forbindelse med slettebrevet  

 erstatter rykkerbrevet for medlemsbidraget for maj måned.
 Det skal fremgå af slettebrevet, dels hvilket  

 beløb medlemmet skal betale, for at medlemskabet kan genoprettes, dels  

 hvilke perioder beløbet vedrører.
 Genoprettelsen kan alene gøres betinget af, at  

 medlemmet betaler medlemsbidrag til kassen, jf. ovenfor.
 Det skal tydeligt fremgå af slettebrevet, hvilken  

 betydning en eventuel slettelse kan få for en senere ret til ydelser,  

 herunder for retten til efterløn, jf. bekendtgørelse om en  

 a-kasses pligt til at vejlede mv.
Til § 6, stk. 3 Genoprettelse af medlemskabet sker fra det tidspunkt, hvor  

 medlemmet har betalt hele det skyldige medlemsbidrag.
Betaler medlemmet det  

 opkrævede beløb samme dag, som a-kassen sender slettebrevet,  

 genoprettes medlemskabet.
 Det fremgår af vejledningen til § 2,  

 stk. 1, hvornår betaling anses for at være sket.
 Virkningen af genoprettelse af medlemskabet er, at  

 medlemsperioden ikke anses for afbrudt.
 Der henvises til § 9 for så vidt angår  

 pålæggelse af en sanktion i forbindelse med genoprettelsen.
 Kassen kan umiddelbart iværksætte  

 rykkerprocedure for evt. medlemsbidrag, som medlemmet er i mere end 1  

 måneds restance med på genoprettelsestidspunktet, hvis medlemmet  

 på grund af slettelse ikke er blevet opkrævet for det  

 pågældende medlemsbidrag.
 Betaler medlemmet efter 4 ugers fristens udløb,  

 skal kassen returnere betalingen og træffe afgørelse om, at  

 medlemskabet ikke kan genoprettes.
Til § 6, stk. 4 Dokumentation for afsendelsen af slettebrevet Dokumentation for, at slettebrevet er sendt, kan enten  

 være, at postvæsenet har kvitteret for, at slettebrevet er  

 indleveret til afsendelse, eller at det er fremsendt som anbefalet post.
 Der henvises til reglerne i vejledningen om dokumentation  

 for arbejdsløshedskassernes administration af bestemmelserne i  

 arbejdsløshedsforsikringsloven mv.
Til §§ 7 og 8 Det forudsættes, at a-kassen foretager en samlet  

 opkrævning af det almindelige medlemsbidrag og  

 efterlønsbidraget.
Rykker-og frameldeproceduren for efterlønsbidragets  

 vedkommende følger samme procedure som medlemsbidraget, men manglende  

 betaling medfører ikke, at medlemmet slettes.
Undlader medlemmet at  

 betale efterlønsbidraget, skal medlemmet frameldes  

 efterlønsordningen, hvilket kan få konsekvenser for medlemmets  

 ret til efterløn, jf. vejledningen til § 14.
 Slettes medlemmet, jf. § 5, er konsekvensen, at der  

 ikke kan opkræves efterlønsbidrag hos medlemmet, der  

 først omfattes af ordningen, hvis medlemmet igen bliver optaget i en  

 kasse.
Til § 7, stk. 1 og 2 Der henvises til vejledningen til § 5, stk. 1 og  

 2.
 Opkræver a-kassen restancegebyr, kan der kun  

 opkræves ét gebyr.
Til § 7, stk. 3 Rykkerbrevet skal oplyse medlemmet om, at det kan få  

 konsekvenser, hvis efterlønsbidraget ikke betales rettidigt, da  

 medlemmet i så fald skal frameldes efterlønsordningen, jf.  

 § 8.
Til § 7, stk. 4 Der henvises til vejledningen til § 5,  

 stk. 4.
Til § 8, stk. 1 og 2 Det skal udtrykkeligt fremgå af a-kassens  

 afgørelse, at medlemmet kan vælge igen at betale  

 efterlønsbidrag.
 Det bemærkes, at medlemmer, der omfattes af lovens  

 § 74 a, stk. 2 og 3, sidste punktum, som udgangspunkt skal  

 indbetale efterlønsbidrag fra den 1. april 1999 eller den 1. juli  

 1999.
Det er en forudsætning for retten til  

 efterløn, at der ikke opstår perioder, hvor disse medlemmer ikke  

 har betalt efterlønsbidrag.
Er medlemmet blevet slettet som medlem,  

 jf. § 5, stk. 3, kan medlemmet tidligst genoptage indbetalingen af  

 efterlønsbidraget fra det tidspunkt, hvor medlemmet igen er blevet  

 optaget i kassen, jf. vejledningen til § 1, stk. 1.
 Betaler et medlem, som ikke er i restance med det  

 almindelige medlemsbidrag, efter udløbet af 4-ugers fristen, betragtes  

 betalingen som en tilkendegivelse af, at medlemmet fortsat ønsker at  

 betale efterlønsbidrag.
Kassen skal returnere det indbetalte beløb og i  

 brevet meddele medlemmet, at medlemmets periode med betalt  

 efterlønsbidrag er blevet afbrudt.
Perioden, hvor medlemmet ikke har  

 betalt efterlønsbidrag, løber fra sidste rettidige betaling til  

 det tidspunkt, hvor kassen har modtaget det for sent indbetalte  

 efterlønsbidrag.
Kassen opkræver efterlønsbidrag med  

 virkning fra medlemmets for sene betaling.
Betaler medlemmet det almindelige medlemsbidrag inden for  

 4-ugers fristen, men ikke efterlønsbidraget, vil medlemmet modtage et  

 genoprettelsesbrev og i samme brev blive frameldt ordningen vedrørende  

 betaling af efterlønsbidraget.
Medlemmet vil i reglen også  

 modtage en opkrævning på indeværende måneds  

 almindelige medlemsbidrag.
En efterfølgende betaling på  

 opkrævningskortet bliver afskrevet på det forfaldne almindelige  

 medlemsbidrag, jf. § 2, stk. 5.
 Overstiger indbetalingen det opkrævede forfaldne  

 medlemsbidrag, kan »overskudet« betragtes som en tilkendegivelse af, at  

 medlemmet fortsat ønsker at betale efterlønsbidrag.
 Kassen returnerer det overskydende beløb til  

 medlemmet. jf. de retningslinier, der er gengivet ovenfor.
Til § 8, stk. 3 Der henvises til vejledningen til § 6,  

 stk. 4.
Til § 9 Bestemmelsen har kun betydning for det almindelige  

 medlemsbidrag og ikke for efterlønsbidraget.
Karantænen kan kun afvikles for dage, hvor medlemmet  

 er berettiget til dagpenge eller andre ydelser fra a-kassen, bortset fra  

 feriedagpenge og kursusgodtgørelse.
Karantænen vil derfor ikke  

 kunne afvikles samtidig med en anden sanktion.
Karantæneperioden løber fra datoen for  

 afsendelsen af slettebrevet.
Er genoprettelsen sket efter § 6,  

 stk. 3, 2. punktum, løber karantæneperioden fra datoen for  

 genoprettelsesbrevet.
 Karantænen bortfalder, hvis den ikke er afviklet  

 inden 2 år fra denne dato, jf. reglerne i bekendtgørelse om  

 sanktioner i forbindelse med uberettiget modtagelse af ydelser fra en  

 arbejdsløshedskasse.
Tilsvarende gælder, hvis medlemmet udmelder sig af  

 kassen.
Karantænen bortfalder dog ikke, hvis der alene er tale om  

 overflytning fra én kasse til en anden, og medlemskabet i forbindelse  

 med overflytningen ikke afbrydes.
Til § 10, stk. 1 Bestemmelsen vedrører tilbagebetaling af det  

 samlede medlemsbidrag, bortset fra administrationsdelen.
A-kassen  

 træffer afgørelse om tilbagebetaling af administrationsdelen af  

 medlemsbidraget.
 Et medlem, der på grund af svig er blevet slettet  

 med tilbagevirkende kraft, skal have tilbagebetalt medlemsbidrag for perioden  

 fra slettelsens virkning til tidspunktet for afgørelsen om  

 slettelse.
 Kassen skal modregne et evt. tilbagebetalingskrav mod  

 medlemmet i tilbagebetalingsbeløbet.
 Et medlem, hvis medlemskab af kassen annulleres på  

 grund af manglende ret til optagelse, skal have tilbagebetalt medlemsbidrag.  

 Medlemskabet kan kun annulleres, hvis medlemmet ikke har haft en betinget  

 dagpengeret.
Tilsvarende gælder for personer, som  

 uretmæssigt har været forsikret i en dansk a-kasse.
Der henvises  

 til reglerne i bekendtgørelse om arbejdsløshedsforsikring ved  

 arbejde inden for EØS og i det øvrige udland og  

 bekendtgørelse om medlems- og dagpengeret efter arbejde eller ophold  

 på Færøerne.
Kassen skal sikre sig dokumentation for, at  

 medlemmet er omfattet af det andet lands forsikringssystem.
 Har medlemmet ikke i øvrigt været berettiget  

 til medlemskab af kassen, skal medlemsbidrag tilbagebetales.
 Medlemmets krav forældes efter lov nr. 274 af 22.  

 december 1908 om forældelse af visse fordringer.
Til § 10, stk. 2 Da der er tale om en frivillig ordning, som skal  

 fravælges, jf. § 1, stk. 2 og 5, har medlemmet krav på  

 at få indbetalte beløb tilbage, hvis medlemmet skriftligt  

 vælger ordningen fra.
Medlemmet kan kun få indbetalte bidrag  

 tilbage, hvis medlemmet reagerer senest 3 måneder efter, at bidraget  

 første gang opkræves hos medlemmet.
Det er modtagelsen i  

 a-kassen, der er afgørende for, om fristen er overholdt.  

 Opkræves medlemmet første gang i august 1999  

 efterlønsbidrag, der forfalder til betaling den 1. september 1999, og  

 betaler medlemmet dette bidrag og også de bidrag, der forfalder til  

 betaling den 1. oktober og 1. november 1999, kan medlemmet få  

 efterlønsbidraget tilbage for alle 3 måneder, hvis medlemmets  

 besked om, at bidraget fravælges, er modtaget i kassen senest den 30.  

 november 1999.
 Har medlemmet én gang valgt at få  

 efterlønsbidraget tilbagebetalt inden for 3-måneders fristen,  

 kan medlemmet ikke »fortryde om igen« og genoptage indbetalingen med ubrudt  

 anciennitet, jf. dog § 23.
Til §§ 11-18 Det følger af lovens § 77 a, at alle  

 medlemmer, der har indbetalt efterlønsbidrag, og som skriftligt  

 anmoder a-kassen herom, kan få bidragene tilbageført.
 Det kan enten ske som en udbetaling, ved overførsel  

 til en pensionsordning eller ved, at medlemmet er registreret for et  

 tilgodehavende, der kan udbetales, når visse betingelser er  

 opfyldt.
 Et medlem, som senest den 30. september 1999 skriftligt  

 anmoder kassen herom, kan altid få sit efterlønsbidrag  

 tilbagebetalt, jf. § 23, stk. 2.
Efter den 30. september 1999 beror medlemmets retstilling  

 på, hvilken begivenhed, der udløser tilbagebetalingskravet.
Det  

 bemærkes, at også personer, der ikke længere er medlemmer  

 af en kasse, har et tilbagebetalingskrav, jf. § 16.
 Tilbagebetalingsbeløbet skal gøres op, jf.  

 § 17, stk. 1, og der skal - som hovedregel - enten betales afgift  

 eller skat af efterlønsbidraget, jf. § 17, stk. 2.
Udgangspunktet er, at medlemmets (seneste) kasse udbetaler  

 beløbet eller foretager overførsel af beløbet til en  

 pensionsordning.
Det påhviler denne kasse at indhente nødvendige  

 oplysninger til brug for opgørelsen af medlemmets tilgodehavende hos  

 medlemmets tidligere kasser.
Nærmere regler herom fastsættes i  

 vejledning om dokumentation for arbejdsløshedskassernes administration  

 af bestemmelserne i arbejdsløshedsforsikringsloven mv.
 Er registreringen af medlemmets tilgodehavende  

 overført til direktoratet, udbetaler direktoratet beløbet.
Hvis medlemmet dør eller tilkendes  

 førtidspension, har medlemmet, eller dødsboet, ret til at  

 få indbetalte efterlønsbidrag tilbagebetalt af kassen.
Det samme  

 gælder, når medlemmet fylder 60 år.
 Beslutter et medlem at vælge  

 efterlønsordningen fra, kan efterlønsbidraget, hvis medlemmet  

 anmoder herom, overføres til en dansk eller udenlandsk  

 pensionsordning. Ønsker medlemmet ikke det, har medlemmet et  

 tilgodehavende, der registreres i kassen i 6 år, hvorefter  

 registreringen overføres til direktoratet.
 Der er hermed udtømmende gjort op med de  

 situationer, hvor et medlem kan få efterlønsbidraget  

 tilbage.
 Selv om det efterfølgende viser sig, at et medlem  

 aldrig kan få glæde af efterlønsordningen, men alligevel  

 har undladt at vælge efterlønsbidraget fra, da bidraget blev  

 opkrævet hos medlemmet, er det medlemmets egen risiko.
Medlemmet må i dette tilfælde ophøre  

 med indbetalingen, vælge efterlønsordningen fra og få  

 beløbet overført til en pensionsordning.
Opfylder medlemmet en  

 af betingelserne i § 15, kan efterlønsbidraget udbetales, men der  

 skal ske beskatning efter § 17.
Til §§ 11 og 12 Begge bestemmelser forudsætter, at medlemmet aktivt  

 har valgt selve efterlønsordningen fra.
Fravalget skal ske skriftligt.  

 Der er ikke tale om et fravalg af efterlønsordningen, hvis medlemmet  

 meddeler a-kassen, »at han eller hun ikke længere vil betale  

 efterlønsbidrag«.
 I dette tilfælde skal kassen skriftligt anmode  

 medlemmet om at oplyse, om medlemmet ønsker at fravælge  

 efterlønsmuligheden, eller om medlemmet blot ønsker at holde  

 pause med indbetalingen.
Et egentligt fravalg betyder, at medlemmet skal starte  

 forfra.
Det vil sige, at medlemmet skal optjene ny anciennitet for at kunne  

 opnå ret til efterløn, jf. § 14.
 Holder medlemmet alene en pause, betyder det, at der  

 opstår et hul i perioden med indbetalt efterlønsbidrag, som  

 måske - men ikke nødvendigvis - får betydning for  

 medlemmets senere ret til efterløn.
Til § 11, stk. 1 og 3 I denne bestemmelse er medlemmets fravalg af  

 efterlønsordningen kædet sammen med et ønske om at  

 få indbetalte bidrag overført til en pensionsordning, der er  

 omfattet af kap. 1 i pensionsbeskatningsloven.
Der vil typisk være tale om den pension, medlemmet  

 allerede har som led i sin ansættelse.
Ligestillet hermed er en  

 tilsvarende udenlandsk pensionsordning, jf. stk. 2.
 Kun hvis medlemmet enten ikke har en sådan  

 pensionsordning, eller det ikke er muligt at indbetale ekstraordinært  

 til ordningen, kan medlemmet vælge at overføre  

 efterlønsbidraget til en privattegnet pensionsordning.
 Ligestillet hermed er en tilsvarende udenlandsk  

 pensionsordning, jf. stk. 3.
Til § 11, stk. 4 og 5 Det påhviler medlemmet at dokumentere, at den valgte  

 pensionsordning er i overensstemmelse med kap. 1 i pensionsbeskatningsloven.  

 Medlemmet kan opfylde sin dokumentationspligt gennem en erklæring fra  

 sit pensionsselskab, der bekræfter, at medlemmets pensionsordning er  

 omfattet af kap 1 i pensionsbeskatningsloven.
 Direktoratet udarbejder en blanket til brug for  

 overførsel af efterlønsbidrag til en pensionsordning.
 Er medlemmet fyldt 60 år, når  

 efterlønsordningen fravælges, skal a-kassen udbetale  

 beløbet, jf. § 15.
 Får medlemmet tilkendt førtidspension eller  

 dør efter at have fravalgt efterlønsordningen, men inden  

 beløbet når at blive overført til en pensionsordning,  

 udbetales beløbet ligeledes af kassen, jf. § 15.
Til § 12 Denne bestemmelse forudsætter - som i § 11 - at  

 medlemmet har fravalgt efterlønsordningen.
Medlemmet har derimod ikke  

 anmodet om at få beløbet overført til en  

 pensionsordning.
Medlemmet har et tilgodehavende, der indtil videre vil  

 være registreret i a-kassen.
Efter 6 års forløb  

 overføres registreringen til direktoratet.
Udbetaling sker i  

 overensstemmelse med § 15.
Til § 13 Et medlem, som skriftligt har fravalgt muligheden for at  

 modtage efterløn, har dermed også givet afkald på at  

 få bidragsperioden medregnet til opfyldelse af anciennitetskravet.
Det  

 er uden betydning, at medlemmet endnu ikke har fået  

 efterlønsbidraget tilbagebetalt, men kun har et tilgodehavende, der  

 endnu ikke er kommet til udbetaling.
Det er selve fravalget af ordningen, der  

 betyder, at medlemmet mister sin optjente anciennitet.
Til § 14 Denne bestemmelse vedrører medlemmer, som  

 ophører med at betale efterlønsbidrag, og som derfor, jf.  

 § 8, vil blive frameldt ordningen.
Der henvises til bemærkningerne  

 til § 12.
Til § 15, stk. 1 Et medlem, der er fyldt 60 år, har altid ret til at  

 få sit efterlønsbidrag tilbagebetalt.
Det gælder uanset,  

 om medlemmet er blevet frameldt ordningen med betalingen af  

 efterlønsbidrag, jf. § 8, eller selv har valgt  

 efterlønsordningen fra, jf. i øvrigt § 11,  

 stk. 5.
Til § 15, stk. 2 Et medlem, der får tilkendt førtidspension i  

 henhold til § 14 i lov om social pension, kan få tilbagebetalt  

 efterlønsbidraget.
 Medlemmet kan kræve efterlønsbidraget  

 udbetalt, når der er truffet afgørelse om, at medlemmet har  

 fået bevilget førtidspension.
Samme ret har et medlem, der får tilkendt  

 førtidspension efter en tilsvarende udenlandsk lovgivning.
Det  

 påhviler medlemmet at dokumentere, at der er tale om en tilsvarende  

 udenlandsk lovgivning.
 Hvis medlemmet på et senere tidspunkt mister sin ret  

 til førtidspensionen, skal medlemmet ikke tilbagebetale det  

 beløb, medlemmet har fået udbetalt.
 Ønsker medlemmet på ny at betale  

 efterlønsbidrag, kan medlemmet ikke få bidragsperioden medregnet  

 til opfyldelse af anciennitetskravet for ret til efterløn, jf.  

 § 13.
 Afgår et medlem ved døden, har  

 dødsboet tilsvarende ret til at få tilbagebetalt  

 efterlønsbidraget.
Til § 15, stk. 3 Medlemmet eller dødsboet skal skriftligt anmode  

 a-kassen om at få beløbet udbetalt.
Kassen skal sikre sig den  

 fornødne dokumentation for, at beløbet kan udbetales, jf.  

 nedenfor.
Er medlemmet afgået ved døden, kan  

 beløbet udbetales enten til skifteretten eller til en advokat eller  

 arving, der i henhold til en skifteretsattest er bemyndiget til at handle  

 på boets vegne.
Er der givet skiftefuldmagt til en medarving eller en  

 advokat, skal fuldmagten også vedlægges som dokumentation.
Hvis  

 anmodningen ikke kommer fra skifteretten eller en bobestyrer, skal kassen  

 have forevist original skifteretsattest og original fuldmagt.
Til § 15, stk. 4 og 5 Inden udbetaling finder sted, skal a-kassen modregne  

 eventuelle tilgodehavender, fx tilbagebetalingskrav vedrørende  

 dagpenge, feriedagpenge, orlovsydelser mv., jf. lovens § 86.
 Modregning sker efter, at der er foretaget fradrag for  

 skat eller beregnet afgift, jf. § 17.
Til § 17 Medlemmer, der har ret til at få indbetalte  

 efterlønsbidrag tilbage efter § 10, stk. 2, beskattes ikke  

 af beløbet.
Det samme gælder medlemmer, der omfattes af  

 overgangsordningen i § 23, stk. 2.
 Tilbagebetalingsbeløbet skal opgøres i  

 medfør af lovens § 77 a, stk. 5-7, og der skal - som  

 udgangspunkt - enten betales afgift eller skat af beløbet, inden  

 udbetaling kan finde sted, jf. § 49 A, stk. 2-9, i  

 pensionsbeskatningsloven.
 Se i øvrigt bilaget til vejledningen.
 Afgift (§ 49 A, stk. 2 og 5):
 1)	ved tilkendelse af førtidspension og ved død, jf.  

 § 15, stk. 2.
 2)	ved dispensation, jf. § 18, 1. punktum.
 3)	ved overførsel til en udenlandsk pension, jf. § 11,  

 stk. 2 og 3.
 Afgiften er 30%, dog 60% ved overførsel til en  

 udenlandsk pension.
 De nærmere regler om afgiftsberegningen er fastsat i  

 § 49 A, stk. 6 og 7.
 Skat (§ 49 A, stk. 3):
 Udbetales beløbet, når medlemmet er fyldt 60  

 år, jf. § 15, stk. 1, beskattes det som personlig indkomst.  

 Dette gælder også, hvis der dispenseres efter § 18, 2.  

 punktum.
 Ubeskattet (§ 49 A, stk. 4):
 Ved overførsel til en pension efter  

 pensionsbeskatningslovens kap. 1, jf. § 11, stk. 2 og 3, svares  

 ingen afgift.
Det bemærkes, at a-kassen skal gøre hele  

 indbetalingen op under ét og beregne skat eller fradrag af den samlede  

 indbetaling.
Har medlemmet, der fx får tilkendt førtidspension  

 pr. 1. september 2011, betalt efterlønsbidrag i 10 år og 9  

 måneder, skal beløbet gøres op samlet, og afgiften  

 beregnes, inden udbetaling finder sted.
Kassen eller direktoratet indberetter  

 til skattevæsenet på sædvanlig vis, at medlemmet har  

 indbetalt efterlønsbidrag i de første 9 måneder af  

 år 2011.
Modregning A-kassen skal modregne kassens tilgodehavende hos  

 medlemmet, inden beløbet udbetales.
Det bemærkes, at skatten  

 eller afgiften skal fratrækkes, inden der sker modregning.
Det skyldes,  

 at efterlønsbidraget er fradragsberettiget.
Der sker ingen modregning,  

 hvis indbetalte efterlønsbidrag overføres til en  

 pensionsordning.
Til § 18 Det forudsættes, at tilladelse kun gives i ganske  

 særlige tilfælde, fx hvis et medlem er overgået til  

 fleksjob efter lov om social pension før det fyldte 50. år og  

 derfor har mistet retten til såvel efterløn som  

 seniorydelse.
Til § 19 Udgangspunktet er, at der kun kan betales  

 efterlønsbidrag i forbindelse med medlemskab af en (dansk)  

 a-kasse.
Et medlem, der tager arbejde eller ophold uden for  

 EØS-området, har mulighed for at bevare medlemskabet af en dansk  

 kasse.
Dermed har disse medlemmer også mulighed for at fortsætte  

 med at betale bidrag til efterlønsordningen under ophold i  

 udlandet.
Et medlem, der omfattes af forsikringsordningen i et andet  

 EØS-land, kan ikke længere bevare sit medlemskab af en (dansk)  

 kasse.
Der er ikke mulighed for særskilt at indbetale bidrag til  

 efterlønsordningen under arbejdsperioden i EØS-landet.  

 Tilsvarende gælder for medlemmer, der er forsikret på  

 Færøerne.
 For at sikre disse medlemmer samme mulighed for at  

 gå på efterløn kan de ved hjemkomsten til Danmark  

 vælge, om de vil efterbetale det nødvendige  

 efterlønsbidrag, jf. reglerne om medlemsbidrag og betingelserne for at  

 gå på efterløn.
 Bestemmelsen i § 19, stk. 2, skal ses i lyset  

 af, at det efter lovens § 74 a, stk. 2 og 3, er et krav, at der er  

 indbetalt efterlønsbidrag uafbrudt fra den 1. april 1999 eller den 1.  

 juli 1999.
Det fremgår af bekendtgørelse om  

 arbejdsløshedsforsikring ved arbejde inden for EØS og i det  

 øvrige udland, at optagelse i en dansk kasse skal ske inden 8 uger  

 efter, at medlemmet ophørte med at være  

 arbejdsløshedsforsikret i det andet EØS-land.
Tilsvarende  

 gælder medlemmer, der har været forsikret på  

 Færøerne, jf. bekendtgørelse om medlems- og dagpengeret  

 efter arbejde eller ophold på Færøerne.
Efterbetalingen  

 kan ske frem til genoptagelsen i en dansk kasse.
Sker optagelse, efter at fristen på 8 uger er  

 udløbet, kan medlemmet efterbetale bidraget for forsikringsperioden i  

 et andet EØS-land eller på Færøerne.
Medlemmet kan  

 også efterbetale for perioden fra den 1. april (eller 1. juli) 1999, og  

 indtil medlemmet vender tilbage til Danmark.
Derimod kan medlemmet  

 først begynde at betale efterlønsbidrag fra det tidspunkt, hvor  

 medlemmet på ny er blevet optaget i den danske kasse.
Medlemmet  

 får således et hul i perioden med betaling i Danmark, hvis  

 8-ugers fristen ikke overholdes.
Til § 20 Bestemmelsen supplerer de regler, der er fastsat i  

 bekendtgørelse om en a-kasses pligt til at vejlede mv. med  

 tilhørende vejledning.
 Vejledning skal gives, når medlemmet har fravalgt  

 efterlønsordningen, er blevet frameldt ordningen vedrørende  

 efterlønsbidraget eller har fået tilkendt  

 førtidspension.
 Vejledning skal ydes individuelt, men a-kassen beslutter,  

 om vejledningen skal gives under samtale i kassen eller ved brev til  

 medlemmet.
Til § 21 Denne vejledning erstatter vejledning nr. 15 af 1. marts  

 1999 om betaling af medlemsbidrag til en arbejdsløshedskasse.
Til § 23, stk. 1 I en overgangsperiode fra 1. april til 30. september 1999  

 kan et medlem, der har valgt efterlønsbidraget fra, efterbetale  

 bidraget og dermed opnå en ubrudt periode med betalt  

 efterlønsbidrag.
 Efterbetaling skal ske i overensstemmelse med  

 bestemmelserne i § 2, d.v.s. beløbet skal betales senest den 30.  

 september 1999, jf. vejledningen til § 2, stk. 1.
 Har medlemmet ikke betalt hele det skyldige beløb  

 rettidigt, kan medlemmet kun genoptage betalingen af efterlønsbidrag,  

 hvis medlemmet skriftligt anmoder herom, jf. § 1, stk. 6.
Et medlem, der skal frameldes ordningen vedrørende  

 efterlønsbidraget, fordi medlemmet ikke har betalt bidraget rettidigt,  

 jf. § 8, stk. 2, får et brud i perioden med betalt  

 efterlønsbidrag.
I samme overgangsperiode, som nævnt oven for,  

 kan medlemmet efterbetale bidraget og dermed opnå en ubrudt periode med  

 betalt efterlønsbidrag.
Til § 23, stk. 2 Et medlem, der har valgt at betale efterlønsbidrag  

 fra den 1. april 1999 eller senere, kan i perioden frem til den 30. september  

 1999 efter skriftlig anmodning til a-kassen få indbetalte beløb  

 tilbage.
Direktoratet for Arbejdsløshedsforsikringen,  

 den 31. maj 1999 Merete Roos /Bodil Johannesen Bilag Tilbagebetaling Hjemmel Udbetalingsform Beskatning Modregning af a-kassens tilgodehavender hos  

 medlemmet Begivenhed Kontant*) Overførsel til  

 pensionsordning Tilgodehavende i a-kasse eller i  

 DfA Afgift Personlig indkomst M fyldt 60 år**) § 15, stk 1 Ja Ja Ja (efter skat) M tilkendes førtidspension**) § 15, stk. 2 Ja 30% Ja (efter afgift) M dør**) § 15, stk. 2 Ja 30% Ja (efter afgift) M mister uforskyldt ret til efterløn***) § 18, 1. punktum Ja 30% Nej Fravalg af efterlønsordningen + valg af:
b)	udenlandsk pension c)	intet valg (M passiv) § 11, stk. 1 og 2 § 11, stk. 1 og 2 § 12 Ja Ja Ja Nej 60% Nej Nej Nej Nej Ophør med betaling af  

 efterlønsbidraget § 14 Ja Nej M fortryder betaling af eftrlønsbidrag:
a)	inden for 3 måneder b)	senest den 30. september 1990 (Overgangsordning) § 10, stk. 2 § 23, stk. 2 Ja Ja Nej Nej Nej Nej Nej Nej *)	Beløbet indsættes på M s konto **)	Anmodning skal fremsættes skriftligt over for a-kasse eller  

 DfA, jf. § 15, stk. 3.
 ***)	Anmodning skal fremsættes skriftligt over for DfA  

 (dispensationsbestemmelse).
