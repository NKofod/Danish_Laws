I medfør af § 1, og § 9 i lov nr. 402 af 10. juni 1997 om fødevarekvalitet fastsættes:
 § 1.  Til at bistå ved etableringen og  

 administrationen af mærkningsordningen og ved fastsættelse af regler i  

 henhold til loven nedsættes Fødevarekvalitetsudvalget.
 Stk. 2.  Fødevarekvalitetsudvalgets formand udpeges af  

 ministeren for fødevarer, landbrug og fiskeri.
 Stk. 3.  Det faste udvalg består herudover af  

 repræsentanter for de i bilag 1 nævnte organisationer og myndigheder.
 Stk. 4.  De i stk. 3, nævnte medlemmer udnævnes af  

 ministeren for fødevarer, landbrug og fiskeri efter indstilling fra de  

 enkelte organisationer og myndigheder.
 Stk. 5.  Formanden kan efter drøftelse med udvalget  

 supplere udvalget med repræsentanter fra relevante organisationer m.v., som  

 ikke er fast repræsenteret i udvalget, når udvalget behandler inddragelse af  

 nye produktkategorier under ordningen eller ændringer af fastsatte kriterier  

 for produktkategorier under ordningen.
 Stk. 6.  Fødevarekvalitetsudvalgets forretningsorden  

 fastsættes af ministeren for fødevarer, landbrug og fiskeri.
 Stk. 7.  Sekretariatsbetjeningen af  

 Fødevarekvalitetsudvalget varetages af Veterinær- og Fødevaredirektoratet.
§ 2.  De kommunale levnedsmiddelkontrolenheder  

 varetager tilsynet med de i loven og de i medfør af loven fastsatte regler på  

 de virksomheder, hvor de i henhold til den øvrige fødevarelovgivning  

 varetager kontrollen.
De kan endvidere varetage opgaver i forbindelse med  

 godkendelsen under mærkningsordningen af disse virksomheder.
 Stk. 2.  Veterinær- og Fødevaredirektoratet kan  

 fastsætte regler og træffe bestemmelser om de kommunale  

 levnedsmiddelkontrolenheders virksomhed i henhold til stk. 1, herunder om  

 enhedernes varetagelse af opgaver i forbindelse med godkendelsen af  

 virksomheder, hvor de skal varetage tilsynet.
§ 3.  Veterinær- og Fødevaredirektoratet kan godkende  

 særlige sagkyndige til at medvirke ved kontrol og godkendelse under  

 mærkningsordningen.
Direktoratet kan fastsætte regler og træffe bestemmelser  

 om disse sagkyndiges virksomhed, herunder om fremgangsmåden for godkendelse  

 og om ophør af godkendelsen af disse.
 § 4.  Bekendtgørelsen træder i kraft den 16. december  

 1997.
Ministeriet for Fødevarer, Landbrug og Fiskeri, den 8. december 1997 Henrik Dam Kristensen / Thomas Elvensø Bilag 1 Fødevarekvalitetsudvalget medlemmer udnævnes af Fødevareministeren, og det  

 faste udvalg består ud over formanden af en repræsentant for hver af følgende  

 organisationer og myndigheder, jf. § 1, stk. 3 og 4:
Forbrugerrådet (som har ret til at indstille 2 medlemmer) Arbejderbervægelsens Erhvervsråd (som har ret til at indstille 2  

 medlemmer) Det danske Gastronomiske Akademi Eurotoques Danmark Dansk Industri Landbrugsraadet Dansk Familielandbrug De danske Landboforeninger Det danske Handelskammer Danmarks Fiskeriforening Danmarks Fiskeindustri- og Eksportforening Kødbranchens Fællesråd Organisationen Danske Slagterier Det Danske Fjerkræråd Foreningen til Dyrenes Beskyttelse i Danmark Landsforeningen Økologisk Jordbrug Mejeriforeningen Dansk Fødevareråd Økonomaforeningen Hotel-, Restaurant- & Turisterhvervets Arbejdsgiverforening, Horesta.
