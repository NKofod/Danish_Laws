Klage over mangelfuld behandling af bristet mavesår (konservativ behandling  

 af bristet mavesår) Nævnet fandt, at det var kritisabelt, at patienten den  

 18. oktober 2001 fik iværksat konservativ behandling med sonde og antibiotika  

 i  

 stedet for at få foretaget operation for bristet mavesår.
Nævnet oplyste, at der ved behandlingen af bristet  

 mavesår næsten uden undtagelse vil være indikation for akut kirurgisk  

 behandling.
Kun i ekstreme situationer, hvor patienten er helt ekstrem dårlig  

 uden mulighed for at overleve på grund af forekomsten af også andre sygdomme,  

 eller hvor patienten er helt upåvirket uden feber og tegn på  

 bughindebetændelse, kan det forsvares at undlade operation.
Hvis man vælger  

 en  

 sådan konservativ behandling, skal der foretages meget tæt observation, og  

 operation skal foretages, hvis ikke der sker en klar og fremadskridende  

 bedring  

 indenfor de næste dage.
 Videre oplyste nævnet, at hvis der er tegn på, at  

 mavesåret ikke er forseglet (påvirket bughinde, temperatur forhøjelse,  

 leukocyt  

 og CRP stigning mm), skal der efterfølgende opereres i en sådan  

 observationsperiode.
 Det var nævnets vurdering, at patientens sygehistorie  

 var typisk for bristet mavesår, idet der var pludseligt opståede smerter og  

 spændt bughule med bughindeirritation.
 Det var derfor nævnets vurdering, at patienten burde  

 have været opereret for bristet mavesår den 18. oktober 2001, da der ved  

 ultralydsundersøgelsen blev påvist bughindeirritation, fri luft og væske, og  

 patienten var påvirket, selvom hun fik betydelig doser stærk smertestillende  

 medicin (morfika type).
 Nævnet fandt endvidere, at det var kritisabelt, at den  

 sygehuslæge, som tilså patienten den 19. oktober 2001 samt den overlæge som  

 tilså hende den 20. og 21. oktober 2001, på baggrund af hendes symptomer  

 undlod  

 at ordinere akut operation.
