(Til rektorerne for de 2-årige  

 hf-kurser og forstanderne samt de tilforordnede rektorer for  

 hf-enkeltfagskurserne) Direktoratet har gennem de seneste år haft stigende problemer med  

 gennemførelsen af eksamen i psykologi på kursus til højere  

 forberedelseseksamen.
På grund af mangel på fastansatte lærere specielt i psykologi, anvender  

 hf-kurserne mange lærere, som har anden hovedbeskæftigelse.
Ved eksamen sker  

 det efterhånden i mange tilfælde, at disse lærere beder sig fritaget for at  

 medvirke ved censur med den begrundelse, at de ikke kan frigøres fra deres  

 hovedansættelsessted.
På denne baggrund skal direktoratet anmode rektorerne og forstanderne om  

 at gøre sådanne lærere bekendt med deres forpligtelse til at medvirke ved  

 eksamen og censur efter direktoratets anvisninger.
Specielt i psykologi kan  

 det være nødvendigt at anvende lærere med et lavt timetal i flere censurdage  

 end normalt.
I så tilfælde sker der honorering efter reglerne herom.
Inden en lærer med anden hovedstilling ansættes bør rektorerne og  

 forstanderne indhente en skriftlig erklæring fra læreren om, at både han selv  

 og den eventuelle hovedarbejdsgiver er indforstået med eksamens- og  

 censurforpligtelsen, og at læreren vil blive frigjort hertil Hvis de fornødne tilsagn ikke kan opnås, må læreren ikke ansættes, også  

 selv om dette måtte betyde, at den pågældende undervisning ikke kan  

 etableres.
 Erik Mortensen.
 /Niels Bruun.
