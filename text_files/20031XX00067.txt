Skriftlig fremsættelse (12. november 2003) Økonomi- og  

 erhvervsministeren  

  

 (Bendt Bendtsen):
 Herved tillader jeg mig for Folketinget at fremsætte:
Forslag til lov om  

 ændring af lov om erhvervsdrivende virksomheders aflæggelse af årsregnskab  

 m.v.  

 (årsregnskabsloven) (Tilpasning til forordningen om anvendelse af  

 internationale regnskabsstandarder, regelforenkling m.v.) (Lovforslag nr.
L 71).
 Dette lovforslag har to hovedformål: at udnytte  

 valgmulighederne i forordningen om internationale regnskabsstandarder   

 den  

 såkaldte IAS-forordning - og at gøre det lettere for navnlig små og  

 mellemstore  

 virksomheder at aflægge årsrapport.
 IAS-forordningen pålægger børsnoterede virksomheder at  

 anvende de internationale regnskabsstandarder, IAS, ved udarbejdelsen af  

 deres  

 koncernregnskab for regnskabsår, som starter den 1. januar 2005 eller senere.
IAS-forordningen indeholder desuden en række valgmuligheder,  

 som medlemsstaterne kan gennemføre i deres nationale lovgivning.
På baggrund  

 af  

 Regnskabsrådets anbefaling udnyttes disse valgmuligheder i lovforslaget  

 således, at børsnoterede virksomheder også får pligt til at anvende IAS i  

 årsregnskabet, mens det for andre gøres frivilligt, om de vil anvende IAS.
Særligt for virksomheder, der opererer internationalt, kan  

 der være klare fordele ved at anvende et sæt af internationalt anerkendte og  

 benyttede regnskabsregler.
Det må dog forventes, at kun et begrænset antal  

 virksomheder vil benytte sig af denne mulighed, da IAS stiller væsentligt  

 strengere krav til regnskabsudarbejdelsen end årsregnskabsloven.
For børsnoterede virksomheder, som efter lovforslaget får  

 pligt til at anvende IAS, indebærer lovforslaget således en skærpelse.
Dette  

 er  

 begrundet i, at der er tale om virksomheder med betydelig samfundsmæssig  

 interesse, hvor hensynet til regnskabsbrugerne vejer særlig tungt.
For små og mellemstore virksomheder indebærer lovforslaget  

 derimod en række lempelser, som gør det lettere at aflægge årsrapport.  

 Lempelserne, som støttes af et stort flertal i Regnskabsrådet, sker på to  

 fronter: Størrelsesgrænserne for små og mellemstore virksomheder forhøjes, så  

 de svarer til de nye direktivgrænser.
Derved stiller man danske virksomheder  

 bedre i konkurrencen ved at fjerne en ekstra administrativ byrde, som ikke  

 findes tilsvarende i en række af de lande, vi konkurrerer med.
Endvidere  

 fjernes en række oplysningskrav, hvor byrden ved at skulle give oplysningerne  

 ikke står i et rimeligt forhold til regnskabsbrugernes nytte af de pågældende  

 oplysninger.
Samlet vurderes de foreslåede lempelser at sænke de  

 administrative  

 byrder for disse virksomheder med ca. 50 mio. kr. pr. år.
 Forslaget indeholder følgende hovedpunkter:
  

 	  

    

 Valgmulighederne i  

 IAS-forordningen udnyttes således, at børsnoterede virksomheder får pligt til  

 også at anvende IAS i deres årsregnskab.
For alle andre virksomheder gøres  

 det  

 frivilligt, om de vil anvende IAS.
   

 	  

    

 Størrelsesgrænserne  

 for små og mellemstore virksomheder forhøjes til de nye direktivgrænser.  

 Derved  

 rykker en række virksomheder en regnskabsklasse ned, så de bliver omfattet af  

 færre og enklere krav til regnskabsaflæggelsen.
   

 	  

    

 En række krav til  

 regnskabsaflæggelsen lempes, hvor byrden ved at skulle give oplysningerne  

 ikke  

 står i et rimeligt forhold til nytten ved at få oplysningerne.
   

 	  

    

 Kravene til  

 ledelsesberetningen i store og børsnoterede virksomheder skærpes som følge af  

 direktivændring.
   

 	  

    

 Desuden indeholder  

 lovforslaget en række præciseringer m.v. af gældende bestemmelser.
Det foreslås, at loven træder i kraft den 1. april 2004,  

 således at virksomhederne får mulighed for at anvende lovens lempelser på  

 årsrapporter, der aflægges den 1. april 2004 eller senere.
Lovens skærpelser  

 foreslås derimod først at træde i kraft 1. januar 2005. Det foreslås, at  

 ministeren får bemyndigelse til at sætte bestemmelserne i lovforslaget  

 vedrørende  

 IAS i kraft ved bekendtgørelse, så ministeren kan sætte disse bestemmelser i  

 kraft, når der foreligger et komplet sæt af godkendte standarder fra  

 Kommissionen.
 Idet jeg i øvrigt henviser til lovforslaget og de  

 bemærkninger, der ledsager det, skal jeg anbefale forslaget til Tingets  

 velvillige behandling.
