Trafikflyveruddannelse i USA ikke godkendt som  

 uddannelsesstøtteberettigende Undervisnings- og Forskningsministeriets skrivelse af 24. april 1989:
Ved brev af 20. januar 1989 har De på Deres søns, L.., vegne klaget over,  

 at Styrelsen for Statens Uddannelsesstøtte ved skrivelse af 10. januar 1989  

 har afslået at give uddannelsesstøtte til hans uddannelse i USA.
Det drejer  

 sig om en trafikflyveruddannelse ved A..., USA.
Han er begyndt på uddannelsen  

 den 1. december 1988, og den forventes afsluttet ca. 1. juli 1989.
Undervisningsministeriet har i anledning af Deres klage indhentet den i  

 kopi vedlagte udtalelse af 13. april 1989 fra Styrelsen for Statens  

 Uddannelsesstøtte.
Styrelsen henholder sig heri til sin tidligere afgørelse,  

 som vedlagdes i kopi, tillige med en udtalelse af 25. november 1988 fra  

 Direktoratet for Erhvervsuddannelserne.
 I denne anledning skal man meddele, at Undervisningsministeriet er enigt i  

 den af Styrelsen for Statens Uddannelsesstøtte trufne afgørelse.
 Deres søns trafikflyveruddannelse opfylder ikke de for støtteåret 1988-89  

 gældende betingelser for støtte til uddannelser i udlandet.
Ifølge § 3, stk. 3, i bekendtgørelse nr. 205 af 29. marts 1988 er en  

 uddannelse i udlandet støtteberettignede, når en række betingelser er  

 opfyldt, herunder at der ikke findes en principielt tilsvarende uddannelse i  

 Danmark.
Ifølge samme bestemmelses stk. 4 er studier i udlandet  

 støtteberettigende, når en række betingelser er opfyldt, herunder at  

 studierne ville give adgang til uddannelsesstøtte, hvis de foregik i Danmark.
 Deres søns uddannelse opfylder ikke de nævnte betingelser for støtte.  

 Efter Direktoratet for Erhvervsuddannelsernes oplysninger kan en principielt  

 tilsvarende uddannelse gennemføres i Danmark på privat basis, og denne  

 uddannelse giver ikke adgang til uddannelsesstøtte.
