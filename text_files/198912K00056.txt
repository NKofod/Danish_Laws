Nr LSF 56 Forslag til Lov om afgift af spillekasinoer Fremsat af skatteministeren (Fogh Rasmussen) den 1. november 1989 Vedtaget ved tredjebehandling den 1. juni 1990 Lov nr. 421 af 13/06/1990 § 1. Virksomheder, der driver spillekasinoer, jf. lov om spillekasinoer, skal betale afgift af indtægten ved spil i virksomheden.
 § 2. Afgiften udgør 65 pct. af det beløb, hvormed  

 spilleindsatserne overstiger gevinsterne, fratrukket værdien af spillemærker,  

 der er givet til de ansatte efter reglerne i lov om spillekasinoer  

 (bruttospilleindtægten).
 § 3. Virksomheden skal føre et regnskab, der kan danne grundlag  

 for opgørelsen af og kontrollen med afgiftens berigtigelse.
§ 4. Virksomheden skal for hver måned og senest ved udgangen af  

 den følgende måned angive størrelsen af den afgiftspligtige  

 bruttospilleindtægt og indbetale afgiften heraf til told- og  

 skatteforvaltningen.
Angivne negative bruttospilleindtægter for en  

 afgiftsperiode kan modregnes ved indbetaling af afgiften i efterfølgende  

 afgiftsperioder.
Angivelsen skal være underskrevet af virksomhedens  

 ansvarlige ledelse.
 Stk. 2. Betales afgiften ikke rettidigt, skal der betales 1,3 pct.  

 i månedlig rente for hver påbegyndt måned fra sidste rettidige  

 indbetalingsdag, dog mindst 50 kr.
 § 5. Skatteministeren kan fastsætte regler for regnskabsførelse,  

 opgørelse, angivelse og indbetaling af afgiften samt om gebyrer for  

 erindringsskrivelser vedrørende betaling af afgift m.v.
 § 6. Såfremt det konstateres, at en virksomhed har afgivet urigtig  

 angivelse efter § 4, stk. 1, således at virksomheden har betalt for lidt i  

 afgift, skal virksomheden betale det skyldige beløb senest 14 dage efter  

 påkrav.
 Stk. 2. Kan størrelsen af det afgiftsbeløb, som påhviler  

 virksomheden, ikke opgøres på grundlag af virksomhedens regnskaber, kan told-  

 og skatteforvaltningen foretage en skønsmæssig ansættelse af afgiftsbeløbet.  

 Afgørelsen skal indeholde oplysning om den i stk. 3 nævnte klageadgang.
Stk. 3. En afgørelse efter stk. 2 kan af virksomheden indbringes  

 for det i momslovens § 37 omhandlede nævn.
Begæring herom skal være fremsat  

 over for told- og skatteforvaltningen senest 4 uger efter, at virksomheden er  

 gjort bekendt med ansættelsen.
 Stk. 4. Betales afgiften ikke rettidigt, skal der betales 1,3 pct.  

 i månedlig rente for hver påbegyndt måned fra den 1. i den måned, i hvilken  

 beløbet skal betales af virksomheden, dog mindst 50 kr.
 § 7. Told- og skatteforvaltningen har, hvis det skønnes  

 nødvendigt, til enhver tid mod behørig legitimation uden retskendelse adgang  

 til at foretage eftersyn i lokaler, der benyttes af virksomhederne, og til at  

 efterse virksomhedernes forretningsbøger, øvrige regnskabsmateriale samt  

 korrespondance m.v.
Stk. 2. Politiet yder bistand hertil.
Justitsministeren kan efter  

 forhandling med skatteministeren fastsætte nærmere regler herom.
 Stk. 3. Virksomhedernes indehavere og de i virksomhederne  

 beskæftigede personer skal yde told- og skatteforvaltningen fornøden  

 vejledning og hjælp ved foretagelsen af de i stk. 1 omhandlede eftersyn.
 § 8. Pengeinstitutter, herunder postgirokontoret, samt advokater  

 og andre, der modtager midler til forvaltning eller erhvervsmæssigt udlåner  

 penge, skal på begæring give told- og skatteforvaltningen enhver oplysning om  

 deres økonomiske mellemværender med navngivne spillekasinoer.
 § 9. Det efter momslovens § 37 nedsatte nævn har den endelige  

 administrative afgørelse af:
 1) Spørgsmål om, hvilket beløb afgiften skal beregnes af.
 2) Klager over de af told- og skatteforvaltningen i henhold til § 6  

 foretagne skønsmæssige ansættelser.
 § 10. Skatteministeren kan fastsætte bestemmelser om adgangen til  

 at klage over afgørelser efter denne lov.
 Stk. 2. Ministeren kan bestemme, at afgørelser, der er truffet af  

 told- og skatteforvaltningen, ikke kan indbringes for højere administrativ  

 myndighed, jf. dog § 9.
 § 11. Gevinster vundet i et spillekasino som omhandlet i denne lov  

 medregnes ikke ved opgørelsen af den skattepligtige indkomst.
 § 12. Medmindre højere straf er forskyldt efter den øvrige  

 lovgivning, straffes med bøde den, der forsætligt eller groft uagtsomt:
 1) Afgiver urigtige eller vildledende oplysninger eller fortier  

 oplysninger til brug for afgiftskontrollen.
 2) Overtræder § 3, § 4, stk. 1, vedrørende angivelse, § 7, stk. 3, eller §  

 8.
 Stk. 2. I forskrifter, der udstedes i medfør af loven, kan der  

 fastsættes straf af bøde for den, der forsætligt eller groft uagtsomt  

 overtræder bestemmelser i forskrifterne.
 Stk. 3. Den, der begår en af de nævnte overtrædelser med forsæt  

 til at unddrage statskassen afgift, straffes med bøde, hæfte eller fængsel  

 indtil 2 år.
 Stk. 4. Er en overtrædelse begået af et aktieselskab,  

 anpartsselskab, andelsselskab eller lignende, kan bødeansvar pålægges  

 selskabet som sådant.
 § 13. Skønnes en overtrædelse ikke at ville medføre højere straf  

 end bøde, kan skatteministeren eller den, ministeren bemyndiger dertil,  

 tilkendegive, at sagen kan afgøres uden retslig forfølgning, såfremt den  

 pågældende erkender sig skyldig i overtrædelsen og erklærer sig rede til  

 inden for en nærmere angivet frist, der efter begæring kan forlænges, at  

 betale en i tilkendegivelsen angivet bøde.
 Stk. 2. Med hensyn til den i stk. 1 nævnte tilkendegivelse finder  

 bestemmelsen i retsplejeloven om indhold af anklageskrift i politisager  

 tilsvarende anvendelse.
 Stk. 3. Betales bøden i rette tid, eller bliver den efter  

 vedtagelse inddrevet eller afsonet, bortfalder videre forfølgning.
Stk.4. Når sager om de i § 12 nævnte overtrædelser indbringes for  

 domstolene, behandles de som politisager.
Retsmidlerne i retsplejelovens  

 kapitel 73 kan anvendes i samme omfang som i statsadvokatsager.
 § 14. Loven træder i kraft den 31. december 1990.
 § 15. Loven gælder ikke for Færøerne og Grønland.
Oprindeligt fremsat forslag § 1. Virksomheder, der driver spillekasinoer, jf. lov om spillekasinoer, skal betale afgift af indtægten ved spil i virksomheden.
 § 2. Afgiften udgør 75 pct. af det beløb, hvormed spilleindsatserne  

 overstiger gevinsterne (bruttospilleindtægten).
 § 3. Virksomheden skal føre et regnskab, der kan danne grundlag for  

 opgørelsen af og kontrollen med afgiftens berigtigelse.
§ 4. Virksomheden skal for hvert kvartal og senest ved udgangen af den  

 følgende måned angive størrelsen af den afgiftspligtige bruttospilleindtægt  

 og indbetale afgiften heraf til told- og skatteforvaltningen.
Angivelsen skal  

 være underskrevet af virksomhedens ansvarlige ledelse.
 Stk. 2. Betales afgiften ikke rettidigt, skal der betales 1,3 pct. i  

 månedlig rente for hver påbegyndt måned fra sidste rettidige indbetalingsdag,  

 dog mindst 50 kr.
 § 5. Skatteministeren kan fastsætte regler for regnskabsførelse,  

 opgørelse, angivelse og indbetaling af afgiften, samt om gebyrer for  

 erindringsskrivelser vedrørende betaling af afgift m.v.
 § 6. Såfremt det konstateres, at en virksomhed har afgivet urigtig  

 angivelse efter § 4, stk. 1, således at virksomheden har betalt for lidt i  

 afgift, skal virksomheden betale det skyldige beløb senest 14 dage efter  

 påkrav.
 Stk. 2. Kan størrelsen af det afgiftsbeløb, som påhviler virksomheden,  

 ikke opgøres på grundlag af virksomhedens regnskaber, kan told- og  

 skatteforvaltningen foretage en skønsmæssig ansættelse af afgiftsbeløbet.  

 Afgørelsen skal indeholde oplysning om den i stk. 3 nævnte klageadgang.
Stk. 3. En afgørelse efter stk. 2 kan af virksomheden indbringes for det i  

 momslovens § 37 omhandlede nævn.
Begæring herom skal være fremsat over for  

 told- og skatteforvaltningen senest 4 uger efter, at virksomheden er gjort  

 bekendt med ansættelsen.
 Stk. 4. Betales afgiften ikke rettidigt, skal der betales 1,3 pct. i  

 månedlig rente for hver påbegyndt måned fra den 1. i den måned, i hvilken  

 beløbet skal betales af virksomheden, dog mindst 50 kr.
 § 7. Told- og skatteforvaltningen har, hvis det skønnes nødvendigt, til  

 enhver tid mod behørig legitimation uden retskendelse adgang til at foretage  

 eftersyn i lokaler, der benyttes af virksomhederne, og til at efterse  

 virksomhedernes forretningsbøger, øvrige regnskabsmateriale samt  

 korrespondance m.v.
Stk. 2. Politiet yder bistand hertil.
Justitsministeren kan efter  

 forhandling med skatteministeren fastsætte nærmere regler herom.
 Stk. 3. Virksomhedernes indehavere og de i virksomhederne beskæftigede  

 personer skal yde told- og skatteforvaltningen fornøden vejledning og hjælp  

 ved foretagelsen af de i stk. 1 omhandlede eftersyn.
 § 8. Pengeinstitutter, herunder postgirokontoret, samt advokater og andre,  

 der modtager midler til forvaltning eller erhvervsmæssigt udlåner penge, skal  

 på begæring give told- og skatteforvaltningen enhver oplysning om deres  

 økonomiske mellemværender med navngivne spillekasinoer.
 § 9. Det efter momslovens § 37 nedsatte nævn har den endelige  

 administrative afgørelse af:
 1) Spørgsmål om, hvilket beløb afgiften skal beregnes af.
 2) Klager over de af told- og skatteforvaltningen i henhold til § 6  

 foretagne skønsmæssige ansættelser.
 § 10. Skatteministeren kan fastsætte bestemmelser om adgangen til at klage  

 over afgørelser efter denne lov.
 Stk. 2. Ministeren kan bestemme, at afgørelser, der er truffet af told- og  

 skatteforvaltningen, ikke kan indbringes for højere administrativ myndighed,  

 jf. dog § 9.
 § 11. Gevinster vundet i et spillekasino, som omhandlet i denne lov,  

 medregnes ikke ved opgørelsen af den skattepligtige indkomst.
 § 12. Medmindre højere straf er forskyldt efter den øvrige lovgivning,  

 straffes med bøde den, der forsætligt eller groft uagtsomt:
 1) Afgiver urigtige eller vildledende oplysninger eller fortier  

 oplysninger til brug for afgiftskontrollen.
 2) Overtræder § 3, § 4, stk. 1, vedrørende angivelse, § 7, stk. 3, eller §  

 8.
 Stk. 2. I forskrifter, der udstedes i medfør af loven, kan der fastsættes  

 straf af bøde for den, der forsætligt eller groft uagtsomt overtræder  

 bestemmelser i forskrifterne.
 Stk. 3. Den, der begår en af de nævnte overtrædelser med forsæt til at  

 unddrage statskassen afgift, straffes med bøde, hæfte eller fængsel indtil 2  

 år.
 Stk. 4. Er en overtrædelse begået af et aktieselskab, anpartsselskab,  

 andelsselskab eller lignende, kan bødeansvar pålægges selskabet som sådant.
 § 13. Skønnes en overtrædelse ikke at ville medføre højere straf end bøde,  

 kan skatteministeren eller den, ministeren bemyndiger dertil, tilkendegive,  

 at sagen kan afgøres uden retslig forfølgning, såfremt den pågældende  

 erkender sig skyldig i overtrædelsen og erklærer sig rede til inden for en  

 nærmere angivet frist, der efter begæring kan forlænges, at betale en i  

 tilkendgivelsen angivet bøde.
 Stk. 2. Med hensyn til den i stk. 1 nævnte tilkendegivelse finder  

 bestemmelsen i retsplejeloven om indhold af anklageskrift i politisager  

 tilsvarende anvendelse.
 Stk. 3. Betales bøden i rette tid, eller bliver den efter vedtagelse  

 inddrevet eller afsonet, bortfalder videre forfølgning.
Stk.4. Når sager om de i § 12 nævnte overtrædelser indbringes for  

 domstolene, behandles de som politisager.
Retsmidlerne i retsplejelovens  

 kapitel 73 kan anvendes i samme omfang som i statsadvokatsager.
 § 14. Loven træder i kraft den 31. december 1990.
 § 15. Loven gælder ikke for Færøerne og Grønland.
Bemærkninger til lovforslaget Lovforslaget har til formål at indføre en særlig afgift af spillekasinoer.  

 Lovforslaget skal ses i sammenhæng med det samtidigt fremsatte forslag til  

 lov om spillekasinoer.
 Der er med forslaget søgt at skabe en samlet beskatning af  

 kasinovirksomheden, der dels sikrer en væsentlig afgift til staten dels  

 medfører, at kasinoet i princippet kan drives som enhver anden virksomhed, og  

 dermed undergives almindelig beskatning.
Afgiften er baseret på bruttospilleindtægten, d.v.s. de samlede  

 spilleindsatser minus gevinsterne.
Afgiftssatsen er foreslået til 75 pct.
Der  

 vil snarligt blive fremsat lovforslag om ændring af momsloven, som indebærer,  

 at kasinoernes spil fritages for moms.
Afgiften er på niveau med, hvad der er  

 almindeligt gældende for spillekasinoer i andre europæiske lande.
Såfremt  

 kasinoet drives i selskabsform skønnes det, at de samlede skatter og afgifter  

 kommer til at udgøre ca. 80 pct. af bruttospilleindtægten.
Den afgiftspligtige spilleindtægt vedrører omsætningen på kasinoets spil  

 f.eks. roulette, baccarat, black jack og spillemaskiner.
Afgiften er  

 foreslået indbetalt kvartalsvis.
 Foruden indkomsten fra spil vil kasinoet typisk have indtægter fra entre,  

 omveksling af fremmed valuta, restaurationsvirksomhed og eventuel tillige  

 hotelvirksomhed.
Driftsomkostninger og afskrivninger vedrørende kasinoet fratrækkes ved  

 indkomstopgørelsen efter skattelovgivningens almindelige regler.  

 Driftsomkostninger og afskrivninger vil derimod ikke kunne påvirke  

 afgiftsgrundlaget.
Som for andre punktafgiftspligtige virksomheder kan også  

 kasinoafgiften fratrækkes ved opgørelsen af virksomhedens skattepligtige  

 indkomst på linie med andre driftsomkostninger.
Provenumæssige og administrative konsekvenser Med betydelig usikkerhed kan provenuet af den foreslåede kasinoafgift på  

 75 pct. af bruttospilleindtægten på lidt længere sigt anslås til omkring 100  

 mill.kr. om året.
 Til dækning af merudgifter i forbindelse med administrationen af  

 lovforslaget tilfalder 1/2 pct. af afgiftstilsvaret Skatteministeriet.  

 Tilsvarende er det i lovforslaget om spillekasinoer anført, at der til  

 dækning af Justitsministeriets øgede udgifter ved dette lovforslag overføres  

 2 pct. af afgiftstilsvaret til dette ministeriums budget.
Bemærkninger til lovforslagets enkelte bestemmelser Til § 1 Samtidig med dette lovforslag, fremsætter Justitsministeren lovforslag,  

 hvorefter der kan meddeles tilladelse til oprettelse og drift af  

 spillekasinoer.
Justitsministeriets lovforslag indeholder desuden regler til  

 de enkelte spil, adgangskrav til spillekasinoet, regler for spillekasinoets  

 personale, kontrolbestemmelser og regler om bortfald og tilbagekaldelse af  

 tilladelser m.v.
Reglerne i dette lovforslag finder anvendelse for  

 virksomheder, der af Justitsministeren er meddelt tilladelse til oprettelse  

 og drift af spillekasinoer.
Til § 2 En virksomhed skal ved opgørelsen af den skattepligtige indkomst medregne  

 alle indtægter fra spillekasinoet efter lovgivningens almindelige regler.
Herudover betaler virksomheden en særlig kasinoafgift på 75 pct. til  

 staten af indtægterne på spil i kasinoet.
Ved spilleindtægterne forstås det  

 beløb, hvormed spilleindsatserne overstiger gevinsterne  

 (bruttospilleindtægten). Der kan ikke ske fradrag af nogen art i  

 afgiftsgrundlaget.
De afgiftspligtige spil er nærmere defineret i Justitsministeriets  

 lovforslag som roulette, baccarat og black jack.
Hertil kommer spil på  

 spillemaskiner.
Justitsministeren kan meddele tilladelse til andre former for  

 spil.
Afgiftspligten vil omfatte alle former for spil.
 Den særlige kasinoafgift fragår ved opgørelsen af virksomhedens  

 skattepligtige indkomst på linie med virksomhedens øvrige driftsomkostninger.
 Lovforslaget giver både mulighed for, at virksomheden drives i  

 selskabsform eller som personlig virksomhed.
Til § 3 Virksomheden skal føre et selvstændigt regnskab for spilleomsætningen.  

 Regnskabet skal kunne danne grundlag for opgørelsen af og kontrollen med  

 afgiftens berigtigelse.
Der henvises i øvrigt til justitsministerens  

 lovforslag om spillekasinoer § 6, stk. 4, hvorefter et spillekasino skal føre  

 dagligt regnskab over hver enkelt omveksling af spillemærker (jetons).
Til §§ 4-5 Afgiften afregnes kvartalsvis.
Som i andre afgiftslove pålægges  

 virksomheden en rente ved for sen indbetaling af afgiften på 1,3 pct. pr.  

 måned, ligesom skatteministeren kan fastsætte regler om regnskabsførelse,  

 angivelse og indbetaling m.v.
Til § 6 Bestemmelsen, der omhandler told- og skatteforvaltningens adgang til at  

 foretage skønsmæssig ansættelse m.v., er af tilsvarende art som i andre  

 afgiftslove.
Til §§ 7-8 Paragrafferne indeholder kontrolbestemmelser af tilsvarende art som i  

 andre afgiftslove.
Til § 9 Det er foreslået, at momsnævnet skal træffe afgørelse i visse  

 tvivlsspørgsmål vedrørende lovens administration.
Disse beføjelser er af  

 tilsvarende art som dem, nævnet har efter en række andre afgiftslove.
Til § 10 Skatteministeren kan fastsætte regler om klageadgang og bestemme, at  

 afgørelser, der er truffet af told- og skatteforvaltningen, ikke kan  

 indbringes for højere administrativ myndighed.
Til § 11 Gevinster vundet i et spillekasino foreslås fritaget for skattepligt.
Det  

 følger af statsskattelovens § 4, litra f, at gevinster vundet i et  

 spillekasino ville være skattepligtige, såfremt der ikke indføres en særlig  

 bestemmelse om skattefritagelse.
Indkomstskattepligt ville ikke være  

 hensigtsmæssig, da spillekasinoer i vid udstrækning retter sig mod  

 udenlandske turister.
I øvrigt kan skattefriheden begrundes med den meget  

 høje afgift på kasinospillet.
 Skattefriheden er iøvrigt på linie med, hvad der er almindeligt gældende i  

 udlandet.
Til §§ 12 og 13 Paragrafferne indeholder straffebestemmelser af tilsvarende art som i  

 andre afgiftslove.
Til § 14 Det foreslås, at loven træder i kraft den 31. december 1990.
Til § 15 Det følger af bestemmelsen, at loven ikke vil gælde for Færøerne og  

 Grønland.
Efter 2. behandling den 29. maj 1990 § 1. Virksomheder, der driver spillekasinoer, jf. lov om spillekasinoer, skal betale afgift af indtægten ved spil i virksomheden.
 § 2. Afgiften udgør 65 pct. af det beløb, hvormed  

 spilleindsatserne overstiger gevinsterne, fratrukket værdien af spillemærker,  

 der er givet til de ansatte efter reglerne i lov om spillekasinoer  

 (bruttospilleindtægten).
 § 3. Virksomheden skal føre et regnskab, der kan danne grundlag  

 for opgørelsen af og kontrollen med afgiftens berigtigelse.
§ 4. Virksomheden skal for hver måned og senest ved udgangen af  

 den følgende måned angive størrelsen af den afgiftspligtige  

 bruttospilleindtægt og indbetale afgiften heraf til told- og  

 skatteforvaltningen.
Angivne negative bruttospilleindtægter for en  

 afgiftsperiode kan modregnes ved indbetaling af afgiften i efterfølgende  

 afgiftsperioder.
Angivelsen skal være underskrevet af virksomhedens  

 ansvarlige ledelse.
 Stk. 2. Betales afgiften ikke rettidigt, skal der betales 1,3 pct.  

 i månedlig rente for hver påbegyndt måned fra sidste rettidige  

 indbetalingsdag, dog mindst 50 kr.
 § 5. Skatteministeren kan fastsætte regler for regnskabsførelse,  

 opgørelse, angivelse og indbetaling af afgiften samt om gebyrer for  

 erindringsskrivelser vedrørende betaling af afgift m.v.
 § 6. Såfremt det konstateres, at en virksomhed har afgivet urigtig  

 angivelse efter § 4, stk. 1, således at virksomheden har betalt for lidt i  

 afgift, skal virksomheden betale det skyldige beløb senest 14 dage efter  

 påkrav.
 Stk. 2. Kan størrelsen af det afgiftsbeløb, som påhviler  

 virksomheden, ikke opgøres på grundlag af virksomhedens regnskaber, kan told-  

 og skatteforvaltningen foretage en skønsmæssig ansættelse af afgiftsbeløbet.  

 Afgørelsen skal indeholde oplysning om den i stk. 3 nævnte klageadgang.
Stk. 3. En afgørelse efter stk. 2 kan af virksomheden indbringes  

 for det i momslovens § 37 omhandlede nævn.
Begæring herom skal være fremsat  

 over for told- og skatteforvaltningen senest 4 uger efter, at virksomheden er  

 gjort bekendt med ansættelsen.
 Stk. 4. Betales afgiften ikke rettidigt, skal der betales 1,3 pct.  

 i månedlig rente for hver påbegyndt måned fra den 1. i den måned, i hvilken  

 beløbet skal betales af virksomheden, dog mindst 50 kr.
 § 7. Told- og skatteforvaltningen har, hvis det skønnes  

 nødvendigt, til enhver tid mod behørig legitimation uden retskendelse adgang  

 til at foretage eftersyn i lokaler, der benyttes af virksomhederne, og til at  

 efterse virksomhedernes forretningsbøger, øvrige regnskabsmateriale samt  

 korrespondance m.v.
Stk. 2. Politiet yder bistand hertil.
Justitsministeren kan efter  

 forhandling med skatteministeren fastsætte nærmere regler herom.
 Stk. 3. Virksomhedernes indehavere og de i virksomhederne  

 beskæftigede personer skal yde told- og skatteforvaltningen fornøden  

 vejledning og hjælp ved foretagelsen af de i stk. 1 omhandlede eftersyn.
 § 8. Pengeinstitutter, herunder postgirokontoret, samt advokater  

 og andre, der modtager midler til forvaltning eller erhvervsmæssigt udlåner  

 penge, skal på begæring give told- og skatteforvaltningen enhver oplysning om  

 deres økonomiske mellemværender med navngivne spillekasinoer.
 § 9. Det efter momslovens § 37 nedsatte nævn har den endelige  

 administrative afgørelse af:
 1) Spørgsmål om, hvilket beløb afgiften skal beregnes af.
 2) Klager over de af told- og skatteforvaltningen i henhold til § 6  

 foretagne skønsmæssige ansættelser.
 § 10. Skatteministeren kan fastsætte bestemmelser om adgangen til  

 at klage over afgørelser efter denne lov.
 Stk. 2. Ministeren kan bestemme, at afgørelser, der er truffet af  

 told- og skatteforvaltningen, ikke kan indbringes for højere administrativ  

 myndighed, jf. dog § 9.
 § 11. Gevinster vundet i et spillekasino som omhandlet i denne lov  

 medregnes ikke ved opgørelsen af den skattepligtige indkomst.
 § 12. Medmindre højere straf er forskyldt efter den øvrige  

 lovgivning, straffes med bøde den, der forsætligt eller groft uagtsomt:
 1) Afgiver urigtige eller vildledende oplysninger eller fortier  

 oplysninger til brug for afgiftskontrollen.
 2) Overtræder § 3, § 4, stk. 1, vedrørende angivelse, § 7, stk. 3, eller §  

 8.
 Stk. 2. I forskrifter, der udstedes i medfør af loven, kan der  

 fastsættes straf af bøde for den, der forsætligt eller groft uagtsomt  

 overtræder bestemmelser i forskrifterne.
 Stk. 3. Den, der begår en af de nævnte overtrædelser med forsæt  

 til at unddrage statskassen afgift, straffes med bøde, hæfte eller fængsel  

 indtil 2 år.
 Stk. 4. Er en overtrædelse begået af et aktieselskab,  

 anpartsselskab, andelsselskab eller lignende, kan bødeansvar pålægges  

 selskabet som sådant.
 § 13. Skønnes en overtrædelse ikke at ville medføre højere straf  

 end bøde, kan skatteministeren eller den, ministeren bemyndiger dertil,  

 tilkendegive, at sagen kan afgøres uden retslig forfølgning, såfremt den  

 pågældende erkender sig skyldig i overtrædelsen og erklærer sig rede til  

 inden for en nærmere angivet frist, der efter begæring kan forlænges, at  

 betale en i tilkendegivelsen angivet bøde.
 Stk. 2. Med hensyn til den i stk. 1 nævnte tilkendegivelse finder  

 bestemmelsen i retsplejeloven om indhold af anklageskrift i politisager  

 tilsvarende anvendelse.
 Stk. 3. Betales bøden i rette tid, eller bliver den efter  

 vedtagelse inddrevet eller afsonet, bortfalder videre forfølgning.
Stk.4. Når sager om de i § 12 nævnte overtrædelser indbringes for  

 domstolene, behandles de som politisager.
Retsmidlerne i retsplejelovens  

 kapitel 73 kan anvendes i samme omfang som i statsadvokatsager.
 § 14. Loven træder i kraft den 31. december 1990.
 § 15. Loven gælder ikke for Færøerne og Grønland.
