Bekendtgørelse  

 om fartøjer, der anvendes til erhvervsmæssigt fiskeri i saltvand I medfør af §§ 38-39 og § 130 i lov nr. 281 af 12. maj  

 1999, fiskeriloven, og efter bemyndigelse fra ministeren for fødevarer,  

 landbrug og fiskeri, fastsættes:
Kapitel 1 Registrering mv.
 § 1.  

  

 Et  

 fartøj må ikke uden Fiskeridirektoratets tilladelse anvendes til  

 erhvervsmæssigt fiskeri.
 Stk. 2.  

  

 Fiskeridirektoratet kan kun give tilladelse, til at et fartøj anvendes til  

 erhvervsmæssigt fiskeri, og til at et fartøj efter modernisering fortsat  

 anvendes til erhvervsmæssigt fiskeri, inden for rammerne af denne  

 bekendtgørelse.
 § 2.  

  

 I  

 denne bekendtgørelse forstås ved:
 1)  

 	  

    

 Disponibel kapacitet:  

 Bruttotonnagen og motorkraften målt i kW, som kan henføres til et bestemt  

 fartøj, der er slettet i de registre, der er nævnt i § 3, stk. 1, jf. dog §  

 11.  

 Det er en forudsætning, at fartøjets disponible kapacitet, inden fartøjet  

 slettes, er behørigt registreret i de registre, der er nævnt i § 3, stk. 1.
 2)  

 	  

    

 Længde overalt:  

 Afstanden i lige linje mellem det forreste punkt på forstævnen og det bageste  

 punkt på agterstævnen.
 3)  

 	  

    

 Erhvervsfiskerselskab:  

 Et selskab, der er registreret som berettiget til at drive erhvervsmæssigt  

 fiskeri efter lovens § 16.
 § 3.  

  

 Fartøjer, som må anvendes til erhvervsmæssigt fiskeri, skal være registreret  

 i  

 følgende registre:
 1)  

 	  

    

 Søfartsstyrelsens  

 Skibsregister, dvs. enten i Skibsregistrets Særregister over fiskerfartøjer  

 eller i Skibsregistrets Fartøjsfortegnelse.
 2)  

 	  

    

 Fiskeridirektoratets  

 Fartøjsregister.
Stk.2.  

  

 Det er en  

 betingelse for fortsat registrering i henhold til stk. 1, og dermed til  

 anvendelse til erhvervsmæssigt fiskeri, 1)  

 	  

    

 at fartøjet er  

 behørigt registreret i de registre, der er nævnt i stk. 1, 2)  

 	  

    

 at fartøjet ikke  

 anvendes til anden aktivitet end erhvervsmæssigt fiskeri, 3)  

 	  

    

 at forudsætningerne  

 for at tillade, at fartøjet anvendes til erhvervsmæssigt fiskeri, fortsat er  

 til stede, og 4)  

 	  

    

 at  

 fartøjsudskiftning, modernisering mv. er sket i overensstemmelse med denne  

 bekendtgørelse.
Kapitel 2 Krav til fartøjets ejer mv.
 § 4.  

  

 Fiskeridirektoratet  

 kan give tilladelse til, at et fartøj anvendes til erhvervsmæssigt fiskeri,  

 hvis følgende betingelser er opfyldt:
 1)  

 	  

    

 Fartøjet skal for  

 2/3´s vedkommende ejes af en eller flere personer, der er registreret som  

 erhvervs-  

 eller bierhvervsfiskere med ret til at drive selvstændigt erhvervsmæssigt  

 fiskeri, jf. lovens kapitel 4, eller fartøjet skal ejes af et  

 erhvervsfiskerselskab.
 2)  

 	  

    

 Fartøjet skal være  

 optaget eller kunne optages i Søfartsstyrelsens Skibsregister eller i  

 Skibsregistrets  

 Fartøjsfortegnelse.
 ./.
 ./.
 ./.
 § 5.  

  

 Overdrages fartøjet til en ejer, der ikke opfylder kravet i § 4, stk. 1, nr.  

 1,  

 skal fartøjet slettes i de registre, der er nævnt i § 3, stk. 1.
Stk. 2.  

  

 Sker  

 overdragelsen ved tvangsauktion til et pengeinstitut, Kongeriget Danmarks  

 Fiskeribank, Danmarks Skibskreditfond eller til pantesikrede kreditorer eller  

 i  

 forbindelse med erhvervsmæssig handel med fartøjer, slettes fartøjet i  

 Fartøjsregistret  

 dog først 6 måneder fra overtagelsestidspunktet.
Fartøjet skal inden 6  

 måneder  

 fra overtagelsestidspunktet overdrages til en ejer, der opfylder kravet i §  

 4,  

 stk. 1, nr. 1. Overtager denne ejer fartøjet efter udløbet af 6 måneder,  

 slettes fartøjet i de registre, der er nævnt i § 3, stk. 1.
Stk. 3.  

  

 Hvis fartøjet er  

 overtaget ved tvangsauktion efter stk. 2, kan Fiskeridirektoratet, inden 6  

 måneder fra overtagelsestidspunktet, give pengeinstitutter, Kongeriget  

 Danmarks  

 Fiskeribank og Danmarks Skibskreditfond tilladelse til, at fartøjet udlejes  

 indtil senest 2 år fra overtagelsestidspunktet.
Fartøjet må i perioden efter  

 overtagelsen kun benyttes til erhvervsmæssigt fiskeri, hvis det er lejet ud  

 til  

 en erhvervsfisker, en bierhvervsfisker eller et erhvervsfiskerselskab.
 Stk. 4.  

  

 Et fartøj  

 slettes ikke i de registre, der er nævnt i § 3, stk. 1, hvis det overtages af  

 en efterlevende ægtefælle, selvom ægtefællen ikke opfylder kravet i § 4, stk.  

 1, nr. 1. Fiskeridirektoratet kan desuden give tilladelse til, at andre  

 arvinger overtager fartøjet.
§ 6.  

  

 Fiskeridirektoratet skal modtage meddelelse om ejerskifte senest 30 dage  

 efter  

 overtagelsestidspunktet.
Sker dette ikke, skal fartøjet slettes i de  

 registre,  

 der er nævnt i § 3, stk. 1.
Kapitel 3 Fartøjsudskiftning § 7.  

  

 Fiskeridirektoratet kan give tilladelse til, at et fartøj anvendes til  

 erhvervsmæssigt fiskeri, hvis et eller flere fartøjer slettes i de registre,  

 der er nævnt i § 3, stk. 1. Det er en forudsætning, at tonnage og motorkraft  

 i  

 det fartøj, der skal anvendes til erhvervsmæssigt fiskeri, ikke overstiger  

 tonnagen og motorkraften i det eller de fartøjer, der skal slettes i de  

 registre, der er nævnt i § 3, stk. 1, og at fartøjsejeren kan anvende denne  

 disponible kapacitet.
 Stk. 2.  

  

 Motoren i det  

 fartøj, der tillades anvendt til erhvervsmæssigt fiskeri, må ikke være  

 nedbremset.
§ 8.  

  

 Fiskeridirektoratets tilladelse til fartøjsudskiftning efter § 7 forudsætter, 1)  

 	  

    

 at der ikke tidligere  

 er ydet støtte til endeligt ophør i dansk erhvervsfiskeri eller anden støtte  

 i  

 forbindelse med fartøjets ophør i dansk erhvervsfiskeri hverken for det  

 fartøj,  

 der som led i fartøjsudskiftning, skal anvendes til erhvervsmæssigt fiskeri,  

 eller for det fartøj, der skal slettes i de registre, der er nævnt i § 3,  

 stk.  

 1, og 2)  

 	  

    

 at det fartøj, der  

 skal slettes i de registre, der er nævnt i § 3, stk. 1, ikke er slettet for  

 mere end 5 år siden i Fiskeridirektoratets Fartøjsregister, jf. dog § 23. Er  

 fartøjet forlist, regnes fristen på 5 år fra forlisdatoen, jf. dog § 23. Et  

 fartøj anses ikke for forlist, hvis det efterfølgende sættes i stand og  

 anvendes til erhvervsmæssigt fiskeri.
Kapitel 4 Modernisering mv.
 § 9.  

  

 Fiskeridirektoratet kan give tilladelse til, at et fartøj moderniseres,  

 selvom  

 fartøjets tonnage eller motorkraft forøges, hvis fartøjsejeren har den  

 fornødne  

 disponible kapacitet til forøgelsen, og fartøjsejeren kan anvende denne  

 disponible kapacitet.
 Stk. 2.  

  

 Fiskeridirektoratet kan give tilladelse til, at et fartøj fortsat anvendes  

 til  

 erhvervsmæssigt fiskeri, selvom fartøjets kapacitet ikke er behørigt  

 registreret i Fartøjsregistret, hvis fartøjsejeren ansøger om at anvende og  

 kan  

 anvende den fornødne disponible kapacitet.
 § 10.  

  

 For fartøjer, der er registreret i de registre, der er nævnt i § 3, stk. 1,  

 må  

 der ikke uden Fiskeridirektoratets tilladelse foretages følgende ændringer:
 1)  

 	  

    

 Forøgelse af tonnage.
 2)  

 	  

    

 Forøgelse af  

 dimensionerne længde overalt, bredde og dybde.
 3)  

 	  

    

 Forøgelse af  

 motorkraft.
 4)  

 	  

    

 Ombygning eller  

 omrigning, som muliggør fiskeri efter muslinger.
 Stk. 2.  

  

 Det er forbudt  

 at ombygge eller omrigge fartøjer, så fiskeri med bomtrawl bliver muligt.
 Stk. 3.  

  

 En motor, selvom  

 motoren er nedbremset, kan ikke udskiftes til en anden motor, der er  

 nedbremset.
Kapitel 5 Disponibel kapacitet § 11.  

  

 Et  

 fartøjs disponible kapacitet kan sælges helt eller delvis.
 Stk. 2.  

  

 Der er ikke  

 knyttet disponibel kapacitet til et fartøj, der slettes i de registre, der er  

 nævnt i § 3, stk. 1, efter § 5, stk. 1 og 2, eller § 6, eller fordi  

 betingelserne for fortsat registrering ikke er opfyldt i henhold til § 3,  

 stk.  

 2.
 Stk. 3.  

  

 Der er ikke  

 knyttet disponibel kapacitet til et fartøj, såfremt der er ydet støtte til  

 endeligt ophør i dansk erhvervsfiskeri eller anden støtte i forbindelse med  

 fartøjets ophør i dansk erhvervsfiskeri.
 § 12.  

  

 Følgende fartøjsejere kan sælge fartøjets disponible kapacitet:
 1)  

 	  

    

 Personer og  

 selskaber, der er registreret som berettiget til at drive selvstændigt  

 erhvervsmæssigt fiskeri, jf. lovens § 11, stk. 1 og 2.
 2)  

 	  

    

 Personer, der før den  

 1. august 1993 havde ret til at eje et fartøj, der måtte anvendes til  

 erhvervsmæssigt  

 fiskeri.
 3)  

 	  

    

 Efterlevende  

 ægtefæller eller andre arvinger, der har overtaget fartøjet i henhold til §  

 5,  

 stk. 4.
 4)  

 	  

    

 Dødsboer, jf. § 13,  

 stk. 2.
 5)  

 	  

    

 Pengeinstitutter,  

 Kongeriget Danmarks Fiskeribank, Danmarks Skibskreditfond og pantesikrede  

 kreditorer, der har overtaget fartøjet i henhold til § 5, stk. 2, jf. § 13,  

 stk. 2.
 § 13.  

  

 Det er en forudsætning for salg af disponibel kapacitet, at fartøjet ikke er  

 slettet for mere end 5 år siden i Fiskeridirektoratets Fartøjsregister, jf.  

 dog  

 § 23. Er fartøjet forlist, regnes fristen på 5 år fra forlisdatoen, jf. dog §  

 23. Et fartøj anses ikke for forlist, hvis det efterfølgende sættes i stand  

 og  

 anvendes til erhvervsmæssigt fiskeri.
Stk. 2.  

  

 Et dødsbo skal  

 foranledige, at fartøjet slettes i de registre, der er nævnt i § 3, stk. 1,  

 inden 6 måneder fra fartøjsejerens død, og de personer mv., der er nævnt i §  

 12, nr. 5, skal foranledige, at fartøjet slettes i de registre, der er nævnt  

 i  

 § 3, stk. 1, inden 6 måneder fra den dag, fartøjet er overtaget ved  

 tvangsauktion.
Slettes fartøjet senere end den frist, der er nævnt i 1. pkt.,  

 er der ikke knyttet disponibel kapacitet til fartøjet.
 § 14.  

  

 Den, der køber disponibel kapacitet, skal anvende kapaciteten inden den  

 frist,  

 der er fastsat i § 13, stk. 1.
Stk. 2.  

  

 Den disponible  

 kapacitet er anvendt den dag, ansøgning om anvendelse af kapaciteten er  

 modtaget i Fiskeridirektoratet.
Det forudsættes, at Fiskeridirektoratet kan  

 imødekomme ansøgningen.
Stk. 3. Den, der skal anvende den disponible kapacitet, skal  

 sammen med en ansøgning om fartøjsudskiftning eller modernisering mv.  

 vedlægge  

 en erklæring fra den fartøjsejer, der ejede fartøjet, da fartøjet blev  

 slettet  

 i de registre, der er nævnt i § 3, stk. 1. Erklæringen skal indeholde  

 oplysning  

 om, at fartøjsejeren endeligt og ubetinget har solgt den disponible kapacitet  

 til den, der skal anvende den disponible kapacitet.
Ejes fartøjet af flere  

 ejere, skal samtlige ejere underskrive den erklæring, der er nævnt i 1. pkt.  

 Ejes fartøjet af et selskab mv., skal den, der tegner selskabet mv.,  

 underskrive den erklæring, der er nævnt i 1. pkt.
Kapitel 6 Særligt om bomtrawlere § 15.  

  

 Fiskeridirektoratet kan give tilladelse til, at et fartøj, der er udstyret  

 til  

 bomtrawlfiskeri (bomtrawler), anvendes til erhvervsmæssigt fiskeri, hvis der  

 slettes en bomtrawler i de registre, der er nævnt i § 3, stk. 1, som et led i  

 fartøjsudskiftning, og de øvrige betingelser i denne bekendtgørelse om  

 fartøjsudskiftning i øvrigt er opfyldt.
 § 16.  

  

 Et  

 fartøj, der er optaget på en særlig EU-bomtrawlsliste, kan ikke opnå  

 tilladelse  

 til at forøge motorkraften.
Kapitel 7 Særligt om muslingefartøjer § 17.  

  

 Fiskeridirektoratet kan give tilladelse til, at et muslingefartøj anvendes  

 til  

 erhvervsmæssigt fiskeri, hvis 1)  

 	  

    

 der slettes et  

 muslingefartøj i de registre, der er nævnt i § 3, stk. 1, som et led i  

 fartøjsudskiftning, 2)  

 	  

    

 det fartøj, der  

 slettes, og det fartøj, der skal have tilladelse til at drive erhvervsmæssigt  

 fiskeri, driver fiskeri i samme område, jf. stk. 2, og 3)  

 	  

    

 de øvrige betingelser  

 i denne bekendtgørelse om fartøjsudskiftning i øvrigt er opfyldt.
 Stk. 2.  

  

 Fartøjsudskiftning kan ske inden for ét af følgende 3 områder:
 1)  

 	  

    

 Limfjorden.
 2)  

 	  

    

 Jyllands østkyst og  

 Isefjorden.
 3)  

 	  

    

 Vadehavet.
 Stk. 3.  

  

 For  

 muslingefartøjer, der skal anvendes til fiskeri efter blåmuslinger i  

 Limfjorden, gælder desuden følgende krav:
 1)  

 	  

    

 Længden overalt må  

 højst være 12,00 meter.
 2)  

 	  

    

 Bredden må højst være  

 5,00 meter.
 3)  

 	  

    

 Dybden skal være  

 mellem 1,50 meter og 2,10 meter.
 4)  

 	  

    

 Motorkraften må højst  

 være 130 kW.
 Stk. 4.  

  

 For  

 muslingefartøjer, der skal anvendes til fiskeri efter blåmuslinger ved  

 Jyllands  

 østkyst eller i Isefjorden, gælder desuden følgende krav:
 1)  

 	  

    

 Længden overalt må  

 højst være 16,00 meter.
 2)  

 	  

    

 Bredden må højst være  

 6,00 meter.
 3)  

 	  

    

 Dybden skal være  

 mellem 1,50 meter og 2,50 meter.
 4)  

 	  

    

 Motorkraften må højst  

 være 221 kW.
 § 18.  

  

 Fiskeridirektoratet kan give tilladelse til, at et muslingefartøj  

 moderniseres  

 efter reglerne i kapitel 4.
 Stk. 2.  

  

 For  

 muslingefartøjer, der skal anvendes til fiskeri efter blåmuslinger i  

 Limfjorden, ved Jyllands østkyst eller i Isefjorden, kan Fiskeridirektoratet  

 kun give tilladelse til modernisering, hvis muslingefartøjet efter  

 moderniseringen overholder de krav, som fremgår af § 17, stk. 3 og 4.
Kapitel 8 Klage, straf, ikrafttrædelse- og  

 overgangsbestemmelser § 19.  

  

 Klage over afgørelser truffet af Fiskeridirektoratet i medfør af denne  

 bekendtgørelse skal indgives til Fiskeridirektoratet og stiles til  

 Ministeriet  

 for Fødevarer, Landbrug og Fiskeri, departementet, inden 4 uger efter, at den  

 pågældende har modtaget meddelelse om afgørelsen.
 § 20.  

  

 Med bøde straffes den, der overtræder eller forsøger at overtræde § 1, stk.  

 1,  

 § 6 og § 10.
 Stk. 2.  

  

 Der kan pålægges  

 selskaber m.v. (juridiske personer) strafansvar efter reglerne i  

 straffelovens  

 5. kapitel.
 § 21.  

  

 Bekendtgørelsen træder i kraft den 6. marts 2004.
 Stk. 2.  

  

 Samtidigt  

 ophæves bekendtgørelse nr. 19 af 17. januar 2001 om fartøjer, der anvendes  

 til  

 erhvervsmæssigt fiskeri og §§ 5-8 i bekendtgørelse nr. 354 af 16. maj 2000 om  

 retten til at drive bierhvervsfiskeri m.v.
 § 22.  

  

 Ansøgninger modtaget før den 6. marts 2004 behandles efter reglerne i  

 bekendtgørelse nr. 19 af 17. januar 2001 om fartøjer, der anvendes til  

 erhvervsmæssigt fiskeri, som ændret ved bekendtgørelse nr. 111 af 19. februar  

 2001, og efter reglerne i §§ 5-8 i bekendtgørelse nr. 354 af 16. maj 2000 om  

 retten til at drive bierhvervsfiskeri m.v.
 Stk. 2.  

  

 Tilladelser  

 udstedt i henhold til tidligere bekendtgørelser om fartøjer, der anvendes til  

 erhvervsmæssigt  

 fiskeri eller i henhold til §§ 5-8 i bekendtgørelse nr. 354 af 16. maj 2000  

 om  

 retten til at drive bierhvervsfiskeri m.v., er fortsat gældende.
 § 23.  

  

 Den  

 i § 8, nr. 2, og § 13, stk. 1, fastsatte frist på 5 år finder ikke  

 anvendelse,  

 hvis den i § 8, stk. 5, i bekendtgørelse nr. 19 af 17. januar 2001 fastsatte  

 frist på 18 måneder var udløbet, før den 6. marts 2004. Dette gælder dog  

 ikke,  

 såfremt en ejer i medfør af § 8, stk. 6, i den i 1. punktum nævnte  

 bekendtgørelse har fået Fiskeridirektoratets tilladelse til at forlænge  

 fristen.
