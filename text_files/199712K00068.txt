Nr LSF 68 Forslag til Lov om ændring af lov om elforsyning (Elforsyningsvirksomhed i  

 den eksklusive økonomiske zone, forlængelse af bevillinger m.v.) Fremsat af miljø- og energiministeren (Svend Auken) den 14. november 1997 Vedtaget ved tredjebehandling den 3. februar 1998 Lov nr. 89 af 10/02/1998 § 1 I lov om elforsyning, jf. lovbekendtgørelse nr. 632 af 1. juli 1996, som  

 ændret ved lov nr. 486 af 12. juni 1996 og lov nr. 189 af 12. marts 1997,  

 foretages følgende ændringer:
 1. I § 1 indsættes efter stk. 4 som nye stykker:
 »Stk. 5. Loven gælder tillige for elproduktionsanlæg, der  

 udnytter energi fra vandet, strømme og vind, med tilhørende ledningsanlæg i  

 den eksklusive økonomiske zone.
Stk. 6. Miljø- og energiministeren godkender forundersøgelser,  

 planlægning og opstilling af elproduktionsanlæg, der udnytter energi fra  

 vandet, strømme og vind, med tilhørende ledningsanlæg i den eksklusive  

 økonomiske zone og på søterritoriet.
Miljø- og energiministeren kan fastsætte  

 nærmere vilkår for godkendelsen af disse anlæg, herunder krav til  

 miljøvurderinger, opstilling, drift, nedtagning og sikkerhedsstillelse for  

 nedtagning af anlæg.« Stk. 5 bliver herefter stk. 7.
 2. I § 3, stk. 1, affattes 2. pkt. således:
»Bevilling kan ikke gives for et kortere tidsrum end 2 år.« 3. I § 15, stk. 1, ændres »Den der:» til:  

 »Medmindre højere straf er forskyldt efter anden lovgivning, straffes  

 med bøde den, der«.
 4. I § 15, stk. 1, indsættes som nr. 1:
 »1) udøver elforsyningsvirksomhed fra elproduktionsanlæg, der  

 udnytter energi fra vandet, strømme og vind, i den eksklusive økonomiske zone  

 eller på søterritoriet uden at have opnået godkendelse i medfør af § 1, stk.  

 6, eller som overtræder vilkår fastsat i medfør af § 1, stk. 6,».
 Nr. 1-4 bliver herefter nr. 2-5.
 5. I § 15, stk. 1, nr. 3, der bliver nr. 4, ændres  

 »loven,» til: »loven eller«.
 6. I § 15, stk. 1, nr. 4, der bliver nr. 5, ændres »,  

 straffes med bøde, medmindre anden lovgivning medfører højere straf.«  

 til: ».«.
 7. I § 17 indsættes som stk. 4:
»Stk. 4. Eksisterende bevillinger til at drive  

 elforsyningsvirksomhed udstedt til elselskaber i årene 1978 og 1979 med udløb  

 i henholdsvis 1998 og 1999 forlænges uden forudgående ansøgning til den 31.  

 december 1999.« § 2 Loven træder i kraft dagen efter bekendtgørelsen i Lovtidende.
Oprindeligt fremsat forslag § 1 I lov om elforsyning, jf. lovbekendtgørelse nr. 632 af 1. juli 1996, som  

 ændret ved lov nr. 486 af 12. juni 1996 og lov nr. 189 af 12. marts 1997,  

 foretages følgende ændringer:
 1. I § 1 indsættes efter stk. 4 som nye stykker:
 » Stk. 5. Loven gælder tillige for elproduktionsanlæg, der  

 udnytter energi fra vandet, strømme og vind, med tilhørende ledningsanlæg i  

 den eksklusive økonomiske zone.
Stk. 6. Miljø- og energiministeren godkender forundersøgelser,  

 planlægning og opstilling af elproduktionsanlæg, der udnytter energi fra  

 vandet, strømme og vind, med tilhørende ledningsanlæg i den eksklusive  

 økonomiske zone og på søterritoriet.
Miljø- og energiministeren kan fastsætte  

 nærmere vilkår for godkendelsen af disse anlæg, herunder krav til  

 miljøvurderinger, opstilling, drift, nedtagning og sikkerhedsstillelse for  

 nedtagning af anlæg.«.
 Stk. 5 bliver herefter stk. 7.
 2. I § 3, stk. 1, affattes 2. pkt. således:
 »Bevilling kan ikke gives for et kortere tidsrum end 2 år.«.
 3. I § 15, stk. 1, ændres »Den der:» til:  

 »Medmindre højere straf er forskyldt efter anden lovgivning, straffes  

 med bøde den, der«.
 4. I § 15, stk. 1, indsættes som nr. 1:
 »1) udøver elforsyningsvirksomhed fra elproduktionsanlæg, der  

 udnytter energi fra vandet, strømme og vind, i den eksklusive økonomiske zone  

 eller på søterritoriet uden at have opnået godkendelse i medfør af § 1, stk.  

 6, eller som overtræder vilkår fastsat i medfør af § 1, stk. 6,».
 Nr. 1 - 4 bliver herefter nr. 2 - 5.
 5. I § 15, stk. 1, nr. 3, der bliver nr. 4, indsættes efter  

 »loven,»: »eller«.
 6. I § 15, stk. 1, nr. 4, der bliver nr. 5, ændres »,  

 straffes med bøde, medmindre anden lovgivning medfører højere straf.«  

 til: ».«.
 7. I § 17 indsættes som stk. 4:
 Stk. 4. Eksisterende bevillinger til at drive  

 elforsyningsvirksomhed, udstedt til elselskaber i årene 1978 og 1979 med  

 udløb i henholdvis 1998 og 1999, forlænges uden forudgående ansøgning til den  

 31. december 2000.'.
§ 2 Loven træder i kraft dagen efter bekendtgørelsen i Lovtidende.
Bemærkninger til lovforslaget Almindelige bemærkninger Lovforslagets formål I.
Formålet med lovforslaget er at sikre, at elforsyningsloven gælder for  

 elproduktionsanlæg, der udnytter den vedvarende energi fra vandet, strømme og  

 vind, med tilhørende ledningsanlæg i den eksklusive økonomiske zone.
Denne  

 zone omfatter havområder uden for og stødende op til søterritoriet indtil en  

 afstand af 200 sømil fra de til enhver tid gældende basislinier.
Udvidelsen  

 af elforsyningsloven til at omfatte den eksklusive økonomiske zone er en  

 forudsætning for, at der kan fastsættes hensigtsmæssige samfundsmæssige  

 rammer for den forestående udbygning med vindkraftanlæg i storskala på havet.
Lovforslaget skal desuden sikre, at udbygning med elproduktionsanlæg i  

 såvel den eksklusive økonomiske zone som på søterritoriet sker kontrolleret,  

 idet anlæggene skal godkendes af miljø- og energiministeren.
I den  

 forbindelse indebærer lovforslaget, at de nødvendige vilkår for  

 godkendelserne kan stilles.
 II.
Endvidere skal lovforslaget sikre, at bevilling til elforsyningsvirksomhed  

 til nye bevillingshavere kan udstedes for et kortere tidsrum end de  

 nugældende 20 år, og at eksisterende bevillinger, der er udstedt i 1978 og  

 1979, forlænges for et kortere tidsrum.
Det bliver herved muligt at afvente  

 udstedelse af længerevarende bevillinger, indtil den igangværende revision af  

 el- og varmelovgivningen og implementeringen af EU-direktiv 96/92/EF om  

 fælles regler for det indre marked for elektricitet  er tilendebragt.
Baggrunden for lovforslaget I.
I forbindelse med den forventede udbygning med vindmøller på havet er det  

 nødvendigt, at elforsyningsloven også gælder i den eksklusive økonomiske  

 zone.
Dansk lovgivning gælder på søterritoriet, for så vidt intet andet  

 fremgår af de konkrete reglers indhold.
Elforsyningsloven er således  

 umiddelbart gældende på søterritoriet, der på nuværende tidspunkt strækker  

 sig 3 sømil fra basislinien.
Der er igangværende overvejelser om udvidelse af  

 søterritoriet fra 3 til 12 sømil, men uanset denne udvidelse er der behov  

 for, at elforsyningsloven i forbindelse med udbygningen med vindmøller på  

 havet sættes i kraft i den eksklusive økonomiske zone.
Ved § 3 i lov nr.  

 411 af 22. maj 1996 om eksklusive økonomiske zoner bestemmes, at Danmark  

 i dette område har suveræne rettigheder blandt andet med henblik på økonomisk  

 udnyttelse og efterforskning af zonerne, herunder udvinding af energi fra  

 vandet, strømme og vind.
Bestemmelsen er en rammebestemmelse, der opregner  

 Danmarks rettigheder.
Udnyttelsen af disse forudsættes fastlagt ved  

 selvstændig lovgivning eller administrativ regulering.
Det foreliggende  

 lovforslag er et udtryk for en sådan lovgivning.
En udbygning med vindmøller på havet vil bidrage væsentligt til en  

 reduktion af CO2-udledningen.
Førend en sådan udbygning kan påbegyndes, er  

 det nødvendigt at få klarlagt forskellige forhold omkring områders egnethed,  

 påvirkning af miljøet, økonomi, system- og reguleringsmæssige forhold m.v.  

 Der er derfor behov for storskala-demonstrationsprojekter til nærmere  

 belysning heraf.
Der er opnået enighed med elværkerne om, at elværkerne  

 forestår en udbygning med 750 MW vindkraft på havet, når de nødvendige rammer  

 herfor er etableret.
Udbygningen med 750 MW realiserer første fase af den i  

 » Havmølle-handlingsplanen » foreslåede udbygning med  

 placeringer på såvel søterritoriet som i den eksklusive økonomiske zone.
Det  

 er imidlertid en forudsætning for udbygningen med vindmøller på havet, at  

 elforsyningsloven også gælder i den eksklusive økonomiske zone.
 Elværkernes gennemførelse af demonstrationsfasen vil ikke udelukke andre  

 aktørers deltagelse i den videre udbygning med vindmølleparker på havet.
 II.
I henhold til elforsyningslovens § 3 må elforsyningsvirksomhed fra  

 produktionsanlæg over 25 MW eller transmissions- eller distributionsanlæg  

 beregnet for spændinger over 100 kV kun udøves efter bevilling givet af  

 miljø- og energiministeren.
Efter den nugældende lovgivning kan bevilling  

 tidsbegrænses; hidtil har der dog ikke været hjemmel til at udstede bevilling  

 for et kortere tidsrum end 20 år.
 Det fremgår af forarbejderne til elforsyningsloven fra 1976, at hensigten  

 med bestemmelsen i lovens § 3 har været at tidsbegrænse bevillingerne til 20  

 år under henvisning til anlæggenes økonomiske levetid.
De fleste bevillinger blev udstedt i 1978, og for samtlige af de til dato  

 udstedte bevillinger gælder, at disse er tidsbegrænsede til en 20-årig  

 periode.
Det fremgår af bevillingerne, at der senest 5 år før bevillingernes  

 udløb skal indledes forhandlinger mellem myndighederne og elselskaberne med  

 henblik på en eventuel forlængelse af bevillingerne.
Energiministeriet indledte medio 1993 forhandlinger med alle  

 bevillingshavere med bevilling, der udløber i 1998. Under de indledende  

 forhandlinger med Danske Elværkers Forening besluttede man imidlertid, at det  

 ikke på daværende tidspunkt var formålstjenligt at indgå  

 realitetsforhandlinger om den konkrete formulering af de nye bevillinger,  

 idet der herskede usikkerhed om udformningen af den forventede EU-lovgivning  

 på elområdet.
Forhandlingerne har herefter afventet denne EU-lovgivning.
 EU-direktiv 96/92/EF om fælles regler for det indre marked for  

 elektricitet blev endeligt vedtaget på Rådsmødet i december 1996, og  

 trådte i kraft den 19. februar 1997. Medlemsstaterne har frist til den 19.  

 februar 1999 til implementering af direktivet.
Miljø- og Energiministeriet overvejer i forbindelse med implementeringen  

 af eldirektivet en omfattende revision af el- og varmelovgivningen.
Denne  

 revision omfatter også bevillingssystemet, der er baseret på den hidtidige  

 struktur og rollefordeling i elsektoren og derfor i et vist omfang er  

 forældet.
Der er endvidere tale om, at indførelsen af konkurrence i  

 elsektoren vil indebære ændrede strukturforhold og en regulering af de  

 offentlige forpligtelser, som elsektoren er pålagt.
Der må således forventes  

 ændringer i bevillingsreglerne, og det er derfor uhensigtsmæssigt på  

 nuværende tidspunkt at udstede bevillinger for endnu en 20-årig periode.  

 Lovforslaget giver hjemmel til at tidsbegrænse nye bevillinger til et kortere  

 tidsrum, ligesom flertallet af de eksisterende bevillinger ligeledes  

 forlænges for en kortere periode.
Lovforslagets indhold I.
Lovforslaget indebærer, at elforsyningsloven finder anvendelse på  

 vindkraftanlæg, der opføres i den eksklusive økonomiske zone.
Således vil  

 drift af vindmølleparker på mere end 25 MW kræve bevilling efter  

 elforsyningslovens § 3. Der kan endvidere meddeles elforsyningsvirksomheder  

 pålæg om udbygning med vindkraft efter lovens § 13, ligesom lovens regler om  

 henlæggelser finder tilsvarende anvendelse på vindkraftanlæg.
Elværkerne kan  

 således opføre vindkraftanlæg i den eksklusive økonomiske zone og på  

 søterritoriet på samme vilkår som gælder for elværkernes opførelse af  

 vindmøller på land.
Endvidere indebærer lovforslaget, at miljø- og energiministeren skal  

 godkende såvel forundersøgelser og planlægning af anlæg samt opstilling  

 heraf, tillige med andre anlæg, der i øvrigt er nødvendige for planlægning og  

 drift, for eksempel målemaster.
Dette gælder for anlæg i den eksklusive  

 økonomiske zone og på søterritoriet.
Ministeren kan endvidere fastsætte  

 nærmere vilkår for denne godkendelse, og der vil således kunne stilles krav  

 om miljøvurderinger, opstilling, sikkerhedsstillelse for nedtagning og  

 lignende.
Bestemmelsen indebærer, at elproduktionsanlæg, der anvender energi  

 fra vandet, strømme og vind, med tilhørende ledningsanlæg er omfattet af de  

 samme godkendelseskrav, uanset om anlæggene er placeret i den eksklusive  

 økonomiske zone eller på søterritoriet.
I forbindelse med behandlingen af godkendelser af anlæggene vil relevante  

 organisationer og ministerier, herunder Forsvars-, Trafik-, og  

 Erhvervsministeriet samt Ministeriet for Fødevarer, Landbrug og Fiskeri,  

 blive hørt.
Konsekvenserne for sejladssikkerheden vil blive vurderet, ligesom  

 der vil blive foretaget VVM-lignende undersøgelser.
 II.
Lovforslaget giver hjemmel til at tidsbegrænse nye bevillinger til  

 elforsyningsvirksomhed for en kortere periode, dog ikke under 2 år.
Endvidere  

 vil de gældende bevillinger, der er udstedt i årene 1978 og 1979, ifølge  

 lovforslaget automatisk blive forlænget frem til udløbet af år 2000. Denne  

 forlængelse omfatter de i bilaget nævnte elforsyningsvirksomheder og  

 indebærer en administrativ forlængelse, således at de berørte  

 elforsyningsvirksomheder uden forudgående ansøgning vil få meddelelse om, at  

 deres bevillling i den nuværende udformning gælder yderligere i en periode  

 frem til den 31. december 2000.
Økonomiske og administrative konsekvenser Lovforslagets administration i Miljø- og Energiministeriet forventes at  

 kunne afholdes indenfor de nuværende budget- og personalerammer.
På kort sigt  

 er der ingen statsfinansielle konsekvenser.
På længere sigt kan der forekomme  

 udgifter via diverse skatte- og tilskudsregler.
Miljømæssige konsekvenser En udbygning med vindmølleparker på havet vil indebære en meget væsentlig  

 CO2-besparelse.
Den konkrete placering og udformning af parkerne vil blive foretaget på  

 baggrund af undersøgelser af miljø- og naturforhold, herunder fuglelivets  

 påvirkning.
Det tilstræbes, at påvirkningen af miljø- og naturforhold bliver  

 mindst mulig.
De områder, hvori demonstrationsprojekterne forventes opført,  

 er på forhånd valgt ud fra hensynet til, at miljø- og naturinteresserne ikke  

 bliver berørt væsentligt.
Erhvervsmæssige konsekvenser Udbygningen med vindmølleparker på havet vil have en gavnlig effekt på  

 beskæftigelsen, og vil kunne få stor betydning for såvel  

 vindmøllefabrikanters som elsektorens muligheder for eksport af knowhow og  

 erfaring med vindkraftanlæg på havet.
Lovforslaget indebærer, at elværkernes udbygning til dels kan finansieres  

 ved udnyttelse af elforsyningslovens henlæggelsesregler.
Det er ikke muligt  

 på nuværende tidspunkt at sige noget om elprisen; denne vil afhænge af,  

 hvorledes henlæggelsesprofilen tilrettelægges.
Stigningen vil dog maksimalt  

 udgøre 2-3 øre pr. kWh i henlæggelsesperioden.
Forholdet til EU-retten Lovforslaget indeholder ikke EU-retlige aspekter.
Bemærkninger til de enkelte bestemmelser Til § 1 Til nr. 1 Bestemmelsen i stk. 5 indebærer, at udbygningen med vindkraft på  

 havet sker indenfor elforsyningslovens rammer.
Det præciseres, at denne  

 faktiske udvidelse af elforsyningslovens område til også at omfatte  

 havområder uden for det nugældende søterritorium kun har relation til  

 elproduktionsanlæg, baseret på udnyttelse af energi fra vandet, strømme og  

 vind, med tilhørende ledningsanlæg.
Bølgekraftanlæg og anlæg, der udnytter  

 strømningsenergi, bliver efter forslaget også omfattet af elforsyningsloven,  

 hvis det senere bliver aktuelt at udnytte disse energiformer.
Loven finder  

 ikke anvendelse på elproduktion på off-shore anlæg, der indvinder kulbrinter  

 i den eksklusive økonomiske zone.
 For så vidt angår elværkernes deltagelse i opførelsen af 750 MW vindkraft,  

 vil gennemførelsen heraf blive fastlagt i et pålæg efter elforsyningslovens §  

 13.
Miljø- og energiministeren skal efter stk. 6 godkende  

 forundersøgelser, planlægning og opstilling af elproduktionsanlæg, der  

 udnytter energi fra vandet, strømme og vind, og tilhørende ledningsanlæg med  

 placering i den eksklusive økonomiske zone og på søterritoriet.
Miljø- og  

 energiministeren kan i denne forbindelse fastsætte nærmere vilkår om blandt  

 andet typegodkendelse af vindmøller, sikkerheds- og arbejdsforhold,  

 afmærkning, opstilling og farver, borttagelse samt sikkerhedsstillelse  

 herfor, gennemførelse af miljømæssige vurderinger og andre lignende forhold.
Til nr. 2 Bestemmelsen indeholder hjemmel til, at bevilling til  

 elforsyningsvirksomhed kan tidsbegrænses, men dog ikke for et kortere tidsrum  

 end 2 år.
 Herved sikres, at bevilling, der udstedes, førend lovrevisionen er  

 tilendebragt, ikke får den sædvanlige lange løbetid, der vil vanskeliggøre  

 gennemførelsen af et nyt system.
Til nr. 3 Bestemmelsen er af redaktionel karakter.
Til nr. 4 Bestemmelsen indeholder hjemmel til, at den, der udøver  

 elforsyningsvirksomhed fra elproduktionsanlæg, der udnytter energi fra  

 vandet, strømme og vind, i den eksklusive økonomiske zone eller på  

 søterritoriet uden at have opnået miljø- og energiministerens godkendelse  

 efter § 1, stk. 6, eller som overtræder vilkår i denne godkendelse, kan  

 straffes med bøde.
Til nr. 5 og 6 Bestemmelserne er af redaktionel karakter.
Til nr. 7 Der er tale om en administrativ forlængelse af de eksisterende bevillinger  

 uden forudgående ansøgning.
De berørte elforsyningsvirksomheder vil inden  

 bevillingens udløb modtage meddelelse fra miljø- og energiministeren om, at  

 deres bevilling med dens nuværende indhold og vilkår forlænges fra den dato,  

 den ellers ville udløbe frem til den 31. december 2000. Lovforslaget vil  

 således ikke medføre begrænsninger i de eksisterende muligheder for, at  

 bevilling med miljø- og energiministerens tilladelse kan overdrages til  

 andre.
Bestemmelsen sikrer, at de bevillinger, der ellers vil udløbe i 1998 og  

 1999, fortsat bevares i deres nuværende udformning, indtil de fremtidige  

 rammer for de indenlandske elforsyningsvirksomheder er på plads, og man  

 således er klar til at indrette sig på et nyt system.
På dette grundlag vil  

 også bevilling til ELSAM og Elkraft som systemansvarlige virksomheder være  

 omfattet af forlængelsen til år 2000. Når lov 486 af 12. juni 1996 om  

 ændring af lov om elforsyning (Adgang til elforsyningsnettet m.v.) træder  

 i kraft efter afslutningen af EU-Kommissionens notifikation, vil den  

 systemansvarlige virksomheds forpligtelser, der følger af § 3a,  blive  

 tilsvarende forlænget.
 De elforsyningsvirksomheder, der vil være omfattet af lovforslaget, er  

 oplistet i efterfølgende bilag.
Til § 2 Loven træder i kraft dagen efter bekendtgørelsen i Lovtidende.
Skriftlig fremsættelse (14. november 1997) Miljø- og energiministeren (Svend Auken):
 Jeg skal herved tillade mig at fremsætte:
 Forslag til lov om ændring af lov om elforsyning.  

 (Elforsyningsvirksomhed i den eksklusive økonomiske zone, forlængelse af  

 bevillinger m.v.).
(Lovforslag nr.
L 68).
 Lovforslaget skal for det første sikre, at elforsyningsloven gælder for  

 elforsyningsanlæg, der udnytter den vedvarende energi fra vand, strømme og  

 vind med tilhørende ledningsanlæg i den eksklusive økonomiske zone, det vil  

 sige i havområder uden for og stødende op til søterritoriet indtil en afstand  

 af 200 sømil fra basislinien.
Regeringen ønsker at fremme udbygningen med vindkraftanlæg på havet.  

 Lovforslaget gør det muligt at fastsætte rammerne for aftalen med elværkerne  

 om udbygningen med 750 MW vindmøller på havet.
Denne udbygning med  

 havvindmøller vil bidrage væsentligt til en reduktion af CO2-udledningen.
Lovforslaget skal sikre, at udbygningen med vindkraftanlæg på havet sker  

 kontrolleret.
Som det fremgår af § 1, stk. 6, godkender miljø- og  

 energiministeren såvel forundersøgelser, planlægning som opstilling af  

 anlæggene i den eksklusive økonomiske zone og på søterritoriet, i hvilken  

 forbindelse der kan fastsættes nærmere vilkår for godkendelse af anlæggene.
 Dernæst skal lovforslaget sikre, at udstedelse af længerevarende  

 bevillinger til elforsyningsvirksomhed kan afvente, at den igangværende  

 revision af el- og varmelovgivningen og implementeringen af direktivet om  

 fælles regler for det indre marked for elektricitet er tilendebragt.
Hovedparten af de eksisterende bevillinger til elforsyningsvirksomhed er  

 udstedt i 1978 og 1979 og gælder alle for en 20-årig periode.
Forslaget  

 indeholder bestemmelse om, at disse bevillinger forlænges i en yderligere  

 periode frem til den 31. december 2000.
 Endvidere indebærer lovforslaget, at bevilling til elforsyningsvirksomhed  

 til nye bevillingshavere kan udstedes for et kortere tidsrum end de  

 nugældende 20 år, dog ikke under 2 år.
 Idet der i øvrigt henvises til lovforslaget med bemærkninger, skal jeg  

 anbefale lovforslaget til Folketingets velvillige behandling.
Bilag I dette bilag er oplistet de elforsyningsvirksomheder, som har fået  

 udstedt bevilling i 1978 og 1979 med udløb i henholdsvis 1998 og 1999, og som  

 derfor er omfattet af lovforslaget Den 24. februar 1978: I/S Midtkraft, Spanien 19, 8100 Århus C.
Efter  

 lovforslaget forlænges bevillingen fra 24. februar 1998 til 31. december  

 2000.
Den 24. februar 1978: I/S Nordjyllands Elektricitetsforsyning (NEFO),  

 Vendsysselværket, 9310 Vodskov.*) Efter lovforslaget forlænges bevillingen fra 24. februar 1998 til 31.  

 december 2000.
Den 24. februar 1978: I/S Nordkraft, Østerbro 7, 9100 Ålborg. *) Efter lovforslaget forlænges bevillingen fra 24. februar 1998 til 31.  

 december 2000.
 Den 24. februar 1978: I/S Vestkraft, Vestkraftkaj 2, Østerhavn, 6700  

 Esbjerg.
Efter lovforslaget forlænges bevillingen fra 24. februar 1998 til 31. december 2000.
 Den 22. juni 1978: ELSAM, Fjordvejen 1 - 11, 7000 Fredericia.
Efter lovforslaget forlænges bevillingen fra 22. juni 1998 til 31.december 2000.
 Den 22. juni 1978: I/S Sjællandske Kraftværker, Strandvejen 102, 2900  

 Hellerup.
Efter lovforslaget forlænges bevillingen fra 22. juni 1998 til 31. december 2000.
 Den 22. juni 1978: I/S Skærbækværket, 7000 Fredericia.
Efter lovforslaget forlænges bevillingen fra 22. juni 1998 til 31. december 2000.
 Den 22. juni 1978: Københavns Magistrat, 5. afd. (Nu: Københavns  

 Belysningsvæsen).
Efter lovforslaget forlænges bevillingen fra 22. juni 1998 til 31. december 2000.
 Den 22. juni 1978: NESA A/S, Strandvejen 102, 2900 Hellerup.
Efter lovforslaget forlænges bevillingen fra 22. juni 1998 til 31. december 2000.
 Den 22. juni 1978: Nordvestsjællands Energiforsyning A.m.b.a., NVE, 4520  

 Svinninge.
Efter lovforslaget forlænges bevillingen fra 22. juni 1998 til 31. december 2000.
Den 22. juni 1978: SEAS A/S, Tingvej 7, 4690 Haslev. (Nu: SEAS  

 Transmission A/S) Efter lovforslaget forlænges bevillingen fra 22. juni 1998 til 31. december 2000.
 Den 22. juni 1978: Østkraft, Skansevej 2, Postbox 9, 3700 Rønne.
Efter lovforslaget forlænges bevillingen fra 22. juni 1998 til 31. december 2000.
 Den 9. august 1978: ELKRAFT A.m.b.A., Lautruphøj 5, 2750 Ballerup.
Efter lovforslaget forlænges bevillingen fra 9. august 1998 til 31. december 2000.
 Den 9. august 1978: I/S Fynsværket, Havnegade 120, Postbox 928, 5100  

 Odense C.
Efter lovforslaget forlænges bevillingen fra 9. august 1998 til 31. december 2000.
Den 28. juni 1979: Randers Kommune, De Kommunale Værker, Mariagervej 6, 8900 Randers.
Efter lovforslaget forlænges bevillingen fra 28. juni 1999 til 31. december 2000.
 *) Bevillingen overdraget til I/S Nordjyllandsværket ved en fusion pr. 1.  

 januar 1995 mellem I/S Nordkraft og I/S NEFO, jf. fusionsaftale af 5. april  

 1994.
Efter 2. behandling den 29. januar 1998 § 1 I lov om elforsyning, jf. lovbekendtgørelse nr. 632 af 1. juli 1996, som  

 ændret ved lov nr. 486 af 12. juni 1996 og lov nr. 189 af 12. marts 1997,  

 foretages følgende ændringer:
 1. I § 1 indsættes efter stk. 4 som nye stykker:
 »Stk. 5. Loven gælder tillige for elproduktionsanlæg, der  

 udnytter energi fra vandet, strømme og vind, med tilhørende ledningsanlæg i  

 den eksklusive økonomiske zone.
Stk. 6. Miljø- og energiministeren godkender forundersøgelser,  

 planlægning og opstilling af elproduktionsanlæg, der udnytter energi fra  

 vandet, strømme og vind, med tilhørende ledningsanlæg i den eksklusive  

 økonomiske zone og på søterritoriet.
Miljø- og energiministeren kan fastsætte  

 nærmere vilkår for godkendelsen af disse anlæg, herunder krav til  

 miljøvurderinger, opstilling, drift, nedtagning og sikkerhedsstillelse for  

 nedtagning af anlæg.« Stk. 5 bliver herefter stk. 7.
 2. I § 3, stk. 1, affattes 2. pkt. således:
»Bevilling kan ikke gives for et kortere tidsrum end 2 år.« 3. I § 15, stk. 1, ændres »Den der:» til:  

 »Medmindre højere straf er forskyldt efter anden lovgivning, straffes  

 med bøde den, der«.
 4. I § 15, stk. 1, indsættes som nr. 1:
 »1) udøver elforsyningsvirksomhed fra elproduktionsanlæg, der  

 udnytter energi fra vandet, strømme og vind, i den eksklusive økonomiske zone  

 eller på søterritoriet uden at have opnået godkendelse i medfør af § 1, stk.  

 6, eller som overtræder vilkår fastsat i medfør af § 1, stk. 6,».
 Nr. 1-4 bliver herefter nr. 2-5.
 5. I § 15, stk. 1, nr. 3, der bliver nr. 4, ændres  

 »loven,» til: »loven eller«.
 6. I § 15, stk. 1, nr. 4, der bliver nr. 5, ændres »,  

 straffes med bøde, medmindre anden lovgivning medfører højere straf.«  

 til: ».«.
 7. I § 17 indsættes som stk. 4:
»Stk. 4. Eksisterende bevillinger til at drive  

 elforsyningsvirksomhed udstedt til elselskaber i årene 1978 og 1979 med udløb  

 i henholdsvis 1998 og 1999 forlænges uden forudgående ansøgning til den 31.  

 december 1999.« § 2 Loven træder i kraft dagen efter bekendtgørelsen i Lovtidende.
