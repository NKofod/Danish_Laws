Cirkulære om omlægning af  

 administrationen af rådighedsløn til tjenestemænd, der er  

 omfattet af finansieringsomlægningen i 1999 1. Indledning Ved cirkulære af 16. december 1998 blev der  

 gennemført en omlægning af finansieringen af udgifter til  

 rådighedsløn til tjenestemænd, hvorefter de enkelte  

 ansættelsesmyndigheder selv skal afholde den fulde udgift til  

 rådighedsløn til tjenestemænd, der bliver afskediget  

 på grund af opgavebortfald, stillingsnedlæggelse i 1999 og  

 senere, og hvor Finansministeriet, Personalestyrelsens udtalelse om  

 tjenestemandens krav på pension er indhentet efter 1. januar 1999.
 Dette cirkulære gælder alene for  

 rådighedsløn, der er berørt af denne  

 finansieringsomlægning.
 Rådighedsløn med 1/3 refusion omfattes  

 således ikke af omlægningen og vil fortsat blive administreret af  

 Finansstyrelsen.
2. Omlægning af administrationen af rådighedsløn Fra 1. januar 2001 har de enkelte  

 ansættelsesmyndigheder ansvaret for administrationen af  

 rådighedsløn. Ændringen indebærer, at  

 ansættelsesmyndighederne selv skal udbetale rådighedsløn  

 til tjenestemænd fra denne dato.
Ansættelsesmyndighederne  

 får endvidere ansvaret for, at der sker  ophør af udbetaling af  

 rådighedsløn efter reglerne i tjenestemandslovens § 32, stk. 3,  

 samt midlertidig standsning eller nedsættelse af  

 rådighedsløn efter tjenestemandslovens § 32, stk. 4.
 Administrationen skal ske efter de retningslinier, som er  

 beskrevet i Finansministeriets bekendtgørelse nr. 604 af 28. juni 1994  

 og cirkulære af 10. juli 1994 om rådighedsløn og  

 ventepenge.
 Tvivlsspørgsmål forelægges for  

 Personalestyrelsen.
For allerede afskedigede tjenestemænd, hvor  

 ansættelsesmyndighederne betaler 100 pct. refusion til finanslovens §  

 36, vil Personalestyrelsen drage omsorg for, at administrationen  

 overføres til ansættelsesmyndighederne.
Personalestyrelsen vil  

 samtidig orientere de enkelte rådighedslønmodtagere om denne  

 omlægning.
3. Overgang til rådighedsløn Rådighedslønnen skal indberettes af  

 lønmyndigheden efter regler fastsat af den lønafvisende  

 myndighed, der sørger for automatisk registrering af  

 pensionsalderoptjening i PENSAB, ligesom der automatisk vil blive beregnet  

 sædvanligt pensionsbidrag til finanslovens § 36.
 Rådighedslønnen svarer til den  

 pensionsgivende løn tillige med fast påregnelige tillæg,  

 som tjenestemanden hidtil har fået udbetalt.
 Udgiften til rådighedsløn skal som hidtil  

 konteres på standardkonto 52.20.
 Der vedlægges som bilag et eksempel på  

 standardbrev til tjenestemanden som kan anvendes i forbindelse med udbetaling  

 af rådighedsløn.
4. Overgang til pension/opsat pension Senest 3 måneder før ophør af  

 rådighedsløn skal de ansættelsesmyndigheder, som  

 Finansstyrelsen beregner pension/opsat pension for, indsende et udfyldt og  

 underskrevet pensionsberegningsskema samt underskrevet udskrift fra PENSAB  

 til Finansstyrelsen, Landgreven 4, 1301 København K.
5. Øvrige bestemmelser Ansættelsesmyndigheden vil fortsat skulle indhente  

 Finansministeriet, Personalestyrelsens udtalelse i medfør af  

 tjenestemandslovens § 31, stk. 2, om tjenestemandens krav på  

 pension.
 Retningslinierne i dette cirkulære gælder  

 tilsvarende for ventepenge.
Personalestyrelsen, den 16. oktober  

 2000 P.M.V.E.B.Gorm Neigaard Bilag Til "adressat" "Ansættelsesmyndigheden" skal herved  

 meddele, at Deres rådighedsløn efter tjenestemandslovens § 32  

 fra "dato" udgør "kr." årligt før  

 skat, svarende til "kr." månedligt.
 Rådighedslønnen, der er beregnet efter  

 skalatrin "trin", forudbetales månedligt og indsættes  

 på Deres konto "konto nr." i "bank".
 Deres ret til rådighedsløn ophører  

 senest efter 3 år, eller når De fylder "adressatens  

 folkepensionsalder", eller opnår den fastsatte afgangsalder for  

 stillingen, eller får tilbudt eller bliver ansat i en stilling, som De  

 har pligt til at overtage efter reglerne i tjenestemandsloven.
Udbetaling af rådighedsløn vil blive  

 midlertidigt standset helt eller delvist, hvis De bliver ansat i - en stilling med tjenestemandspensionsret, som De ikke har  

 pligt til at overtage - en offentlig stilling på andre vilkår end  

 tjenestemandsvilkår - et aktieselskab, som efter en opgaveomlægning  

 varetager de arbejdsopgaver, inden for hvilke De har været  

 beskæftiget som ansat i staten, og hvor staten ejer mere end 50% af  

 aktierne.
De har derfor pligt til at underrette  

 "ansættelsesmyndigheden", hvis De bliver ansat i en  

 sådan stilling.
Samtidig skal De oplyse om Deres nye løn- og  

 pensionsvilkår.
 Hvis De uberettiget har modtaget  

 rådighedsløn, vil den blive krævet tilbagebetalt.
 Perioden med rådighedsløn medregnes i Deres  

 pensionsalder.
