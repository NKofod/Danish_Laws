Fremsat den 7. februar 2002 af  

 integrationsministeren (Bertel Haarder) Forslag til Lov om ændring af integrationsloven § 1 I lov om integration af udlændinge i Danmark (integrationsloven),  

 jf. lovbekendtgørelse nr. 643 af 28. juni 2001, foretages  

 følgende ændringer:
 1. § 34, stk. 1, affattes således:
»§ 34. Kommunalbestyrelsen kan yde udlændinge  

 hjælp til nærmere bestemte udgifter, der er dokumenterede og  

 rimelige, og som skyldes udlændingens deltagelse i  

 introduktionsprogrammet, hvis den pågældende eller dennes  

 ægtefælle ikke har økonomisk mulighed for at betale  

 udgifterne.
Kommunalbestyrelsen kan herunder dække udgifter  

 til 1)	deltagelse i særlige forløb, 2)	transport, 3)	værktøj samt arbejdsredskaber og  

 arbejdsbeklædning og 4)	helt særligt undervisningsmateriale.« § 2 Loven træder i kraft den 1. juli 2002.
Bemærkninger til lovforslaget Almindelige bemærkninger 1. Lovforslagets baggrund og formål Efter den nuværende udformning af integrationslovens  

 § 34 kan kommunalbestyrelsen yde udlændinge hjælp til  

 nærmere bestemte udgifter, der er dokumenterede og rimelige, og som  

 skyldes udlændingens deltagelse i introduktionsprogrammet, herunder  

 udgifter til deltagelse i særlige forløb, transport,  

 værktøj samt arbejdsredskaber og arbejdsbeklædning og helt  

 særligt undervisningsmateriale.
 Bestemmelsen indeholder   i modsætning til de fleste  

 af de øvrige bestemmelser i integrationslovens kapitel 6 om  

 hjælp i særlige tilfælde, herunder eksempelvis udgifter til  

 sygehusbehandling m.v. ikke hjemmel til at lægge vægt på,  

 om udlændingen selv eller dennes ægtefælle har  

 økonomisk mulighed for at afholde udgiften.
 Formålet med lovforslaget er at sikre, at der alene  

 udbetales hjælp til deltagelse i introduktionsprogrammet, hvis  

 udlændingen selv eller dennes ægtefælle efter en konkret og  

 individuel vurdering ikke skønnes at have midler hertil.
 2. Økonomiske og administrative konsekvenser m.v.
 Lovforslaget skønnes at medføre en  

 årlig besparelse for staten på 10 mio. kr.
3. Erhvervsadministrative, erhvervsøkonomiske og  

 miljømæssige konsekvenser af lovforslaget og lovforslagets  

 administrative konsekvenser for borgerne samt forholdet til EU-retten Lovforslaget forventes ikke at medføre  

 erhvervsadministrative eller erhvervsøkonomiske konsekvenser eller  

 administrative konsekvenser for borgerne.
Endvidere forventes lovforslaget  

 ikke at have miljømæssige konsekvenser.
Lovforslaget indeholder  

 ikke EU-retlige aspekter.
4. Hørte myndigheder Lovforslaget er samtidig med fremsættelsen sendt i  

 høring hos følgende myndigheder og organisationer:
 Advokatrådet, Amtsrådsforeningen i Danmark,  

 Amnesty International, Boligselskabernes Landsforening, Dansk  

 Arbejdsgiverforening, Dansk Flygtningehjælp, Dansk  

 Kriminalpolitiforening, Dansk Politiforbund, Dansk Røde Kors, Dansk  

 Socialrådgiverforening, Den Danske Dommerforening, Det Danske Center  

 for Menneskerettigheder, Dokumentations- og Rådgivningscentret om  

 Racediskrimination, Dommerfuldmægtigforeningen, Flygtningenævnet,  

 Foreningen af Politimestre i Danmark, Foreningen af Statsamtmænd,  

 Foreningen af Statsamtsjurister, Frederiksberg Kommune, De Etniske  

 Minoriteters Landsorganisation, Kommunernes Landsforening, Københavns  

 Kommune, Landsorganisationen i Danmark, Mellemfolkeligt Samvirke,  

 Nævnet for Etnisk Ligestilling, Politidirektøren i  

 København, Politifuldmægtigforeningen, Præsidenterne for  

 Østre og Vestre Landsret, retterne i København, Århus,  

 Odense, Aalborg og Roskilde, Retslægerådet, Rigsadvokaten,  

 Rigspolitichefen samt Rådet for Etniske Minoriteter.
5. Vurdering af konsekvenser af lovforslaget Positive konsekvenser / Mindreudgifter Negative konsekvenser / Merudgifter Økonomiske konsekvenser for stat, kommuner og  

 amtskommuner Lovforslaget forventes at medføre en årlig  

 mindreudgift for staten på 10 mio. kr.
Ingen Administrative konsekvenser for stat, kommuner og  

 amtskommuner Ingen Ingen Økonomiske konsekvenser for erhvervslivet Ingen Ingen Administrative konsekvenser for erhvervslivet Ingen Ingen Miljømæssige konsekvenser Ingen Ingen Administrative konsekvenser for borgerne Ingen Ingen Forholdet til EU-retten Lovforslaget indeholder ikke EU-retlige aspekter Bemærkninger til lovforslagets  

 enkelte bestemmelser Til § 1 Til nr. 1 Det foreslås, at § 34 ændres  

 således, at en udlænding, der er omfattet af integrationsloven,  

 og som deltager i et introduktionsprogram, selv skal afholde de udgifter  

 vedrørende deltagelse i introduktionsprogrammet, der fremgår af  

 bestemmelsen, såfremt den pågældende selv eller dennes  

 ægtefælle har økonomisk mulighed for at betale  

 udgiften.
 Bestemmelsen bringes hermed i overensstemmelse med en  

 række af de øvrige bestemmelser i integrationslovens kapitel 6  

 vedrørende hjælp i særlige tilfælde.
 Afgørelsen af, om udlændingen selv eller  

 dennes ægtefælle har økonomisk mulighed for at afholde  

 udgiften, vil således afhænge af en individuel og konkret  

 vurdering, som svarer til den, der skal foretages efter de øvrige  

 bestemmelser i kapitel 6, hvor der stilles en tilsvarende betingelse, jf.  

 eksempelvis lovens § 36 om udgifter til sygebehandling m.v.
Til § 2 Bestemmelsen indebærer, at der ydes hjælp til  

 afholdelse af konkret begrundede udgifter efter de ændrede kriterier i  

 § 34, såfremt ansøgning om denne hjælp er indgivet efter  

 lovens ikrafttræden.
Bilag 1 Lovforslaget sammenholdt med gældende lov Gældende formulering Lovforslaget Integrationsloven, jf. lovbekendtgørelse nr. 643 af 28. juni  

 2001:
 § 34, stk. 1, affattes som følge af lovforslagets  

 § 1, nr. 1, således:
§ 34. Kommunalbestyrelsen kan yde udlændinge hjælp  

 til nærmere bestemte udgifter, der er dokumenterede og rimelige, og som  

 skyldes udlændingens deltagelse i introduktionsprogrammet, herunder  

 udgifter til 1)	deltagelse i særlige forløb, 2)	transport, 3)	værktøj samt arbejdsredskaber og  

 arbejdsbeklædning og 4)	helt særligt undervisningsmateriale.
