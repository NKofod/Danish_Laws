 I medfør af § 56 a, stk. 6, i lov om boligbyggeri, jf. lovbekendtgørelse  

 nr. 135 af 25. februar 1992, fastsættes:
 § 1.  Denne bekendtgørelse omfatter såvel  

 konvertering, der er påbudt af boligministeren som konvertering, der  

 gennemføres på bygningsejerens eget initiativ.
 Stk. 2.  Lån, der optages i forbindelse med konvertering  

 anvendes til indfrielse af indestående realkreditlån samt til dækning af  

 omkostninger i forbindelse med konverteringen, herunder ved eventuel  

 kurssikring af det nye lån.
Stk. 3.  Konvertering, der gennemføres på  

 bygningsejerens eget initiativ, skal ske på sådanne vilkår, at det nye låns  

 ydelse inkl. diverse bidrag nedsættes mest muligt.
Konvertering af lån, hvor  

 de bagvedliggende obligationer har lavere forrentning end 12 pct., skal  

 godkendes af Bygge- og Boligstyrelsen.
 § 2.  Efter en konvertering aftrappes rentesikringen  

 således, at bygningsejerens udgifter til amortisering af det nye lån på  

 ethvert tidspunkt i aftrapningsperioden svarer til, hvad udgifterne ville  

 have været på samme tidspunkt uden afbrudt amortisation på det indfriede lån.
 Stk. 2.  Ved aftrapning af rentesikringen kompenseres  

 bygningsejeren for tabt rentefordel som følge af overgang til kvartårlige  

 terminsbetalinger.
Stk. 3.  Kompensationen efter stk. 2 beregnes som 1, 2  

 pct. af det indfriede låns årlige ydelse inkl. administrations- og  

 reservefondsbidrag.
Kompensationen ydes kun, når det indfriede lån havde  

 halvårlige terminsbetalinger.
§ 3.  Efter rentesikringens ophør nedsættes  

 boligafgiften med et beløb svarende til den mindreudgift, konverteringen har  

 indebåret i forhold til prioritetsydelserne på det indfriede lån.
I en privat  

 andelsboligforening beslutter foreningens øverste myndighed, om der skal ske  

 en nedsættelse af boligafgiften.
 Stk. 2.  Overførsel til et almennyttigt boligselskabs  

 byggefond sker efter en konvertering på baggrund af ydelserne på det nye lån.
§ 4.  Statsgarantien og den kommunale regaranti eller  

 kommunegarantien overføres efter en konvertering til det nye lån.
Den samlede  

 offentlige garanti udgør samme procent som på det indfriede lån.
Beregning af  

 det indbyrdes forhold mellem statens og kommunens garanti og kommunens  

 regaranti sker efter reglerne i stk. 2-3.
Stk. 2.  Sålænge den offentlige garantiforpligtelse på  

 det nye lån overstiger den beregnede garantiforpligtelse på det indfriede lån  

 uden afbrudt amortisation, yder staten garanti på hele forskelsværdien uden  

 krav om kommunal regaranti.
Den kommunale regaranti eller kommunegarantien  

 beregnes på basis af det indfriede lån uden afbrudt amortisation.
 Stk. 3.  Når den statslige garanti efter stk. 2  

 bortfalder, beregnes statens og kommunens garanti eller regaranti på baggrund  

 af det nye lån.
 § 5.  Kongeriget Danmarks Hypotekbank og  

 Finansforvaltning forestår sammen med de pågældende realkreditinstitutter  

 gennemførelse af konvertering i medfør af denne bekendtgørelse.
Stk. 2.  Hypotekbanken giver nødvendige  

 tinglysningstilladelser i forbindelse med optagelse af det nye lån.  

 Hypotekbanken afgiver erklæringer om statsgaranti for den del af det nye lån,  

 der er anvendt til dækning af kurstab og omkostninger i forbindelse med  

 konverteringen, herunder ved eventuel kurssikring af det nye lån, jf. § 1,  

 stk. 2, og overfører kommunal regaranti til det nye lån.
Hypotekbanken  

 foretager beregning af rentesikring på det nye lån.
 Stk. 3.  Hypotekbankens afgørelser kan indbringes for  

 boligministeren.
 § 6.  Bekendtgørelsen træder i kraft den 1. april 1992  

 og har virkning fra den 1. januar 1990.
