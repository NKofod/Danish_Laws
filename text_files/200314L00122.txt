Betænkning afgivet af Udvalget for Fødevarer, Landbrug og  

 Fiskeri den 26. november 2003 Betænkning over Forslag til lov om  

 ændring af lov om støtte til udvikling af  

  

 landdistrikterne (Ændring af  

 støtteordningen for yngre jordbrugeres etablering) [af fødevareministeren (Mariann Fischer Boel)] 1. Ændringsforslag Der er af Socialistisk Folkepartis og Enhedslistens medlemmer af  

 udvalget stillet 1 ændringsforslag til lovforslaget.
2. Udvalgsarbejdet Lovforslaget blev fremsat den 8. oktober 2003 og var til 1.  

 behandling den 24. oktober 2003. Lovforslaget blev efter 1. behandling  

 henvist  

 til behandling i Udvalget for Fødevarer, Landbrug og Fiskeri.
Møder Udvalget har behandlet lovforslaget i 5 møder.
Høring Et udkast til lovforslaget har inden fremsættelsen været sendt i  

 høring, og fødevareministeren sendte den 30. juli 2003 dette udkast til  

 udvalget, jf. folketingsåret 2002-03, alm. del  bilag 1285. Den 15.  

 oktober  

 2003 sendte fødevareministeren de indkomne høringssvar samt et notat herom  

 til  

 udvalget.
Skriftlige henvendelser Udvalget har i forbindelse med udvalgsarbejdet modtaget 2  

 skriftlige henvendelser fra Dansk Landbrug og Danmarks Landboungdom samt fra  

 Dansk Erhvervsgartnerforening.
 Fødevareministeren har over for udvalget kommenteret de  

 skriftlige henvendelser til udvalget.
Deputationer Endvidere har Dansk Landbrug og Danmarks Landboungdom mundtligt  

 over for udvalget redegjort for deres holdning til lovforslaget.
Spørgsmål Udvalget har stillet 5 spørgsmål til fødevareministeren til  

 skriftlig besvarelse, som denne har besvaret.
3. Indstillinger og politiske bemærkninger Et  

  

 flertal  

  

 i udvalget  


  

 (udvalget med undtagelse af SF og EL)  

 indstiller lovforslaget til  

  

 vedtagelse  

 uændret  

                                                                         .
 Kristendemokraterne bemærker særligt, at forslaget er positivt,  

 for så vidt angår det overordnede princip i den nye § 5-YJ-ordning: at  

 statsgarantien for lån til yngre jordbrugere øges, og at statsafgiften  

 (risikopræmien) omlægges.
Kristendemokraterne finder forslaget negativt, for så vidt angår  

 afskaffelsen af ydelsestilskuddet i ordningen.
Kristendemokraterne havde  

 gerne  

 set, at ydelsestilskuddet blev fastholdt, eller sekundært at  

 ydelsestilskuddet  

 blev omlagt til et éngangstilskud på 2-3 pct. af udmålingsgrundlaget inden  

 for  

 et maksimalt loft på 30.000 euro.
Kristendemokraterne finder, at forringelsen  

 ved en afskaffelse af ydelsestilskuddet vil være mest udtalt for yngre  

 jordbrugere, der etablerer sig på en mindre bedrift, og at det dermed gøres  

 sværere, end det allerede er, at drive en mindre bedrift.
 Kristendemokraterne finder ligeledes forslaget negativt, for så  

 vidt angår ordningens manglende omfattelse af etablering i selskabseje.  

 Kristendemokraterne finder, at selskabsformen i forbindelse med etablering  

 ikke  

 bør være en forhindring for, at eksempelvis unge gartnere kan være omfattet  

 af  

 ordningen, og at det burde være muligt at afgrænse ordningen efter dette ud  

 fra  

 YJ-ordningens overordnede hensigt.
 Et  

  

 mindretal  

  

 i  

 udvalget  


  

 (SF og EL) indstiller  

 lovforslaget til  

  

 vedtagelse  

  

 med det  

 stillede ændringsforslag.
 Socialistisk Folkeparti og Enhedslisten vil stemme for  

 lovforslaget med det stillede ændringsforslag, idet fødevareministeren  

 angiver,  

 at lovforslaget er udgiftsneutralt.
 Tjóðveldisflokkurin, Inuit Ataqatigiit og Siumut var på  

 tidspunktet for betænkningens afgivelse ikke repræsenteret med medlemmer i  

 udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
4. Ændringsforslag med bemærkninger Ændringsforslag Af  

 	  

    

 et  

  

 mindretal  

  

 (SF og EL):
Til § 1 1)  

  

 I den under  

  

 nr. 6  

  

 foreslåede affattelse af  

  

 §  

 9, stk. 1,  

  

 ændres »14.500.000 kr.« til: »10.500.000 kr.« [Nedsættelse af maksimum for udmåling af lånet] Bemærkninger Til nr. 1 Af ministerens svar på spørgsmål 2 til lovforslaget, jf.
L 26   

 bilag 12, fremgår det, at udmålingsgrundlaget for YJ-lånet  dvs. den  

 kontante  

 handelspris + investeringer foretaget i forbindelse med købet af ejendommen  

   

 gennemsnitligt har været som følger:
 2000  6,9 mio. kr.
 2001  6,9 mio. kr.
 2002  7,3 mio. kr.
 2003  8,9 mio. kr.
Udmålingsgrundlaget er således siden iværksættelsen af den  

 gældende YJ-ordning i år 2000 steget med knap 30 pct.
Ca. 1/3 af  

 førstegangsetableringerne finder nu sted på bedrifter over det maksimale  

 udmålingsgrundlag på 7,0 mio. kr.
Når det maksimale udmålingsgrundlag i  

 lovforslaget forhøjes til 14,5 mio. kr. (15,0 mio. kr. før »stuehusfradraget«  

 på 500.000 kr.), anføres det blandt andet at være for at fremtidssikre  

 ordningen.
 Der ses imidlertid ikke på nuværende tidspunkt at være behov for  

 en så stor stigning i udmålingsgrundlaget, at dette skal være på 14,5 mio.  

 kr.  

 Da Socialistisk Folkeparti og Enhedslisten heller ikke ønsker at bidrage til  

 strukturudviklingen, foreslås en mindre stigning i udmålingsgrundlaget, så  

 det  

 i stedet bliver på 10,5 mio. kr.
Jens Kirk (V)  

  

  nfmd.  

  

    

  

 Jens Christian Larsen (V)  

    

  

 Inger Støjberg (V)  

    

  

 Henrik Vestergaard (V)  

    

  

 Christian H.
Hansen (DF)  

  

  fmd.  

  

    

  

 Jørn Dohrmann (DF)  

    

  

 Else Theill Sørensen (KF)  

    

  

 Carina Christensen (KF)  

    

  

 Mogens Nørgård Pedersen (KD)  

    

  

 Erik Mortensen (S)  

    

  

 Henrik Dam Kristensen (S)  

    

  

 Nicolai Wammen (S)  

    

  

 Ole Vagn Christensen (S)  

    

  

 Ritt Bjerregaard (S)  

    

  

 Kristen Touborg (SF)  

    

  

 Martin Lidegaard (RV)  

    

  

 Keld Albrechtsen (EL) Tjóðveldisflokkurin, Inuit Ataqatigiit og Siumut havde  

 ikke medlemmer i udvalget.
Folketingets sammensætning Venstre, Danmarks Liberale Parti (V) 55 * Enhedslisten (EL) 4 Socialdemokratiet (S) 52 Kristendemokraterne (KD) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 Uden for folketingsgrupperne (UFG) 2 * Heraf  

 1 medlem valgt på Færøerne Bilag 1 Oversigt over bilag vedrørende L 26 Bilagsnr.
