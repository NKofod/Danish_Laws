 Vedlagt fremsendes Finansministeriets cirkulære af 26. juni 1991 om  

 gruppeliv for tjenestemænd m.fl. og visse overenskomstansatte, idet  

 direktoratet skal knytte følgende bemærkninger til cirkulæret:
 Tjenestemænd.
 Med virkning fra 1. april 1991 er alle tjenestemænd omfattet af en  

 gruppelivsordning.
 Gruppelivspræmien udgør kr. 14,80 pr. måned og indbetales af Statens  

 Centrale Lønsystem til Forenede Gruppeliv.
 Indbetaling med virkning fra 1. april 1991 vil ske ultimo august 1991.
 Overenskomstansatte m.fl.
 Med virkning fra 1. april 1991 bortfalder den hidtidige gruppelivsordning  

 for personer, der via ansættelsen er omfattet af en pensionsordning med  

 tilhørende gruppelivsordning.
 Tilbageførsel af indbetalte præmier vil ske ultimo august 1991.
 Personer, der på grund af karenstid eller lav alder ikke er omfattet af en  

 overenskomstmæssig pensionsordning med gruppelivsordning samt enkelte  

 tjenestemandslignende ansatte, er fortsat omfattet af gruppelivsforsikringen.
 Indberetning ved dødsfald.
 Dødsfald skal anmeldes til Forenede Gruppeliv, Strandboulevarden 122, 2100  

 København Ø med angivelse af gruppelivsordningens nummer.
Tjemestemænd nr. 91002, Overenskomstansatte nr. 85034.
 Samtidig vedlægges kopi af sidste lønudbetaling.
 Kriminalforsorgens anstalter skal selv foretage indberetningen direkte til  

 Forenede Gruppeliv.
 For så vidt angår arresthuse, afdelinger og pensioner skal indberetningen  

 ske via direktoratets 1. kontor.
 E.B.
