Kendelse fra Pressenævnet i sag nr.  

 68/1995 Bent Unmack Larsen har som advokat for Den almindelige  

 danske Lægeforening på [K]s vegne klaget til Pressenævnet  

 over, at Radio Frederiksberg Journalen har meddelt afslag på at bringe  

 et genmæle i anledning af indslag i radioen den 6., 13. og 19. maj  

 1995.
 Det bemærkes, at Frederiksberg Journalen ikke har  

 efterkommet klagerens eller Pressenævnets anmodninger om at indsende en  

 båndkopi af de påklagede indslag.
 I stedet har Frederiksberg Journalen indsendt  

 båndkopi af udsendelser den 20. maj 1995 og følgende dage.
 I disse indslag hed det bl.a.:
 Speak: .... Og nu har vi jo bragt et indslag i forbindelse  

 med, at man behandler små såkaldte "narko- babyer" med  

 opiumsmikstur, og det gør man bl.a. på Hvidovre  

 familieambulatorium, og det er man blevet knotne over i Den almindelige  

 danske Lægeforening, at vi tør bringe noget om det, og derfor  

 har jeg fået en lille telefax her fra Den almindelige danske  

 Lægeforening, som er lidt knotne, ser det ud til, og det drejer sig om  

  May  Wigh, som gerne udbeder sig sladderbånd, ...., fra de indslag, vi  

 har lavet her, ...
 ....
Speak: Jeg kan i hvert fald fortælle, at vi har 5  

 tilfælde, hvor man har behandlet små babyer, som efter vor mening  

 og eksperters mening, bestemt ikke er abstinensbørn, og der sker det,  

 at man giver dem en opiumsmikstur med opium og fenemal, ..., og hvis man  

 læser de bivirkninger, der er ved de stoffer, så ville jeg aldrig  

 drømme om som læge, selvom man evt. deltog i et  

 forskningsprojekt eller fik penge for at lave forsøg eller  

 behandlinger, man kalder det jo altid behandlinger, så ville jeg aldrig  

 drømme om at give babyer sådan noget.
Og selvfølgelig er  

 det frygteligt, hvis en baby fødes med abstinenser, men der er jo ikke  

 nogen grund til at give børn, som ikke har abstinenser,  

 opiumsmikstur.
 ....
Speak: Ja, jeg lovede jo før, at jeg ville vende  

 tilbage til den telefax, vi har modtaget fra Den almindelige danske  

 Lægeforening.
Så står der, "Lægeforeningen er blevet  

 opmærksom på, at De har bragt to udsendelser, hhv. den 6. maj og  

 den 13. maj 1995, samt planlægger at bringe yderligere en udsendelse  

 lørdag den 20. maj 1995, og det er jo i dag, mellem kl. 7 og 10, i  

 hvilke bl.a. ovennævnte ambulatorium omtales". ... "Afdelingslæge  

 ... har udbedt sig en båndudskrift af den første udsendelse.  

 ... Indtil nu er anmodningen ikke blevet efterkommet overhovedet".
 .... Det vi har noget imod [K], det er, at hun sidder som  

 lægesagkyndig rådgiver for Børn- og Ungeudvalget inden for  

 Københavns kommune, og samtidig er hun indirekte ved sine  

 erklæringer med til at tvangsfjerne børn, som senere ender ude  

 på [K]s egen afdeling ude på Hvidovre familieambulatorium, hvor  

 man bl.a. behandler dem med opiumsmikstur.
.... Til dels vil selvfølgelig [K] og de andre jo  

 sige, at det jo går ud på at redde børnene, og det er  

 meget livstruende ting at være født med abstinenser. ...  

 Problemet er bare, at i vor forening "Børnenes Stemme" har vi i hvert  

 fald 5 tilfælde i øjeblikket, hvor man har, i nogle af  

 tilfældene i hvert fald, tvangsfjernet børn eller ved frivillig  

 anbringelse har brugt børn, som ikke var narko-børn, ... Nu ved  

 jeg ikke, om det er fordi, at man ønsker at få en kontrolgruppe,  

 som man så kan se, hvordan det virker på børn, som ikke er  

 narko-børn, men det er fuldstændig uansvarligt efter vor mening,  

 og også efter lægelig mening, de læger, der tør sige  

 Den almindelige danske Lægeforening imod, at man har en sådan  

 behandling, ..., vi kan ikke acceptere her i Børnenes Stemme, at  

 afdelingslæge, som der står her, [K] er lægelig konsulent  

 for de børn i Københavns kommune, som hun senere bruger til  

 "behandling" på sin egen afdeling.
Det er at være klart inhabil,  

 ...
 ....
K-Speak: ... man skriver jo, at afdelingslæge  

 der er afdelingslæge på familieambulatoriet på  

 Hvidovre Hospital, er ikke og har aldrig været medlem af eller  

 konsulent for Børn- og Ungeudvalget i København.
Det kan godt  

 være, at hun ikke er medlem af Børn- og Ungeudvalget, det har vi  

 heller aldrig sagt, men i hvert fald bliver hun da brugt som konsulent i  

 forskellige Børn- og Ungeudvalgsmøder, ...
 ....
 Speak: ... Og det kan vi jo naturligvis ikke  

 afkræfte eller dementere, fordi det er jo fakta.
 ....
Speak: ... Samtidig står der også her, at der  

 foregår ingen former for kliniske forsøg med medicinsk  

 behandling i familieambulatoriet.
Det har vi i øvrigt heller ikke  

 sagt, ..., og samtidig så står der, "behandling ydes i  

 lægelige tilfælde, hvor ambulatoriets behandlingstilbud  

 accepteres frivilligt af de pågældende kvinder og mødre,  

 og behandlingstilbuddet gives naturligvis uden tvang og trusler". Det er  

 også løgn, ...
K-Speak: Ja, det sjove er jo, at man slet ikke  

 spørger forældrene, om man kan gå igang med en sådan  

 behandling af et spædbarn med opiumsmikstur og fenemal, næh man  

 gør det bare uden at spørge eller overhovedet bede om  

 tilladelse og uden forældrenes viden eller moderens viden.
Og samtidig  

 er det jo sådan, at de får stukket en seddel ud om frivillig  

 anbringelse af barnet, og skriver de ikke under på den, ja så er  

 det øjeblikkelig tvangsfjernelse af børnene.
 ....
 Speak: Nyfødte børn med abstinenser som  

 følge af moderens stofproblemer behandles for at modvirke abstinenser  

 som ellers ville være livstruende med opiumsmikstur og fenemal, det  

 skriver man trods alt her, og det er da trods alt en indrømmelse fra  

 og der står, "afvænningsbehandlingens varighed varierer fra  

 barn til barn, men er i gennemsnit ca. 6 uger". Og grunden til at det  

 varierer lidt fra barn til barn, det er faktisk, fordi man ikke rigtigt ved,  

 hvad man egentlig skal give til disse børn.
 ... det er faktisk meget diskutable behandlinger, der  

 laves på Hvidovres familieambulatorium i den henseende, og man kan jo  

 bare se på alle disse bivirkninger, der er ved fenemal og opium,  

 ...
 ....
Speak: ... Og samtidig så står der også  

 her "for at udelukke andre sygdomme og lidelser undersøges de  

 pågældende børn som led i behandlingen for for lavt  

 blodsukker, for lavt kalcium og magnesium, for infektioner og processer i  

 hjernen f.eks. blødninger.
Disse undersøgelser  

 gennemføres ved udtagelse af blodprøver og ultralydsscanninger  

 uden anvendelse af kontrast-stoffer". Det glæder os da, hvis man er  

 gået over til det ikke at anvende kontrast-stoffer.
Det siger  

 pålidelige kilder, at det kan man vist i øvrigt ikke.
Men  

 bortset fra det, så har vi da i hvert fald et eksempel på, to  

 eksempler allerede ... at man gør det ved at indsprøjte  

 radioaktive isotoper, for ellers kan man ikke rigtigt scanne hjernen, og det  

 skulle efter sigende være livsfarligt for små babyer.
 ....
Speak: Men samtidig står der i brevet her fra  Bent  

  Unmack  Larsen, at der foregår i øjeblikket på  

 familieambulatoriet et forskningsprojekt om alkoholeksponerede børns  

 udvikling fra 0-2 år.
Og der står så, at heller ikke i  

 dette projekt indgår kliniske forsøg med medicin eller andre  

 indgreb på børnene. ...Børnene får som led i  

 projektet foretaget almindelige ultralydsscanninger og  

 øjenundersøgelser, EEG, almindelig klinisk gennemgang, samt  

 udviklingsvurdering ved en psykolog.
 ....
Speak: Ja, men jeg tror også, at vi har været  

 lidt igennem nu her vores brev, og naturligvis kan vi jo ikke give et dementi  

 på disse latterlige ting, ..." Klageren har bl.a. fremlagt:
 1) korrespondancen med Frederiksberg Journalen efter  

 offentliggørelsen af de påklagede udsendelser.
2) skrivelse af 11. august 1995 fra overlæge, dr.  

 med.  Henrik  Hertz til stadslægen, 3) redegørelse af 9. august 1995 fra  Steen  

  Petersen til ystadslægen, 4) skrivelse af 18. august 1995 til direktionen på  

 Hvidovre Hospital, 5) skrivelse til Stadslægen af 4. august 1995 og 6) redegørelse af 3. august 1995 fra [K].
 Frederiksberg Journalen har bl.a. fremlagt:
1) politianmeldelse af 8. juni 1995 mod klageren, 2) skrivelse af 3. august 1995 fra speciallæge, dr.  

 med.  Erling  Segest, 3) skrivelse fra Hvidovre Hospital til alle gravide  

 kvinder i København om alkohol og graviditet, 4) oplysningsark nr. 3/1992 fra Hvidovre Hospital, 5) skrivelse af 24. september 1993 til læge  Eva  

  Graungaard, 6) lægejournaler fra Hvidovre Hospital, 7) indkaldelser af klageren til Børn- og  

 Ungeudvalget og 8) udskrift af forhandlingsprotokollen for Børn- og  

 Ungeudvalget i København af 7. september 1995.
 Til støtte for klagen er det anført, at der  

 er bragt urigtige oplysninger.
 Det er endvidere anført, at Frederiksberg Journalen  

 den 20. maj 1995 kun har bragt "genmælet" brudstykkevis og i strid med  

 Medieansvarslovens § 38 har fremkommet med kommentarer til  

 genmælet.
 Da Frederiksberg Journalen ikke har fremsendt kopi af de  

 påklagede indslag, går klageren ud fra, at nævnet  

 lægger til grund, at der er offentliggjort urigtige oplysninger.
Frederiksberg Journalen har i en udtalelse om klagen  

 anført, at Den almindelige danske Lægeforening ikke kan have  

 nogen retlig interesse i de påklagede forhold.
Sagen bør derfor  

 afvises.
 Det er endvidere anført, at oplysningerne i  

 udsendelserne stammer fra de informationer, som man har fået fra  

 adskillige medlemmer fra den humanitære forening Børnenes  

 Stemme, som har haft børn indlagt på Hvidovre Hospital.
 Frederiksberg Journalen mener, at klageren laver  

 livsfarlige forsøg med spædbørn, da man bevisligt fjerner  

 raske børn og sammenligner dem med "narkobabyer". Flere eksperter  

 mener endvidere, at det er livsfarlige medikamenter, der bruges.
 Af det fremlagte materiale fremgår, at  

 spædbørnenes hjerner bliver scannet med radioaktive isotoper.  

 Behandlingen foretages endvidere på trods af protester fra de  

 pågældende mødre.
Frederiksberg Journalen har endelig anført, at det  

 er dokumenteret, at klageren er konsulent eller sagkyndig for  

 socialforvaltningen i København i Børn- og  

 Ungeudvalgsmøder.
På disse møder plæderer klageren  

 for tvangsfjernelse af børn, der herefter kan forblive på hendes  

 afdeling.
 Følgende nævnsmedlemmer har deltaget i sagens  

 behandling: Else Mols, Hans Dam, Ulrik Holmstrup og Preben  

 Sørensen.
 Pressenævnet udtaler:
 Den almindelige danske Lægeforening er berettiget  

 til at klage på [K]s vegne.
 Pressenævnet udtaler sin alvorlige kritik af, at  

 Frederiksberg Journalen i strid med medieansvarslovens §§ 6 og 7 har undladt  

 at efterkomme nævnets anmodninger om udlevering af båndkopier af  

 de påklagede indslag og i strid med lovens § 40 har forsømt at  

 give klagevejledning.
Indslaget den 20. maj 1995 indeholder i sig selv  

 udtalelser, der er stærkt krænkende og skadelige for klagerens  

 omdømme.
Da det må lægges til grund, at de tidligere  

 indslag har indeholdt lignende udtalelser, og da disse findes ubegrundede,  

 har klageren krav på genmæle.
 Det pålægges herefter den ansvarshavende  

 redaktør af Frederiksberg Journalen i overensstemmelse med  

 forskrifterne i medieansvarslovens § 39 om offentliggørelse og  

 placering m.v. at offentliggøre sålydende:
 "Genmæle.
 I anledning af urigtige oplysninger, der flere gange er  

 offentliggjort i udsendelsen "Good Morning Copenhagen", skal det herved  

 oplyses:
 Afdelingslæge [K], der er afdelingslæge og  

 leder af Familieambulatoriet på Hvidovre Hospital, er ikke og har  

 aldrig været medlem af eller konsulent for Børn- og Ungeudvalget  

 i København.
 Der foregår ingen former for kliniske forsøg  

 med medicinsk behandling i Familieambulatoriet eller i forbindelse med  

 Familieambulatoriets samarbejde med Afdelingen for nyfødte og  

 Børneafdelingen på Hvidovre Hospital samt tilsvarende afdelinger  

 på Rigshospitalet.
 Behandling af gravide med alkohol- og stofproblemer og  

 deres børn fra 0-6 år på de omtalte hospitalsafdelinger  

 ydes i henhold til behandlingstilbud, som accepteres frivilligt af de  

 pågældende kvinder og mødre, og behandlingstilbuddet gives  

 uden anvendelse af tvang eller trusler.
 Undersøgelse af de af behandlingen omfattede  

 børn gennemføres ved udtagelse af blodprøver og  

 ultralydscanning uden anvendelse af kontraststoffer.
 Nyfødte børn med abstinenser som  

 følge af moderens stofproblemer behandles for at modvirke abstinenser,  

 som ellers ville være livstruende, med opiumsmikstur og fenemal.  

 Afvænningsbehandlingens varighed varierer fra barn til barn, men er i  

 gennemsnit ca. 6 uger.
Den almindelige danske Lægeforening på vegne af [K]." Afsagt den 26. oktober 1995.
