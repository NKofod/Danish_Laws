Fra 1. juli 1988 må blanding og udlevering af partier af  

 sortsblandinger af vinterbyg ske, før analyseresultatet af de i blandingen  

 indgåede partier foreligger.
Endvidere kan sorter, der er betinget godkendt  

 til optagelse på dansk sortsliste, godkendes til brug i sortsblandinger af  

 vinterbyg.
Forslag til sammensætning af sortsblandinger, der ønskes godkendt  

 for sæsonen 1988/89, bedes meddelt Statsfrøkontrollen senest 1. maj 1988.  

 Liste over godkendte blandinger for 1988/89 forventes at kunne udsendes i  

 juni.
 Siden 1. juli 1987 har det været tilladt at sælge godkendte  

 sortsblandinger af vinterbyg.
På et møde i Sortsblandingsudvalget oktober 1987 drøftedes et brancheønske  

 om tilladelse til, at sortblandinger kan udleveres, inden den endelige  

 analyse af de i blandingen indgåede partier foreligger.
På baggrund af den  

 korte tid, der er fra høst til såning af vinterbyg, kunne udvalget imødekomme  

 ønsket for sortsblandinger af vinterbyg.
Det blev endvidere besluttet, at  

 sorter, der er betinget godkendt til optagelse på dansk sortsliste, vil kunne  

 godkendes til at indgå i sortsblandinger af vinterbyg.
 Betingelserne for godkendelse af blandinger og for produktion af partier  

 er herefter følgende:
1. GODKENDELSE AF SORTSBLANDINGER Hvert år i februar-marts indbyder Statsfrøkontrollen sædekornsfirmaerne  

 til at indsende forslag til sortsblandinger af vinterbyg, der ønskes  

 fremstillet i den følgende sæson (Statsfrøkontrollens sæson går fra 1. juli  

 til 30. juni). Forslagene bliver forelagt for sortsblandingsudvalget, og  

 meddelelse om godkendte blandinger vil blive udsendt til alle  

 sædekornsfirmaer i juni.
Sammen med den årlige indhentning af forslag vil der blive udsendt en  

 oversigt over vinterbygsorter optaget på den officielle danske sortsliste.  

 Oversigten, der giver oplysning om sorternes dyrkningsforhold,  

 modningstidspunkt og vinterfasthed, udarbejdes af forstander Jutta Rasmussen,  

 Statens Forsøgsstation ved Tystofte.
Listen for den kommende sæson 1988/89 er  

 vedlagt denne meddelelse som bilag 1.
Hvis Deres firma har ønsker om at få godkendt sortsblandinger af vinterbyg  

 til salg i sæsonen 1988/89, bedes bilag 2 udfyldt og tilbagesendt  

 Statsfrøkontrollen.
Besvarelserne skal for at kunne tages i betragtning være  

 Statsfrøkontrollen i hænde senest den 1. maj 1988.
2. KRAV TIL SAMMENSÆTNING AF BLANDINGER FOR SÆSONEN 1988/89  1.  

 Kun sorter, der er optaget i den officielle danske sortsliste, kan indgå i  

 blandingerne.
Dog kan sorter, der er betinget godkendt til optagelse på dansk  

 sortsliste, også indgå i blandingerne. 2. En blanding skal indeholde mindst 3  

 sorter. 3. Ved sammensætningen skal der tages hensyn til sorternes  

 vinterfasthed. 4. Sorterne i en blanding skal være ensartede med hensyn til  

 modningstidspunkt. 5. De enkelte sorter skal vægtmæssigt udgøre samme  

 procentdel af blandingen.
3. KRAV FOR GODKENDELSE AF PARTIER AF SORTSBLANDINGER Partier af rene sorter, der ønskes anvendt i sortsblanding, skal, inden  

 blandingen finder sted, være prøvetaget, mærket og forseglet af  

 Statsfrøkontrollens prøvetager.
Prøve af det enkelte parti indsendes til  

 undersøgelse på Statsfrøkontrollen, men blanding og udlevering af partier af  

 sortsblandinger må godt finde sted, inden analyseresultaterne foreligger.
 Blandingen skal overvåges af Statsfrøkontrollens prøvetager, der skal  

 prøvetage, mærke og forsegle blandingspartiet.
Med venlig hilsen Anita Kjeldsen Bilag 1 til meddelelse 144-88 SÆ-101 Bilag 2 til meddelelse 144-88 SÆ-101 FIRMANAVN:
 ADRESSE:
 Ovennævnte sædekornsvirksomhed ønsker i sæsonen 1988/89 at fremstille  

 følgende sortsblandinger af vinterbyg:
