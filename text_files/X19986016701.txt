 Ikke optaget under hjemmeserviceordningen,  

 idet ejer gentagne gange havde været straffet for tyveri.
 A, der ejer K, har ved skrivelse af 17. marts 1997 klaget  

 over, at Erhvervs- og Selskabsstyrelsen i skrivelse af 17. februar 1997 har  

 meddelt afslag på K's ansøgning om optagelse under  

 hjemmeserviceordningen under henvisning til, at A har været dømt  

 for strafbare forhold, jfr. ? 4,  

 stk. 2, nr. 5, i lov om hjemmeservice.
 Sagens omstændigheder:
 Det fremgår af sagen, at K, der havde fungeret som  

 hjemmeservicevirksomhed siden 1. juli 1995 under den hidtidige ordning,  

 søgte om optagelse under den nye hjemmeserviceordning hos B Kommune  

 den 10. november 1996. I ansøgningens rubrik C var angivet, at  

 ansøgningen skulle omfatte hjemmeservicevirksomhed i form af : 1.  

 Indkøb af dagligvarer, 2. Rengøring, 3. Vinduepudsning,  

 rensning af tagrender, 4 Madlavning, opvask, syltning m.v., 5. Vask,  

 strygning, småreparationer af tøj, 6. Snerydning, fejning og  

 alm. forekommende havearbejde, 7. Ned-og udpakning af genstande i.f.m.  

 flytning, 8. Luftning m.v. af hunde og andre husdyr samt 9.  

 Lektiehjælp.
 Sagen oversendtes til afgørelse hos Erhvervs- og  

 Selskabsstyrelsen den 18. november 1996.
En af styrelsen indhentet straffeattest viste, at A ved  

 C-by rets domme af 19/10 1993, af 7/4 1995, stadfæstet af Østre  

 Landsret den 13/5 1996, og af 28/5 1996 er idømt dagbøder for  

 butikstyveri.
Af indhentede domsudskrifter fremgår det, at de  

 pådømte forhold vedrører tyveri af  dagligvarer og  

 ugeblade fra supermarkeder i .....
 I skrivelse af 11. februar 1997 har A over for Erhvervs-  

 og Selskabsstyrelsen udtalt:
"Under henvisning til Deres skrivelse af 7. januar 1997  

 skal jeg gøre opmærksom på at de i brevet omtalte  

 (påståede) overtrædelser alle vedrører  

 straffebestemmelser som justitsministeriet påtænker ændret,  

 således at sådanne forhold ikke længere fremgår af  

 straffeattest.
Jfr. forsiden af Politiken lørdag d. 30. november 1996.  

 Alene af denne grund syntes de afsagte domme ikke at falde ind under ? 4, stk. 2, nr. 5 i lov om  

 hjemmeservice.
 Yderligere skal det bemærkes at retten har fundet at  

 der i sagernes karakter ikke har været af tilstrækkelig omfang,  

 til at jeg er blevet tilladt at føre de vidner, der efter min  

 opfattelse, kunne dokumentere, at der ikke var hold i de rejste  

 sigtelser.
Domsfældelserne beror alene på  

 butikskontrollants påstand, der foreligger ingen tilståelse eller  

 beviser.
Der er tale om påstande der er taget til følge, og jeg  

 har været afskåret fra at føre de nødvendige  

 beviser der kunne gendrive disse påstande.
Uagtet de afsagte domme findes der ikke jfr.  

 ovenstående at være nogen begrundelse for misbrug af adgang til  

 at udøve hjemmeservice." og den 13. februar 1997:
 "I fortsættelse af brev af 11.02.97 skal jeg om  

 virksomheden K oplyse følgende:
 Virksomheden startede 1/7-1995. To år forinden var  

 jeg af ukendt voldsmand blevet overfaldet under arbejde (hyrekørsel).  

 Grundet følgeskader (svimmelhed og svigtende balance) var jeg indtil  

 virksomhedsstart på bistandshjælp.
 Virksomheden beskæftiger 10 medarbejdere, hvoraf  

 flere kommer fra længerevarende arbejdsløshed.
 Virksomheden har ca. 100 kunder, og en omsætning  

 på ca. 1.500.000,- kr.
En væsentlig del af kunderne fastholdes i  

 hjemmeserviceordningen alene grundet den pålidelighed og stabilitet K  

 som et særkendetegn kan tilbyde sine kunder.
Kunden kan regne med at  

 det ønskede arbejde bliver udført til aftalt tid, og at det er  

 samme medarbejder der kommer, ved sjældent forfald er det indehaver  

 eller en medarbejder som kunden er bekendt med, der træder til.
 K bliver ofte anvendt af kommunale myndigheder  

 (socialforvaltning og hjemmepleje m.v.), ligesom kunder, der ikke kan bruge  

 de sædvanlige lister over hjemmservicevirksomheder ofte bliver  

 anbefalet at henvende sig til K.
K har "ikke markedsført sig" ved reklamer, annoncer  

 etc. siden okt. 1995. Størstedelen af kundegrundlaget er således  

 tilgået alene grundet anbefalinger fra eksisterende kunder og  

 myndigheder." Den 17. februar 1997 afviste Erhvervs- og  

 Selskabsstyrelsen at imødekomme ansøgningen med følgende  

 begrundelse:
 "Som betingelse for at kunne optages under  

 hjemmeserviceordningen fremgår det af lov nr. 463 af 12. juni 1996 om  

 hjemmeservice § 4 stk. 2, nr. 5, at virksomhedens ejer ikke tidligere  

 må have været dømt for et strafbart forhold.
 Det fremgår endvidere af lov om hjemmservice § 4  

 stk. 6, at virksomheden uanset ? 4  

 stk. 2, nr. 5 kan optages, hvis det strafbare forhold ikke begrunder en  

 risiko for misbrug af adgangen til at udøve  

 hjemmeservicevirksomhed.
 Det fremgår af domsudskrifterne og af  

 straffeattesten, at De er dømt for følgende forhold:
- dom afsagt den 19.10.1993 for overtrædelse af  

 straffelovens § 276 om tyveri - dom afsagt den 07.04.1995 for overtrædelse af  

 straffelovens § 276 om tyveri - stadfæstet af Østre Landsret den  

 13.05.1996.
- dom afsagt den 28.05.1996 for overtrædelse af  

 straffelovens § 276 om tyveri Erhvervs- og Selskabsstyrelsen må derfor meddele Dem  

 afslag på optagelse under hjemmeserviceordningen.
Ved afgørelsen  

 har styrelsen lagt vægt på følgende forhold:
 - De har begået flere berigelsesforseelser, som  

 vurderes at begrunde en risiko for misbrug af adgangen til at udøve  

 hjemmeservice.
 - Der er tale om en række forseelser begået  

 over en længere periode.
 - Den sidste forseelse er begået for kun 14  

 måneder siden.
 Uanset Deres udtalelse dateret 12. februar 1997 har  

 Styrelsen i sin sagsbehandling lagt vægt på domstolens  

 afgørelse.
...." I klageskrivelsen til Erhvervsankenævnet har  

 klageren henvist til, hvad han har anført over for Erhvervs- og  

 Selskabsstyrelsen.
 I en redegørelse for sagen af 27. juni 1997 har  

 Erhvervs- og Selskabsstyrelsen fastholdt afgørelsen og bl.a.  

 udtalt:
 ".....
Set i lyset af overtrædelsernes art, antal og det  

 korte tidsrum siden sidste dom er det styrelsens opfattelse, at det strafbare  

 forhold kan begrunde en risiko for misbrug af adgangen til at udøve  

 hjemmeservicevirksomhed.
Styrelsen fastholder derfor sin afgørelse om  

 ikke at kunne optage K under hjemmeserviceordningen i henhold til  

 hjemmeservice-lovens § 4.
 .....
Erhvervs- og Selskabsstyrelsen anser endvidere ikke K's  

 størrelse eller antallet af ansatte som relevant i forhold til lovens  

 strafbestemmelser og kan derfor ikke tillægge udtalelsen angående  

 virksomhedens historik og opstart betydning.
Det fremgår af lovens  

 bemærkninger, at også hjemmeservicevirksomheder, der fungerede  

 under den tidligere ordning, skal opfylde optagelsesbetingelserne for at  

 blive optaget på ny.
Alle virksomheder, der søger om optagelse,  

 skal således opfylde de skærpede optagelseskrav.
 På denne baggrund finder Erhvervs- og  

 Selskabsstyrelsen at have foretaget en korrekt sagsbehandling.
...." Erhvervs- og Selskabsstyrelsens redegørelse har  

 været forelagt klager til udtalelse, men klager har ikke fremsat  

 yderligere  bemærkninger i sagen.
 Ankenævnet udtaler:
 Da K's ejer indenfor de senere år gentagne gange er  

 straffet for tyveri og da forholdene begrunder en risiko for misbrug af  

 adgangen til at udøve hjemmeservicevirksomhed, tiltrædes det at  

 Erhvervs- og Selskabsstyrelsen har afvist at optage virksomheden under  

 hjemmeserviceordningen.
