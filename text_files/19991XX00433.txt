Skriftlig fremsættelse (5. april 2000) Skatteministeren (Ole Stavad):
 Herved tillader jeg mig for Folketinget at  

 fremsætte:
 Forslag til lov om gevinstgivende  

 spilleautomater.
(Lovforslag nr.
L 268).
 Der har gennem de senere år  

 være stigende problemer i relation til spilleautomatmarkedet, dels som  

 følge af, at en del af markedet er ureguleret, dels fordi omfanget af  

 ulovlige spil er stigende.
Regeringen foreslår derfor, at der skal ske en  

 regulering og kontrol af alle spilleautomater udenfor kasinoer, uanset om de  

 er opstillet i private klubber eller på steder med offentlig adgang.  

 Fremover vil opstilling og drift af alle spilleautomater kræve en  

 tilladelse fra en nyoprettet statslig spillemyndighed under Told- og  

 Skattestyrelsen.
Spilleautomater vil kun kunne opstilles i spillehaller og  

 restauranter med alkoholbevilling og Skatteministeren får efter  

 forslaget bemyndigelse til at fastsætte regler om, at alle  

 spilleautomater skal forbindes til en kontrolcomputer hos  

 spillemyndigheden.
 Forslaget indeholder endvidere regler om, at alle  

 spilleautomater skal give kontantgevinster på højst 300 kr.,  

 bortset fra spilleautomater i omrejsende tivolier og lignende steder, hvor  

 spillet i stedet vil kunne udbydes med varegevinster til en værdi af  

 højst 300 kr.
Det foreslås desuden, at der af alle spilleautomater  

 opkræves en afgift svarende til afgiften af spillekasinoer på  

 45/75 pct. af bruttospilleindtægten, dvs. af spilleindsatserne  

 fratrukket gevinster.
Herudover foreslås opkrævet en afgift  

 på 1 pct. af bruttospilleindtægten til forskning i og behandling  

 af ludomani.
Endelig foreslås det, at stationære  

 spillehaller skal kunne udlodde midler til velgørende lokale  

 formål eller Tipstjenestens overskudsmodtagere med den virkning, at der  

 kan gives nedslag i en del af afgiften.
Traditionelle kulturelle aktiviteter  

 i de store forlystelsesparker, dvs. i Tivoli og Bakken i København,  

 Tivoli Friheden i Århus og Tivoliland i Ålborg foreslås  

 ligestillet med lokale velgørende formål.
Lovforslagets sene fremsættelse skyldes et meget  

 betydeligt teknisk og politisk udredningsarbejde, som først nu er  

 afsluttet.
Da det er væsentligt, at der hurtigt opnås kontrol med  

 spilleautomatområdet, ønskes lovforslaget vedtaget i  

 indeværende folketingssamling.
 Idet jeg i øvrigt henviser til bemærkningerne  

 i lovforslaget, skal jeg anbefale forslaget til Tingets velvillige  

 behandling.
