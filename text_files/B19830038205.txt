 Efter § 1, stk. 1, i lov nr. 121 af 12. april 1957 om bekæmpelse af  

 farlige plantesygdomme og skadedyr samt § 9, stk. 2, i lov nr. 138 af 23.  

 marts 1948 om voldgift i tvistigheder angående krydsbefrugtning i frøavl og  

 sygdomssmitte på markafgrøder fastsættes:
§ 1.  I denne bekendtgørelse forstås ved 1. vinterbyg : byg, der er udsået med henblik på overvintring 2. meldug: Erysiphe graminis (bygmeldug) 3. rust: Puccinia hordei (bygrust) og P. striiformis  

 (gulrust) § 2.  Ejere eller brugere af vinterbygarealer skal  

 behandle disse mod meldug og rust mindst 2 gange efter anvisning fra statens  

 planteavlsforsøg, for så vidt angår behandlingstidspunkter og brug af  

 bekæmpelsesmidler.
 Stk. 2.  Ejere eller brugere af arealer med væsentlige  

 forekomster af spildkornsplanter efter vinterbyg skal behandle disse arealer  

 mod meldug og rust med egnede bekæmpelsesmidler inden for en afstand af 60 m  

 fra vårbygarealer, inden vårbyggen spirer frem.
 § 3.  Erstatningskrav for tab som følge af smitte med  

 meldug og rust fra vinterbyg til vårbyg behandles efter bestemmelserne i lov  

 nr. 138 af 23. marts 1948 om voldgift i tvistigheder angående  

 krydsbefrugtning i frøavl og sygdomssmitte på markafgrøder  

 (sygdomssmitteloven).
 Stk. 2.  Nærmere vejledning om fremgangsmåden ved  

 gennemførelse af erstatningssager efter stk. 1 vil kunne rekvireres hos de  

 lokale landøkonomiske foreninger samt hos statens plantetilsyn.
 Stk. 3.  Den i § 1, stk. 2, i sygdomssmitteloven nævnte  

 fortegnelse er optaget som bilag til denne bekendtgørelse.
 § 4.  Overtrædelse af bestemmelserne i § 2 straffes  

 med bøde i henhold til § 7 i lov nr. 121 af 12. april 1957 om bekæmpelse af  

 farlige plantesygdomme og skadedyr.
 § 5.  Bekendtgørelsen træder i kraft den 15. august  

 1983.
 Stk. 2.  Samtidig ophæves bekendtgørelse nr. 397 af 8.  

 juli 1982.
