Bekendtgørelse om tilskud til institutioner for  

 erhvervsrettet uddannelse til praktikpladsopsøgning og vejledning af elever I medfør af § 12 c, stk. 2, i lov om  

 Arbejdsgivernes Elevrefusion, jf. lovbekendtgørelse nr. 185 af 11. marts  

 2001,  

 som ændret ved § 1, nr. 1, i lov nr. 1081 af 17. december 2002,  

 fastsættes:
 § 1.  

  

 Arbejdsgivernes Elevrefusion udbetaler på statens vegne tilskud til  

 institutioner for erhvervsrettet uddannelse til praktikpladsopsøgning og  

 vejledning af elever om praktik- og beskæftigelsesmuligheder.
Stk. 2.  

  

 Tilskuddet  

 udgør 1.000 kr. for hver af institutionens elever, der i 2003 indgår og  

 påbegynder uddannelsesaftale inden for lov om erhvervsuddannelser, herunder  

 kombinationsaftale, eller som i 2003 kommer i praktik i udlandet, jf.  

 § 31, stk. 3 i lov om erhvervsuddannelser.
Der ydes dog ikke  

 tilskud  

 for delaftaler i henhold til § 66 f i lov om erhvervsuddannelser.
Retten  

 til tilskud bortfalder, hvis uddannelsesaftalen eller praktikken i udlandet  

 ikke får en varighed på mindst 3 måneder.
 § 2.  

  

 Tilskuddet kan tidligst udbetales, når uddannelsesforholdet eller  

 praktikopholdet i udlandet har varet i 3 måneder regnet fra begyndelsen af  

 uddannelsesforholdet i praktikvirksomheden eller praktikopholdet i udlandet.
 § 3.  

  

 Institutionen  

 indsender ansøgning om tilskud til Arbejdsgivernes Elevrefusion.
 Stk. 2.  

  

 Ved  

 ansøgningen anvendes en blanket, der er udarbejdet af Arbejdsgivernes  

 Elevrefusion.
 Stk. 3.  

  

 Der kan  

 efter aftale mellem institutionen og Arbejdsgivernes Elevrefusion etableres  

 en  

 ordning, hvorefter ansøgningsblankettens oplysninger overføres elektronisk  

 til  

 Arbejdsgivernes Elevrefusion.
 Stk. 4.  

  

 Ansøgning  

 indsendes først, når 3 måneders fristen, jf. § 2, er udløbet.
§ 4.  

  

 Tilskuddet  

 udbetales som et engangsbeløb.
Arbejdsgivernes Elevrefusion foretager  

 udbetalinger en gang om måneden.
 § 5.  

  

 Bekendtgørelsen  

 træder i kraft den 11. januar 2003, med virkning for uddannelsesaftaler og  

 praktikophold i udlandet, der er indgået og påbegyndt i 2003.
 Stk. 2.  

  

 Ansøgning  

 om tilskud skal være modtaget af Arbejdsgivernes Elevrefusion senest den 1.  

 maj  

 2004.
