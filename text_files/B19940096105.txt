 I henhold til § 58, stk. 1, nr. 3, og § 59, stk. 4, i lov om  

 arbejdsløshedsforsikring m.v., jf. lovbekendtgørelse nr. 16 af 11. januar  

 1994, fastsættes efter forhandling med Landsarbejdsrådet:
 § 1.  Ved beregning af fradrag i  

 arbejdsløshedsdagpenge mv. på grund af indtægt anvendes en omregningssats,  

 medmindre anden fradragsmetode er fastsat for den pågældende indtægts art.
 § 2.  Omregningssatsen fastsættes pr. 2. januar 1995  

 til kr. 113,74.
 Stk. 2.  Omregningssatsen reguleres en gang årligt den  

 første mandag i januar måned med den procentvise lønudvikling for alle  

 lønmodtagere på hele Dansk Arbejdsgiverforenings område i de seneste 4  

 kvartaler før den 1. juli i året forud.
 Stk. 3.  Ved regulering efter stk. 2 anvendes den i  

 Dansk Arbejdergiverforenings offentliggjorte konjunkturstatistik beregnede  

 gennemsnitlige ændring mellem øvre og nedre kvartil.
 Stk. 4.  Direktøren for arbejdsløshedsforsikringen  

 underretter hvert år i december måned de anerkendte arbejdsløshedskasser om  

 omregningssatsens størrelse for det følgende år.
 § 3.  Bekendtgørelsen træder i kraft den 2. januar  

 1995.
 Stk. 2.  Samtidig ophæves Direktoratet for  

 Arbejdsløshedsforsikringens bekendtgørelse nr. 160 af 7. marts 1994 om  

 fastsættelse af omregningssats.
 Direktoratet for  

 Arbejdsløshedsforsikringen, den 28. november 1994.
