Ændringsforslag stillet den 1. april 2019 uden for betænkningen Ændringsforslag til 2. behandling af Forslag til lov om ændring af retsplejeloven og lov om retsafgifter (Udvidelse af statslige myndigheders adgang til at møde i retssager ved egne ansatte, indførelse af adgang til at klage over advarsler meddelt dommere og dommerfuldmægtige, fritagelse for retsafgift i sager om medmoderskab m.v.) [af justitsministeren (Søren Pape Poulsen)]:
Til § 3 Af justitsministeren:
 10) I stk. 1 ændres »1. januar« til: »12. april«.
[Ændret ikrafttræden] 11) I stk. 2, 1. pkt., udgår »6 og«.
[Ikrafttrædelsen af ophævelsen af regler om Rigspolitiets tolkefortegnelse udgår af bemyndigelsen til justitsministeren] 12) Stk. 2, 2. pkt., udgår.
[Konsekvens af ændringsforslag nr. 11] Bemærkninger Til nr. 10 Da lovforslaget ikke er vedtaget inden den foreslåede ikrafttrædelsesdato, foreslås det at ændre ikrafttrædelsesdatoen fra den 1. januar 2019 til den 12. april 2019.
Til nr. 11 og 12 Da rammeaftalen vedrørende fremmedsprogstolkning sættes i drift den 1. april 2019, foreslås det, at bemyndigelsen til, at justitsministeren fastsætter tidspunktet for den foreslåede ophævelse af retsplejelovens § 59 om Rigspolitiets tolkeoversigt, udgår af lovforslaget.
 Ændringsforslagene indebærer, at retsplejelovens § 59 ophæves på det tidspunkt, som fremgår af lovforslagets § 3, stk. 1, dvs. den 12. april 2019, jf. ændringsforslag nr. 10.
