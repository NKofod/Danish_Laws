 Ved den som bilag til nærværende cirkulære optrykte aftale af 26. april  

 1973 om brug af tjenestedragt for kirkefunktionærer er bestemmelsen i § 37,  

 stk. 2, i folkekirkens lønningslov af 7. juni 1958 ophævet og afløst af de i  

 aftalen fastsatte bestemmelser.
 I tilslutning til disse bestemmelser skal ministeriet udtale følgende:
Som det fremgår af § 1 er den hidtidige tilskudsbestemmelse afløst af en  

 bestemmelse om, at udgiften ved anskaffelse af tjenestedragt i sin helhed  

 afholdes af kirkekassen.
Bestemmelsen gælder kun for anskaffelse af kjole  

 eller en særlig uniform og kun, såfremt anskaffelsen skal ske efter  

 menighedsrådets krav.
Derimod gælder den ikke for anskaffelser af andre  

 klædninger som f.eks. smoking eller jaket.
Bestemmelsen gælder såvel første anskaffelse som fornyelse.
Bortset herfra  

 beror alle bestemmelser om tjenestedragten og dens anskaffelse på  

 menighedsrådets beslutning.
 Bestemmelse om tjenestedragtens art og udseende træffes af menighedsrådet,  

 og det er ligeledes menighedsrådet, der afgør,hvor meget tjenestedragten må  

 koste.
De nye bestemmelser indeholder ikke som de hidtidige en generel fastsat  

 brugstermin.
Det er skønnet, at menighedsrådet bedst er i stand til under  

 hensyn til de individuelle krav til omfanget af brugen af tjenestedragten og  

 dermed det individuelle slid sammen med kirkefunktionæren at skønne over,  

 hvornår fornyelse af dragt og tilbehør bør finde sted.
Det er ligeledes overladt til menighedsrådet at træffe bestemmelse med  

 hensyn til tidspunktet for første anskaffelse.
Der er intet til hinder for  

 anskaffelse af tjenestedragt til funktionærer, der er ansat på prøve.
Da der  

 ikke er fastsat bestemmelser om tilbagelevering af tjenestedragten eller  

 refusion af anskaffelsessummen eller en del deraf ved eventuel fratrædelse af  

 stillingen, bør der imidlertid ved beslutningen om tjenestedragtens  

 anskaffelse tages hensyn til, om det med rimelighed kan påregnes, at en på  

 prøve ansat funktionær vil forblive i sin stilling.
 Kirkeministeriet, den 25. maj 1973.
 P.M.V.
 E.B.
 N.Holm.
 Bilag.
Aftale mellem kirkeministeren og Statstjenestemændenes Centralorganisation I og Statstjenestemændenes  

 Centralorganisation I henhold til § 45, stk. 2 i lov om tjenestemænd i staten, folkeskolen og  

 folkekirken indgås følgende aftale om brug af tjenestedragt for  

 kirkefunktionærer, der er ansat som tjenestemænd eller med  

 tjenestemandslignende løn:
 § 1. Såfremt et menighedsråd stiller krav om, at en kordegn eller  

 kirketjener, der aflønnes efter tjenestemænds lønrammesystem, bærer særlig  

 tjenestedragt - kjole eller særlig uniform - under kirke eller kapeltjeneste,  

 er funktionæren forpligtet dertil, og udgifterne ved anskaffelse af  

 klædningen og tilbehøret hertil afholdes af kirkekassen.
§ 2. Menighedsrådet vælger leverandør og træffer bestemmelse om  

 tjenestedragtens art og udseende.
Anskaffelsessummen skal godkendes af  

 menighedsrådet.
§ 3. Menighedsrådet træffer bestemmelse om tidspunktet for såvel første  

 anskaffelse som for en eventuel fornyelse af tjenestedragten og dens  

 tilbehør.
Funktionæren er forpligtet til for egen bekostning at sørge for  

 rensning, vask og vedligeholdelse af tjenestedragten og tilbehøret.
 § 4. Bestemmelserne i nærværende aftale finder anvendelse på  

 anskaffelser, der bestilles den 1. april 1973 og senere.
 Stk. 2.  Bestemmelsen i § 37, stk. 2 i lov nr. 155 af 7.  

 juni 1958 om folkekirkens lønningsvæsen m.v., jfr. lønnings- og  

 pensionsministeriets bekendtgørelse nr. 489 af 24. oktober 1969, og  

 kirkeministeriets cirkulærer af 16. februar 1960 og 30. december 1966 ophæves  

 fra den 1. april 1973 at regne.
 København, den 26. april 1973.
Statstjenestemændenes  

 Centralorganisation I Børge Aanæs Statstjenestemændenes Centralorganisation II Jens Christensen Kirkeministeriet P.M.V.
 E.E.
