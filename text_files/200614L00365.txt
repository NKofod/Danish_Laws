Betænkning afgivet af Trafikudvalget den 12. april 2007 Betænkning over Forslag til lov om ændring af lov om jernbane.
(Krav om beredskab, betalingsordning for  

 lokomotivføreruddannelsen, Trafikstyrelsens beføjelser m.v.) [af  

 transport‑ og energiministeren (Flemming Hansen)] 1. Ændringsforslag Transport- og energiministeren har stillet 4 ændringsforslag til  

 lovforslaget.
2. Udvalgsarbejdet Lovforslaget blev fremsat den 1. februar 2007 og var til 1.  

 behandling den 22. februar 2007. Lovforslaget blev efter 1. behandling  

 henvist  

 til behandling i Trafikudvalget.
Møder Udvalget har behandlet lovforslaget i 2 møder.
Høring Et udkast til lovforslaget har inden fremsættelsen været sendt i  

 høring, og transport- og energiministeren sendte den 19. december 2006 dette  

 udkast til udvalget, jf. alm. del  bilag 172. Den 2. februar 2007  

 sendte transport-  

 og energiministeren de indkomne høringssvar og et notat herom til udvalget.
Spørgsmål Udvalget har stillet 5 spørgsmål til transport- og  

 energiministeren til skriftlig besvarelse, som denne har besvaret.
3. Indstillinger og politiske bemærkninger Et  

  

 flertal  

  

 i  

 udvalget (udvalget med undtagelse af EL) indstiller lovforslaget til  

  

 vedtagelse  

  

 med de stillede ændringsforslag.
 Et  

  

 mindretal  

  

 i  

 udvalget (EL) indstiller lovforslaget til  

  

 forkastelse  

  

 ved 3. behandling.  

 Mindretallet stemmer for de stillede ændringsforslag.
 Enhedslistens medlem af  

 udvalget finder, at der er enkelte gode elementer i lovforslaget, og derfor  

 havde EL foretrukket, at de enkelte elementer var blevet fremlagt separat, så  

 der kunne tages stilling fra sag til sag.
 Men i og med, at der   

 igen  med dette lovforslag fra transport- og energiministeren er tale  

 om et  

 »bunkebryllup«, bliver Enhedslisten nødt til at stemme nej til den samlede  

 pakke, da vi ikke kan stemme ja til dele, som vi er imod.
 Nedenfor ønsker  

 Enhedslisten dog at redegøre for, hvordan vi forholder os til de enkelte  

 delelementer  

 i lovforslaget.
Beredskabskravet Vel skal et samfund  

 beskytte sig mod uforudsete hændelser, men lovforslagets skærpede krav til  

 beredskab er for os at se symbolpolitik, der udspringer af irrationel frygt  

  en  

 ukonkret rammelov, der giver transport- og energiministeren muligheder for at  

 fylde på efter eget skøn, en rammelov, med talrige gråzoner, og et sådant  

 redskab ønsker vi ikke at give ministeren i hænde.
Nok bebuder transport- og  

 energiministeren, at der ikke vil ske overregulering.
Imidlertid henvises der  

 i  

 lovforslaget til de tiltag, der  på forlangende af amerikanske  

 myndigheder   

 er gennemført i havnene, og hvor det har vist sig, at havnene ikke længere er  

 en del af det område, hvor borgerne kan færdes frit.
Er det det, der vil ske  

 igen, nemlig at jernbanearealer fremover vil være lukket land for borgerne? Ej heller er det  

 betryggende, at forhold, der vedrører beredskabsplaner m.v., ikke er omfattet  

 af offentlighedslovens bestemmelser om aktindsigt.
 Ligeledes er det  

 betænkeligt, at grebet  i ly af øget beredskab  strammes for  

 offentligt ansattes  

 ret og pligt til at informere offentligheden om mulige kritisable forhold.  

 Men  

 de må gerne videregive oplysningerne til »udenlandske myndigheder og  

 internationale organisationer som følge af Danmarks internationale  

 forpligtelser«.
Hvor meget vil det  

 skærpede beredskab belaste økonomien i jernbanevirksomhederne i forhold til  

 vognmandsbranchen? Hvorfor er vognmandsbranchen  som eneste aktør på  

 transportmarkedet  stadig ikke omfattet af et beredskabskrav? Hvorfor  

 lægges  

 der særlig vægt på at fremhæve hensynet til den øgede privatiseringsgrad i et  

 forslag, der vedrører det skærpede beredskab? Havde man så taget fat på  

 at forebygge truslen om et terroristisk anslag  set i lyset af, at når  

 Danmark  

 er blevet et terrormål for »nogle«, hænger det bl.a. sammen med Danmarks  

 deltagelse i USAs ulovlige krig i Irak og den manglende danske støtte  

 til  

 palæstinensernes ret til en selvstændig stat.
Lokoføreruddannelsen Kommer der flere  

 lokoførere, fordi Folketinget debatterer, hvem der skal betale for  

 uddannelsen?  

 Næh, ikke når det handler om arbejdsforhold og lønninger og sikkerhed mod at  

 skulle kastes rundt mellem forskellige virksomheder, også kaldet  

 virksomhedsoverdragelse.
Konkret skal der gøres noget ved, at DSB i løbet af  

 få  

 år skal sige farvel til en stor del af sine lokoførere, der enten går på  

 efterløn eller lader sig pensionere.
Set i lyset af, at flere  

 strækninger skal sendes i udbud, er det forståeligt, at DSB har været  

 tilbageholdende  

 med at uddanne flere lokoførere.
DSB aner jo ikke, hvor mange af dem man i  

 tilfælde af tabte udbud skal virksomhedsoverdrage.
Under alle omstændigheder  

 mener Enhedslisten, at der ved fastsættelsen af betalingsordningen skal  

 sikres  

 en ligelig behandling af de entreprenører, der nu gives adgang til at køre  

 med  

 måle- og materieltog  de skal naturligvis behandles på lige fod med  

 alle andre  

 operatører.
Entreprenørerne burde derfor have været med i betalingsordningen.
Markeds-  

 og konkurrenceovervågning En øget tilgang af flere  

 entreprenører på jernbanenettet gør det påkrævet, at der etableres en  

 »vagthundefunktion«, der kan se til, at regler og bestemmelser overholdes, og  

 at operatørerne opfylder de kontrakter, de har indgået.
For at der kan blive  

 tale om en »jernbanevagthund« af gavn og ikke blot af navn, er der brug for  

 et  

 armslængdeprincip til alle sider, og at det bliver en vagthund, der kan vise  

 tænder, når der er brug for det.
Der skal skabes et organ, der fungerer  

 uafhængigt af Transport- og Energiministeriet, således som det er tilfældet i  

 flere EU-lande, og der er brug for, at organet får meget frie hænder og kan  

 tage sager op af egen drift.
Jernbaneklagenævnet ligger  

 i dag inde med en betydelig faglig indsigt, og vedtages lovforslaget, vil det  

 reelt være en amputation af nævnet, idet der overføres beslutningskompetence  

 til Klagenævnet for Udbud.
Sidstnævnte kan  såfremt det anses for  

 hensigtsmæssigt, men man kan også lade være!  indhente udtalelser fra  

 Jernbaneklagenævnet.
Derved reduceres alt til at handle om jura og økonomi,  

 og  

 det er en alt for snæver betragtning.
De to nævn bør samarbejde ligeværdigt i  

 sager, der er jernbanerelevante.
Et sådant samarbejde kan kun styrke de  

 afgørelser, der skal træffes.
Certificeringsordning Dette delforslag er en  

 følge af, at Banedanmark er sat på skrump, og at private entreprenører  

 gradvis  

 er trængt ind på Banedanmarks tidligere domæne.
Set i det lys er det logisk  

 nok  

 at give de nye operatører muligheden for selv at tage sig af visse  

 transportopgaver vedrørende materiel m.v. og lade virksomheder selv køre med  

 måletog.
Enhedslisten har intet ønske om at være en del af en  

 privatiseringsstrategi for jernbaneområdet.
Enhedslisten mener, det er  

 vigtigt  

 at have et godt beredskab i Banedanmark, der til enhver tid kan stå for de  

 nødvendige vedligeholdelsesarbejder m.v. til gavn for togpassagererne i  

 Danmark.
De partier, der står bag denne privatisering, må selv vedtage  

 følgelovgivning.
Trafikstyrelsens  

 kompetencer Spørgsmålet opstår som  

 følge af, at offentlige myndigheder kun i begrænset omfang råder over den  

 nødvendige tekniske ekspertise inden for egne vægge og i stigende grad   

 og til  

 skyhøje honorarer  må købe sig til denne ekspertise »ude i byen«.
Af høringssvarene fremgår  

 det, at Railion er betænkelig ved den belastning, de dyre eksterne  

 konsulenter  

 vil være for de stramme budgetter.
DSB anfører, at den sagkyndige bistand vil  

 kunne komme til at besidde konkurrencefølsomme informationer, hvorfor der kan  

 rejses tvivl ved dens upartiskhed.
Men DSB ønsker tillige, at virksomhederne  

 kompenseres for meromkostningerne i forbindelse med brugen af de eksterne  

 konsulenter.
EL støtter, at DSB, Banedanmark, Railion m.fl. har den  

 ekspertise,  

 der skal til for at løse opgaverne.
Interoperabilitet Dette delforslag vil være  

 en klar forbedring af jernbanernes vilkår i forhold til vejtrafikken, og  

 bedre  

 forhold for jernbanerne har en gunstig effekt på miljøet.
I vores del af  

 Europa  

 vil det nok mest være til nytte for vores del af godstrafikken i og med, at  

 der  

 jo ikke er meget tilbage af den jernbanepersontrafik, der krydser  

 landegrænser,  

 for på grund af de alt for lave afgifter på brændstof tager de rejsende enten  

 bilen eller flyet.
Forudsætningen for en sådan grænseoverskridende trafik er  

 ensartede  

 tekniske standarder for det rullende materiel og for de driftsmæssige  

 processer, der afvikler togtrafikken.
Et større problem, end det  

 er at skifte et dansk lokomotiv ud med et tysk i Padborg, er dog de  

 administrative  

 procedurer, der er med til at sinke toget.
Vi håber, at dette problem vies  

 større opmærksomhed end den, man giver det tekniske.
Enhedslisten er positiv  

 over for disse initiativer om interoperabilitet.
 Siumut, Tjóðveldisflokkurin, Fólkaflokkurin og Inuit Ataqatigiit  

 var på tidspunktet for betænkningens afgivelse ikke repræsenteret med  

 medlemmer  

 i udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
4. Ændringsforslag med bemærkninger Ændringsforslag Af  

 	  

  

 transport- og energiministeren,  

  

 tiltrådt af  

  

 udvalget:
Til § 1 1)  

  

 Efter nr. 14 indsættes som nyt  

 nummer:
»01.  

  

 I  

  

 § 21 i, stk. 1, nr. 5,  

  

 ændres ».« til:  

 »,«.« [Redaktionel ændring] 2)  

  

 Efter nr. 18 indsættes som nye  

 numre:
 »02.  

  

 I  

  

 §  

 21 l, stk. 6,  

  

 ændres »§ 6, stk. 2,« til: »§  

 6, stk. 3,«, og »jf. § 21 o« udgår.
03.  


  

 § 21 o  

  

 ophæves.« [Redaktionelle ændringer og tilpasning til  

 jernbanesikkerhedsdirektivet] 3)  

  

 Efter nr. 19 indsættes som nyt  

 nummer:
»04.  

  

 I  

  

 § 21 u, stk. 2,  

  

 ændres »§ 6, stk. 2,«  

 til: »§ 6, stk. 3,«.« [Redaktionel ændring] 4)  

  

 Den i  

  

 nr. 20  

  

 foreslåede ændring af  

  

 §  

 22, stk. 1, nr. 4,  

  

 affattes således:
»I  

  

 § 22, stk. 1, nr. 4,  

  

 ændres »eller« til: »,«.« [Redaktionel ændring] Bemærkninger Til nr. 1 Af redaktionelle grunde foreslås det, at punktummet ændres til  

 et komma.
Til nr. 2 og 3 Der er tale om redaktionelle ændringer, der er begrundet i, at  

 der i lovforslagets § 1, nr. 6, indsættes et nyt stykke i lovens § 6,  

 hvorefter  

 § 6, stk. 2, bliver § 6, stk. 3. Der skal derfor ske konsekvensrettelser i  

 lovens §  

 21 l, stk.  

 6, og § 21 u, stk. 2, således at henvisningerne til § 6, stk. 2, ændres til §  

 6, stk. 3. Desuden foretages en konsekvensrettelse som følge af, at § 21 o  

 foreslås ophævet.
§ 21 o indeholder definitionen på en jernbaneulykke og en  

 jernbanehændelse.
Disse definitioner er ikke i fuld overensstemmelse med de  

 definitioner, der er i jernbanesikkerhedsdirektivet, som er gennemført i  

 dansk  

 ret ved bekendtgørelse nr. 38 af 23. januar 2006. Det foreslås derfor, at  

 bestemmelsen  

 i § 21 o ophæves, således at det alene er den definition, der er fastsat i  

 bekendtgørelsen, der gælder.
Dette vil ikke bevirke ændringer i de  

 kompetencer  

 og opgaver, som myndighederne på jernbanesikkerhedsområdet har i dag.
Til nr. 4 Af redaktionelle grunde foreslås det, at »eller« ændres til et  

 komma.
Kim Andersen (V)   

 Kristian Pihl Lorentzen (V)   

 Jacob Jensen (V)   

 Flemming Damgaard Larsen (V)  

  

  fmd.  

  

 Karsten Nonbo (V)   

 Walter Christophersen (DF)   

 Jørn Dohrmann (DF)   

 Henriette Kjær (KF)  

  

  nfmd.  

  

 Allan Niebuhr (KF)   

 Poul Andersen (S)   

 Magnus Heunicke (S)   

 Klaus Hækkerup (S)   

 Jens Christian Lund (S)   

 Jytte Wittrock (S)   

 Martin Lidegaard (RV)   

 Poul Henrik Hedeboe (SF)   

 Rune Lund (EL) Siumut, Tjóðveldisflokkurin, Fólkaflokkurin og Inuit  

 Ataqatigiit havde ikke medlemmer i udvalget.
Folketingets sammensætning Venstre, Danmarks Liberale Parti (V) 52 Enhedslisten (EL) 6 Socialdemokratiet (S) 47 Siumut (SIU) 1 Dansk Folkeparti (DF) 24 Tjóðveldisflokkurin (TF) 1 Det Konservative Folkeparti (KF) 18 Fólkaflokkurin (FF) 1 Det Radikale Venstre (RV) 17 Inuit Ataqatigiit (IA) 1 Socialistisk Folkeparti (SF) 11 Bilag 1 Oversigt over bilag vedrørende L 127 Bilagsnr.
Titel 1 Høringssvar og notat, fra transport- og energiministeren 2 Tidsplan for udvalgets behandling af lovforslaget 3 Kopi af Transport- og Energiministeriets svar til  

 Lokalbanen A/S vedr. lokomotivføreruddannelsen, fra transport- og  

 energiministeren 4 Ændringsforslag fra transport- og energiministeren 5 Ændringsforslag fra transport- og energiministeren Oversigt over spørgsmål og svar vedrørende L 127 Spm.nr.
