 Denne datasammenskrivning omfatter lov om valg til  

 folketinget, jfr. lovbekendtgørelse nr. 418 af 22. september 1980 med de  

 ændringer, der følger af lov nr. 125 af 25. marts 1981, lov nr. 279 af 10.  

 juni 1981, lov nr. 91 af 2. marts 1983, lov nr. 179 af 8. maj 1985, lov nr.  

 20 af 29. januar 1986 og lov nr. 311 af 4. juni 1986.
I.
VALGRET OG VALGBARHED § 1.  Valgret til folketinget har enhver, som har  

 dansk indfødsret, er fyldt 18 år og har fast bopæl i riget, medmindre  

 vedkommende er umyndiggjort.
 § 2.  Personer, der er ansat i den danske stat og  

 beordret til tjeneste uden for riget, og de med disse personer samlevende  

 ægtefæller anses for at have fast bopæl her i riget.
 Stk. 2.  Endvidere anses følgende personer, der  

 midlertidigt har taget ophold i udlandet, og de med disse personer samlevende  

 ægtefæller for at have fast bopæl her i riget:
 § 3.  Ingen kan udøve valgret uden at være optaget på  

 valglisten.
 § 4.  Valgbar til folketinget er enhver, som i henhold  

 til bestemmelserne i § 1 har valgret til dette, medmindre vedkommende er  

 straffet for en handling, der i almindeligt omdømme gør ham uværdig til at  

 være medlem af folketinget, jfr. grundlovens §§ 30 og 33.
II.
VALGLISTER § 5.  Vælgerne skal optages på valglisten i den  

 kommune, hvori de har fast bopæl.
§ 6.  Vælgere, der opholder sig på områder i Grønland,  

 der ikke er omfattet af den kommunale inddeling, skal, såfremt de ikke har  

 bevaret fast bopæl andetsteds i riget, optages på valglisten i den kommune,  

 hvor de senest havde fast bopæl.
De nærmere regler om disse personers  

 optagelse på valglisten fastsættes af indenrigsministeren.
§ 7.  Vælgere, der er omfattet af § 2, stk. 1, optages  

 på valglisten i Københavns kommune.
De nærmere regler om disse personers  

 optagelse på valglisten fastsættes af indenrigsministeren.
§ 8.  Vælgere, der er omfattet af § 2, stk. 2, optages  

 på valglisten i den kommune, hvori de sidst har været tilmeldt  

 folkeregisteret.
Begæring om optagelse på valglisten skal på en af  

 indenrigsministeren foreskrevet formular indgives til kommunalbestyrelsen i  

 denne kommune.
Stk. 2.  Personer, der indgiver begæring om optagelse på  

 valglisten efter stk. 1, og som inden for de sidste 4 år har haft ophold her  

 i landet, optages på valglisten, såfremt begæringen om optagelse på  

 valglisten ledsages af en egenhændigt underskrevet og dateret erklæring om,  

 at vedkommende opfylder betingelserne i § 2, stk. 2. Dette gælder dog ikke,  

 såfremt de for kommunalbestyrelsen foreliggende oplysninger giver grund til  

 at antage, at vedkommende ikke opfylder betingelserne i § 2, stk. 2. I så  

 fald forelægger kommunalbestyrelsen begæringen om optagelse på valglisten for  

 det i § 9 omhandlede nævn til afgørelse.
Indenrigsministeren kan fastsætte,  

 at kommunalbestyrelsen også i andre tilfælde skal forelægge begæringen for  

 nævnet til afgørelse.
 Stk. 3.  I andre tilfælde end dem, der er nævnt i stk.  

 2, forelægger kommunalbestyrelsen begæringen om optagelse på valglisten for  

 det i § 9 omhandlede nævn til afgørelse.
 Stk. 4.  Afgørelser om optagelse på valglisten efter  

 stk. 2 og 3 har virkning i 2 år fra afgørelsens dato.
 Stk. 5.  Indgiver en vælger, for hvem der efter stk. 2  

 eller 3 er truffet afgørelse om optagelse på valglisten, begæring om fornyet  

 optagelse på valglisten inden udløbet af den i stk. 4 nævnte periode,  

 forlænges perioden, indtil der er truffet afgørelse.
 Stk. 6.  Når kommunalbestyrelsen har truffet afgørelse  

 om, at optagelse på valglisten skal finde sted, drager den omsorg for, at der  

 meddeles underretning herom til den person, der har indgivet begæring om  

 optagelse.
 Stk. 7.  Indenrigsministeren fastsætter de nærmere  

 regler om begæringens indgivelse og behandling samt om optagelse på  

 valglisten.
§ 9.  Indenrigsministeren nedsætter et nævn, bestående  

 af en formand og 2 andre medlemmer.
Formanden skal være dommer, og det ene af  

 de andre medlemmer skal være kyndig i statsforfatningsret.
Der udpeges efter  

 samme regler en stedfortræder for formanden og hvert af de to andre  

 medlemmer.
 Stk. 2.  De i §§ 60 og 61 i lov om rettens pleje  

 indeholdte regler finder tilsvarende anvendelse for så vidt angår inhabilitet  

 hos nævnets medlemmer eller disses stedfortrædere.
 Stk. 3.  Indenrigsministeren fastsætter nævnets  

 forretningsorden.
 § 10.  Ud over de i § 8, stk. 2 og 3, nævnte sager  

 træffer nævnet afgørelse for så vidt angår bopælskravets opfyldelse i  

 klagesager vedrørende optagelse på valglisten efter § 7 samt i andre sager om  

 optagelse på valglisten af personer, der har ophold i udlandet.
 Stk. 2.  Nævnets afgørelser kan ikke indbringes for  

 anden administrativ myndighed.
 § 11.  Når nævnet har truffet afgørelse, meddeler  

 nævnet underretning herom til den person, der har indgivet begæring om  

 optagelse på valglisten, samt til vedkommende kommunalbestyrelse.
§ 12.  Når valg er udskrevet, påhviler det  

 kommunalbestyrelsen at foranstalte, at der udarbejdes en valgliste over  

 vælgerne i kommunen.
Såfremt kommunen er delt mellem flere opstillingskredse  

 eller i flere afstemningsområder, jfr. § 28, skal der udarbejdes en valgliste  

 for hver af disse dele af kommunen.
 Stk. 2.  På valglisten optages vælgere, der senest  

 18.-dagen før valget har anmeldt tilflytning til kommunens folkeregister.
 Stk. 3.  Vælgere, der senest 18.-dagen før valget har  

 anmeldt flytning inden for kommunen, skal optages på valglisten under den nye  

 bopæl.
 § 13.  Valglisterne udfærdiges på grundlag af  

 oplysningerne i det centrale personregister (CPR).
 Stk. 2.  Valglisterne skal foruden løbe-nr. indeholde  

 vælgernes fulde navn, fødselsdato og bopæl samt en rubrik til afkrydsning af  

 vælgernes navne.
 Stk. 3.  Indenrigsministeren kan fastsætte nærmere  

 regler om udfærdigelse af valglisterne samt disses indretning.
 § 14.  Så snart valglisterne er udfærdiget, udsender  

 kommunalbestyrelsen valgkort til de vælgere, der er opført på valglisterne.  

 Valgkortet skal indeholde oplysning om vælgerens navn og adresse, nummer på  

 valglisten samt angivelse af afstemningsstedets beliggenhed og dato og tid  

 for afstemningen.
§ 15.  Senest 10 dage før valget bekendtgøres det ved  

 kommunalbestyrelsens foranstaltning i de stedlige dagblade eller lokalaviser,  

 at der vil blive udsendt valgkort til vælgerne.
Bekendtgørelsen skal  

 indeholde en opfordring til personer, der mener sig berettiget til at afgive  

 stemme i kommunen, men som ikke har modtaget valgkort, samt personer, som  

 finder, at valgkortets indhold er fejlagtigt, om at gøre indsigelse til  

 kommunalbestyrelsen.
§ 16.  Kommunalbestyrelsen drager omsorg for, at de i  

 § 15 nævnte indsigelser behandles uden ugrundet ophold.
Såfremt det viser  

 sig, at valgkort uberettiget ikke er udsendt, eller det udsendte valgkort er  

 behæftet med fejl, udfærdiges nyt valgkort, og der foretages om nødvendigt  

 tilsvarende rettelse i valglisten.
Sådanne rettelser kan foretages til og med  

 valgdagen.
III.
VALGKREDSE OG VALGBESTYRELSER.
MANDATERNES FORDELING § 17.  Til folketinget vælges i alt 179 medlemmer,  

 hvoraf 2 medlemmer for Færøerne samt 2 medlemmer for Grønland.
Såvel Færøerne  

 som Grønland udgør særlige valgområder, jfr. stk. 9.
 Stk. 2.  Bortset fra Færøerne og Grønland er landet delt  

 i 3 områder, nemlig hovedstadens område bestående af 3 storkredse, øernes  

 område bestående af 7 amtskredse og Jyllands område bestående af 7  

 amtskredse.
Stk. 3.  Hver stor- og amtskreds er inddelt i de på  

 valgkredsfortegnelsen angivne opstillingskredse.
Opstillingskredsenes  

 valgsted er det i valgkredsfortegnelsen anførte.
Indenrigsministeren er  

 bemyndiget til at foretage sådanne mindre væsentlige forandringer i  

 valgkredsfortegnelsen, som er en naturlig følge af ændringer i landets  

 kommunale inddeling.
Om de stedfundne forandringer udsteder  

 indenrigsministeren fornøden bekendtgørelse.
Stk. 4.  Af de 175 mandater uden for Færøerne og  

 Grønland er 135 kredsmandater og 40 tillægsmandater.
Fordelingen af disse  

 mandater på områder og på stor- og amtskredse fastsættes og bekendtgøres af  

 indenrigsministeren efter offentliggørelsen af folketallet pr. 1. januar  

 1980, 1985, 1990 osv., og hver fordeling er gældende for de derefter følgende  

 valg, indtil ny bekendtgørelse finder sted.
 Stk. 5.  Fordelingen foretages på grundlag af  

 forholdstal, der for hver kreds (område, stor- og amtskreds) bestemmes som  

 summen af: 1) kredsens folketal, 2) kredsens vælgertal ved sidste  

 folketingsvalg og 3) kredsens areal i kvadratkilometer multipliceret med en  

 faktor, der fastsættes til 20. Hvis de ved fordelingen fremkomne mandattal  

 ikke er hele tal og derfor, når brøkerne bortkastes, tilsammen ikke giver det  

 fornødne antal mandater, forhøjes de største brøker, indtil antallet er nået  

 (den største brøks metode).
Stk. 6.  Efter den i stk. 5 angivne beregningsmetode  

 fordeles først de 175 mandater på de 3 områder.
Derefter fordeles på  

 tilsvarende måde de 135 kredsmandater på områderne, og endelig fordeles det  

 antal kredsmandater, som tilfalder hvert område, på de enkelte stor- eller  

 amtskredse inden for området.
 Stk. 7.  Hvis der ved beregningen efter stk. 6 ikke  

 tilfalder Bornholms amtskreds mindst 2 kredsmandater, foretages en fornyet  

 fordeling af kredsmandaterne, således at der forlods tillægges Bornholms  

 amtskreds 2 kredsmandater, medens de resterende 133 kredsmandater fordeles  

 endeligt på de øvrige stor- og amtskredse som angivet i stk. 6.
 Stk. 8.  Når det samlede mandattal og antallet af  

 kredsmandater, der skal tilfalde hvert af de 3 områder, er bestemt, fås det  

 antal tillægsmandater, der skal tilfalde hvert område, som forskellen mellem  

 det samlede mandattal i området og antallet af kredsmandater i området.
 Stk. 9.  Vedrørende valget på Færøerne og i Grønland  

 fastsættes regler ved særlig lov.
§ 18.  For hver opstillingskreds dannes en  

 valgbestyrelse.
I opstillingskredse uden for hovedstadens område består  

 valgbestyrelsen af udsendinge fra de til opstillingskredsen hørende kommuner.  

 I opstillingskredse, der omfatter en kommune, vælges 5 medlemmer, i  

 opstillingskredse, der omfatter 2 kommuner, vælger hver kommune 4 medlemmer,  

 i opstillingskredse, der omfatter 3 kommuner, vælger hver kommune 3  

 medlemmer, og i opstillingskredse, der omfatter 4 kommuner eller derover,  

 vælger hver kommune 2 medlemmer.
Valgbestyrelsens medlemmer vælges af  

 kommunalbestyrelserne blandt disses medlemmer.
Af de medlemmer, som kommunen  

 skal udpege til valgbestyrelsen, udgør kommunalbestyrelsens formand det ene.  

 Formanden for kommunalbestyrelsen i den kommune, hvori opstillingskredsens  

 valgsted er beliggende, varetager hvervet som formand for valgbestyrelsen.  

 Såfremt formanden for en af de i valgbestyrelsen repræsenterede  

 kommunalbestyrelser har forfald som formand for eller medlem af  

 valgbestyrelsen, indtræder næstformanden for vedkommende kommunalbestyrelse  

 som stedfortræder for kommunalbestyrelsens formand.
I Gentofte, Odense,  

 Ålborg og Århus kommuner udpeger kommunalbestyrelsen blandt dennes egne  

 medlemmer ved flertalsvalg formanden for valgbestyrelsen i de  

 opstillingskredse inden for kommunen, hvor kommunalbestyrelsens formand ikke  

 indtræder som medlem og formand.
Valg af udsendinge til opstillingskredsens  

 valgbestyrelse skal senest foretages, når valg er udskrevet.
For de valgte  

 udsendinge vælges stedfortrædere.
 Stk. 2.  Såfremt en kommunalbestyrelse skal vælge et  

 større antal medlemmer og stedfortrædere af valgbestyrelsen  

 (valgbestyrelserne) end kommunalbestyrelsens eget medlemstal, vælges det  

 overskydende antal blandt de i kommunen inden for opstillingskredsen bosatte  

 vælgere.
 Stk. 3.  Når en kommune er delt mellem flere  

 opstillingskredse, anses hver af disse dele af kommunen med hensyn til valg  

 af medlemmer til valgbestyrelserne som en selvstændig kommune, dog at  

 kommunalbestyrelsens valg af medlemmer og stedfortrædere til de forskellige  

 valgbestyrelser vil være at foretage under et.
 Stk. 4.  Kandidater til valget, som er opstillet inden  

 for vedkommende stor- eller amtskreds, kan ikke være medlemmer af  

 valgbestyrelsen.
§ 19.  Valgbestyrelsen drager omsorg for, at alt er  

 rede til afstemningen.
Det påhviler valgbestyrelsen umiddelbart efter udløbet  

 af den i § 25, stk. 1, nævnte frist for kandidaters anmeldelse at påse, om de  

 indleverede kandidatanmeldelser er gyldige, og straks herefter at indberette  

 til vedkommende amtmand, hvilke kandidater der gyldigt har anmeldt sig til  

 valg i opstillingskredsen.
Indberetningen skal for hver kandidat indeholde de  

 i § 25, stk. 2, nævnte oplysninger.
Så snart valgbestyrelsen fra amtmanden  

 har modtaget underretning om samtlige i amtskredsen opstillede kandidater,  

 tilvejebringer den de til brug ved afstemningen fornødne stemmesedler.  

 Endvidere sørger valgbestyrelsen for, at de fornødne valglister er til stede  

 ved afstemningen.
 Stk. 2.  Valgbestyrelsens formand indkalder  

 valgbestyrelsen til møde og træffer afgørelse i alle spørgsmål, som ikke  

 giver anledning til tvivl.
 Stk. 3.  Ved alle til valgbestyrelsen overladte  

 beslutninger gør, i tilfælde af stemmelighed, formandens stemme udslaget.
Stk. 4.  Ethvert medlem af valgbestyrelsen er pligtigt  

 at give møde og i øvrigt at udføre det valgbestyrelsens medlemmer påhvilende  

 hverv, medmindre lovligt forfald oplyses.
Vedkommende stedfortræder indtræder  

 da i valgbestyrelsen.
 Stk. 5.  Det påhviler kommunalbestyrelserne at anvise  

 lokaler til stemmeafgivningen samt at stille det tilstrækkelige antal  

 stemmekasser og stemmerum, jfr. § 31, til valgbestyrelsens rådighed.
 § 20.  Valgbestyrelserne i opstillingskredsene i  

 hovedstadens område består af 5 medlemmer, der vælges henholdsvis af  

 Københavns borgerrepræsentation og af Frederiksberg kommunalbestyrelse.
Stk. 2.  I valgbestyrelserne i opstillingskredsene i  

 Københavns kommune skal mindst 1 medlem være medlem af enten  

 borgerrepræsentationen eller magistraten, og de øvrige vælges blandt de inden  

 for opstillingskredsen bosatte vælgere.
For medlemmerne vælges  

 stedfortrædere.
Valgene foretages under et for samtlige opstillingskredse i  

 kommunen.
Borgerrepræsentationen udpeger formændene for valgbestyrelserne.  

 Formændene modtager kandidatanmeldelser og indsender indberetning herom for  

 1. og 2. storkreds' vedkommende til Københavns magistrat og for 3. storkreds'  

 vedkommende til Frederiksberg kommunalbestyrelse.
Endvidere tilvejebringer  

 formændene, når der fra henholdsvis Københavns magistrat og Frederiksberg  

 kommunalbestyrelse er modtaget underretning om samtlige i storkredsen  

 opstillede kandidater, de fornødne stemmesedler.
De øvrige forberedelser til  

 valget forestås af magistraten.
Stk. 3.  I valgbestyrelserne i opstillingskredsene i  

 Frederiksberg kommune skal mindst 2 medlemmer være medlem af  

 kommunalbestyrelsen.
For medlemmerne vælges stedfortrædere.
Valgene foretages  

 under et for samtlige opstillingskredse i kommunen.
Kommunalbestyrelsen  

 udpeger formændene for valgbestyrelserne.
Formændene modtager  

 kandidatanmeldelser og indsender indberetning herom til Frederiksberg  

 kommunalbestyrelse.
Endvidere tilvejebringer formændene, når der fra  

 kommunalbestyrelsen er modtaget underretning om samtlige i storkredsen  

 opstillede kandidater, de fornødne stemmesedler.
§ 21.  Valgbestyrelserne i opstillingskredsene fører  

 en valgbog, hvori indføres det væsentlige indhold af alt, hvad der vedrører  

 afstemningen, navnlig oplysning angående de modtagne kandidatanmeldelser samt  

 om antallet af de til brug ved afstemningen tilvejebragte stemmesedler,  

 antallet af afgivne gyldige stemmesedler, antallet af afgivne ugyldige  

 stemmesedler, antallet af stemmer på hvert af de partier, der har kandidater  

 på valg i opstillingkredsen, samt antallet af stemmer på hver af disse  

 kandidater og på hver af kandidaterne uden for partierne, og hvad  

 valgbestyrelsen har erklæret for afstemningens udfald i opstillingskredsen.  

 Valglisterne og de til valgbestyrelsen indkomne skrivelser fremlægges til  

 valgbogen.
Denne underskrives af valgbestyrelsen og opbevares af valgstedets  

 kommunalbestyrelse.
§ 22.  Inden for hver amtskreds modtager vedkommende  

 amtmand de i § 19 omhandlede indberetninger fra valgbestyrelserne i  

 opstillingskredsene om, hvilke kandidater der har stillet sig til valg.  

 Endvidere modtager amtmanden de i § 25, stk. 5, omhandlede anmeldelser fra  

 partierne.
Snarest muligt efter udløbet af den for disse anmeldelser  

 fastsatte frist gives der valgbestyrelsen i hver opstillingskreds meddelelse  

 om, hvilke kandidater der har anmeldt sig til valg i samtlige  

 opstillingskredse, med angivelse af, om de pågældende er godkendt af et parti  

 og i bekræftende fald af hvilket, eller om de står uden for partierne.
I  

 meddelelsen til valgbestyrelserne opføres navnene på de kandidater, der er  

 godkendt af et parti, som har anmeldt partiliste (jfr. § 25, stk. 5), i den  

 på partilisten angivne rækkefølge; er ingen partiliste anmeldt, opføres  

 kandidaternes navne i alfabetisk rækkefølge med angivelse af, i hvilken  

 opstillingskreds de enkelte kandidater er nomineret.
I denne meddelelse til  

 valgbestyrelserne angives tillige, hvilke bogstavbetegnelser der er tildelt  

 de forskellige partier, og i hvilken rækkefølge partierne vil være at opføre  

 på stemmesedlerne (§ 23, stk. 6, og § 32, stk. 4).
 Stk. 2.  Inden for storkredsene i  

 København-Frederiksberg varetages de tilsvarende forretninger for 1. og 2.  

 storkreds' vedkommende af Københavns magistrat, og for 3. storkreds'  

 vedkommende af Frederiksberg kommunalbestyrelse.
IV.
VALGPARTIER OG VALGKANDIDATER § 23.  Berettiget til deltagelse i folketingsvalg er  

 de partier, der ved sidste folketingsvalg opnåede repræsentation i  

 folketinget og fortsat er repræsenteret i dette.
Når valg til folketinget er  

 udskrevet, meddeler folketingets formand indenrigsministeren, hvilke partier  

 der opfylder disse betingelser.
Stk. 2.  Berettiget til deltagelse i folketingsvalg er  

 endvidere nye partier, der senest kl. 16 femten dage før valgets afholdelse  

 anmeldes for indenrigsministeren af et antal vælgere, der mindst svarer til  

 1/ 175 af samtlige gyldige stemmer, der blev afgivet ved det sidst afholdte  

 folketingsvalg.
Bestemmelsen kommer ikke til anvendelse på det tyske  

 mindretals parti.
Dette parti skal dog for indenrigsministeren anmelde sin  

 deltagelse i valget inden samme frist, som gælder for anmeldelse af nye  

 partier.
Stk. 3.  Anmeldelse af et nyt parti skal være bilagt  

 erklæringer fra de vælgere, der anmelder partiet.
Erklæringerne skal  

 indeholde oplysning om vælgernes fulde navn, fødselsdato og bopæl samt være  

 underskrevet og dateret af vælgerne personligt.
Erklæringerne skal endvidere  

 være påført vedkommende folkeregisterførers attestation af, at vælgeren  

 opfylder betingelserne for valgret til folketinget.
Erklæringer, der er  

 udstedt et år eller mere før anmeldelsen, kan ikke medregnes.
Det samme  

 gælder erklæringer fra vælgere, der deltager i anmeldelsen af mere end et nyt  

 parti.
Stk. 4.  Erklæringer fra de vælgere, der anmelder et nyt  

 parti, skal afgives på en formular, der forinden er godkendt af  

 indenrigsministeren.
I forbindelse med godkendelse af formularen afgør  

 indenrigsministeren, om den anførte partibetegnelse kan godkendes.
Et nyt  

 parti må ikke benytte en betegnelse, der enten er taget i brug af et parti,  

 der er repræsenteret i folketinget, eller som har så stor lighed med den  

 betegnelse, der benyttes af et sådant parti, at en forveksling af partierne  

 vil kunne finde sted.
Ej heller må et nyt parti benytte en betegnelse, som er  

 godkendt af indenrigsministeren for et andet parti, eller som har så stor  

 lighed med den betegnelse, der er godkendt for et sådant parti, at en  

 forveksling af partierne vil kunne finde sted.
Når en formular til afgivelse  

 af erklæring er godkendt, indføres den godkendte partibetegnelse i et  

 register, der føres af indenrigsministeren.
Godkendelsen har gyldighed i 2 år  

 fra godkendelsens dato.
Indenrigsministeren kan forlænge godkendelsens  

 gyldighed, når omstændighederne taler derfor.
Stk. 5.  Anmeldelse af et nyt parti har gyldighed indtil  

 afholdelse af førstkommende folketingsvalg, dog mindst i eet år fra  

 anmeldelsens dato.
Vælgererklæringerne skal opbevares, så længe anmeldelsen  

 har gyldighed.
Derefter skal de tilintetgøres ved indenrigsministeriets  

 foranstaltning.
Stk. 6.  Indenrigsministeren tildeler hvert af  

 partierne, jfr. stk. 1 og 2, en bogstavbetegnelse, hvormed partierne vil være  

 at opføre på stemmesedlerne.
Det må herved haves for øje, at de forskellige  

 partier så vidt muligt bevarer de bogstavbetegnelser, de har haft ved  

 tidligere offentlige valg.
Snarest muligt efter udløbet af den i stk. 2  

 nævnte frist bringes det ved bekendtgørelse i statstidende til almindeligt  

 kundskab, hvilke partier der efter reglerne i nærværende paragraf er  

 berettigede til deltagelse i valget.
Samtidig bekendtgøres de partierne  

 tildelte bogstavbetegnelser.
§ 24.  Ved valg til folketinget kan ingen komme i  

 betragtning til valg, som ikke selv har stillet sig i en opstillingskreds og  

 anbefales af i det mindste 25 af opstillingskredsens vælgere som stillere.
En  

 kandidat må ikke have mere end 50 stillere.
Stk. 2.  Ingen kan være stiller for kandidater for mere  

 end et parti.
Den, der anbefaler kandidater for flere partier, kan ikke anses  

 som stiller for nogen af kandidaterne.
§ 25.  Skriftlig anmeldelse om kandidaten og hans  

 stillere skal indleveres til formanden for opstillingskredsens  

 valgbestyrelse, jfr. §§ 18-20, senest kl. 16 elleve dage før valget finder  

 sted.
Anmeldelsen skal være underskrevet såvel af kandidaten som af  

 stillerne.
Stillernes underskrifter kan dog afgives på genparter af  

 anmeldelsen, men genparterne skal da være sammenhæftet med anmeldelsen, når  

 denne indleveres.
Den, der indleverer kandidatanmeldelsen, har ret til på en  

 af ham medbragt genpart af denne at få formandens kvittering for, at  

 anmeldelsen er indleveret, og hvornår dette er sket.
Valgbestyrelsen er  

 pligtig til på derom fremsat begæring at give oplysning om navnene på hver  

 enkelt kandidats stillere.
Det er tilladt at offentliggøre stillernes navne.
Stk. 2.  I den nævnte anmeldelse gives der tillige  

 meddelelse til valgbestyrelsen om, hvilket parti den pågældende slutter sig  

 til, eller om han står uden for partierne.
Anmeldelsen skal derhos indeholde  

 oplysning om kandidatens fulde navn, personnummer, stilling og bopæl.
Såfrem  

 en kandidat ikke ønsker sig opført på stemmesedlerne med sit fulde navn, skal  

 det angives, på hvilken måde navnet ønskes anført.
Kandidatens slægtsnavn  

 (efternavn) samt mindst et fornavn eller forbogstav skal dog altid anføres.  

 Er en kandidat i videre kredse kendt under et navn, der ikke er optaget på  

 dåbs- eller fødselsattest, eller som der ikke er opnået tilladelse til at  

 føre, kan dette navn anføres på stemmesedlerne i en parentes efter  

 kandidatens fornavn eller slægtsnavn.
 Stk. 3.  Anmeldelsen skal endvidere indeholde oplysning  

 om hver enkelt stillers navn, fødselsdato, stilling og bopæl samt oplysning  

 om, hvilken stiller der foruden kandidaten kan rettes henvendelse til,  

 såfremt det ved valgbestyrelsens gennemgang af de indleverede  

 kandidatanmeldelser viser sig, at anmeldelsen er behæftet med mangler.
Stk. 4.  Såfremt valgbestyrelsen finder, at en rettidig  

 indleveret kandidatanmeldelse er behæftet med så væsentlige mangler, at den  

 må erklæres ugyldig, skal den, inden kendelse herom afsiges, telefonisk eller  

 om fornødent telegrafisk give meddelelse herom til vedkommende kandidat eller  

 til den i anmeldelsen anførte stiller.
En ny anmeldelse kan da indleveres  

 eller mangler afhjælpes inden 12 timer fra meddelelsens afgivelse eller  

 afsendelse.
Sker dette ikke, afsiger valgbestyrelsens formand kendelse om  

 anmeldelsens ugyldighed.
Denne kendelse tilføres valgbogen, og en udskrift  

 heraf tilsendes kandidaten.
Stk. 5.  Senest kl. 16 otte dage før valget kan i hver  

 amtskreds (storkreds) partiet anmelde, hvilke af de opstillede kandidater det  

 godkender som partiets kandidater i amts- eller storkredsen.
Kandidater, der  

 ikke godkendes af et parti, betragtes som opstillet uden for partierne.  

 Foretager et parti ikke anmeldelse, betragtes de kandidater, der har sluttet  

 sig til partiet, som godkendt af dette.
Anmeldelsen skal være ubetinget og må  

 ikke begrænses til bestemte opstillingskredse inden for amts- eller  

 storkredsen.
Er der opstillet flere kandidater for samme parti i samme  

 opstillingskreds (sideordnet opstilling), kan partiet endvidere anmelde,  

 hvilken af de opstillede kandidater der er partiets nominerede kandidat i de  

 enkelte opstillingskredse.
Inden samme tidsfrist kan partiet derhos anmelde  

 en bestemt rækkefølge for de godkendte kandidater (partiliste) og derved  

 angive, i hvilken rækkefølge de partiet tilfaldende stemmer i kredsen vil  

 være at overføre til de forskellige kandidater (jfr. § 47). Disse anmeldelser  

 skal ske skriftligt, i amtskredsene til vedkommende amtmand og i storkredsene  

 i København-Frederiksberg til Københavns magistrat for 1. og 2. storkreds'  

 vedkommende og til Frederiksberg kommunalbestyrelse for 3. storkreds'  

 vedkommende.
Stk. 6.  En indgivet kandidatanmeldelse kan af  

 kandidaten tilbagekaldes over for formanden for opstillingskredsens  

 valgbestyrelse senest kl. 12 otte dage før valgdagen.
En stiller kan ikke  

 trække sit tilsagn om at virke som stiller for kandidaten tilbage, efter at  

 kandidatanmeldelsen er indleveret til formanden for opstillingskredsens  

 valgbestyrelse.
§ 26.  Kandidaten behøver ikke for valgbestyrelsen at  

 godtgøre sin valgbarhed.
Fremkommer der indsigelser eller endog beviser mod  

 den, kan valgbestyrelsen dog ikke undslå sig for at stille kandidaten til  

 valg.
 § 27.  Ingen må melde sig til samtidigt valg i  

 forskellige amtskredse (storkredse) eller som kandidat for mere end et parti  

 eller anmelde sig uden for partierne og samtidig slutte sig til et parti.  

 Handler nogen herimod, bliver valget af den pågældende, hvis det falder på  

 ham, ugyldigt.
V.
VALGET § 28.  I opstillingskredse, der omfatter flere  

 kommuner eller dele af kommuner, finder afstemningen sted i hver kommune  

 eller del af en kommune for sig.
Stk. 2.  Kommunalbestyrelsen kan bestemme, at kommunen  

 deles i forskellige områder til stemmesedlernes modtagelse og optælling.
En  

 sådan deling skal foretages efter kommunalbestyrelsens nærmere bestemmelse,  

 når mindst 10 pct. af vælgerne fremsætter andragende derom.
Andragendet skal  

 være indgivet senest 1. juni, for at delingen kan kræves iværksat med  

 virkning fra den efterfølgende 1. november.
Stk. 3.  Kommunalbestyrelsen kan træffe beslutning om  

 nedlæggelse af et afstemningsområde.
En sådan beslutning skal bekendtgøres i  

 de stedlige dagblade.
Såfremt mindst 25 pct. af vælgerne i afstemningsområdet  

 inden en måned efter bekendtgørelsen skriftligt modsætter sig nedlæggelsen,  

 kan denne kun iværksættes, hvis beslutningen er truffet i anledning af en  

 kommunesammenlægning.
§ 29.  Afstemningen ledes af valgstyrere.
I  

 opstillingskredse, der kun har et afstemningssted, er valgbestyrelsens  

 medlemmer tillige valgstyrere.
Stk. 2.  I opstillingskredse med flere afstemningssteder  

 udnævner vedkommende kommunalbestyrelse, dels blandt sine egne medlemmer,  

 dels blandt de i kommunen boende vælgere, mindst 5, højst 9 valgstyrere for  

 hvert afstemningsområde.
Som valgstyrer kan også udpeges kandidater til  

 valget, som er opstillet inden for vedkommende stor- eller amtskreds.
Kan der  

 ikke opnås enighed om valget af valgstyrere, foretages dette efter  

 forholdstal og under et for samtlige de valgstyrere, der skal vælges i  

 kommunen.
Valgstyrernes formand udpeges af kommunalbestyrelsen.
Stk. 3.  Valgstyrerne fører en af kommunalbestyrelsen  

 stadfæstet valgbog.
Valgstyrerne er pligtige til at udføre det dem påhvilende  

 hverv, medmindre lovligt forfald oplyses; kommunalbestyrelsen udnævner,  

 såfremt en valgstyrer oplyser sådant forfald, en ny valgstyrer i vedkommendes  

 sted.
 Stk. 4.  Der tilkommer valgstyrerne og de tilforordnede  

 vælgere, jfr. § 33, diæter for deres virksomhed på valgdagen af samme  

 størrelse som de diæter, der i henhold til loven om kommunernes styrelse ydes  

 for udførelse af andre kommunale hverv.
 § 30.  Opstillingskredsens valgbestyrelse bekendtgør  

 senest ugedagen før valget dag og klokkeslæt for afstemningen i de stedlige  

 dagblade, der fortrinsvis læses i den pågældende opstillingskreds og, såfremt  

 valgbestyrelsen finder det fornødent, tillige i stedlige lokalaviser og  

 lignende.
 § 31.  Stemmeafgivningen sker i et eller flere af  

 vedkommende kommunalbestyrelse anviste lokaler, i hvilke der skal være  

 indrettet det fornødne antal stemmerum.
Stk. 2.  Stemmerum skal være et i afstemningslokalet  

 anbragt rum, der er således indrettet, at der kan afgives stemme, uden at det  

 af andre kan ses, hvorledes vælgeren afgiver sin stemme.
Stemmerummet skal  

 være tilstrækkeligt lyst til, at skrift tydeligt kan læses derinde; det skal  

 være forsynet med almindelig sort blyant og en fast plade til underlag ved  

 skrivning.
 Stk. 3.  Stemmekassen skal være aflåset og således  

 indrettet, at ingen stemmeseddel kan udtages af den, uden at kassen åbnes.
 § 32.  Afstemningen foregår ved afgivelse af de dertil  

 tilvejebragte stemmesedler.
Stk. 2.  Enhver stemmeseddel skal indeholde navnene  

 (jfr. § 25, stk. 2) på samtlige i amtskredsen (storkredsen) opstillede  

 kandidater.
Såfremt der i amtskredsen (storkredsen) er opstillet 2 eller  

 flere kandidater af samme navn, skal de pågældende kandidaters bopæl eller  

 stilling anføres på stemmesedlen på en sådan måde, at forveksling af  

 kandidaterne ikke vil kunne finde sted.
Kandidater, der er godkendt af et  

 parti, opføres i felter for sig, og kandidater, der står uden for partierne  

 (jfr. § 25, stk. 5), opføres i et særligt felt efter de andre.
Felterne  

 anbringes på stemmesedlerne under hinanden adskilte ved tykke trykte streger.  

 I hvert felt anføres først med fede typer partibetegnelsen; derunder, adskilt  

 fra partibetegnelsen ved en tyk streg, anføres med halvfede typer navnet på  

 den eller de i vedkommende opstillingskreds anmeldte kandidater, der er  

 godkendt af partiet; under disse kandidaters navne og trykt med almindelige  

 typer anbringes navnene på de øvrige kandidater, der er godkendt af partiet,  

 i den rækkefølge, hvori disse er anmeldt på den i § 25, stk. 5, omhandlede  

 partiliste, eller, hvis en sådan ikke er anmeldt, i alfabetisk rækkefølge.
Er  

 der i vedkommende opstillingkreds ikke anmeldt nogen kandidat, der er  

 godkendt af partiet, anbringes navnene på de i de øvrige opstillingskredse  

 anmeldte kandidater under partibetegnelsen efter de anførte regler, alle  

 navnene trykt med almindelige typer.
 Stk. 3.  I feltet for kandidater uden for partierne  

 anbringes først med fede typer ordene »Uden for partierne« og  

 derefter de pågældende kandidaters navne, først med halvfede typer navnet på  

 den eller de kandidater, der har stillet sig i opstillingskredsen, og  

 derefter med almindelige typer de øvrige navne i alfabetisk rækkefølge.
 Stk. 4.  De forskellige partiers felter på  

 stemmesedlerne anbringes i alfabetisk rækkefølge efter de partierne tildelte  

 bogstavbetegnelser.
 Stk. 5.  Kandidaternes navne i felterne skal være  

 adskilt ved en tyndere trykt streg.
 Stk. 6.  Har to eller flere kandidater, der er godkendt  

 som kandidater for samme parti, anmeldt sig til valg i samme  

 opstillingskreds, opføres på stemmesedlerne i den opstillingskreds, hvor de  

 har stillet sig, disse kandidaters navne med halvfede typer øverst i  

 partifeltet - under partibetegnelsen - i alfabetisk rækkefølge, idet den  

 kandidat, der er anmeldt som partiets nominerede kandidat i  

 opstillingskredsen, jfr. § 25, stk. 5, dog opføres først.
 Stk. 7.  Foroven på stemmesedlen anføres med store typer  

 ordet »folketingsvalg« og årstallet for valget samt i øverste højre  

 hjørne anføres med små typer en betegnelse for den pågældende  

 opstillingkreds.
 Stk. 8.  Intet andet ord eller bogstav og intet navn,  

 tal eller tegn må være påført nogen stemmeseddel ved tryk eller ved skrift  

 eller på anden måde, jfr. dog stk. 10.
 Stk. 9.  Stemmesedlerne skal ved anbragte knæk være til  

 at sammenfolde således, at de kan afleveres af vælgerne, uden at nogen kan  

 se, hvorledes der er stemt.
 Stk. 10.  Indenrigsministeren er bemyndiget til at give  

 nærmere forskrifter med hensyn til stemmesedlernes udseende.  

 Indenrigsministeren er endvidere bemyndiget til, hvor antallet af anmeldte  

 kandidater taler derfor, at foreskrive, at kandidaternes navne inden for  

 hvert partifelt skal opføres i to eller flere lodrette kolonner.
§ 33.  Valgstyrerne fordeler valglisterne,  

 stemmesedlerne og stemmekasserne mellem sig og det fornødne antal  

 tilforordnede vælgere.
For de større kommuner kan afskrifter af forskellige  

 dele af valglisten benyttes i stedet for selve valglisten, når hver dels  

 overensstemmelse med valglisten er bekræftet af kommunalbestyrelsen.
Stk. 2.  Enhver vælger er pligtig at påtage sig hvervet  

 som tilforordnet vælger for valgbestyrelsen og valgstyrerne.
Som tilforordnet  

 vælger kan også udpeges kandidater til valget, som er opstillet inden for  

 vedkommende stor- eller amtskreds.
Valg af tilforordnede vælgere foretages af  

 kommunalbestyrelsen.
Kan der ikke opnås enighed om valget af de tilforordnede  

 vælgere, foretages dette efter forholdstal og under et for samtlige de  

 tilforordnede vælgere, der skal vælges i kommunen.
 § 34.  Afstemningen begynder kl. 9 og fortsætter til  

 kl. 20, og så længe der endnu derefter indfinder sig vælgere, men sluttes,  

 når efter kl. 20 ingen vælgere melder sig for at afgive stemme, uanset at der  

 gives opfordring hertil.
 Stk. 2.  I kommuner med under 6.000 indbyggere kan  

 kommunalbestyrelsen bestemme, at afstemningen afbrydes mellem kl. 13 og kl.  

 15.
 Stk. 3.  Medens afstemningen er afbrudt, skal  

 stemmekasser og valglister opbevares under behørig aflåsning og forsegling.
§ 35.  I stemmelokalerne skal der findes opslag  

 indeholdende navnene på samtlige anmeldte kandidater med angivelse af, hvilke  

 af disse der er godkendt som de forskellige partiers kandidater.  

 Kandidaternes navne skal være opført i den på stemmesedlerne trykte  

 rækkefølge.
Der skal endvidere ved opslag gives vælgerne vejledning om, hvor  

 de enkelte stemmelokaler findes.
 Stk. 2.  Forinden den første stemmeseddel nedlægges i  

 kassen, åbner stemmemodtageren denne og viser de tilstedeværende, at den er  

 tom, hvorpå han straks i de tilstedeværendes påsyn lukker og aflåser den samt  

 leverer valglisteføreren nøglen.
Stk. 3.  Valgret udøves ved personligt møde (jfr. dog  

 kapitel VI). Valgstyrerne kan bestemme, at der i det værelse, hvori stemmerum  

 er anbragt, ikke under afstemningen foruden medlemmer af valgbestyrelsen,  

 valgstyrerne, listeførerne og de ved valget i øvrigt tilforordnede vælgere må  

 opholde sig andre end de til stemmeafgivning fremmødte - hvilke sidstnævntes  

 tal kan begrænses, efter hvad ordenen kræver - samt kandidaterne og på hvert  

 stemmested og for hver kandidat en af kandidaten til valgstyrerne opgiven  

 vælger.
Valgstyrerne påser, at vælgerne ikke udsættes for påvirkning gennem  

 valgagitation i valglokalerne eller i de umiddelbare adgangsveje hertil.
De  

 tilstedeværende er pligtige at rette sig efter valgstyrernes nærmere  

 bestemmelser.
Stk. 4.  Vælgerne henvender sig til valglisteføreren i  

 den rækkefølge, hvori de møder.
Vælgeren afleverer her sit valgkort, og når  

 valglisteføreren har fundet vælgerens navn på valglisten, afkrydses vælgerens  

 navn på listen.
Har vælgeren ikke medbragt sit valgkort, udfærdiges et  

 valgkort, der henlægges sammen med de valgkort, der i øvrigt er modtaget.  

 Såfremt der er tvivl om vælgerens identitet, søges identiteten fastslået.  

 Dette kan ske ved at udspørge om vælgerens navn, bopæl og fødselsdato.
Derpå  

 udleveres til vælgeren en stemmeseddel, der ved udleveringen ikke må være  

 sammenfoldet.
Stk. 5.  Efter at have modtaget stemmesedlen skal  

 vælgeren straks begive sig ind i stemmerummet, hvor ingen anden må være til  

 stede.
Her foretages afstemningen ved at mærke stemmesedlen med et kryds  

 enten ved partibetegnelsen eller ud for navnet på den kandidat, som ønskes  

 valgt.
 Stk. 6.  Ingen kan samtidig stemme for flere partiers  

 kandidater eller for mere en en kandidat uden for partierne.
 Stk. 7.  Når stemmesedlen er afkrydset, sammenfolder  

 vælgeren denne, således at det ikke af andre kan ses, hvorledes han har  

 stemt, hvorefter han straks nedlægger den i stemmekassen i stemmemodtagerens  

 påsyn.
 Stk. 8.  Det er stemmemodtageren forbudt at gøre sig  

 bekendt med, hvorledes en vælger har stemt.
 Stk. 9.  Hvis en stemmeseddel efter udlevering til  

 vælgeren, men inden nedlægningen i stemmekassen, findes ubrugelig eller af  

 uagtsomhed bliver ubrugeliggjort, kan den pågældende vælger tilbagelevere  

 stemmesedlen og få en anden udleveret.
Stk. 10.  Når en vælger fremfører for valgstyrerne, at  

 han ikke er i stand til at foretage afstemningen på den foreskrevne måde, og  

 valgstyrerne skønner, at det således fremførte er rigtigt, skal en af  

 valgstyrerne eller en dertil særlig tilforordnet vælger yde den pågældende  

 vælger fornøden bistand ved stemmeafgivningen, hvorved da tillige de  

 nødvendige lempelser i den foreskrevne fremgangsmåde må foretages.
Vælgere,  

 der på grund af manglende førlighed eller lignende årsag ikke kan bevæge sig  

 ind i stemmelokalet, vil således kunne afgive stemme umiddelbart uden for  

 lokalet.
Er den pågældende vælger blind eller svagsynet, kan han forlange, at  

 der ydes ham bistand ved stemmeafgivningen enten af en af ham selv udpeget,  

 tilstedeværende person eller af 2 af valgbestyrelsens medlemmer eller af  

 valgstyrerne eller af de tilforordnede vælgere.
§ 36.  Når stemmeafgivningen er ophørt, underskriver  

 hver valglistefører sin valgliste.
Derefter sammenbindes i særskilte pakker:  

 1) de ikke udleverede stemmesedler og 2) de ved ombytning tilbageleverede  

 stemmesedler.
Stk. 2.  Valglisten, valgkortene, de i stk. 1 nævnte  

 pakker og stemmekasserne bringes derpå under behørigt opsyn til det sted,  

 hvor opgørelsen af valgresultatet skal foretages.
Nøglerne til stemmekasserne  

 overgives tillige med valglisterne, valgkortene, stemmekasserne og pakkerne  

 med de ikke nedlagte stemmesedler til valgstyrerne.
§ 37.  Stemmeoptællingen foretages af valgstyrerne og  

 de tilforordnede vælgere.
Forinden stemmeoptællingen påbegyndes, udtages  

 stemmesedlerne af stemmekasserne, hvorefter de blandes og fordeles mellem det  

 fornødne antal optællingshold af valgstyrere og tilforordnede vælgere, der  

 ordner dem således, at stemmesedler afgivet for samme parti eller for samme  

 kandidat uden for partierne samles i bunker for sig, og derefter optæller,  

 hvor mange stemmer der ved afstemningen er afgivet for hvert af de på  

 stemmesedlerne opførte partier og for hver kandidat uden for partierne.
En  

 stemmeseddel er afgivet for det parti, inden for hvis felt vælgeren har sat  

 kryds.
Hvor der er tvivl om en stemmeseddels gyldighed eller om, på hvilket  

 parti der er stemt, medregnes stemmesedlen ikke i optællingen, men lægges  

 foreløbig til side.
Formanden for valgstyrerne deltager ikke personlig i  

 denne del af optællingen, men påser, at den foregår under betryggende former.
 Stk. 2.  Når de enkelte optællingshold har tilendebragt  

 optællingen af de stemmesedler, der er fordelt til holdet, afgives  

 optællingsresultatet tillige med de som tvivlsomme henlagte stemmesedler til  

 formanden for valgstyrerne.
Stk. 3.  Valgstyrerne afgør derpå, om de tvivlsomme  

 stemmesedler skal anses for gyldige eller ej.
En stemmeseddel er ugyldig, Såfremt en stemmeseddel kasseres, anføres grunden hertil i valgbogen.
 Stk. 4.  Valgstyrerne opgør derefter resultatet af  

 afstemningen ved sammenlægning af de enkelte optællingsholds resultater og  

 ved til disse at lægge de af valgstyrerne godkendte tvivlsomme stemmesedler.
§ 38.  Når stemmeoptællingen, der foregår offentligt,  

 er tilendebragt, indføres resultatet i valgbogen, der underskrives af  

 valgstyrerne, og udfaldet kundgøres for de tilstedeværende.
Hvis der er flere  

 afstemningssteder i opstillingskredsen, gives snarest muligt (telegrafisk  

 eller telefonisk) meddelelse om udfaldet til formanden for  

 opstillingskredsens valgbestyrelse.
 Stk. 2.  Når formanden for opstillingskredsens  

 valgbestyrelse har modtaget indberetninger fra samtlige afstemningssteder i  

 kredsen, sammentælles de indberettede stemmetal, og der sendes ufortøvet på  

 den af indenrigsministeren fastsatte måde meddelelse til indenrigsministeren  

 om, hvor mange stemmer der i hele opstillingskredsen er afgivet for hvert  

 parti og for hver kandidat uden for partierne.
§ 39.  Senest dagen efter at afstemningen har fundet  

 sted, samles valgbestyrelsen på kredsens valgsted (§ 17, stk. 3) til endelig  

 opgørelse af stemmeafgivningens udfald.
De for vedkommende kommuner valgte  

 medlemmer af valgbestyrelsen medbringer afskrift af kommunernes  

 (afstemningsområdernes) valgbøger, de i § 36, stk. 1, under 1) og 2) nævnte  

 pakker, de af stemmekasserne udtagne stemmesedler samt de benyttede  

 valglister og valgkort.
Stk. 2.  Særskilt for hver kommune (afstemningsområde)  

 foretager valgbestyrelsen en fornyet optælling og bedømmelse af de afgivne  

 stemmesedler efter reglerne i § 37. Resultaterne af den foretagne optælling  

 indføres i det dertil indrettede skema i valgbogen, og ved sammentælling  

 findes derefter, hvor mange stemmer der i hele opstillingskredsen er  

 tilfaldet hvert enkelt parti og hver kandidat uden for partierne.
Resultatet  

 indføres i valgbogen og kundgøres for de tilstedeværende.
 Stk. 3.  Valgbestyrelsen foretager for  

 opstillingskredsen som helhed samtidig eller ved en ny optælling en opgørelse  

 af, hvor mange af de afgivne stemmer der skal henføres til hver enkelt  

 kandidat; opgørelsen foretages særskilt for hvert parti efter følgende  

 regler:
 Stk. 4.  Resultatet af den foretagne opgørelse indføres  

 i valgbogen i det dertil indrettede skema.
§ 40.  Valgbogen underskrives af hele valgbestyrelsen.  

 Valglisterne tilbageleveres til vedkommende kommuner.
Valgkortene vedlægges  

 valgbogen.
Formanden lader i særskilte pakker sammenbinde 1) de i § 36, stk.  

 1, under 1) og 2) nævnte arter af stemmesedler, 2) de af stemmekasserne  

 udtagne ugyldige stemmesedler, 3) de gyldige stemmesedler, således at de for  

 de forskellige kandidater afgivne stemmesedler samles i pakker for sig.
Efter  

 at hver pakke er betegnet efter sit indhold, forsegles den.
Disse pakker  

 vedlægges valgbogen.
Stemmesedlerne og valgkortene skal tilintetgøres, når  

 folketinget har godkendt valget, jfr. § 53.
Stk. 2.  Senest dagen efter opgørelsen tilstiller  

 formanden indenrigsministeren en fuldstændig af valgbestyrelsen bekræftet  

 afskrift af, hvad der er tilført valgbogen om den stedfundne afstemning.
Til  

 denne indberetning skal benyttes de af indenrigsministeren dertil udfærdigede  

 skemaer.
 Stk. 3.  Hver af de opstillede kandidater har ret til  

 selv tilligemed 2 af ham til formanden for valgbestyrelsen opgivne vælgere at  

 overvære opgørelsen af afstemningens udfald.
 § 41.  De ved folketingsvalget på Færøerne og i  

 Grønland afgivne stemmer medregnes ikke ved fordelingen af tillægsmandaterne.
 § 42.  Når indenrigsministeren har modtaget de i § 21,  

 stk. 2, omhandlede udskrifter af opstillingskredsenes valgbøger, lader han  

 opgøre, hvor mange kredsmandater der efter den stedfundne afstemning  

 tilkommer hvert parti og kandidaterne uden for partierne i hver stor- og  

 amtskreds.
Stk. 2.  På grundlag af valgbestyrelsernes  

 stemmeoptællinger sammentælles - særskilt for hver amtskreds (storkreds) - de  

 stemmer, der er tilfaldet hvert parti i samtlige amtskredsens (storkredsens)  

 opstillingskredse, og på tilsvarende måde sammentælles de på hver kandidat  

 uden for partierne i hvert amtskreds (storkreds) faldne stemmer.
Hvert af de  

 ved sammentællingen fremkomne stemmetal divideres med 1,4-3-5-7 o.s.v.,  

 indtil der for hvert stemmetal er foretaget et antal divisioner så stort som  

 det antal mandater, der i det højeste kan ventes at tilfalde vedkommende  

 parti eller vedkommende kandidat uden for partierne.
Den største af de  

 således fremkomne kvotienter giver det parti (eller den kandidat uden for  

 partierne), den er tilfaldet, ret til det første mandat i amtskredsen  

 (storkredsen), den næststørste kvotient giver ret til det andet mandat og  

 således fremdeles, indtil det antal mandater, der tilkommer kredsen, er  

 fordelt mellem partierne og kandidaterne uden for partierne.
Er to eller  

 flere kvotienter lige store, foretages lodtrækning ved indenrigsministerens  

 foranstaltning.
§ 43.  Derefter opgøres, hvor mange stemmer der er  

 faldet på hvert af de partier, som er kundgjort i overensstemmelse med § 23,  

 sidste stykke, og som enten 1) har opnået mindst et kredsmandat eller 2)  

 inden for hvert af to af de i § 17, stk. 2, omhandlede tre områder har opnået  

 mindst lige så mange stemmer som det gennemsnitlige antal gyldige stemmer,  

 der i området er afgivet pr. kredsmandat, eller 3) i hele landet har opnået  

 mindst 2 pct. af de afgivne gyldige stemmer.
Det samlede stemmetal for disse  

 partier divideres med et tal, der er lig summen af de kredsmandater, der er  

 tilfaldet disse partier i henhold til § 42, og tillægsmandaterne.
Med det  

 herved fremkomne tal divideres partiernes stemmetal, og ved denne  

 beregningsmåde udfindes det, hvor mange af de nævnte mandater hvert parti i  

 forhold til stemmetal er berettiget til.
Hvis de ved divisionen fremkomne  

 kvotienter ikke er hele tal og derfor, når brøkerne bortkastes, tilsammen  

 ikke giver det hele antal mandater, forhøjes de største brøker, indtil  

 antallet er nået (den største brøks metode).
 Stk. 2.  Såfremt intet parti har opnået flere  

 kredsmandater end det samlede mandattal, som partiet i henhold til stk. 1 er  

 berettiget til, er fordelingen i stk. 1 endelig, idet de enkelte partier  

 tilkommende tillægsmandater udfindes som forskellen mellem partiets samlede  

 mandattal og dets kredsmandater.
 Stk. 3.  Hvis et parti har opnået flere kredsmandater  

 end det samlede mandattal, som partiet i henhold til stk. 1 er berettiget  

 til, foretages en ny beregning, hvor der bortses fra partier, som har opnået  

 et antal kredsmandater lig med eller større end det samlede mandattal, som de  

 er beretttiget til i henhold til stk. 1. For de partier, der herefter kommer  

 i betragtning, foregår fordelingen af mandaterne efter tilsvarende regler som  

 i stk. 1, og antallet af tillægsmandater, der tilfalder de enkelte partier,  

 bestemmes på tilsvarende måde som anført i stk. 2. Skulle noget af de  

 heromhandlede partier herved opnå flere mandater, end det i henhold til  

 fordelingen i stk. 1 er berettiget til, får partiet tildelt det i henhold til  

 stk. 1 beregnede mandattal, og der foretages en ny fordeling af de resterende  

 mandater på de øvrige partier efter tilsvarende regler som i stk. 1 og 2  

 anført.
 § 44.  Fordelingen på områderne og amtskredsene  

 (storkredsene) af de 40 tillægsmandater sker på følgende måde:
 Stk. 2.  Er ved fordelingen af tillægsmandaterne på  

 områder eller på amtskredse (storkredse) to eller flere kvotienter lige  

 store, foretages lodtrækning ved indenrigsministerens foranstaltning.
 § 45.  Når det på den i §§ 42-44 foreskrevne måde er  

 opgjort, hvorledes kreds- og tillægsmandaterne fordeler sig på partierne - og  

 kandidaterne uden for partierne - i amtskredsene (storkredsene), lader  

 indenrigsministeren på grundlag af den i henhold til § 39 stedfundne  

 optælling af kandidaternes stemmetal foretage en opgørelse af, hvilke  

 kandidater der har opnået valg.
§ 46.  Særskilt for hver amtskreds (storkreds) og  

 særskilt for hvert parti foretages en sammentælling af det antal stemmer,  

 hver kandidat har fået, jfr. § 39, stk. 3. Stemmer, der er afgivet for  

 partiet, men ikke kan henføres til en bestemt kandidat (§ 39, stk. 3, b),  

 opføres som »Andre partistemmer«.
Ligeledes sammentælles de for  

 kandidater uden for partierne afgivne stemmer.
Opgørelsen af hvilke  

 kandidater, der har opnået valg, foretages på den i §§ 47 og 48 beskrevne  

 måde.
 § 47.  Hvis partiet har anmeldt partiliste i kredsen  

 (§ 25, stk. 5), foretages opgørelsen på følgende måde:
Stk. 2.  Har et parti ikke anmeldt partiliste (§ 25,  

 stk. 5), erklæres de kandidater, der har fået flest stemmer, for valgt i det  

 antal, hvori der er tilfaldet partiet mandater i kredsen.
I tilfælde af  

 stemmelighed foretages lodtrækning ved indenrigsministerens foranstaltning.
 § 48.  Kandidater uden for partierne, der i henhold  

 til beregningen efter § 42, stk. 2, har opnået det fornødne stemmetal,  

 erklæres for valgt uden for partierne.
 § 49.  Når den ved indenrigsministerens foranstaltning  

 stedfundne opgørelse af, hvilke kandidater der har opnået valg, er  

 tilendebragt, udfærdiger indenrigsministeren valgbreve for de pågældende.
 Stk. 2.  Valgbrev tilstilles den valgte, selv om der kan  

 rejses tvivl om vedkommendes valgbarhed, idet sådanne spørgsmål i fornødent  

 fald afgøres af folketinget.
§ 50.  Indenrigsministeren lader udarbejde en liste  

 over de ikke-valgte kandidater, der i påkommende tilfælde er berettiget til  

 som stedfortrædere at indtræde i folketinget.
Hvor partiliste har været  

 anmeldt, dannes stedfortræderlisten på følgende måde: Kandidater, hvis  

 stemmer ikke kom til overføring (§ 47, stk. 1, under 3) og 4)), opføres først  

 på listen i rækkefølge efter størrelsen af de stemmetal, de pågældende har  

 opnået, efter at den sidst valgte kandidats stemmeoverskud er overført;  

 derefter opføres de kandidater, hvis stemmer kom til overføring, således at  

 den kandidat, hvis stemmer sidst kom til overføring, opføres først, og  

 således fremdeles.
Har partiliste ikke været anmeldt, opføres kandidaterne  

 som stedfortrædere i rækkefølge efter stemmetallenes størrelse.
I tilfælde af  

 stemmelighed foretages lodtrækning ved indenrigsministerens foranstaltning.
Stk. 2.  Listen udarbejdes særskilt for hvert område og  

 for hvert parti i dette.
Inden for områderne opføres de enkelte amtskredse  

 (storkredse) i den rækkefølge, der i henhold til bestemmelserne i § 44, nr.  

 4, angiver deres berettigelse til at få tillægsmandat tildelt, hvis der var  

 tilfaldet partiet tillægsmandat eller flere sådanne, end partiet opnåede ved  

 valget.
 § 51.  En stedfortræder tager sæde i folketinget, når  

 et folketingsmedlem ophører at være medlem, og i øvrigt efter de i  

 folketingets forretningsorden fastsatte bestemmelser.
 § 52.  Såfremt der ved mandatledighed ikke findes  

 nogen stedfortræder for vedkommende parti inden for den pågældende stor-  

 eller amtskreds, overføres mandatet til den stor- eller amtskreds inden for  

 området, som er nærmest berettiget til dette, jfr. § 50, stk. 2.
Stk. 2.  Findes der ikke i området nogen stedfortræder  

 for vedkommende parti, overføres mandatet til den stor- eller amtskreds inden  

 for de to andre områder, taget under et, som efter en af indenrigsministeren  

 efter reglerne i § 44, nr. 4, foretagen beregning er nærmest berettiget til  

 dette.
Mandatet tilfalder den ikke-valgte kandidat i den pågældende stor-  

 eller amtskreds, som ifølge den i § 50 omhandlede liste har nærmest krav  

 derpå.
 § 53.  Indenrigsministeren tilstiller folketinget ved  

 dets sammentræden:
§ 54.  Bliver afstemningen i en opstillingskreds kendt  

 ugyldig af folketinget, udsættes godkendelsen af kandidaterne i den stor-  

 eller amtskreds, hvortil den pågældende opstillingskreds hører, idet dog  

 vedkommende kandidater foreløbig betragtes som lovligt valgte, og  

 godkendelsen af tillægsmandaterne har i så fald kun foreløbig gyldighed.  

 Folketinget bestemmer endeligt, i hvilket omfang og på hvilken måde omvalg  

 skal afholdes.
Ved omvalg kan kun de på valglisten opførte personer, der var  

 valgberettiget på den almindelige valgdag, afgive stemme.
Når omvalg har  

 fundet sted, foretages en ny opgørelse over fordelingen af tillægsmandaterne.
 Stk. 2.  Folketinget afgør, om de af indenrigsministeren  

 indsendte beregninger (jfr. § 53) skal godkendes, eller om der skal foretages  

 nye beregninger, og da i hvilket omfang.
 Stk. 3.  Hvis et valg er faldet på en ikke-valgbar  

 person, bestemmer folketinget, hvad der i den anledning vil være at foretage.
VI.
BREVSTEMMEAFGIVNING § 55.  Vælgere, der er forhindret i at møde frem på  

 afstemningsstedet i det tidsrum, i hvilket afstemningen finder sted, kan  

 afgive brevstemme efter reglerne i §§ 55 a-64.
 § 55 a.  Vælgere, der opholder sig her i landet, kan  

 afgive brevstemme på et hvilket som helst folkeregister.
 Stk. 2.  Vælgere, der er indlagt på offentlige eller  

 private sygehuse, kan afgive brevstemme på sygehuset efter regler, der  

 fastsættes af indenrigsministeren.
 Stk. 3.  Brevstemmeafgivning kan endvidere finde sted  

 på:
Afstemningen foranstaltes af det stedlige folkeregister efter regler, der  

 fastsættes af indenrigsministeren.
Kommunalbestyrelsen kan bemyndige lederne  

 af de under nr. 1 nævnte institutioner til at foranstalte afstemningens  

 gennemførelse på institutionen.
 Stk. 4.  Vælgere, der er indsat i en af  

 kriminalforsorgens anstalter eller arresthuse, kan afgive brevstemme efter  

 regler, der fastsættes af indenrigsministeren.
 Stk. 5.  Vælgere, der har bopæl på afsides beliggende  

 øer, der ikke udgør et selvstændigt afstemningsområde, kan afgive brevstemme  

 hos en valgberettiget person, der er udpeget af kommunalbestyrelsen.
 § 55 b.  Vælgere, der opholder sig her i landet, og  

 som på grund af sygdom eller manglende førlighed ikke vil kunne møde frem på  

 afstemningsstedet på valgdagen, kan afgive brevstemme i hjemmet, medmindre  

 vælgeren har adgang til at afgive brevstemme på en af de institutioner eller  

 boliger, der er nævnt i § 55 a, stk. 3.
Stk. 2.  Begæring om at afgive brevstemme i hjemmet skal  

 indgives til folkeregisteret i opholdskommunen senest kl. 18 tolv dage før  

 valgdagen.
Begæringen kan indgives, når valg til folketinget er udskrevet,  

 dog tidligst 4 uger før valgdagen.
Begæringen skal fremsættes på en formular,  

 der er foreskrevet af indenrigsministeren.
Den skal indeholde oplysning om  

 vælgerens fulde navn, fødselsdato og adresse på opholdsstedet samt en  

 erklæring om, at vælgeren på grund af sygdom eller manglende førlighed ikke  

 vil kunne møde frem på afstemningsstedet på valgdagen.
Begæringen skal  

 foruden af vælgeren underskrives af en myndig person, der skal attestere at  

 have kendskab til vælgeren, og at vælgeren på grund af sygdom eller manglende  

 førlighed ikke vil kunne møde frem på afstemningsstedet på valgdagen.
Stk. 3.  Afstemningen i hjemmet skal ske i overværelse  

 af 2 stemmemodtagere som repræsentanter for det stedlige folkeregister.  

 Stemmemodtagerne skal være valgberettiget og ansat i kommunens tjeneste.  

 Stemmemodtagerne har ikke pligt til at opsøge vælgeren mere end en gang.
De  

 har ej heller pligt til at opsøge vælgere, der lider af en alvorligere  

 smitsom sygdom.
 Stk. 4.  Indenrigsministeren fastsætter nærmere regler  

 for afstemningen.
 § 55 c.  Vælgere, der opholder sig uden for landets  

 grænser, kan afgive brevstemme på en dansk diplomatisk eller konsulær  

 repræsentation eller hos en af indenrigsministeren bemyndiget.
 § 55 d.  Søfolk, passagerer på danske skibe i  

 udenrigsfart og personer ansat ved farvandsvæsenet kan afgive brevstemme på  

 vedkommende skib eller fyr.
 § 56.  Vælgere, der afgiver brevstemme her i landet i  

 henhold til § 55 a eller § 55 b, kan stemme de sidste 3 uger før valgdagen,  

 dog senest næstsidste søgnedag før valgdagen.
 Stk. 2.  Vælgere, der afgiver brevstemme på Færøerne, i  

 Grønland eller i udlandet, kan tidligst stemme 3 måneder før valgdagen.
Stk. 3.  Søfolk på danske skibe i udenrigsfart kan  

 afgive brevstemme fra dagen efter et folketingsvalg med gyldighed for  

 førstkommende folketingsvalg.
Søfolk, der har afgivet brevstemme tidligere  

 end 3 måneder før valgdagen, er ikke afskåret fra at afgive en ny brevstemme  

 inden for den periode, der er fastsat i stk. 2. Tilsvarende gælder for  

 medsejlende ægtefæller til søfolk i udenrigsfart.
§ 57.  Indenrigsministeren tilvejebringer de  

 stemmesedler, konvolutter, følgebreve og omslag, der skal benyttes til  

 brevstemmeafgivning.
De skal kunne fås hos folkeregistre, toldvæsen og de  

 danske konsuler i udlandet.
De skal så vidt muligt findes om bord i danske  

 skibe.
Stk. 2.  Stemmesedlerne skal være af hvidt papir,  

 påtrykt ordet »Stemmeseddel«, men i øvrigt være uden påtegning  

 eller afmærkning af nogen art, jfr. dog stk. 4. Stemmesedlerne skal dog  

 indeholde rubrikker til anførelse af et partis bogstavbetegnelse og navn samt  

 et kandidatnavn.
Konvolutterne skal være uigennemsigtige og fuldstændig dække  

 stemmesedlen.
De skal være påtrykt en kort vejledning om, hvorledes  

 stemmeafgivningen finder sted.
Omslagene skal på forsiden have en påtrykt  

 angivelse af, at de indeholder en stemmeseddel.
På bagsiden skal de være  

 forsynet med en rubrik, hvor vælgeren skriver sit fulde navn, fødselsdato og  

 bopælen i den kommune, hvori vælgeren er opført på valglisten.
Stk. 3.  Følgebrevene skal indeholde en erklæring om, at  

 vælgeren selv frivilligt og uden overværelse af andre har udfyldt  

 stemmesedlen, lagt den i konvolutten og tilklæbet denne, samt en erklæring  

 om, at vælgeren på valgdagen er forhindret i at møde frem på  

 afstemningsstedet i det tidsrum, i hvilket afstemningen finder sted.  

 Følgebrevet skal angive datoen for underskriften og vælgerens fulde navn,  

 fødselsdato, stilling og bopælen i den kommune, hvori vedkommende er opført  

 på valglisten.
Endvidere skal følgebrevet indeholde en attest udstedt af den,  

 over for hvem stemmeafgivning har fundet sted, med bevidnelse af, at  

 underskriften er ægte og skrevet på den tid og det sted, som vælgeren har  

 angivet, samt med bevidnelse af, at stemmeafgivning har fundet sted uden  

 overværelse af andre.
 Stk. 4.  Indenrigsministeren kan fastsætte de nærmere  

 regler om brevstemmesedlernes udseende.
§ 58.  Stemmeafgivningen foregår ved, at vælgeren  

 henvender sig til en af de personer, der er omhandlet i stk. 2. Vælgere, der  

 har indgivet begæring om at afgive stemme i hjemmet, opsøges dog af to  

 stemmemodtagere.
Når vælgeren har forevist fornøden legitimation, udleveres  

 en stemmeseddel med tilhørende konvolut, følgebrev og omslag.
På stemmesedlen  

 anfører vælgeren uden overværelse af andre enten navnet eller  

 bogstavbetegnelsen på et af de partier, der har kandidater opstillet i den  

 amts- eller storkreds, hvor vælgeren er opført på valglisten. Ønsker vælgeren  

 at stemme på en bestemt kandidat, der er opstillet i kredsen, skriver  

 vælgeren dennes navn på stemmesedlen, eventuelt med tilføjelse af partinavnet  

 eller bogstavbetegnelsen.
Derefter indlægger vælgeren uden at give nogen  

 adgang til at se, hvorledes der er stemt, stemmesedlen i den tilhørende  

 konvolut og tilklæber denne.
Stk. 2.  Følgebrevet udfyldes efter at stemmesedlen er  

 indlagt i konvolutten.
Vælgeren skal underskrive følgebrevet i overværelse af  

 folkeregisterføreren eller dennes stedfortræder, henholdsvis en  

 konsulatembedsmand, føreren af et dansk skib eller dennes stedfortræder eller  

 en tjenestemand ved farvandsvæsenet eller en af indenrigsministeren eller af  

 kommunalbestyrelsen, jfr. § 55 a, stk. 5, dertil bemyndiget.
De vælgere, der  

 er omhandlet i § 55 a, stk. 2, skal underskrive følgebrevet i overværelse af  

 sygehusinspektøren eller dennes stedfortræder.
De vælgere, der er omhandlet i  

 § 55 a, stk. 3, nr. 1, skal underskrive følgebrevet i overværelse af en  

 repræsentant for folkeregisteret eller en af kommunalbestyrelsen dertil  

 bemyndiget.
De vælgere, der er omhandlet i § 55 a, stk. 3, nr. 2 og 3, skal  

 underskrive følgebrevet i overværelse af en repræsentant for folkeregisteret.  

 De vælgere, der er omhandlet i § 55 a, stk. 4, skal underskrive følgebrevet i  

 overværelse af lederen af vedkommende anstalt eller arresthus eller dennes  

 stedfortræder.
De vælgere, der er omhandlet i § 55 b, skal underskrive  

 følgebrevet i overværelse af to repræsentanter for folkeregisteret.
Den  

 attest, der er indeholdt i følgebrevet, skal af den, over for hvem  

 stemmeafgivning har fundet sted, underskrives egenhændigt og med angivelse af  

 fulde navn, stilling og bopæl.
Stk. 3.  Er vælgeren ikke i stand til egenhændigt at  

 udfylde stemmesedlen eller at underskrive følgebrevet, skal stemmemodtageren  

 yde den fornødne bistand.
Er der ydet bistand ved udfyldelsen af stemmesedlen  

 og/ eller vælgerens underskrift på følgebrevet, skal dette fremgå af  

 følgebrevet.
 Stk. 4.  Det påhviler de personer, der er omhandlet i  

 stk. 2, at påse, at udleverede stemmesedler m.v. straks anvendes og  

 tilbageleveres i overensstemmelse med §§ 58 og 59.
§ 59.  Når vælgeren har stemt og følgebrevet er  

 udfyldt og attesteret, lægger vælgeren konvolutten med stemmesedlen og  

 følgebrevet i omslaget, som vælgeren tilklæber og adresserer til  

 kommunalbestyrelsen i den kommune, hvor vedkommende er opført på valglisten.  

 Endvidere udfylder vælgeren rubrikken på omslagets bagside med tydelig  

 angivelse af sit navn, fødselsdato samt bopælen i den nævnte kommune.  

 Omslaget afleveres til den, over for hvem stemmeafgivning har fundet sted.  

 Denne foranlediger herefter straks omslaget indsendt til vedkommende  

 kommunalbestyrelse.
Stemmeafgivningen må ske så betids, at  

 kommunalbestyrelsen kan drage omsorg for, at omslaget er fremme hos  

 valgbestyrelsen eller valgstyrerne i god tid inden afstemningens  

 påbegyndelse.
§ 59 a.  En afgivet brevstemme er ikke til hinder for,  

 at vælgeren afgiver stemme ved personligt fremmøde på valgdagen, jfr. § 35,  

 stk. 3. Forinden der til en vælger, der har afgivet brevstemme, må udleveres  

 en stemmeseddel, skal den afgivne brevstemme fremtages, og en valgstyrer skal  

 påføre brevstemmeomslaget en påtegning om, at brevstemmen er annulleret,  

 ligesom en antegning herom skal gøres i valglisten.
Sådanne annullerede  

 brevstemmer henlægges i en bunke for sig og kommer ikke videre i betragtning.
§ 60.  Kommunalbestyrelsen samler de indsendte omslag  

 og indfører afsenderens navn og bopæl samt tidspunktet for omslagets  

 modtagelse i en bog, der er indrettet som foreskrevet af indenrigsministeren.  

 De indsendte omslag nummereres og sendes uåbnede til valgbestyrelsen eller,  

 såfremt kommunen er delt i flere afstemningsområder, til valgstyrerne for det  

 område, hvor vedkommende vælger efter den på omslaget angivne bopæl er  

 stemmeberettiget.
Omslagene skal være valgbestyrelsen eller valgstyrerne i  

 hænde inden afstemningens påbegyndelse.
§ 60 a.  Når folketingsvalg er udskrevet, drager  

 kommunalbestyrelsen omsorg for, at de brevstemmeomslag, der er modtaget fra  

 vælgere, som inden dette tidspunkt har anmeldt flytning til en anden kommune,  

 bliver eftersendt til den nuværende bopælskommune.
Indenrigsministeren  

 fastsætter de nærmere regler om fremgangsmåden ved eftersendelse af  

 brevstemmeomslag.
 § 61.  Inden afstemningens påbegyndelse, om fornødent  

 dagen før valgdagen, åbner valgbestyrelsen (valgstyrerne) de modtagne omslag  

 og undersøger, om den person, fra hvem omslaget hidrører, er opført på  

 valglisten.Er dette tilfældet og brevstemmen i øvrigt kan komme i betragtning  

 sættes et mærke ved vælgerens navn på valglisten, samtidig med at valgkort  

 udfærdiges.
Stk. 2.  Viser undersøgelsen, at den pågældende ikke er  

 valgberettiget, eller oplyses det, at den pågældende inden valgdagen er  

 afgået ved døden, lægges den uåbnede konvolut tillige med følgebrevet på ny  

 ind i omslaget, og dette kommer ikke videre i betragtning.
Det samme gælder,  

 når omslaget indeholder andet eller mere end et følgebrev og en konvolut,  

 eller der efter beskaffenheden af omslaget, følgebrevet eller konvolutten er  

 grund til at antage, at de ikke hører til de ved indenrigsministerens  

 foranstaltning tilvejebragte, eller at der ved deres udfyldning, attestation,  

 underskrift eller indsendelse ikke er gået frem som foreskrevet.
Stk. 3.  Er der fra en sømand på et dansk skib i  

 udenrigsfart modtaget mere end en brevstemme, kommer den senest afgivne  

 brevstemme i betragtning.
Den eller de tidligere indkomne brevstemmer  

 forsynes med en antegning herom på omslaget, der henlægges uåbnet, og kommer  

 ikke videre i betragtning.
Stk. 4.  De konvolutter, som herefter kommer i  

 betragtning, opbevares, hver enkelt sammen med det tilhørende følgebrev og  

 omslag, indtil afstemningen er afsluttet.
Konvolutterne nedlægges derefter i  

 en stemmekasse og blandes mellem de øvrige stemmesedler og åbnes først, når  

 det for optællingens skyld er nødvendigt.
 Stk. 5.  Omslag, som modtages af valgbestyrelsen  

 (valgstyrerne) efter afstemningens påbegyndelse, henlægges uåbnede og kommer  

 ikke videre i betragtning.
 Stk. 6.  Ved den opgørelse, der skal finde sted i  

 henhold til § 39, skal alt modtaget brevstemmemateriale, hvad enten det er  

 kommet i betragtning eller ej, være til stede.
 § 62.  De omhandlede stemmesedler er ugyldige:
 § 63.  Det påhviler danske skibsførere,  

 konsulatembedsmænd samt folkeregisterførere og øvrige stemmemodtagere  

 uopholdeligt at meddele underretning til vedkommende kommunalbestyrelse,  

 såfremt de erfarer, at nogen, som har afgivet stemme efter de ovenfor nævnte  

 regler, er afgået ved døden inden valgdagen.
 § 64.  Når valg til folketinget er udskrevet eller der  

 skal afholdes folkeafstemning, underrettes de danske konsuler, skibsførere på  

 danske skibe og andre stemmemodtagere i udlandet derom.
 Stk. 2.  Så snart skibsføreren på et dansk skib bliver  

 bekendt med, at der er udskrevet valg til folketinget, eller at der skal  

 afholdes folkeafstemning, skal mandskabet underrettes herom.
 Stk. 3.  Skibsføreren eller dennes stedfortræder skal  

 efter begæring medvirke ved afgivelse af brevstemme efter § 56, stk. 3, og  

 skal foranstalte afstemning om bord, når valg er udskrevet, hvis  

 brevstemmematerialet kan påregnes ved anvendelse af hurtigste  

 forsendelsesmåde at kunne komme kommunalbestyrelserne i hænde i rette tid, og  

 tvingende og uopsættelige skibsforretninger ikke er til hinder for  

 afstemningens afholdelse.
 Stk. 4.  Skibsføreren skal drage omsorg for, at der om  

 bord findes et eksemplar af denne lov.
 Stk. 5.  Overtrædelse af bestemmelserne i stk. 2-4  

 straffes med bøde.
 § 65.  For udfærdigelse af attester, påtegninger og  

 bevidnelser, som afgives efter de her nævnte regler, ydes ingen betaling.
VII.
FOLKEAFSTEMNINGER § 66.  Bestemmelserne i dette kapitel kommer til  

 anvendelse på folkeafstemninger, der afholdes i henhold til grundlovens § 20,  

 stk. 2, § 29, stk. 2, og § 42. Folketingets formand meddeler statsministeren  

 og indenrigsministeren, såfremt der skal afholdes sådan folkeafstemning om et  

 lovforslag eller en stadfæstet lov.
§ 67.  Lovforslaget eller loven vil ved  

 statsministerens foranstaltning være at bekendtgøre i statstidende med  

 meddelelse om, på hvilken dag folkeafstemning vil finde sted.
Folkeafstemning  

 i henhold til grundlovens § 20, stk. 2, og § 42 afholdes tidligst 12 og  

 senest 18 søgnedage efter bekendtgørelsen.
 Stk. 2.  I øvrigt kundgøres dagen og klokkeslættet, da  

 afstemningen skal foregå, i overensstemmelse med reglerne i § 30.
 § 68.  Berettiget til deltagelse i folkeafstemningen  

 er alle, der opfylder betingelserne for valgret til folketinget og er opført  

 på de i stk. 2 nævnte valglister.
 Stk. 2.  Når dagen for folkeafstemningen er fastsat,  

 påhviler det kommunalbestyrelsen at foranstalte, at der efter reglerne i  

 kapitel II udfærdiges en valgliste over kommunens vælgere.
§ 69.  Folkeafstemningen foregår i de samme  

 afstemningsområder som afstemningen ved valg til folketinget og ledes af  

 opstillingskredsenes valgbestyrelse og valgstyrere.
Kommunalbestyrelsen  

 anviser lokaler til stemmeafgivningen og tilvejebringer stemmerum og  

 stemmekasser som foreskrevet ved valg til folketinget.
Stk. 2.  Såfremt der på samme dag afholdes afstemning om  

 to eller flere lovforslag eller love, skal der drages omsorg for, at der på  

 hvert afstemningssted findes særskilte stemmekasser til brug for hver  

 afstemning.
Hver stemmekasse skal forsynes med tydelig påskrift om, til  

 hvilken afstemning den er beregnet.
 Stk. 3.  Tiden for stemmeafgivningens begyndelse og  

 afslutning fastsættes som foreskrevet ved folketingsvalg.
 § 70.  Afstemningen foregår skriftligt ved afgivelse  

 af en dertil indrettet stemmeseddel, der tilvejebringes ved valgbestyrelsens  

 foranstaltning.
Stk. 2.  På stemmesedlen skal ordene »Ja« og  

 »Nej« være tydeligt trykt over hinanden, adskilt ved en trykt  

 vandret streg.
På stemmesedlen skal endvidere være trykt opstillingskredsens  

 betegnelse samt afstemningens år og dag.
Intet andet navn eller ord og intet  

 tal eller tegn må være påført nogen stemmeseddel enten ved tryk eller ved  

 skrift eller på anden måde, jfr. dog stk. 4.
 Stk. 3.  Stemmesedlen skal ved et anbragt knæk være til  

 at sammenfolde, således at den kan nedlægges af vælgeren i stemmekassen, uden  

 at nogen kan se, hvorledes der er stemt.
Stk. 4.  Såfremt der på samme dag afholdes afstemning om  

 to eller flere lovforslag eller love, skal der benyttes stemmesedler af  

 forskellig farve.
Nærmere bestemmelse herom fastsættes af  

 indenrigsministeren.
Endvidere skal stemmesedlerne ud over den i stk. 2  

 anførte tekst være påtrykt titlen på det lovforslag eller den lov, de  

 vedrører.
 Stk. 5.  Indenrigsministeren kan give nærmere  

 forskrifter om stemmesedlernes udseende.
 § 71.  Valgret udøves ved personligt møde, jfr. dog §  

 72. Stemmeafgivningen ved folkeafstemninger sker derved, at den, der stemmer  

 for det foreliggende lovforslag eller den foreliggende lov, på stemmesedlen  

 sætter kryds ved ordet »Ja«, medens den, der stemmer imod, på  

 stemmesedlen sætter kryds ved ordet »Nej«.
 Stk. 2.  Ved opslag i stemmerummene skal der gives  

 vælgerne fornøden vejledning herom.
 Stk. 3.  I øvrigt foretages afstemningen i  

 overensstemmelse med reglerne for valg til folketinget.
Stk. 4.  Såfremt der på samme dag afholdes afstemning om  

 to eller flere lovforslag eller love, skal der til hver vælger udleveres en  

 stemmeseddel til hver af de pågældende afstemninger.
Alle de udleverede  

 stemmesedler skal af vælgeren medtages ind i stemmerummet, hvor vælgeren skal  

 foretage afkrydsningen.
Såfremt en vælger ikke ønsker at afgive stemme om  

 alle de foreliggende lovforslag eller love, må han nedlægge den eller de  

 stemmesedler, han ikke ønsker at benytte, i uafkrydset stand i stemmekassen.
§ 72.  Uanset bestemmelsen i § 71 kan stemmeafgivning  

 til folkeafstemninger finde sted ved indsendelse af stemmeseddel efter  

 reglerne i nærværende lovs kapitel VI.
De til denne form for stemmeafgivning  

 nødvendige stemmesedler m.v. tilvejebringes af indenrigsministeren efter de i  

 § 57 indeholdte regler, dog at der på stemmesedlerne skal være trykt ordene  

 »Ja« og »Nej« over hinanden, adskilt ved en trykt vandret  

 streg.
Afstemningen sker derved, at den, der stemmer for lovforslaget eller  

 loven, på stemmesedlen sætter kryds ved ordet »Ja«, medens den, der  

 stemmer imod, sætter kryds ved ordet »Nej«.
Stk. 2.  Såfremt der på samme dag afholdes afstemning om  

 to eller flere lovforslag eller love, kan indenrigsministeren bestemme, at  

 der skal benyttes stemmesedler af forskellig farve, ligesom  

 indenrigsministeren kan bestemme, at stemmesedlerne ud over den i stk. 1  

 anførte tekst skal være påtrykt titlen på det lovforslag eller den lov, de  

 vedrører.
Indenrigsministeren er i øvrigt bemyndiget til at fastsætte nærmere  

 bestemmelser om brevstemmematerialet, herunder om tilretning og anvendelse af  

 tidligere udsendt stemmemateriale.
 § 73.  Med afslutningen af stemmeafgivningen,  

 optælling af stemmerne og indberetning om afstemningen forholdes som ved  

 folketingsvalg.
Stk. 2.  En stemmeseddel er ugyldig, Stk. 3.  Klager over folkeafstemninger skal indgives til  

 folketinget inden ugedagen efter afstemningen og indsendes gennem  

 indenrigsministeriet.
 § 74.  Resultatet af folkeafstemningen kundgøres af  

 indenrigsministeren.
VIII.
ALMINDELIGE BESTEMMELSER OM VALG OG FOLKEAFSTEMNINGER § 75.  De almindelige valg af samtlige medlemmer af  

 folketinget foregår ordentligvis hvert fjerde år.
Såvel i dette tilfælde, som  

 når valg udskrives til afholdelse forinden, gælder samtlige valg fra den  

 almindelige valgdag, selv om et enkelt valg af stedlige grunde (såsom på  

 Færøerne og i Grønland) eller af andre tilfældige omstændigheder ikke er  

 foretaget på den almindelige valgdag.
 Stk. 2.  Klager over folketingsvalg skal indgives til  

 folketinget inden ugedagen efter valget og indsendes gennem  

 indenrigsministeriet.
 § 76.  Bliver valget af et enkelt folketingsmedlem  

 nødvendigt, gælder det nye valg for så lang tid, som den, i hvis sted den  

 nyvalgte indtræder, ville have haft tilbage.
 § 77.  Skal almindelige valg foretages, vil derom udgå  

 et åbent brev, hvori kongen berammer valgenes afholdelse til en bestemt dag  

 over hele landet.
 Stk. 2.  Skal enkelte valg foretages, udgår anordningen  

 af samme fra indenrigsministeren.
 Stk. 3.  På Færøerne og i Grønland kan det overlades  

 henholdsvis rigsombudsmanden og landshøvdingen at fastsætte en anden dag til  

 valgets foretagelse end den almindeligt bestemte.
 § 78.  De af valgbestyrelserne benyttede valgbøger vil  

 være at indrette efter en af indenrigsministeren foreskreven formular.
 § 79.  Den, der forsømmer udførelsen af forretninger,  

 som påhviler ham efter denne lov, straffes med bøde, medmindre strengere  

 straf er forskyldt efter den øvrige lovgivning.
 § 80.  Ingen vælger, som har afgivet stemme ved  

 folketingsvalg eller ved folkeafstemning, skal være pligtig for retten i  

 nogen sag at opgive, hvorledes han har stemt.
 § 81.  Intet medlem af valgbestyrelsen eller nogen  

 tilforordnet til samme eller nogen anden, som efter bestemmelserne i denne  

 lov har ret til at være til stede i det lokale, i hvilket stemmesedler  

 modtages, må under afstemningen give nogen vælger råd, anvisning eller  

 opfordring med hensyn til, på hvilken kandidat eller liste han skal stemme.  

 Ej heller må nogen af dem nogen sinde give nogen anden underretning om,  

 hvorvidt nogen vælger har været til stede, forlangt eller afleveret  

 stemmeseddel, eller nogen sinde meddele nogen anden, hvad han på stemmestedet  

 måtte have erfaret med hensyn til, hvilken kandidat eller kandidatliste en  

 vælger har givet sin stemme.
 Stk. 2.  Overtrædelse af bestemmelserne i stk. 1  

 straffes med bøde eller hæfte.
Stk. 3.  Det er forbudt gennem partibureauer eller på  

 anden måde at føre systematisk kontrol med, at vælgerne møder og afgiver  

 stemme.
Overtrædelse heraf straffes med bøder.
§ 82.  Omkostningerne ved folketingsvalg og  

 folkeafstemninger udredes af vedkommende kommunes kasse.
Hvor disse  

 omkostninger ikke udredes af hver enkelt kommune, bliver de forskudsvis at  

 afholde af valgstedets kommunekasse.
Valgbestyrelsens formand foretager  

 derefter en fordeling af omkostningerne på opstillingskredsens kommuner i  

 forhold til deres senest opgjorte indbyggertal (registerfolketal). Det på  

 hver kommune faldende bidrag indsendes til formanden senest 14 dage efter, at  

 kommunalbestyrelsen har modtaget underretning om beløbets størrelse.
 § 82 a.  Forud for et folketingsvalg kan  

 justitsministeren fastsætte bestemmelser, som må anses for nødvendige for at  

 forebygge, at der på eller ud til offentlig vej eller plads udøves  

 valgagitation på en sådan måde, at den offentlige orden forstyrres.
 Stk. 2.  I sådanne forskrifter kan der fastsættes straf  

 af bøde for overtrædelse af bestemmelser i forskrifterne.
IX.
VEDERLAG OG PENSION M.V.
FOR FOLKETINGETS MEDLEMMER § 83.  Der tilkommer folketingets medlemmer et  

 vederlag, der består af et grundvederlag og et tillæg som erstatning for de  

 med hvervet som folketingsmedlem forbundne omkostninger (omkostningstillæg).  

 Grundvederlaget udgør samme beløb som den til enhver tid gældende løn for en  

 statstjenestemand på skalatrin 49, inkl. generelt tillæg.  

 Omkostningstillægget, der ikke medregnes til den skattepligtige indkomst,  

 udgør pr. 1. oktober 1986 som grundbeløb 12.512 kr. årligt for de medlemmer,  

 der har bopæl i København eller inden for en afstand af 45 km fra Københavns  

 Hovedbanegård, 16.930 kr. årligt for de medlemmer, der har bopæl i de  

 sjællandske amter (således som disse var afgrænset pr. 1. november 1969) ud  

 over 45 km fra Københavns Hovedbanegård, 31.398 kr. årligt for de øvrige  

 medlemmer og herudover for de på Færøerne og i Grønland valgte medlemmer  

 4.808 kr.
Stk. 2.  De i stk 1 fastsatte grundbeløb for  

 omkostningstillægget forhøjes med 114 pct.
Herudover forhøjes eller nedsættes  

 grundbeløbene for hver fulde 3 points' udsving ud over 151 i  

 reguleringspristallet for juli 1986 og senere med 4,5 pct.
Eventuelle  

 overskydende points henstår til næste regulering.
Reguleringer sker på  

 grundlag af reguleringspristallet for januar og juli for tidsrummene  

 henholdsvis 1. april-30. september og 1. oktober-31. marts.
 Stk. 3.  Ethvert folketingsmedlem er forpligtet til at  

 modtage det i stk. 1, jfr. stk. 2, fastsatte vederlag.
 § 84.  Et ordinært medlem oppebærer vederlag fra den  

 dag, han er valgt, eller, hvis han er indtrådt i anledning af et andet  

 medlems død eller endelige udtræden af folketinget, fra dagen efter, at det  

 hidtidige medlem er afgået ved døden eller udtrådt af folketinget, og indtil  

 udgangen af den måned, hvori det ordinære medlem ophører at være medlem af  

 tinget.
Stk. 2.  Et ordinært medlem, hvis medlemskab ophører ved  

 et folketingsvalg, eller som på grund af sygdom udtræder af folketinget,  

 oppebærer herudover grundvederlag (eftervederlag), der ydes i en periode på 1  

 måned for hvert hele år, den pågældende sammenlagt har været medlem af  

 folketinget eller repræsentant i Europa-Parlamentet, idet en medlemsperiode,  

 hvori den pågældende samtidig har været medlem af folketinget og af  

 Europa-Parlamentet, kun medregnes en gang.
Eftervederlaget ydes mindst i 6  

 måneder og højst i 12 måneder.
I ganske særlige tilfælde, hvor den  

 pågældendes helbredsmæssige, økonomiske eller sociale forhold i øvrigt taler  

 derfor, kan der dog ved beslutning af folketingets præsidium bevilges  

 eftervederlag i yderligere indtil 12 måneder.
Medlemsperioder i  

 Europa-Parlamentet, der tidligere har været medregnet ved fastsættelse af  

 perioden for eftervederlag i henhold til lov om vederlag og pension m.v. for  

 de danske repræsentanter i Europa-Parlamentet, medregnes ikke ved  

 fastsættelsen af perioden som nævnt i 1. og 2. punktum.
Eftervederlag kan  

 ikke oppebæres for perioder, hvori den pågældende oppebærer grundvederlag i  

 henhold til lov om vederlag og pension m.v. for de danske repræsentanter i  

 Europa-Parlamentet.
 Stk. 3.  Et ordinært medlem, der på grund af sygdom,  

 midlertidig udsendelse i offentlig hverv til udlandet eller tilsvarende  

 udsendelse til Færøerne eller Grønland begærer og får bevilget orlov, bevarer  

 retten til vederlag og pensionsanciennitet i orlovsperioden.
 Stk. 4.  Et ordinært kvindeligt medlem der begærer og  

 får bevilget orlov på grund af graviditet og fødsel, bevarer retten til  

 vederlag og pensionsanciennitet i orlovsperioden.
Stk. 5.  Et ordinært mandligt medlem, der begærer og får  

 bevilget barselsorlov i indtil 14 dage regnet fra sit barns modtagelse i  

 hjemmet og yderligere i en periode på indtil 10 uger regnet fra udløbet af 14  

 uger efter barnets fødsel, bevarer retten til vederlag og pensionsanciennitet  

 i orlovsperioderne.
For sidstnævnte periodes vedkommende er det dog en  

 forudsætning, at moderen har dagpengegivende indtægt, jfr. lov om dagpenge  

 ved sygdom eller fødsel, og at hun for samme periode giver afkald på  

 dagpenge.
Stk. 6.  Et adoptionssøgende ordinært medlem, der  

 begærer og får bevilget orlov i indtil 24 uger efter modtagelsen af barnet  

 efter bestemmelse fra de adoptionsundersøgende myndigheder om, at pågældende  

 skal være fraværende fra arbejdet i forbindelse med modtagelsen, bevarer  

 retten til vederlag og pensionsanciennitet i orlovsperioden.
Såfremt adoption  

 søges samen med en ægtefælle, er det dog en forudsætning, at ægtefællen har  

 dagpengegivende indtægt, jfr. lov om dagpenge ved sygdom eller fødsel, og at  

 ægtefællen giver afkald på dagpenge for den periode, for hvilken der søges om  

 orlov.
 Stk. 7.  Et ordinært medlem, der tillige er medlem af  

 Færøernes lagting eller Grønlands landsting, og som på grund af midlertidigt  

 fravær som følge af deltagelse i lagtingets henholdsvis landstingets møder og  

 i udvalgsmøder i umiddelbar tilslutning dertil begærer og får bevilget orlov,  

 bevarer retten til vederlag og pensionsanciennitet i orlovsperioden.
 Stk. 8.  Et ordinært medlem, der af andre grunde end de  

 i stk. 3-7 nævnte begærer og får bevilget orlov, kan ikke oppebære vederlag i  

 orlovsperioden, ligesom denne periode ikke medtages ved beregningen af  

 pensionsanciennitet.
 Stk. 9.  Et midlertidigt medlem, der er indtrådt i  

 anledning af et medlems orlov, oppebærer vederlag og opnår  

 pensionsanciennitet fra den dag, folketinget har besluttet at indkalde ham,  

 dog tidligst fra den dag, da den nævnte orlov begynder at løbe, og indtil den  

 dag, det midlertidige medlemskab ophører.
 Stk. 10.  Et midlertidigt medlem, der begærer og får  

 bevilget orlov, oppebærer ikke vederlag og opnår ikke pensionsanciennitet i  

 orlovsperioden.
§ 85.  Et folketingsmedlem er berettiget til  

 egenpension, når han i een eller flere perioder har været medlem af  

 folketinget i mindst 1 år.
Pensionen ydes fra udløbet af det tidsrum, for  

 hvilket der er udbetalt grundvederlag, såfremt den pågældende på dette  

 tidspunkt er fyldt 60 år, og ellers fra den dag, da han opnår denne alder.
I  

 ganske særlige tilfælde, hvor den pågældendes helbredsmæssige, økonomiske  

 eller sociale forhold i øvrigt taler derfor, kan der dog ved beslutning af  

 folketingets præsidium bevilges et tidligere medlem, der ikke er fyldt 60 år,  

 en pension, hvis størrelse fastsættes i det enkelte tilfælde.
 Stk. 2.  Egenpensionen udgør for hvert fulde medlemsår 5  

 pct. af den højeste egenpension til enhver tid for en statstjenestemand på  

 skalatrin 49. Højeste egenpension opnås efter 20 års medlemstid.
Stk. 3.  Et pensioneret folketingsmedlem, der på ny  

 bliver medlem af folketinget, oppebærer ikke pension i den periode, for  

 hvilken der udbetales grundvederlag.
Pension kan ej heller oppebæres i  

 perioder, hvori den pågældende oppebærer grundvederlag i henhold til lov om  

 vederlag og pension m.v. for de danske repræsentanter i Europa-Parlamentet.
 § 86.  Ægtefællen efter et folketingsmedlem, der afgår  

 ved døden efter i een eller flere perioder at have været medlem af  

 folketinget i mindst 1 år, har uanset om folketingsmedlemmet ved sin død var  

 pensionsberettiget, og uanset om den pågældende på dette tidspunkt var ophørt  

 at være medlem af folketinget, ret til ægtefællepension, medmindre ægteskabet  

 er indgået efter afdødes fyldte 60. år eller på dødslejet, eller efter at  

 afdødes medlemsskab af folketinget var ophørt.
 Stk. 2.  Ægtefællepensionen udgør for hvert fulde  

 medlemsår 5 pct. af den højeste ægtefællepension til enhver tid efter en  

 statstjenestemand på skalatrin 49. Højeste ægtefællepension opnås på grundlag  

 af 20 års medlemstid.
 Stk. 3.  Såfremt den afdøde ægtefælles alder efter  

 fradrag af det antal år, ægteskabet har varet, overstiger den længstlevende  

 ægtefælles alder ved førstafdødes død med mere end 10 år, nedsættes  

 ægtefællepensionen efter stk. 2 med 2 pct. for hvert år, forskellen  

 overstiger 10 år.
Stk. 4.  Ægtefællepensionen ydes, når ægtefællen  

 fremsætter anmodning derom.
Såfremt anmodningen er modtaget inden 3 måneder  

 fra dødsfaldet, ydes pensionen fra dagen efter dette og ellers fra den 1. i  

 den efter ansøgningens modtagelse følgende måned.
Pensionen kan dog tidligst  

 ydes fra dagen efter den sidste dag, for hvilken der er eller vil blive  

 udbetalt grundvederlag eller efterindtægt.
Stk. 5.  Retten til ægtefællepension berøres ikke af, at  

 separation har fundet sted.
Med hensyn til bevarelse af retten til  

 ægtefællepension i tilfælde af skilsmisse finder de for statens tjenestemænd  

 gældende regler tilsvarende anvendelse.
 Stk. 6.  Såfremt et folketingsmedlems efterlevende  

 ægtefælle efter foranstående regler er berettiget til mere end en  

 ægtefællepension fra folketinget, sker der kun udbetaling af den  

 ægtefællepension, der er størst.
§ 87.  Bestemmelserne i loven om tjenestemandspension  

 § 8, jfr. § 2, stk. 2, samt § 11, stk. 2, og § 12, stk. 2, finder tilsvarende  

 anvendelse for egenpensioner og ægtefællepensioner i henhold til nærværende  

 lov.
For ægtefællepension gælder dog bestemmelsen i nærværende lovs § 86,  

 stk. 3.
§ 88.  Med hensyn til børnepensionstillæg og  

 børnepension finder bestemmelserne i kapitel 4 i loven om  

 tjenestemandspension tilsvarende anvendelse.
Børnepensionstillæg eller  

 børnepensioner ydes dog ikke efter nærværende lov i det omfang, sådanne  

 pensionsbeløb kommer til udbetaling på grundlag af et folketingsmedlems  

 ansættelse i statstjenestemandsstilling eller anden stilling af den i § 93,  

 stk. 3, nævnte art.
§ 88 a.  Ved beregningen af de i §§ 85-88 omhandlede  

 pensioner m.v. sidestilles medlemsperioder i Europa-Parlamentet med  

 medlemsperioder i folketinget, dog således at perioder, hvori den pågældende  

 samtidig har været medlem af folketinget og af Europa-Parlamentet, kun  

 medregnes en gang.
Pensionen beregnes og udbetales af foketinget, såfremt den  

 pågældendes medlemstid i folketinget er længere end medlemstiden i  

 Europa-Parlamentet, og ellers af finansministeriet, jfr. lov om vederlag og  

 pension m.v. for de danske repræsentanter i Europa-Parlamentet.
 § 89.  (Ophævet).
 § 90.  Med hensyn til efterindtægt finder  

 bestemmelserne i kapitel 6 i loven om tjenestemandspension tilsvarende  

 anvendelse, dog således at det i § 83, stk. 1, 2. pkt., nævnte grundvederlag  

 træder i stedet for den i tjenestemandspensionslovens kapitel 6 omtalte  

 lønning og lønningsindtægt.
 § 91.  Bestemmelserne om regulering af pensioner og  

 efterindtægt i § 27, stk. 1 og 2, i loven om tjenestemandspension finder  

 tilsvarende anvendelse ved regulering af pensioner og efterindtægt i henhold  

 til nærværende lov.
 § 92.  Med hensyn til samordning med pensioner efter  

 den sociale lovgivning finder kapitel 9 i loven om tjenestemandspension  

 tilsvarende anvendelse, dog således at det i nævnte lovs § 29 fastsatte  

 fradrag for hvert medlemsår udgør 1/20 af det højeste fradrag på 74 pct. af  

 folkepensionens grundbeløb.
 Stk. 2.  I de i § 93 omhandlede tilfælde foretages  

 fradrag i henhold til nærværende paragraf, stk. 1, dog kun i det omfang,  

 fradrag i overensstemmelse med reglerne i kapitel 9 i loven om  

 tjenestemandspension ikke allerede er foretaget ved beregningen af den  

 pension, der ydes samtidig med pension fra folketinget.
 § 93.  De i lovgivningen eller i særlige vedtægter  

 indeholdte bestemmelser om, at en tjenestemand ikke kan indtage anden med  

 pensionsret forbunden stilling, er ikke til hinder for, at en tjenestemand  

 med bevarelse af sin tjenestemandsstilling opnår pensionsret som  

 folketingsmedlem.
 Stk. 2.  Egenpension og ægtefællepension i henhold til  

 nærværende lov udbetales med de i stk. 3 og 4 nævnte begrænsninger, uanset om  

 der i øvrigt tilkommer den pågældende løn eller pension fra statskassen, og  

 skal være uden indflydelse på retten til at oppebære sådan løn eller pension.  

 Det samme gælder, såfremt den pågældende oppebærer løn eller pension fra en  

 stilling i folkeskolen eller folkekirken eller fra en stilling i en kommune,  

 et koncessioneret selskab, anden offentlig virksomhed eller fra en  

 statsunderstøttet pensionskasse.
Stk. 3.  Tilkommer der et folketingsmedlem egenpension  

 fra en statstjenestemandsstilling eller fra en stilling i folkeskolen,  

 folkekirken, en kommune, et koncessioneret selskab, anden offentlig  

 virksomhed eller fra en statsunderstøttet pensionskasse, kan den samlede  

 egenpension, der herefter ville tilkomme den pågældende, ikke overstige den  

 højeste egenpension, der kan opnås i henhold til lov om tjenestemandspension,  

 og egenpensionen fra folketinget nedsættes i så fald med det overskydende  

 beløb.
Det samme gælder pension, der udbetales af Europa-Parlamentet til et  

 tidligere medlem af dette.
Tilkommer der et pensioneret folketingsmedlem løn  

 fra en stilling, der berettiger til pension som angivet i 1. pkt., kan den  

 samlede løn og pension ikke overstige den højeste pensionsgivende  

 tjenestemandsløn, og pensionen fra folketinget nedsættes i så fald som  

 angivet i 1. pkt., dog således at lønnen træder i stedet for pensionen ved  

 beregningen.
Stk. 4.  Såfremt en efterlevende ægtefælle efter et  

 folketingsmedlem har krav på ægtefællepension hidrørende fra afdødes  

 ansættelse i en statstjenestemandsstilling eller i en stilling i folkeskolen,  

 folkekirken, anden offentlig virksomhed eller fra en statsunderstøttet  

 pensionskasse, kan den samlede ægtefællepension, der herefter vil tilkomme  

 den pågældende, ikke overstige den højeste ægtefællepension, der kan opnås i  

 henhold til lov om tjenestemandspension, og ægtefællepensionen fra  

 folketinget nedsættes i så fald med det overskydende beløb.
Det samme gælder  

 ægtefællepension, der udbetales af Europa-Parlamentet på grundlag af afdødes  

 medlemskab af dette.
Stk. 5.  I de i stk. 3 og 4 omtalte tilfælde beregnes  

 nedsættelsen af folketingspensionen ud af de på beregningstidspunktet  

 gældende grundbeløb for de lønninger og pensioner, der indgår i beregningen,  

 og til det således beregnede nedsatte grundbeløb for folketingspensionen ydes  

 pristalsbestemte og andre pensionstillæg efter de til enhver tid herom  

 gældende tjenestemandspensionsregler.
Hvis der i beregningen indgår lønninger  

 og pensioner, der reguleres på anden måde end tjenestemandslønninger og  

 -pensioner, nedsættes løn- og pensionsbeløbet med et beløb svarende til den  

 på beregningstidspunktet gældende regulering på tjenestemandsområdet, og det  

 således nedsatte løn- eller pensionsbeløb indgår herefter ved beregningen af  

 nedsættelsen af folketingspensionen i stedet for ovennævnte grundbeløb.
 § 94.  Folketingets præsidium er berettiget til efter  

 anmodning at tilstå forhenværende rigsdagsmedlemmer, der inden 1. april 1946  

 er ophørt med at være medlemmer af rigsdagen, og enker efter sådanne en årlig  

 ydelse, hvis størrelse fastsættes af præsidiet.
X.
VEDERLAG OG PENSION M.V.
FOR FOLKETINGETS FORMAND § 95.  Der tilkommer folketingets formand vederlag  

 efter samme regler, som gælder om vederlag for ministre.
 Stk. 2.  Vederlaget kan ikke oppebæres samtidig med løn,  

 ventepenge eller pension, der hidrører fra stilling som minister eller  

 tjenestemand.
 § 96.  Folketingets formand har ret til ventepenge  

 efter samme regler, som gælder for ministre.
 Stk. 2.  Ventepenge kan ikke oppebæres samtidig med  

 vederlag, ventepenge eller pension, der hidrører fra ministerstilling, og ej  

 heller samtidig med pension, der hidrører fra ansættelse i  

 tjenestemandsstilling.
 § 97.  Folketingets formand har ret til pension efter  

 samme regler, som gælder for ministre.
 Stk. 2.  Såfremt en pensionsnydende formand udnævnes til  

 minister, bortfalder formandspensionen.
 Stk. 3.  For den, der både har været formand og  

 minister, fastsættes der en pension, og pensionsalderen er de sammenlagte  

 funktionstider.
 § 98.  Den efterlevende ægtefælle efter en formand for  

 folketinget har ret til pension efter samme regler, som gælder for en  

 ministers efterlevende ægtefælle.
 Stk. 2.  Bestemmelsen i § 97, stk. 3, finder tilsvarende  

 anvendelse.
 Stk. 3.  Ægtefællepension efter stk. 1 og 2 kan i  

 forbindelse med ægtefællepension, der hidrører fra tjenestemandsstilling,  

 ikke overstige den højeste ægtefællepension, der kan opnås i henhold til  

 loven om tjenestemandspension.
§ 99.  Besidder en formand for folketinget ved sin  

 tiltræden hverv i offentlige eller private virksomheders, foretagenders eller  

 institutioners tjeneste, vil disse være at fratræde.
Såfremt varetagelsen af  

 sådanne hverv efter formandens skøn ikke kan berede vanskeligheder i  

 udførelsen af hans pligter som formand og han ønsker at bevare noget af  

 disse, skal han straks skriftligt tilstille et af folketinget nedsat udvalg  

 meddelelse herom.
Udvalget kan inden forløbet af 14 dage efter meddelelsens  

 modtagelse nægte formanden tilladelse til at bevare sådanne hverv.
Efter  

 forløbet af dette tidsrum meddeler formanden folketinget, hvilke hverv han  

 har tilladelse til at varetage.
 Stk. 2.  Formanden må i sin formandstid ikke overtage  

 noget nyt hverv af den i stk. 1 nævnte art.
§ 100.  Vælges en tjenestemand til formand for  

 folketinget, kan den af ham hidtil beklædte tjenestemandsstilling holdes  

 besat ved konstitution for hans funktionstid, hvis det skønnes forsvarligt af  

 hensyn til stillingens tarv, og for så vidt og så længe konstitution i  

 stillingen overhovedet er tilladt.
Statsministeren skal herom give meddelelse  

 til det i § 99 omhandlede udvalg, hvorefter der forholdes i overensstemmelse  

 med nævnte paragrafs stk. 1, dog at den i 4. punktum omhandlede meddelelse  

 afgives af statsministeren gennem folketingets formand.
XI.
SLUTNINGSBESTEMMELSE § 101.  Denne lov træder i kraft, når de forandringer  

 i grundloven, til hvilke nærværende lov er knyttet, er trådt i kraft.
Fra  

 samme tidspunkt ophæves lov nr. 279 af 9. juni 1948 om valg til rigsdagen.
 Stk. 2.  Efter de valglister, som er udarbejdet i  

 henhold til lov af 27. januar 1953 om udarbejdelse af valglister for året  

 1953 m.v., foretages alle i tiden indtil 31. marts 1954 forefaldende  

 folketingsvalg og folkeafstemninger, jfr. § 1, stk. 3, og § 16.
---- Lov nr. 193 af 11. juni 1954, hvorved ændredes §§ 83-85, 87 og 89,  

 indeholder i §§ 2 og 3 følgende bestemmelser:
 § 2.  Bestemmelsen i lov nr. 149 af 10. april 1922 §  

 5, e) ophæves, dog at bestemmelsen finder anvendelse på godtgørelse, der  

 udbetales i henhold til de hidtil gældende regler om vederlag til  

 folketingets medlemmer.
 § 3.  Denne lov træder i kraft den 1. juli 1954.
 Stk. 2.  Med virkning fra samme tidspunkt bortfalder  

 bestemmelsen i § 4, stk. 2, 2. afsnit, i lov nr. 186 af 11. juni 1954 om  

 midlertidigt løntillæg til statens tjenestemænd m.fl.
 Stk. 3.  De i henhold til de hidtil gældende  

 bestemmelser ydede pensioner ydes fra 1. juli 1954 med de i denne lov anførte  

 beløb.
---- Lov nr. 202 af 10. juni 1959, hvorved ændredes §§ 83-90, indeholder i §§ 2  

 og 3 følgende bestemmelser:
 § 2.  For de i henhold til de hidtil gældende  

 bestemmelser ydede pensioner finder bestemmelserne i § 1, stk. 1 og 2, i lov  

 nr. 81 af 21. marts 1959 om pensioner, der er fastsat i henhold til de før 1.  

 april 1958 gældende lønnings- og pensionslove, tilsvarende anvendelse.
 Stk. 2.  Pensionsbeløbene i henhold til stk. 1 reguleres  

 fra 1. april 1959 at regne efter reglerne i § 89 i lov om valg til  

 folketinget som ændret ved nærværende lov.
 Stk. 3.  I øvrigt omfattes folketingsmedlemmer, hvis  

 hele medlemstid ligger forud for 1. april 1959, samt sådanne  

 folketingsmedlemmers efterladte ikke af nærværende lov.
 § 3.  De i denne lov indeholdte lønnings- og  

 pensionsbestemmelser har virkning fra 1. april 1959.
Stk. 2.  Et pensionsberettiget folketingsmedlem, der ved  

 denne lovs ikrafttræden er fyldt 65 år, bevarer retten til at få pension på  

 grund af alder fra det tidspunkt, hvor han ophører med at være medlem af  

 folketinget.
Et folketingsmedlem, der ved lovens ikrafttræden er fyldt 64 år,  

 kan inden 6 måneder fra lovens ikrafttræden meddele folketingets præsidium,  

 at han til sin tid ønsker pensionering efter de hidtil gældende bestemmelser,  

 jfr. § 2.
---- Lov nr. 358 af 14. december 1961, hvorved ændredes §§ 83, 85, 89 og 90,  

 indeholder i §§ 2 og 3 følgende bestemmelser:
 § 2.  Folketingsmedlemmer, hvis hele medlemstid ligger  

 forud for 1. oktober 1961, samt sådanne folketingsmedlemmers efterladte  

 omfattes ikke af nærværende lov, ligesom den i § 1, punkt 9, jfr. punkt 10,  

 omhandlede bestemmelse ikke finder anvendelse på folketingsmedlemmer, der ved  

 lovens ikrafttræden er fyldt 67 år og har været medlem af folketinget i  

 mindst 10 år.
 Stk. 2.  De i nærværende lovs § 1, punkt 6, 7 og 8,  

 omhandlede bestemmelser finder dog anvendelse på pensionsbeløb, der i ydes  

 henhold til de hidtil gældende bestemmelser.
 § 3.  Denne lov træder i kraft straks med virkning fra  

 1. oktober 1961.
---- Lov nr. 87 af 25. marts 1964, hvorved indsattes bestemmelserne i §§  

 93-100, indeholder i § 2 følgende bestemmelser:
 § 2.  Denne lov træder i kraft den 1. april 1964.
Stk. 2.  Virksomhed som formand for folketinget i tiden  

 forud for 1. april 1964 medregnes ved fastsættelse af pension, der kommer til  

 udbetaling efter lovens ikrafttræden.
Sådan tid kan ikke samtidig medregnes  

 ved fastsættelse af pension hidrørende fra anden virksomhed i offentlig  

 tjeneste, bortset fra pension i henhold til afsnit IX i lov om valg til  

 folketinget.
---- Lov nr. 445 af 21. december 1965, hvorved bl.a. ændredes §§ 83, 85, 88 og  

 92, indeholder i § 3 følgende bestemmelse:
 § 3.  Bestemmelserne i § 1, nr. 27-33, har virkning  

 fra den 1. oktober 1965. Folketingsmedlemmer, hvis hele medlemstid ligger  

 forud for den 1. oktober 1965, samt sådanne folketingsmedlemmers efterladte  

 omfattes ikke af disse bestemmelser.
---- Lov nr. 209 af 3. juni 1967, hvorved ændredes § 84, indeholder i § 2  

 følgende bestemmelse:
 § 2.  Denne lov har virkning fra 1. april 1967.
---- Lov nr. 576 af 19. december 1969, hvorved bl.a. ændredes §§ 83-98,  

 indeholder i §§ 2 og 3 følgende bestemmelser:
§ 2.  Loven gælder ikke for folketingsmedlemmer, hvis  

 hele medlemstid ligger forud for den 1. november 1969, samt sådanne  

 medlemmers efterladte.
Med hensyn til pensioner på grundlag af medlemskab som  

 nævnt i 1. pkt. finder de hidtil gældende regler fortsat anvendelse.
 § 3.  Loven træder i kraft straks og har virkning fra  

 1. november 1969.
Stk. 2.  Den månedlige forhøjelse af grundvederlaget  

 begrænses for perioden indtil 31. marts 1970 til 3 pct. af det for oktober  

 måned 1969 udbetalte grundvederlag.
Den resterende forhøjelse udbetales med  

 halvdelen fra den 1. april 1970 og halvdelen fra den 1. oktober 1970.
---- Lov nr. 331 af 26. juni 1975, hvorved ændredes §§ 83-86 og 89, indeholder  

 i § 2 følgende bestemmelse:
 § 2.  Denne lov træder i kraft den 1. oktober 1975. §  

 1, nr. 6, træder dog i kraft ved bekendtgørelsen i Lovtidende.
---- Lov nr. 83 af 8. marts 1978, hvorved ophævedes § 3, stk. 2, og ændredes §§  

 5-9, 12,14 og 28, indeholder i §§ 3 og 4 følgende bestemmelse:
 § 3.  Loven træder i kraft den 1. oktober 1978.
 § 4.  De i januar 1978 udarbejdede valglister, der  

 gælder fra 1. marts 1978, ophører at være gyldige fra den 1. november 1978.
---- Lov nr. 226 af 31. maj 1979, hvorved ændredes §§ 84 og 85 samt indsattes §  

 88 a, indeholder i § 2 følgende bestemmelse:
 § 2.  Loven træder i kraft den 7. juni 1979.
---- Lov nr. 145 af 30. april 1980 indeholder i § 2 følgende bestemmelser:
 § 2.  Loven træder i kraft ved bekendtgørelsen i  

 Lovtidende og har virkning fra 1. november 1980, jfr. dog stk. 2 og 3.
 Stk. 2.  § 1, nr. 2 har virkning fra lovens  

 ikrafttræden.
 Stk. 3.  §§ 6-8 samt § 9, 1.-4. pkt. i den gældende lov  

 ophæves med virkning fra lovens ikrafttræden.
--- Lov nr. 125 af 25. marts 1981, hvorved ændredes § 83, indeholder i § 2  

 følgende bestemmelse:
 § 2.  Loven træder i kraft den 6. oktober 1981.
--- Lov nr. 279 af 10. juni 1981, hvorved ændredes § 84, indeholder i § 2  

 følgende bestemmelse:
 § 2.  Loven træder i kraft den 6. oktober 1981.
--- Lov nr. 91 af 2. marts 1983, hvorved ændredes §§ 39, 55b og 61, indeholder  

 i § 2 følgende bestemmelse:
 § 2.  Loven træder i kraft dagen efter bekendtgørelsen  

 i Lovtidende.
--- Lov nr. 179 af 8. maj 1985, hvorved ændredes §§ 23, 57, 61 og 62,  

 indeholder i § 2 følgende bestemmelse:
 § 2.  Loven træder i kraft den 1. juli 1985.
--- Lov nr. 20 af 29. januar 1986, hvorved ændredes § 84, indeholder i § 2  

 følgende bestemmelse:
 § 2.  Loven træder i kraft den 1. marts 1986.
--- Lov nr. 311 af 4. juni 1986, hvorved ændredes §§ 83-86 og 92 indeholder i  

 § 2 følgende bestemmelse:
 § 2.  Loven træder i kraft den 1. oktober 1986.
Stk. 2.  Loven gælder ikke for folketingsmedlemmer, hvis  

 hele medlemstid ligger forud for den 1. oktober 1986, samt sådanne medlemmers  

 efterladte.
Med hensyn til pensioner på grundlag af medlemskab som nævnt i 1.  

 pkt. finder de hidtil gældende regler fortsat anvendelse.
FORTEGNELSE OVER FOLKETINGSVALGKREDSENE A.
HOVEDSTADENS OMRÅDE I.
Søndre storkreds (København).
