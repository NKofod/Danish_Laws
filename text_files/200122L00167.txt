Fremsat den 20. marts 2002 af  

 socialministeren (Henriette Kjær) Forslag til Lov om ændring af lov om social  

 service (Revision og udvidelse af ledsageordningen, udvidelse af  

 adgangen for fysisk og psykisk handicappede til selv at vælge  

 hjemmehjælper) § 1 I lov om social service, jf. lovbekendtgørelse nr.  

 844 af 24. september 2001, foretages følgende ændringer:
 1. § 58 a affattes  

 således:
» Stk. 2. Inden der træffes  

 afgørelse om at anbringe et barn eller en ung uden for hjemmet, jf.  

 § 40, stk. 2, nr. 11, og § 42, skal der udarbejdes en handleplan.  

 Kan anbringelsen ikke afvente udarbejdelsen af en handleplan, er en  

 kortfattet angivelse af formålet med anbringelsen tilstrækkelig.  

 Det påhviler da kommunen snarest muligt at opstille en handleplan.
 Stk. 3. For unge under 18 år, der har  

 begået voldskriminalitet eller anden alvorlig kriminalitet, skal  

 kommunen udarbejde en handleplan for en indsats, der kan modvirke yderligere  

 kriminalitet og yde den nødvendige støtte til den unge.  

 Handleplanen udarbejdes i samarbejde med den unge og dennes familie.
 Stk. 4. Kommunen skal udarbejde en foreløbig  

 handleplan, jf. stk. 3, senest 7 dage efter, at kommunen har modtaget  

 dokumentation fra politiet om den begåede kriminalitet.
Stk. 5. En handleplan skal angive formålet  

 med indsatsen, og hvilken indsats der er nødvendig for at opnå  

 formålet.
Handleplanen skal under hensyn til dette formål tillige  

 angive indsatsens forventede varighed, særlige forhold  

 vedrørende barnet eller den unge, herunder behandling, uddannelse m.v.  

 I sager om anbringelse uden for hjemmet, jf. stk. 2, skal handleplanen  

 endvidere angive, hvilke former for støtte der selvstændigt skal  

 iværksættes over for familien i forbindelse med, at barnet eller  

 den unge opholder sig uden for hjemmet, og i tiden efter barnets eller den  

 unges hjemgivelse.« 2. I § 76, stk. 2, udgår »under 67 år«.
 3. § 78, stk. 2, affattes  

 således:
»Stk. 2. Personer, der er visiteret til 15 timers  

 ledsagelse om måneden ved det fyldte 67. år, jf. stk. 1, bevarer  

 denne ret efter det fyldte 67. år.« Stk. 2-4 bliver herefter stk. 3-5.
 4. § 148 ophæves.
§ 2 Stk. 1. Loven træder i kraft den 1. juli  

 2002.
 Stk. 2. § 1, nr. 3, har virkning for personer,  

 der efter den 30. juni 1998 ved det fyldte 67. år er eller var  

 visiteret til 15 timers ledsageordning om måneden.
Bemærkninger til lovforslaget Almindelige bemærkninger Indledende bemærkninger Lovforslaget indeholder 2 delelementer: 1.  

Ledsageordningen, jf. servicelovens § 78 om videreførelse  

 af ordningen efter det 67. år og ophævelse af  

 revisionsbestemmelsen i servicelovens § 148, og 2. Fysisk og psykisk  

 handicappedes ret til selv at vælge hjemmehjælper.
Forslaget  

 vedrører ophævelse af aldersgrænsen på 67 år i  

 servicelovens § 76, stk. 2.
 Derudover indeholder lovforslaget en ren redaktionel  

 ændring af servicelovens § 58a.
Ad 1. Ledsageordningen Forslaget er et led i udmøntningen af  

 finanslovsaftalen mellem regeringen og Dansk Folkeparti.
Baggrunden for gennemførelsen af ledsageordningen  

 var, at kommuner og handicaporganisationer gennem en årrække  

 havde peget på, at der manglede en mulighed for at dække behov  

 for ledsagelse af personer, som på grund af betydelig og varigt nedsat  

 fysisk eller psykisk funktionsevne ikke var i stand til at færdes  

 på egen hånd uden for hjemmet.
En ledsageordning ville  

 komplettere den række af foranstaltninger, som det offentlige stiller  

 til rådighed for at sikre normalisering og ligebehandling af personer  

 med nedsat funktionsevne.
 På baggrund af forsøg med ledsagelse  

 gennemført i 4 kommuner og efter anbefaling fra Udvalget om  

 hjælpemidler og andre handicapkompenserende ydelser, blev der i  

 forbindelse med vedtagelse af lov nr. 454 af 10. juni 1997 om social service,  

 der trådte i kraft 1. juli 1998, indført mulighed for ledsagelse  

 i 15 timer om måneden.
 På baggrund af anbefaling fra Udvalget om  

 hjælpemidler og andre handicapkompenserende ydelser, blev det i  

 forbindelse med vedtagelse af serviceloven bestemt, at ledsageordningen  

 skulle revideres senest i folketingsåret 2001-2002, med henblik  

 på at vurdere ledsageordningens effekt.
Indholdet af den nuværende ordning Fra 1. juli 1998 har personer under 67 år, der ikke  

 kan færdes alene på grund af betydelig og varigt nedsat fysisk  

 eller psykisk funktionsevne, ret til 15 timers ledsagelse om måneden  

 uanset boform, jf. servicelovens § 78.
 For unge mellem 16 og 18 år gælder, at  

 kommunen efter en konkret vurdering kan tilbyde op til 15 timers ledsagelse  

 om måneden til unge, der på grund af betydelig og varigt nedsat  

 fysisk eller psykisk funktionsevne ikke kan færdes alene, jf.  

 servicelovens § 31.
Den berettigede personkreds efter §§ 31 og 78 kan fx  

 være kørestolsbrugere og andre med svære  

 bevægelseshandicap, blinde og stærkt svagtsynede, personer med  

 udviklingshæmning og andre, der af den ene eller den anden grund ikke  

 kan færdes på egne hånd.
Ordningen omfatter ikke personer  

 med nedsat funktionsevne som følge af sindslidelse eller af sociale  

 årsager.
Dette skyldes, at arbejdet med disse persongrupper stiller  

 nogle særlige krav med hensyn til indsigt og træning, som ligger  

 ud over de kvalifikationer, som kommunens ledsagekorps forudsættes at  

 skulle have.
Ledsagelse ydes af kommunen som en naturalydelse af  

 kommunalt ansatte ledsagere.
Ledsageordningen omfatter selve ledsagelsen og  

 de med denne direkte forbundne funktioner som fx at hjælpe med at tage  

 overtøj af og på samt hjælpe med kørestole og andre  

 ganghjælpemidler.
Ledsageordningen skal supplere de øvrige  

 serviceydelser, men ikke erstatte dem og ordningen omfatter således fx  

 ikke praktisk hjælp i hjemmet.
For fysisk handicappede kan ledsagelse fx bruges til at  

 støtte brugeren, når denne skal udendørs.
Ledsagelse kan  

 endvidere bruges til, at brugeren får hjælp med kørestolen  

 ved besværlige passager, hjælp til at komme på toilettet,  

 køre bil, ledsagelse i biografen eller lignende.
For personer fx  

 spastikere eller andre, der har svært ved at gøre sig  

 forståelig over for fremmede, kan ledsageren hjælpe til med  

 kommunikationen.
Personer, der opfylder betingelserne for at få  

 ledsagelse, har ret til 15 timer pr. måned og skal ledsages til  

 fritidsaktiviteter efter eget valg.
Ledsagelse omfatter ikke  

 socialpædagogisk bistand, det vil sige støtteforanstaltninger  

 som fx vejledning, rådgivning og hjælp til selvhjælp til at  

 udføre dagligdagens gøremål m.v., eller mere  

 omsorgsbetonede og intensive støtteforanstaltninger, hvor fx den  

 personlige omsorg og pleje kan være et mål i sig selv.
Der er  

 heller ikke tale om, at ledsageren skal fungere som støtte- og  

 kontaktperson eller besøgsven, da formålet alene omfatter  

 konkrete ledsageopgaver ud af brugerens hjem til aktiviteter efter brugerens  

 ønske.
 Ledsagelse efter servicelovens § 78 gives til  

 personer under 67 år, der ikke kan færdes alene på grund af  

 betydelig og varigt nedsat fysisk eller psykisk funktionsevne.
 For servicelovens § 31 gælder, at ordningen  

 også omfatter unge mellem 16 og 18 år, hvis forældrenes  

 accept foreligger.
 I modsætning til ledsageordningen for voksne, der  

 retter sig mod alle, der opfylder betingelserne for ledsagelse uanset boform,  

 er ledsageordningen for unge rettet mod unge hjemmeboende.
 Det er kommunalbestyrelsen, der efter en konkret vurdering  

 træffer afgørelse om, hvorvidt den unge opfylder betingelserne  

 for at få ledsagelse, og denne afgørelse er uafhængig af,  

 hvad ledsagelsen ønskes brugt til.
Erfaringer med den gældende ledsageordning For at få et overblik over, hvordan kommuner og  

 amter havde grebet den nye opgave an, anmodede Socialministeriet i oktober  

 1998 Den Sociale Ankestyrelse om at indhente oplysninger om, hvordan de  

 enkelte kommuner havde implementeret ordningen.
Rapporten kom i november  

 1998.
 Undersøgelsen, der var baseret på svar fra  

 258 kommuner, viste at:
59% (163 kommuner) havde budgetteret eller afsat  

 penge til ordningen 39% (108 kommuner) havde besluttet retningslinier for  

 at yde ledsagelse 51% (141 kommuner) havde informeret om  

 ledsageordningen 17% (48 kommuner) havde ikke initiativer i forhold  

 til budgettering, fastsættelse af retningslinier eller information over  

 for borgere.
På baggrund af undersøgelsen udsendte  

 socialministeren i december 1998 et brev til samtlige kommuner og amter,  

 hvori det blev indskærpet, at ledsageordningen gælder for alle  

 berettigede fra 1. juli 1998, og at en ansøgning om ledsagelse ikke  

 kan afslås med den begrundelse, at der ikke er afsat midler til  

 ordningen.
Det blev samtidigt understreget, at det er kommunernes opgave, at  

 kommunens rammer for ledsagelse bekendtgøres på en sådan  

 måde, at ordningen kan blive til gavn for de persongrupper, den er  

 tiltænkt.
En analyse foretaget i Det Sociale Danmarkskort på  

 grundlag af kommunernes indberetninger til den sociale database viste, at  

 både amter og kommuner forventede en stigning i antallet af personer,  

 der fik tilbudt ledsagelse i perioden 2000-2003. Samtidig forventede kommuner  

 og amter en stigning i det totale antal af ledsagelsestimer.
Det er opgjort,  

 at ca. 4.500 personer i 2001 fik hjælp af ordningen.
 I forbindelse med de økonomiske forhandlinger ved  

 indførelsen af lov om social service, blev kommuner og amter  

 kompenseret med ca. 180 mill. kr. årligt (pl-2002), som følge af  

 forventede meromkostninger til §§ 78 og 31.
Selve ledsageordningen er nu implementeret og virker efter  

 hensigten.
Det foreslås derfor, at revisionsbestemmelsen i § 148  

 ophæves.
Forslag om videreførelse af ledsageordningen efter at den  

 handicappede er fyldt 67 år Siden ledsageordningen blev gennemført, har der  

 været kritik af aldersgrænsekriteriet på 67 år.  

 Aldersgrænsen på 67 år blev fastsat, fordi ordningen ikke  

 var tænkt som en generel foranstaltning for ældre.  

 Aldersgrænsen er endvidere fastsat af økonomiske årsager.  

 Beregninger viser, at en total ophævelse af aldersgrænsen i  

 ledsageordningen med en fuld udnyttelse vil medføre en merudgift  

 på ca. 1,4 mia. kr.
 Med lovforslaget vil man gøre det muligt for  

 personer, der er visiteret til 15 timers ledsagelse om måneden, inden  

 de fylder 67 år at beholde retten til ledsagelse efter det fyldte 67.  

 år.  Forslaget indebærer således en delvis ophævelse  

 af aldersgrænsen.
 Forslaget giver samtidig personer, der er eller har  

 været visiteret til ledsageordningen ved det 67. år, men mister  

 eller har mistet ordningen inden lovens ikrafttræden på grund af  

 alderskriteriet, fortsat ret til 15 timers ledsagelse om måneden.
Forslaget om en delvis ophævelse af  

 aldersgrænsen er en del af regeringens finanslovsaftale for 2002 med  

 Dansk Folkeparti.
Det findes ikke rimeligt, at mange stærkt fysisk  

 eller psykisk handicappede i alderen 18-67 år fra den dag, de fylder 67  

 år, ikke længere har mulighed for at deltage i aktiviteter efter  

 eget ønske uden for hjemmet.
Handicappet formindskes eller forsvinder  

 ikke med alderen, og gruppen, der er tale om, er meget afhængig af  

 hjælp fra andre.
Ad 2. Fysisk og psykisk handicappedes ret til selv at vælge  

 hjemmehjælper Baggrund Ved forslag til folketingsbeslutning B3, foreslog  

 Kristeligt Folkeparti, at Folketinget skulle pålægge regeringen  

 inden den 1. juli 2002 at fremsætte lovforslag om, at den øvre  

 aldersgrænse på 67 år i servicelovens § 76, stk. 2,  

 ophæves, så personer over 67 år med betydelig og varigt  

 nedsat fysisk eller psykisk funktionsevne og med et visiteret behov for  

 hjemmehjælp på over 20 timer om ugen kan få udbetalt et  

 kontant tilskud efter lov om social service § 76, stk. 2, uanset om  

 behovet er opstået før eller efter overgangen til  

 folkepension.
 Regeringen tilsluttede sig forslaget.
Indholdet af den nuværende ordning Efter § 76, stk. 2, kan en person under 67 år  

 med betydelig og varigt nedsat fysisk eller psykisk funktionsevne, der har  

 behov for personlig hjælp og pleje og for støtte til  

 løsning af nødvendige praktiske opgaver i hjemmet i mere end 20  

 timer ugentlig, vælge at få udbetalt et kontant tilskud til  

 hjælp, som den pågældende selv antager.
En handicappet  

 person under 67 år har således allerede i dag mulighed for selv  

 at vælge sin egen hjælper.
 Bestemmelsen blev indført i forbindelse med  

 vedtagelsen af serviceloven, der trådte i kraft den 1. juli 1998.  

 Bestemmelsen blev blandt andet indført for at sikre, at personer med  

 betydelig og varigt nedsat fysisk eller psykisk funktionsevne får et  

 så normalt liv som muligt.
Forslag om ophævelse af aldersgrænsen på 67  

 år Forslaget indgår som en del af regeringens  

 bestræbelser på at sikre en bedre omsorg og pleje af de  

 ældre, der har brug for hjælp, og der er derfor også i  

 regeringsgrundlaget "Vækst, velfærd   fornyelse", lagt  

 op til en lang række initiativer på ældreområdet, som  

 blandt andet giver de ældre flere valgmuligheder samt en større  

 grad af fleksibilitet og indflydelse på den hjælp, der  

 udføres.
Forslaget skal således ses som et supplement til  

 regeringens øvrige lovforslag på ældreområdet (frit  

 valg af leverandør af personlig og praktisk hjælp m.v.).
Med forslaget ønsker regeringen at ophæve den  

 forskelsbehandling, der har været på grund af alder i muligheden  

 for selv at vælge hjemmehjælper for personer med betydelig og  

 varigt nedsat fysisk eller psykisk funktionsevne.
Efter forslaget vil  

 også personer over 67 år, der har et omfattende behov for  

 hjælp (mere end 20 timer ugentlig) få mulighed for selv at  

 beslutte hvem, der skal være med til hjælpe dem med den  

 personlige pleje og med løsningen af praktiske opgaver i hjemmet.
 Ifølge den sociale ressourceopgørelse for  

 2001 er der ca. 400 personer under 67 år, der får hjælp  

 efter § 76, stk. 2. Dette skal sammenholdes med, at ca. 1600 personer  

 under 67 år får hjemmehjælp i mere end 20 timer om  

 ugen.
Ifølge den sociale ressourceopgørelse for  

 2001 er der ca. 12.000 personer over 67 år, der får mere end 20  

 timers hjemmehjælp om ugen.
Da det er en betingelse, at den  

 pågældende selv skal være i stand til at administrere  

 ordningen, antages det, at en væsentlig mindre andel, end personer  

 under 67 år, vil gøre brug af muligheden for selv at antage  

 hjælp.
 Lovforslaget er samtidig med fremsættelsen sendt til  

 høring i Københavns Kommune, Frederiksberg Kommune, Kommunernes  

 Landsforening,  Amtsrådsforeningen, Dansk Sygeplejeråd,  

 Ergoterapeutforeningen, FOA-Forbundet af Offentligt Ansatte, Dansk  

 Socialrådgiverforening, Socialpædagogernes Landsforbund,  

 Landsforeningen for Socialpædagoger, Børnerådet, De  

 Samvirkende Invalideorganisationer, Kontaktudvalget for Mindre Sygdoms- og  

 Handicapforeninger, Center for Små Handicapgrupper, Formidlingscenter  

 Øst, Center for Ligebehandling af Handicappede, Ældresagen,  

 Ældremobiliseringen, Videncenter for Bevægelseshandicap,  

 Statsministeriet, Beskæftigelsesministeriet, Finansministeriet,  

 Økonomi- og Erhvervsministeriet, Økonomi- og  

 Erhvervsministeriets Fokus- eller testpanel, Indenrigsministeriet,  

 Justitsministeriet, Skatteministeriet, Miljøministeriet,  

 Ligestillingsafdelingen i Socialministeriet.
Lovforslagets konsekvenser Økonomiske konsekvenser De økonomiske merudgifter ved forslaget om delvis  

 ophævelse af aldersgrænsen i ledsageordningen forventes at blive  

 ca. 17 mill. kr. årligt, når ordningen er fuldt indfaset.  

 Merudgifterne har en stigende profil og den fulde indfasning nås efter  

 ca. 10 år.
Lovforslaget forventes finansieret via en ramme til  

 særlige tiltag på social- og sundhedsområdet, som er afsat  

 på finanslovsaftalen for 2002. De økonomiske konsekvenser skal  

 forhandles med de kommunale parter.
Vedrørende forslaget om fysisk og psykisk  

 handicappedes ret til selv at vælge hjemmehjælper er det  

 økonomiske udgangspunkt, at den kontante hjælp skal være  

 lig med den udgift, som kommunen ville have haft, hvis den skulle have  

 tilbudt hjemmehjælp.
Følgelig er der ikke offentlige merudgifter  

 forbundet med lovforslaget.
De økonomiske konsekvenser skal forhandles  

 med de kommunale parter.
Konsekvenser for erhvervslivet Forslaget har ingen administrative eller økonomiske  

 konsekvenser for erhvervslivet.
Miljømæssige konsekvenser Der er ingen miljømæssige konsekvenser  

 forbundet med lovforslaget.
EU-retlige konsekvenser Forslaget skønnes ikke at have EU-retlige  

 konsekvenser.
Ligestillingsmæssige konsekvenser Forslaget skønnes ikke at have  

 ligestillingsmæssige konsekvenser.
Lovforslagets konsekvenser i  

 hovedtræk Positive konsekvenser/-  

 mindreudgifter Negative konsekvenser/  

 merudgifter Økonomiske konsekvenser for stat, kommuner og  

 amtskommuner Ingen 17 mill. kr. ved fuld indfasning Administrative konsekvenser for stat, kommuner og  

 amtskommuner Ingen Ingen Økonomiske konsekvenser for erhvervslivet Ingen Ingen Administrative konsekvenser for erhvervslivet Ingen Ingen Miljømæssige konsekvenser Ingen Ingen Administrative konsekvenser for borgerne Ingen Ingen Forholdet til EU-retten Lovforslaget indeholder ikke EU-retlige aspekter Bemærkninger til lovforslagets  

 enkelte bestemmelser Til § 1 Til nr. 1 På grund af en redaktionel fejl indeholder § 58  

 a to stk. 2. Denne redaktionelle fejl foreslås hermed rettet.
 Den første af de to stk. 2, indeholder et  

 supplement til stk. 3 og bliver derfor stk. 4, og det nuværende stk. 4  

 bliver dermed stk. 5.
Fejlen opstod ved, at § 58 a samtidig blev  

 ændret af to love.
Det første af de to stk. 2 blev indsat ved  

 lov nr. 469 af 7. juni 2001 (Ungdomskriminalitet), der trådte i kraft  

 den 1. juli 2001. Det andet af de to stk. 2 blev sammen med en ny formulering  

 af hele paragraffen indsat ved lov nr. 489 af 7. juni 2001 (Indførelse  

 af en grundtakstmodel for visse sociale serviceydelser i stedet for delt  

 finansiering), der træder i kraft 1. januar 2002.
Til nr. 2 Det foreslås, aldersgrænsen i § 76, stk.  

 2 ophæves, således at også personer over 67 år med  

 betydelig og varigt nedsat fysisk eller psykisk funktionsevne, der har behov  

 for personlig hjælp og pleje og for støtte til løsning af  

 nødvendige praktiske opgaver i hjemmet i mere en 20 timer ugentlig,  

 kan vælge at få udbetalt et kontant tilskud til hjælp, som  

 den pågældende selv antager.
 Med forslaget vil aldersgrænsen på 67 år  

 blive ophævet, således at alle de her omhandlede personer vil  

 have mulighed for selv at vælge sin hjælper.
Til nr. 3 Det  

 foreslås, at personer, der er visiteret til 15 times ledsagelse om  

 måneden, inden de fylder 67 år, jf. stk. 1, får ret til 15  

 timers ledsagelse om måneden, efter at de fylder 67 år.
Med forslaget sker der en delvis  

 ophævelse af aldersgrænsen i ledsageordningen.
Forslaget er en  

 del af finanslovsaftalen med Dansk Folkeparti.
Der henvises til de  

 almindelige bemærkninger.
Til nr. 4 Ved indførelsen af ledsageordningen, jf. §§ 78  

 og 31 i lov om social service, blev det fastsat, at ordningen skulle  

 revideres senest i folketingsåret 2001-2002, med henblik på at  

 vurdere ordningens effekt, jf. § 148 i lov om social service.
Selve ordningen er nu implementeret og virker efter  

 hensigten.
Det foreslås derfor, at ledsageordningen ikke tages op til  

 revision igen og § 148 i lov om social service foreslås derfor  

 ophævet.
Til § 2 Det foreslås, at loven træder i kraft den 1.  

 juli 2002.
Det foreslås samtidig i forhold til ophævelsen  

 af aldersgrænsen i ledsageordningen, at personer, der inden lovens  

 ikrafttræden mister eller har mistet retten til ledsagelse på  

 grund af alderskriteriet på 67 år, får ret til 15 timers  

 ledsagelse om måneden Bilag 1 Lovforslaget sammenholdt med gældende lov Gældende formulering Lovforslaget § 58 a.
 Stk. 2. Kommunen skal udarbejde en  

 foreløbig plan senest 7 dage efter, at kommunen har modtaget  

 dokumentation fra politiet om den begåede kriminalitet.
 Stk. 2. Inden der træffes  

 afgørelse om at anbringe et barn eller en ung uden for hjemmet, jf.  

 § 40, stk. 2, nr. 11, og § 42, skal der udarbejdes en handleplan.  

 Kan anbringelsen ikke afvente udarbejdelsen af en handleplan, er en  

 kortfattet angivelse af formålet med anbringelsen tilstrækkelig.  

 Det påhviler da kommunen snarest muligt at opstille en handleplan.
 Stk. 3. For unge under 18 år, der  

 har begået voldskriminalitet eller anden alvorlig kriminalitet, skal  

 kommunen udarbejde en handleplan for en indsats, der kan modvirke yderligere  

 kriminalitet og yde den nødvendige støtte til den unge.  

 Handleplanen udarbejdes i samarbejde med den unge og dennes familie.
Stk. 4. En handleplan skal angive  

 formålet med indsatsen, og hvilken indsats der er nødvendig for  

 at opnå formålet.
Handleplanen skal under hensyn til dette  

 formål tillige angive indsatsens forventede varighed, særlige  

 forhold vedrørende barnet eller den unge, herunder behandling,  

 uddannelse m.v.
I sager om anbringelse uden for hjemmet, jf. stk. 2, skal  

 handleplanen endvidere angive, hvilke former for støtte der  

 selvstændigt skal iværksættes over for familien i  

 forbindelse med, at barnet eller den unge opholder sig uden for hjemmet, og i  

 tiden efter barnets eller den unges hjemgivelse.
§ 1 I lov om social service, jf. lovbekendtgørelse nr.  

 844 af 24. september 2001, foretages følgende ændringer:
 1. § 58 a affattes således:
» Stk. 2. Inden der træffes  

 afgørelse om at anbringe et barn eller en ung uden for hjemmet, jf.  

 § 40, stk. 2, nr. 11, og § 42, skal der udarbejdes en handleplan.  

 Kan anbringelsen ikke afvente udarbejdelsen af en handleplan, er en  

 kortfattet angivelse af formålet med anbringelsen tilstrækkelig.  

 Det påhviler da kommunen snarest muligt at opstille en handleplan.
 Stk. 3. For unge under 18 år, der  

 har begået voldskriminalitet eller anden alvorlig kriminalitet, skal  

 kommunen udarbejde en handleplan for en indsats, der kan modvirke yderligere  

 kriminalitet og yde den nødvendige støtte til den unge.  

 Handleplanen udarbejdes i samarbejde med den unge og dennes familie.
 Stk. 4. Kommunen skal udarbejde en  

 foreløbig handleplan, jf. stk. 3, senest 7 dage efter, at kommunen har  

 modtaget dokumentation fra politiet om den begåede kriminalitet.
Stk. 5. En handleplan skal angive  

 formålet med indsatsen, og hvilken indsats der er nødvendig for  

 at opnå formålet.
Handleplanen skal under hensyn til dette  

 formål tillige angive indsatsens forventede varighed, særlige  

 forhold vedrørende barnet eller den unge, herunder behandling,  

 uddannelse m.v.
I sager om anbringelse uden for hjemmet, jf. stk. 2, skal  

 handleplanen endvidere angive, hvilke former for støtte der  

 selvstændigt skal iværksættes over for familien i  

 forbindelse med, at barnet eller den unge opholder sig uden for hjemmet, og i  

 tiden efter barnets eller den unges hjemgivelse. « § 76.
 Stk. 2. En person under 67 år med betydelig  

 og varigt nedsat fysisk eller psykisk funktionsevne, der har behov for  

 personlig hjælp og pleje og for støtte til løsning af  

 nødvendige praktiske opgaver i hjemmet i mere end 20 timer ugentlig,  

 kan vælge at få udbetalt et kontant tilskud til hjælp, som  

 den pågældende selv antager.
 Stk.3. Kommunen kan dog i særlige  

 tilfælde beslutte, at hjælpen efter stk. 2 fortsat skal gives som  

 naturalhjælp eller udbetales til en nærstående person, som  

 passer den pågældende.
 Stk.4. Kommunen kan udbetale tilskuddet  

 efter stk. 1, 2 og 3 som et fast beløb på grundlag af  

 anslåede udgifter.
 2.
Stk. 2. Modtageren kan opspare timer inden for en  

 periode på 6 måneder.
Kommunen fastsætter retningslinier  

 herfor.
 Stk 3. Der kan ikke ydes ledsagelse efter denne  

 bestemmelse til personer, der har hjælpeordning efter § 77.
 Stk. 4.  Socialministeren kan fastsætte  

 regler om betingelser for ledsageordningen.
 3.
»Stk. 2.  

 Personer, der er visiteret til 15 timers ledsagelse om måneden ved det  

 fyldte 67. år, jf. stk. 1, bevarer denne ret efter det fyldte 67.  

 år.« Stk. 2-4 bliver herefter stk. 3-5.
 § 148.
 4.
§ 2 Stk 1. Loven træder i kraft den 1. juli  

 2002.
 Stk. 2. § 1, nr. 2, har virkning for personer,  

 der efter den 30. juni 1998 ved det fyldte 67. år er eller var  

 visiteret til 15 timers ledsageordning om måneden.
