Klage  

 over at anmodning om aktindsigt ikke blev besvaret inden 10 dage Nævnet fandt grundlag for at kritisere speciallægen for  

 hans håndtering af patientens anmodning om aktindsigt.
Det var nævnets opfattelse, at speciallægen den 5. juli  

 2004 havde imødekommet patientens anmodning om aktindsigt.
Nævnet oplyste i  

 den  

 forbindelse, at såfremt en sundhedsperson imødekommer en anmodning om  

 aktindsigt, skal vedkommende enten straks udlevere det ønskede materiale  

 eller  

 tilkendegive et specifikt fastsat tidspunkt for, hvornår aktindsigten senest  

 kan gennemføres.
Speciallægen havde i sit brev af 5. juli 2004 meddelt  

 patienten, at aktindsigten ville blive gennemført ved given  

 lejlighed,  

 ligesom han bad om tålmodighed med fremsendelse på grund af  

 sommerferie.
Det  

 var nævnets opfattelse, at en sådan vag og ubestemt tidsangivelse ikke  

 opfylder  

 kravet om tilkendegivelse et specifikt fastsat tidspunkt for, hvornår  

 aktindsigt senest kan gennemføres.
Der blev tillige klaget over, at speciallægen opkrævede  

 gebyr for at udlevere en kopi af patientens journal.
Nævnet fandt ikke  

 grundlag  

 for kritik heraf.
