Bekendtgørelse om medicinsk udstyr til  

 in vitro-diagnostik1) I medfør af §§ 1-6 i lov nr. 1046 af 17. december 2002 om  

 medicinsk udstyr, fastsættes:
Kapitel 1 Anvendelsesområde og definitioner § 1. Reglerne i denne bekendtgørelse finder  

 anvendelse på medicinsk udstyr til in vitro-diagnostik og  

 tilbehør hertil.
Medicinsk udstyr til in vitro-diagnostik og  

 tilbehør hertil omfattes i det følgende af udtrykket »udstyr«.  

 Direktiv 98/79/EF benævnes i det følgende »direktivet«.
 Stk. 2. I denne bekendtgørelse anvendes følgende  

 definitioner:
 1)	»Medicinsk udstyr«: Ethvert instrument, apparat, udstyr,  

 materiale, utensilie, anordning, hjælpemiddel eller enhver anden  

 genstand anvendt alene eller i kombination, herunder edb-programmel, der  

 hører med til korrekt brug heraf, som af fabrikanten er beregnet til  

 anvendelse på mennesker med henblik på:
a)	diagnosticering, forebyggelse, overvågning, behandling eller  

 lindring af sygdomme, b)	diagnosticering, overvågning, behandling, lindring af eller  

 kompensation for skader eller handicap, c)	undersøgelse, udskiftning eller ændring af anatomien  

 eller en fysiologisk proces, eller d)	svangerskabsforebyggelse, og hvis forventede hovedvirkning i eller på det menneskelige  

 legeme ikke fremkaldes ad farmakologisk, immunologisk eller metabolisk vej,  

 men hvis virkning kan understøttes ad denne vej.
 2)	»Medicinsk udstyr til in vitro-diagnostik«: Ethvert medicinsk  

 udstyr, som er et reagens, et reagensprodukt, en kalibrator, et  

 kontrolmateriale, et prøvesæt (kit), et instrument, et apparat,  

 en anordning eller et system, anvendt alene eller i kombination, og som af  

 fabrikanten er beregnet til anvendelse in vitro til undersøgelse af  

 prøvemateriale fra det menneskelige legeme, herunder blod- og  

 vævsdonationer, udelukkende eller hovedsagelig med henblik på at  

 tilvejebringe oplysninger:
a)	om en fysiologisk eller patologisk tilstand, b)	om en medfødt anomali, c)	som gør det muligt at fastslå sikkerhed for og  

 kompatibilitet med potentielle recipienter eller d)	som gør det muligt at overvåge terapeutiske  

 foranstaltninger.
Prøvebeholdere anses for at være medicinsk udstyr til in  

 vitro-diagnostik.
Ved »prøvebeholdere« forstås  

 sådant udstyr, som af fabrikanten specifikt er beregnet til direkte at  

 skulle indeholde og opbevare prøvemateriale fra det menneskelige  

 legeme med henblik på en in vitro-diagnostisk undersøgelse.
 Produkter til almindelig laboratoriebrug er ikke medicinsk udstyr til  

 in vitro-diagnostik, medmindre fabrikanten af sådanne produkter  

 på baggrund af deres karakteristika specifikt har bestemt, at de er  

 beregnet til anvendelse til in vitro-diagnostiske undersøgelser.
3)	»Tilbehør«: Ethvert produkt, der, selvom det ikke er  

 medicinsk udstyr til in vitro-diagnostik, af dets fabrikant specifikt er  

 bestemt til anvendelse sammen med udstyr, for at dette udstyr kan anvendes i  

 overensstemmelse med sit formål.
I denne bekendtgørelse  

 betragtes tilbehør som selvstændigt medicinsk udstyr til in  

 vitro-diagnostik.
 Invasivt udstyr, der er beregnet til udtagning af  

 prøvemateriale, samt udstyr, som er anbragt i direkte kontakt med det  

 menneskelige legeme med henblik på udtagning af en prøve, jf.  

 direktiv 93/42/EØF, betragtes ikke som tilbehør til medicinsk  

 udstyr til in vitro-diagnostik.
 4)	»Udstyr til selvtestning«: Ethvert udstyr, som af fabrikanten  

 er bestemt til at kunne anvendes af lægmand i et hjemligt  

 miljø.
 5)	»Udstyr, hvis ydeevne skal evalueres«: Ethvert udstyr, der af  

 fabrikanten er bestemt til at skulle underkastes en eller flere  

 undersøgelser til evaluering af udstyrets ydeevne i medicinske  

 analyselaboratorier eller i anden egnet sammenhæng.
 6)	»Fabrikant«: Enhver fysisk eller juridisk person, som er  

 ansvarlig for konstruktion, fremstilling, emballering og mærkning af  

 udstyr med henblik på markedsføring af dette i eget navn, uanset  

 om de pågældende handlinger udføres af vedkommende selv  

 eller på dennes vegne af tredjemand.
De forpligtelser, der i henhold til denne bekendtgørelse  

 påhviler fabrikanter, gælder ligeledes enhver fysisk eller  

 juridisk person, som med henblik på markedsføring i eget navn  

 samler, emballerer, behandler, totalrenoverer eller mærker et eller  

 flere præfabrikerede produkter eller foreskriver, til hvilket  

 formål de som udstyr er bestemt.
Dette gælder dog ikke, hvis en  

 anden end fabrikanten efter første afsnit samler eller tilpasser  

 allerede markedsført udstyr i overensstemmelse med dets formål  

 med henblik på en bestemt patient.
 7)	»Repræsentant«: Enhver i Fællesskabet etableret  

 fysisk eller juridisk person, som udtrykkeligt er udpeget af fabrikanten, og  

 som handler i dennes sted, og til hvem myndigheder og bemyndigede  

 organer i Fællesskabet kan henvende sig for så vidt angår  

 fabrikantens forpligtelser i henhold til denne bekendtgørelse.
 8)	»Formål«: Den anvendelse, som udstyret er beregnet til  

 ifølge fabrikantens oplysninger på mærkningen,  

 ifølge brugsanvisningen og i reklamematerialet.
 9)	»Markedsføring«: Første  

 tilrådighedsstillelse mod betaling eller gratis af et udstyr, bortset  

 fra udstyr, hvis ydeevne skal evalueres, med henblik på distribution  

 eller anvendelse på fællesskabsmarkedet, uanset om udstyret er  

 nyt eller totalrenoveret.
 10)	»Ibrugtagning«: Det stadie, hvor et udstyr stilles til  

 rådighed for slutbrugeren og er klar til for første gang  

 på fællesskabsmarkedet at blive anvendt i overensstemmelse med  

 sit formål.
 11)	»Bemyndiget organ«: Et organ, der af en medlemsstat er  

 udpeget til at udføre opgaverne i forbindelse med de i § 6  

 omhandlede procedurer.
 12)	»Medlemsstat«: En stat, der er medlem af Det  

 Europæiske Økonomiske Fællesskab, eller en stat, der har  

 tiltrådt aftalen om Det Europæiske Økonomiske  

 Samarbejdsområde, i det omfang det følger af denne aftale.
 13)	»Fællesskabet«: Det Europæiske Økonomiske  

 Samarbejdsområde, i det omfang det følger af denne  

 aftale.
 Stk. 3. Kalibrator- og kontrolmaterialer omfatter i denne  

 bekendtgørelse enhver type stof, materiale eller artikel, som af dets  

 fabrikant er bestemt til etablering af målereferencer eller  

 verifikation af ydeevnekarakteristika for udstyr i forbindelse med den  

 anvendelse, det pågældende udstyr er bestemt til.
 Stk. 4. I denne bekendtgørelse omfatter  

 »harmoniserede standarder« tillige de fælles  

 tekniske specifikationer.
Stk. 5. Bekendtgørelsen finder ikke anvendelse på  

 udstyr, der fremstilles og anvendes af samme institution,  

 såfremt 1)	institutionen har et sygdomsforebyggende eller  behandlende  

 formål, 2)	fremstillingsstedet og anvendelsesstedet ligger indenfor samme  

 geografiske område, 3)	udstyret på intet tidspunkt overdrages til anden juridisk  

 person, og 4)	udstyret ikke udnyttes kommercielt.
Kapitel 2 Markedsføring, forhandling, distribution,  

 ibrugtagning og mærkning § 2. Udstyr må kun markedsføres,  

 forhandles, distribueres eller ibrugtages, hvis det opfylder de krav, der er  

 fastsat i denne bekendtgørelse, når det leveres  

 forskriftsmæssigt og anbringes, vedligeholdes og anvendes korrekt i  

 overensstemmelse med sit formål.
 Stk. 2. Stk. 1 finder tillige anvendelse for ibrugtagning  

 af udstyr, hvis ydeevne skal evalueres.
§ 3. Udstyret skal under hensyntagen til sit  

 formål opfylde de væsentlige krav, der er indeholdt i direktivets  

 bilag I for det pågældende udstyr.
De væsentlige krav anses  

 for opfyldt for udstyr, som er i overensstemmelse med de relevante nationale  

 standarder til gennemførelse af de harmoniserede standarder, hvis  

 referencer har været offentliggjort i De Europæiske  

 Fællesskabers Tidende.
Disse referencer for de nationale standarder  

 offentliggøres for Danmarks vedkommende i publikationen Dansk  

 Standard.
Stk. 2. De væsentlige krav anses for opfyldt for udstyr,  

 der er omfattet af direktivets bilag II, liste A, såfremt udstyret er  

 konstrueret og fremstillet i overensstemmelse med de fælles tekniske  

 specifikationer, der er udarbejdet for sådant udstyr, og som har  

 været offentliggjort i De Europæiske Fællesskabers  

 Tidende.
Overholder fabrikanten af behørigt dokumenterede  

 årsager ikke disse specifikationer, skal fabrikanten anvende  

 løsninger, der som minimum er på niveau med disse.
Stk. 3. De i direktivets bilag I, del B, punkt 8, omhandlede  

 oplysninger fra fabrikanten skal være affattet på dansk,  

 når udstyr overdrages til den endelige bruger.
For andet udstyr end  

 udstyr til selvtestning, kan Lægemiddelstyrelsen dog undtagelsesvis  

 tillade, at de nævnte oplysninger affattes på et eller flere af  

 de øvrige officielle fællesskabssprog.
§ 4. Udstyr må kun markedsføres,  

 forhandles, distribueres eller ibrugtages, når det 1)	opfylder de i § 3, stk. 1, nævnte væsentlige  

 krav, 2)	har været underkastet en overensstemmelsesvurdering efter  

 § 6, og 3)	er forsynet med CE-mærkning.
 Stk. 2. Stk. 1 gælder ikke for udstyr, hvis ydeevne  

 skal evalueres, jf. § 8, samt udstyr, der præsenteres på  

 messer og udstillinger, ved demonstrationer eller på videnskabelige  

 eller tekniske møder mv., jf. § 9.
Stk. 3. CE-mærkningen, som er gengivet i direktivets  

 bilag X, skal anbringes på synlig, letlæselig og uudslettelig  

 måde på selve udstyret, hvis dette er muligt og  

 hensigtsmæssigt, samt på brugsanvisningen.
CE-mærkningen  

 skal ligeledes anbringes på salgsemballagen.
CE-mærkningen skal  

 ledsages af identifikationsnummeret på det bemyndigede organ i de  

 tilfælde, hvor et bemyndiget organ medvirker ved  

 overensstemmelseserklæringen.
 Stk. 4. Der må ikke anbringes mærker eller  

 påtegninger, der kan vildlede med hensyn til CE-mærkningen.
Stk. 5. Såfremt udstyret er omfattet af andre  

 fællesskabsdirektiver, som omhandler andre aspekter og som også  

 indeholder bestemmelser om anbringelse af CE-mærkningen, angiver denne  

 mærkning, at udstyret ligeledes opfylder bestemmelserne i de andre  

 direktiver.
I det omfang et eller flere af de pågældende  

 direktiver i en overgangsperiode tillader fabrikanten at vælge hvilken  

 ordning, der skal anvendes, angiver CE-mærkningen dog kun, at udstyret  

 opfylder bestemmelserne i de direktiver, som fabrikanten har anvendt.
I  

 så fald skal der på de dokumenter eller i de brugsanvisninger  

 eller instruktioner, der er vedlagt udstyret i overensstemmelse med de  

 pågældende direktiver, henvises til de relevante direktiver som  

 offentliggjort i De Europæiske Fællesskabers Tidende.
 § 5. Udstyr beregnet til påvisning af  

 HIV-infektion (HIV 1 og 2), som beskrevet i direktivets bilag II, liste A,  

 må kun forhandles til privatpersoner på apoteker, herunder  

 apoteksfilialer og apoteksudsalg.
 § 6. For udstyr, bortset fra udstyr, der er  

 omhandlet i direktivets bilag II og udstyr, hvis ydeevne skal evalueres,  

 følger fabrikanten med henblik på anbringelse af  

 CE-mærkningen den procedure for EF-overensstemmelseserklæring,  

 der er omhandlet i direktivets bilag III, og udarbejder den krævede  

 EF-overensstemmelseserklæring, inden udstyret markedsføres.
 Stk. 2. For udstyr til selvtestning, bortset fra udstyr, der  

 er omhandlet i direktivets bilag II og udstyr, hvis ydeevne skal evalueres,  

 skal fabrikanten, inden han udfylder den i stk. 1 nævnte  

 overensstemmelseserklæring, enten opfylde de supplerende krav, der er  

 anført i direktivets bilag III, punkt 6, eller følge en af de  

 procedurer, der er nævnt i stk. 3 eller stk. 4.
 Stk. 3. For udstyr på liste A i direktivets bilag II,  

 bortset fra udstyr, hvis ydeevne skal evalueres, følger fabrikanten  

 med henblik på anbringelse af CE-mærkningen:
1)	den procedure for EF-overensstemmelseserklæring (fuld  

 kvalitetssikring), der er omhandlet i direktivets bilag IV, eller 2)	den procedure for EF-typeafprøvning, der er omhandlet i  

 direktivets bilag V, kombineret med den procedure for  

 EF-overensstemmelseserklæring (kvalitetssikring af produktionen), der  

 er omhandlet i direktivets bilag VII.
 Stk. 4. For udstyr på liste B i direktivets bilag II,  

 bortset fra udstyr, hvis ydeevne skal evalueres, følger fabrikanten  

 med henblik på anbringelse af CE-mærkningen:
1)	den procedure for EF-overensstemmelseserklæring (fuld  

 kvalitetssikring), der er omhandlet i direktivets bilag IV, eller 2)	den procedure for EF-typeafprøvning, der er omhandlet i  

 direktivets bilag V, kombineret med:
a)	den procedure for EF-verifikation, der er omhandlet i direktivets  

 bilag VI, eller b)	den procedure for EF-overensstemmelseserklæring  

 (kvalitetssikring af produktionen), der er omhandlet i direktivets bilag  

 VII.
 Stk. 5. I forbindelse med proceduren for  

 overensstemmelsesvurdering af et udstyr tager fabrikanten og det bemyndigede  

 organ, hvis et sådant medvirker, hensyn til resultaterne af de  

 vurderinger og verifikationer, som måtte være foretaget under  

 fremstillingsprocessen i overensstemmelse med denne  

 bekendtgørelse.
 Stk. 6. Fabrikanten kan overlade det til sin  

 repræsentant at iværksætte proceduren i direktivets bilag  

 III, V, VI og VIII.
 Stk. 7. Såfremt proceduren for  

 overensstemmelsesvurdering forudsætter medvirken af et bemyndiget  

 organ, kan fabrikanten eller dennes repræsentant henvende sig til et  

 organ efter eget valg inden for rammerne af de opgaver, som det  

 pågældende organ er bemyndiget til at udføre.
 Stk. 8. Det bemyndigede organ kan i særlige  

 tilfælde kræve alle de oplysninger eller data, der er  

 nødvendige for at sikre og bevare overensstemmelsesattestationen  

 på baggrund af den valgte procedure.
 Stk. 9. Beslutninger, som det bemyndigede organ træffer  

 efter direktivets bilag III, IV og V, er højst gyldige i 5 år,  

 men kan efter anmodning, som fremsættes på det tidspunkt, der er  

 fastsat i aftalen mellem fabrikanten eller dennes repræsentant og det  

 bemyndigede organ, videreføres for højst 5 år ad  

 gangen.
 Stk. 10. Dokumenter og korrespondance vedrørende de i  

 stk. 1-4 omhandlede procedurer skal, hvis procedurerne  

 gennemføres her i landet, udfærdiges på dansk og/eller  

 på et andet fællesskabssprog, som det bemyndigede organ kan  

 acceptere.
 Stk. 11. Lægemiddelstyrelsen kan efter ansøgning  

 i særlige tilfælde tillade, at individuelt udstyr, for hvilket de  

 i stk. 1-4 omhandlede procedurer ikke er blevet fulgt, kan  

 markedsføres og ibrugtages, såfremt sundhedshensyn taler  

 herfor.
 Stk. 12. Stk. 1-11 finder tillige anvendelse på  

 fysiske eller juridiske personer, som fremstiller udstyr, der er omfattet af  

 denne bekendtgørelse, og som uden at markedsføre udstyret,  

 ibrugtager dette og anvender dette til kommercielle formål i deres  

 professionelle virksomhed.
 § 7. Det bemyndigede organ og fabrikanten eller  

 dennes repræsentant fastsætter efter aftale fristerne for  

 gennemførelsen af de vurderinger og verifikationer, der er omhandlet i  

 bilag III   VII.
Stk. 2. Konstaterer det bemyndigede organ, at fabrikanten ikke  

 opfylder kravene i denne bekendtgørelse eller at der ikke burde  

 være udstedt et certifikat, begrænser, suspenderer eller  

 tilbagekalder det bemyndigede organ det udstedte certifikat, medmindre  

 fabrikanten opfylder kravene inden udløbet af en af det bemyndigede  

 organ fastsat tidsfrist.
Hvor et certifikat bliver belagt med restriktioner  

 eller hvor indgriben fra Lægemiddelstyrelsen er nødvendig, skal  

 et her i landet bemyndiget organ informere Lægemiddelstyrelsen  

 herom.
 Stk. 3. Et her i landet bemyndiget organ underretter  

 øvrige bemyndigede organer samt de kompetente myndigheder i  

 EF-landene, såfremt det bemyndigede organ suspenderer eller  

 tilbagekalder et udstedt certifikat, om suspensionen eller tilbagekaldelsen.  

 På anmodning fra et bemyndiget organ eller fra en kompetent myndighed i  

 en medlemsstat underretter det bemyndigede organ endvidere den  

 begærende part om udstedte certifikater samt om tilfælde, hvor  

 det bemyndigede organ har afslået at udstede et certifikat, ligesom det  

 bemyndigede organ stiller alle relevante oplysninger til rådighed for  

 den begærende part.
Kapitel 3 Udstyr til særlige formål § 8. Fabrikanten skal for udstyr, hvis ydeevne  

 skal evalueres, følge den procedure, der er omhandlet i direktivets  

 bilag VIII og udarbejde den deri nævnte erklæring, før  

 udstyret stilles til rådighed for laboratorier eller andre  

 institutioner, der er nævnt i erklæringen.
 Stk. 2. For udstyr, hvis ydeevne skal evalueres, finder  

 § 10, stk. 1, 2, 4 og 5 i denne bekendtgørelse  

 anvendelse.
 Stk. 3. Fabrikanten kan indlede en evaluering af udstyrets  

 ydeevne umiddelbart efter, at fabrikanten har fået tilladelse hertil  

 fra den relevante videnskabsetiske komité, jf. § 7 i lov om et  

 videnskabsetisk komitésystem og behandling af biomedicinske  

 forskningsprojekter.
 Stk. 4. I forbindelse med proceduren for  

 overensstemmelsesvurdering vedrørende udstyr, hvis ydeevne skal  

 evalueres, tager fabrikanten hensyn til resultaterne af de vurderinger og  

 verifikationer, som måtte være foretaget under  

 fremstillingsprocessen i overensstemmelse med denne  

 bekendtgørelse.
 Stk. 5. Fabrikanten kan overlade det til sin  

 repræsentant at indlede proceduren i direktivets bilag VIII.
 Stk. 6. Dokumenter og korrespondance vedrørende den i  

 stk. 1 omhandlede procedure skal, hvis proceduren gennemføres her  

 i landet, udfærdiges på dansk, og/eller på et andet  

 fællesskabssprog, som det bemyndigede organ kan acceptere.
 Stk. 7. Lægemiddelstyrelsen kan efter ansøgning i  

 særlige tilfælde tillade, at individuelt udstyr, for hvilket den  

 i stk. 1 omhandlede procedure ikke er blevet fulgt, kan  

 markedsføres og ibrugtages her i landet, såfremt sundhedshensyn  

 taler herfor.
 Stk. 8. Stk. 1 og 4 7 finder tillige anvendelse på  

 fysiske eller juridiske personer, som fremstiller udstyr, hvis ydeevne skal  

 evalueres, og som uden at markedsføre udstyret, ibrugtager og anvender  

 det i deres professionelle virksomhed.
 § 9. Bekendtgørelsen finder ikke anvendelse  

 på udstyr, der præsenteres på messer og udstillinger, ved  

 demonstrationer eller på videnskabelige eller tekniske møder  

 mv., forudsat, at dette udstyr ikke bruges på prøvemateriale fra  

 deltagere, og at det ved synlig skiltning klart er anført, at det  

 pågældende udstyr hverken kan markedsføres eller  

 ibrugtages, før det opfylder reglerne i denne  

 bekendtgørelse.
Kapitel 4 Registrering § 10. En fabrikant, som i eget navn  

 markedsfører udstyr, skal, såfremt vedkommende har  

 hovedsæde i Danmark, underrette Lægemiddelstyrelsen om  

 hovedsædets adresse samt data, der gør det muligt at  

 identificere det pågældende udstyr.
 Stk. 2. Lægemiddelstyrelsen fastsætter  

 nærmere regler for den i stk. 1 omhandlede indberetningspligt.
Stk. 3. Den i stk. 1 nævnte underretning skal for  

 udstyr, der er forsynet med CE-mærkning, angive, om udstyret er  

 nyudviklet.
Udstyr anses for nyudviklet, såfremt 1)	udstyret ikke permanent har været til rådighed på  

 fællesskabsmarkedet for den relevante analysand eller anden parameter i  

 de forudgående 3 år, eller 2)	proceduren omfatter analytisk teknologi, som ikke løbende er  

 blevet anvendt i forbindelse med en given analysand eller en anden parameter  

 på fællesskabsmarkedet i de forudgående 3  

 år.
Stk. 4. Såfremt en fabrikant, som i eget navn  

 markedsfører udstyr, ikke har sit hovedsæde i en medlemsstat,  

 udpeger vedkommende en repræsentant, der er etableret i  

 Fællesskabet.
Såfremt repræsentanten har sit  

 hovedsæde i Danmark, underretter vedkommende Lægemiddelstyrelsen  

 om alle de forhold, der er nævnt i stk. 1 og 3 samt om forhold,  

 der følger af regler udstedt i medfør af stk. 2.
 Stk. 5. En fabrikant eller dennes repræsentant, som  

 markedsfører et udstyr her i landet og som ikke har hovedsæde  

 her i landet, skal indberette de i stk. 1-4 nævnte oplysninger til  

 Lægemiddelstyrelsen.
Kapitel 5 Overvågning og indskrænkning i  

 markedsføringen § 11. En fabrikant af udstyr eller dennes  

 repræsentant er forpligtet til så hurtigt som muligt at give  

 Lægemiddelstyrelsen meddelelse om enhver fejlfunktion, ethvert svigt  

 eller enhver forringelse i CE-mærket udstyrs karakteristika eller  

 ydeevne samt enhver utilstrækkelighed i mærkningen eller i  

 brugsanvisningen, som den pågældende får kendskab til, der  

 direkte eller indirekte kan medføre eller kan have medført en  

 patients, en brugers eller en tredjemands død eller en alvorlig  

 forringelse af en patients, en brugers eller en tredjemands  

 helbredstilstand.
 Stk. 2. En fabrikant af udstyr eller dennes repræsentant  

 er endvidere forpligtet til så hurtigt som muligt at give  

 Lægemiddelstyrelsen meddelelse om enhver teknisk eller medicinsk grund,  

 jf. stk. 1, i forbindelse med CE-mærket udstyrs karakteristika  

 eller ydeevne, som har ført til, at fabrikanten systematisk har  

 tilbagekaldt udstyr, som tilhører samme type, fra markedet.
 Stk. 3. Driftsansvarlige for offentlige og private sygehuse er  

 forpligtede til så hurtigt som muligt at indberette oplysninger til  

 Lægemiddelstyrelsen om enhver hændelse med udstyr, som direkte  

 eller indirekte kan medføre eller kan have medført en patients,  

 en brugers eller en tredjemands død eller en alvorlig forringelse af  

 en patients, en brugers eller en tredjemands helbredstilstand.
 Stk. 4. Autoriseret medicinalpersonale, der udøver  

 selvstændig virksomhed uden for sygehusvæsenet, samt andre, der  

 som led i udøvelsen af deres erhverv anvender udstyr, har samme  

 indberetningspligt, som nævnt i stk. 3.
Stk. 5. Lægemiddelstyrelsen foretager, om muligt sammen  

 med fabrikanten, en vurdering af de i stk. 1 og 2 nævnte  

 oplysninger.
Såfremt denne vurdering giver anledning til, at der i den  

 forbindelse skal træffes eller er truffet foranstaltninger, herunder  

 mulig tilbagekaldelse af produktet, skal Lægemiddelstyrelsen  

 omgående informere Kommissionen og de øvrige medlemsstater  

 herom.
 Stk. 6. Lægemiddelstyrelsen kan, når der er tale  

 om et nyudviklet udstyr, jf. § 10,  

 stk. 3, i en periode på 2 år efter modtagelsen af  

 underretningen i henhold til §  10,  

 stk. 1-2, i særlige tilfælde kræve, at fabrikanten  

 fremlægger en rapport om de erfaringer, der er opnået med  

 udstyret efter markedsføringen.
 Stk. 7. Lægemiddelstyrelsen fastsætter  

 nærmere regler for den i stk. 1-6 omhandlede  

 indberetningspligt.
 § 12. Fabrikanten af et udstyr eller dennes  

 repræsentant skal holde overensstemmelseserklæringen, den i  

 direktivets bilag III-VIII omhandlede tekniske dokumentation samt de  

 afgørelser, rapporter og certifikater, som et bemyndiget organ  

 måtte have udstedt, til rådighed for Lægemiddelstyrelsen i  

 5 år regnet fra ophøret af fremstillingen af udstyret.
 Stk. 2. Stk. 1 finder tillige anvendelse på fysiske  

 eller juridiske personer, som fremstiller udstyr, der er omfattet af denne  

 bekendtgørelse, og som uden at markedsføre udstyret, ibrugtager  

 dette og anvender dette i deres professionelle virksomhed.
§ 13. Har Lægemiddelstyrelsen grund til at  

 antage, at et udstyr vil kunne bringe patienters, brugeres eller eventuelt  

 tredjemands sikkerhed eller sundhed i fare, har Lægemiddelstyrelsen  

 adgang til alle relevante fabrikations-, forretnings- og lagerlokaliteter  

 uden retskendelse.
I forbindelse med sådanne inspektioner kan  

 Lægemiddelstyrelsen udtage prøveeksemplarer af udstyret.
 § 14. Såfremt Lægemiddelstyrelsen  

 konstaterer, at udstyr, som er korrekt anbragt, vedligeholdt og anvendt i  

 overensstemmelse med dets formål, vil kunne bringe patienters, brugeres  

 eller eventuel tredjemands sundhed eller sikkerhed i fare, eller  

 udsætte ejendom for fare, træffer Lægemiddelstyrelsen alle  

 nødvendige foreløbige foranstaltninger for at begrænse  

 eller forbyde markedsføringen eller ibrugtagningen af det  

 pågældende udstyr eller til at sikre, at det trækkes  

 tilbage fra markedet.
Stk. 2. Når Lægemiddelstyrelsen har truffet  

 afgørelse efter stk. 1, underretter styrelsen straks Kommissionen  

 om afgørelsen.
Kommissionen igangsætter herefter de relevante  

 procedurer med henblik på en endelig afgørelse i sagen.
§ 15. Konstaterer Lægemiddelstyrelsen, at  

 CE-mærkningen er blevet anbragt uretmæssigt, er fabrikanten eller  

 dennes repræsentant forpligtet til at sørge for, at  

 overtrædelsen bringes til ophør på de betingelser, som  

 Lægemiddelstyrelsen fastsætter.
Hvis overtrædelsen herefter  

 ikke bringes til ophør, træffer Lægemiddelstyrelsen alle  

 nødvendige foranstaltninger til at begrænse eller forbyde  

 markedsføringen eller ibrugtagningen af det pågældende  

 produkt eller til at sikre, at det trækkes tilbage fra markedet.
 Stk. 2. Konstaterer Lægemiddelstyrelsen, at produkter,  

 som ikke er omfattet af denne bekendtgørelse, er CE-mærket efter  

 reglerne i denne bekendtgørelse, finder stk. 1 ligeledes  

 anvendelse.
 § 16. Finder Lægemiddelstyrelsen, at  

 adgangen til et givet udstyr eller gruppe af udstyr af hensyn til beskyttelse  

 af sikkerhed eller folkesundheden skal betinges, begrænses eller  

 forbydes, træffer Lægemiddelstyrelsen alle nødvendige  

 foreløbige foranstaltninger med henblik herpå.
 Stk. 2. Når Lægemiddelstyrelsen har truffet  

 afgørelse efter stk. 1, underretter styrelsen straks Kommissionen  

 og de øvrige medlemslande om afgørelsen og dens begrundelse.  

 Kommissionen igangsætter herefter de relevante procedurer med henblik  

 på en endelig afgørelse i sagen.
§ 17. Enhver afgørelse i medfør af  

 denne bekendtgørelse, som indebærer afslag på eller  

 begrænsning af markedsføring eller af enhver  

 tilrådighedsstillelse eller ibrugtagning af udstyr, eller som  

 indeholder krav om, at udstyret trækkes tilbage fra markedet, skal  

 begrundes.
Afgørelsen meddeles snarest muligt den berørte part  

 med angivelse af eventuel adgang til påklage til indenrigs- og  

 sundhedsministeren, jf. § 18, stk. 1 og 2.
 Stk. 2. Ved afgørelser efter stk. 1 skal  

 fabrikanten eller dennes repræsentant forinden have mulighed for at  

 fremlægge sit synspunkt, medmindre dette ikke er muligt på grund  

 af foranstaltningens hastende karakter, navnlig begrundet i hensynet til  

 folkesundheden.
 § 18. Lægemiddelstyrelsens afgørelser  

 efter § 3, stk. 3, § 6, stk. 11, § 8, stk. 7,  

 § 11, stk. 5 og 6, § 13, § 14, stk. 1, § 15 og  

 § 16, kan ikke påklages til anden administrativ myndighed.
 Stk. 2. Afgørelser efter § 3, stk. 3,  

 § 11, stk. 5, § 14, stk. 1, og § 15 kan dog  

 påklages til indenrigs- og sundhedsministeren, såfremt  

 afgørelserne er af principiel karakter eller der i øvrigt er  

 tale om afgørelser af væsentlig betydning.
Kapitel 6 Straffebestemmelser § 19. Overtrædelse af § 2, § 3,  

 stk. 1 og 3, § 4, stk. 1 og 3-5, § 5, § 6, stk.1-5,  

 10 og 12, § 7, stk. 2, § 8, stk. 1-3, 6 og 8, § 9,  

 § 10, § 11, stk. 1-4, § 12, § 13, § 14,  

 stk. 1, § 15, § 16, stk. 1, straffes med bøde,  

 medmindre højere straf er forskyldt efter anden lovgivning.
 Stk. 2. Der kan pålægges selskaber m.v. (juridiske  

 personer) strafansvar efter reglerne i straffelovens 5. kapitel.
Kapitel 7 Ikrafttrædelses- og overgangsbestemmelser § 20. Bekendtgørelsen træder i kraft  

 den 1. januar 2003.
 Stk. 2. Bekendtgørelse nr. 89 af 4. februar 2000 om  

 medicinsk udstyr til in vitro-diagnostik, ophæves.
 Stk. 3. I perioden til og med den 7. december 2003 kan udstyr,  

 der er i overensstemmelse med den lovgivning, der var gældende den 7.  

 december 1998, dog markedsføres, uanset reglerne i  

 nærværende bekendtgørelse.
 Stk. 4. Udstyr, der er omfattet af stk. 2, kan ibrugtages  

 til og med den 7. december 2005.
Indenrigs- og Sundhedsministeriet, den 17.  

 december 2002 Lars Løkke Rasmussen /Paul Schüder Bilag A EUROPA-PARLAMENTETS OG RÅDETS DIREKTIV 98/79/EF  

 af 27. oktober 1998  

 om medicinsk udstyr til in vitro-diagnostik EUROPA-PARLAMENTET OG RÅDET FOR DEN EUROPÆISKE UNION HAR under henvisning til traktaten om oprettelse af Det Europæiske  

 Fællesskab, særlig artikel 100 A, under henvisning til forslag fra Kommissionen1), under henvisning til udtalelse fra Det Økonomiske og Sociale  

 Udvalg2), i henhold til fremgangsmåden i traktatens artikel 189  

 B3), og ud fra følgende betragtninger:
(1) Der bør vedtages foranstaltninger, så det indre marked  

 kan fungere korrekt; det indre marked er et område uden indre  

 grænser med fri bevægelighed for varer, personer, tjenesteydelser  

 og kapital; (2) de love og administrative bestemmelser, der gælder i  

 medlemsstaterne for forhold, der vedrører sikkerhed, beskyttelse af  

 sundheden samt ydeevne, karakteristika og godkendelsesprocedurer for  

 medicinsk udstyr til in vitro-diagnostik er forskellige; sådanne  

 forskelle skaber hindringer for samhandelen, og behovet for at  

 fastsætte harmoniserede regler er blevet bekræftet i en  

 sammenlignende undersøgelse af de nationale lovgivninger, som  

 Kommissionen har gennemført; (3) den eneste måde, hvorpå disse hindringer for  

 handelsfriheden kan fjernes og nye hindringer forebygges, er at harmonisere  

 de nationale lovgivninger; dette mål kan ikke gennemføres  

 tilfredsstillende på anden måde af de enkelte medlemsstater;  

 dette direktiv fastlægger kun de krav, der er nødvendige og  

 tilstrækkelige for på den mest forsvarlige måde at sikre  

 den frie bevægelighed for det medicinske udstyr til in  

 vitro-diagnostik, som det gælder for; (4) der bør sondres mellem de harmoniserede bestemmelser og de  

 foranstaltninger, som medlemsstaterne træffer vedrørende  

 finansieringen af de offentlige sundheds- og sygesikringsordninger, som  

 direkte eller indirekte vedrører sådant udstyr; medlemsstaternes  

 mulighed for at iværksætte harmoniserede foranstaltninger under  

 overholdelse af fællesskabsretten berøres således ikke af  

 de pågældende bestemmelser; (5) medicinsk udstyr til in vitro-diagnostik skal yde patienter, brugere  

 og tredjemand et højt sundhedsbeskyttelsesniveau og have en ydeevne,  

 som svarer til fabrikantens oprindelige angivelser; et af hovedmålene  

 med dette direktiv er derfor at bevare eller forbedre det beskyttelsesniveau,  

 der findes i medlemsstaterne; (6) i henhold til de principper, der er fastsat i Rådets resolution  

 af 7. maj 1985 om en ny metode i forbindelse med teknisk harmonisering og  

 standarder4), bør reglerne for konstruktion, fremstilling  

 og emballering af de pågældende produkter kun omfatte de  

 bestemmelser, der er nødvendige for at opfylde de væsentlige  

 krav; disse krav bør, fordi de er væsentlige, erstatte de  

 tilsvarende nationale bestemmelser; de væsentlige krav, herunder  

 også krav som minimerer og mindsker risici, bør anvendes med  

 omtanke under hensyntagen til den eksisterende teknologi og praksis på  

 konstruktionstidspunktet samt til tekniske og økonomiske  

 betragtninger, som er forenelige med et højt sundhedsbeskyttelses- og  

 sikkerhedsniveau; (7) det meste medicinske udstyr er omfattet af Rådets direktiv  

 90/385/EØF af 20. juni 1990 om indbyrdes tilnærmelse af  

 medlemsstaternes lovgivning om aktivt, implantabelt medicinsk  

 udstyr5) og Rådets direktiv 93/42/EØF af 14.  

 juni 1993 om medicinsk udstyr6), som vedrører alt det  

 øvrige medicinske udstyr med undtagelse af medicinsk udstyr til in  

 vitro-diagnostik; nærværende direktiv tilsigter at udvide  

 harmoniseringen til også at omfatte medicinsk udstyr til in  

 vitro-diagnostik, og for at bidrage til at gøre  

 fællesskabsreglerne mere ensartede er dette direktiv i vid  

 udstrækning baseret på bestemmelserne i disse to direktiver; (8) instrumenter, apparater, udstyr, materiale eller andre genstande,  

 herunder edb-programmel, der er beregnet til anvendelse til  

 forskningsformål, men som ikke har noget medicinsk sigte, betragtes  

 ikke som udstyr til evaluering af ydeevne; (9) internationalt certificeret referencemateriale og materiale, der  

 anvendes i eksterne kvalitetsvurderingsordninger, er ikke omfattet af dette  

 direktiv, men kalibratorer og kontrolmateriale, som brugeren har brug for til  

 at fastslå eller verificere udstyrets ydeevne, er medicinsk udstyr til  

 in vitro-diagnostik; (10) agenser, der fremstilles i laboratorier i sundhedsinstitutioner med  

 henblik på anvendelse i samme miljø, og som ikke gøres  

 til genstand for handelstransaktioner, er under hensyntagen til  

 subsidiaritetsprincippet ikke omfattet af dette direktiv; (11) udstyr, der er fremstillet og beregnet til anvendelse til medicinsk  

 analyse som led i erhvervsmæssig eller kommerciel virksomhed, er dog,  

 selv om det ikke markedsføres, omfattet af dette direktiv; (12) laboratorieudstyr af mekanisk art, som specielt anvendes til in  

 vitro-diagnostik, hører ind under dette direktivs  

 anvendelsesområde; med henblik på en tilpasning af de relevante  

 direktiver bør Europa-Parlamentets og Rådets direktiv 98/37/EF  

 af 22. juni 1998 om indbyrdes tilnærmelse af medlemsstaternes  

 lovgivning om maskiner7) derfor ændres, således  

 at det bringes i overensstemmelse med nærværende direktiv; (13) dette direktiv bør omfatte krav til konstruktion og  

 fremstilling af udstyr, der udsender ioniserende stråling; det  

 berører ikke anvendelsen af Rådets direktiv 96/29/Euratom af 13.  

 maj 1996 om fastsættelse af grundlæggende sikkerhedsnormer til  

 beskyttelse af befolkningens og arbejdstagernes sundhed mod de farer, som er  

 forbundet med ioniserende stråling8); (14) da aspekterne vedrørende den elektromagnetiske kompatibilitet  

 udgør en integreret del af de væsentlige krav i dette direktiv,  

 finder Rådets direktiv 89/336/EØF af 3. maj 1989 om indbyrdes  

 tilnærmelse af medlemsstaternes lovgivning om elektromagnetisk  

 kompatibilitet9) ikke anvendelse; (15) for at lette arbejdet med at påvise, at udstyr er i  

 overensstemmelse med de væsentlige krav, og for at gøre det  

 muligt at verificere denne overensstemmelse, er det ønskeligt, at der  

 findes harmoniserede standarder til forebyggelse af fare i forbindelse med  

 konstruktion, fremstilling og emballering af medicinsk udstyr; sådanne  

 harmoniserede standarder udarbejdes af privatretlige organer, og det er  

 vigtigt, at de fortsat har status af ikke-bindende tekster; med henblik  

 herpå anerkendes Den Europæiske Standardiseringsorganisation  

 (CEN) og Den Europæiske Komité for Elektroteknisk  

 Standardisering (CENELEC) som organer, der er kompetente til at vedtage  

 harmoniserede standarder i overensstemmelse med de generelle retningslinier  

 for samarbejdet mellem Kommissionen og disse to organer, der blev undertegnet  

 den 13. november 1984; (16) i dette direktiv er en harmoniseret standard en teknisk specifikation  

 (europæisk standard eller harmoniseringsdokument), som CEN eller  

 CENELEC eller begge disse organer har vedtaget efter mandat fra Kommissionen  

 i overensstemmelse med Europa-Parlamentets og Rådets direktiv 98/34/EF  

 af 22. juni 1998 om en informationsprocedure med hensyn til tekniske  

 standarder og forskrifter10) samt forskrifter for  

 informationssamfundets tjenester, samt i overensstemmelse med  

 ovennævnte generelle retningslinier; (17) som en undtagelse fra de generelle principper tages der ved  

 udarbejdelsen af fælles tekniske specifikationer hensyn til, at det i  

 nogle medlemsstater er almindelig praksis, at disse specifikationer for  

 bestemt udstyr, der især anvendes til sikkerhedsvurdering af donorblod  

 og organdonationer, fastsættes af de offentlige myndigheder; disse  

 særlige specifikationer bør erstattes af de fælles  

 tekniske specifikationer; disse fælles tekniske specifikationer kan  

 anvendes ved evaluering, herunder reevaluering, af ydeevne; (18) videnskabelige eksperter fra forskellige berørte parter kan  

 inddrages i udarbejdelsen af fælles tekniske specifikationer og i  

 behandlingen af andre specifikke eller generelle spørgsmål; (19) fremstillingsvirksomhed, som er dækket af dette direktiv,  

 omfatter også emballering af udstyret, i det omfang emballeringen er af  

 betydning for dets sikkerhed og ydeevne; (20) noget udstyr har begrænset levetid, idet dets ydeevne med tiden  

 forringes, hvilket for eksempel skyldes, at dets fysiske eller kemiske  

 egenskaber og især dets sterilitet eller emballagens kvalitet  

 forringes; fabrikanten bør fastslå og oplyse, hvor længe  

 udstyret har den ønskede ydeevne, og det bør på  

 mærkningen oplyses, indtil hvilken dato udstyret, eller en del af det,  

 kan anvendes fuldt forsvarligt; (21) Rådet har ved afgørelse 93/465/EØF af 22. juli  

 1993 om modulerne for de forskellige faser i procedurerne for  

 overensstemmelsesvurdering og regler om anbringelse og anvendelse af  

 »CE-overensstemmelsesmærkningen«, med henblik på anvendelse i  

 direktiverne om teknisk harmonisering11), gennemført  

 harmoniserede procedurer for overensstemmelsesvurdering; de  

 præciseringer, der er foretaget af disse moduler, skyldes de former for  

 verifikation, der er nødvendige for medicinsk udstyr til in  

 vitro-diagnostik samt behovet for sammenhæng med direktiv  

 90/385/EØF og 93/42/EØF; (22) hovedsagelig af hensyn til procedurerne for  

 overensstemmelsesvurdering er det nødvendigt at inddele medicinsk  

 udstyr til in vitro-diagnostik i to hovedproduktklasser; da  

 størstedelen af dette udstyr ikke udgør nogen direkte risiko  

 for patienter og anvendes af kompetente, uddannede fagfolk, og da  

 resultaterne ofte kan bekræftes på anden måde, kan  

 procedurerne for overensstemmelsesvurdering generelt gennemføres alene  

 på fabrikantens ansvar; på baggrund af de eksisterende nationale  

 bestemmelser og de notifikationer, der er modtaget i henhold til proceduren i  

 direktiv 98/34/EF, er der kun behov for de bemyndigede organers medvirken i  

 forbindelse med bestemt udstyr, hvis korrekte ydeevne er af væsentlig  

 betydning for patientbehandlingen, og hvis svigt kan medføre en  

 alvorlig sundhedsfare; (23) hvad angår det medicinske udstyr til in vitro-diagnostik, der  

 kræver et bemyndiget organs medvirken, skal der for de produktgrupper,  

 der anvendes i forbindelse med blodtransfusion, aids-forebyggelse og visse  

 former for hepatitis, foretages en overensstemmelsesvurdering, der for  

 så vidt angår udstyrets konstruktion og fremstilling sikrer et  

 optimalt sikkerheds- og pålidelighedsniveau; (24) listen over medicinsk udstyr til in vitro-diagnostik, som skal  

 underkastes en overensstemmelsesvurdering af en tredjemand, bør  

 ajourføres i takt med den teknologiske udvikling og udviklingen inden  

 for sundhedsbeskyttelse; sådanne ajourføringsforanstaltninger  

 bør træffes efter procedure III, variant a), som fastlagt i  

 Rådets afgørelse 87/373/EØF af 13. juli 1987 om  

 fastsættelse af de nærmere vilkår for udøvelsen af  

 de gennemførelsesbeføjelser, der tillægges  

 Kommissionen12); (25) Europa-Parlamentet, Rådet og Kommissionen indgik den 20.  

 december 1994 en modus vivendi vedrørende  

 gennemførelsesforanstaltningerne til retsakter vedtaget efter  

 fremgangsmåden i traktatens artikel 189 B13) ; (26) medicinsk udstyr bør generelt være forsynet med  

 CE-mærkningen, som angiver, at det er i overensstemmelse med dette  

 direktiv, således at det frit kan omsættes i Fællesskabet  

 og tages i brug i overensstemmelse med sit formål; (27) når et bemyndiget organs medvirken er påkrævet,  

 skal fabrikanterne have mulighed for at vælge blandt organer på  

 en liste, som Kommissionen har offentliggjort; medlemsstaterne har ikke pligt  

 til at udpege sådanne bemyndigede organer, men de bør sikre, at  

 organer, der er udpeget som bemyndigede organer, opfylder de  

 vurderingskriterier, der er fastlagt i dette direktiv; (28) det er vigtigt, at det bemyndigede organs leder og personale hverken  

 selv eller via en mellemmand har interesser, som kan true deres  

 uafhængighed, i de virksomheder, som underkastes vurdering og  

 verifikation; (29) de kompetente myndigheder, der forestår  

 markedsovervågningen, bør især i nødstilfælde  

 kunne komme i kontakt med fabrikanten eller med dennes i Fællesskabet  

 etablerede repræsentant med henblik på iværksættelse  

 af sådanne retssikrende foranstaltninger, som skønnes  

 nødvendige; samarbejde og udveksling af oplysninger mellem  

 medlemsstaterne er nødvendigt for at sikre en ensartet anvendelse af  

 dette direktiv, især i forbindelse med markedsovervågningen; med  

 henblik herpå er det nødvendigt at etablere og forvalte en  

 database, der indeholder oplysninger om fabrikanterne og deres  

 repræsentanter, om det udstyr, der er markedsført, om de  

 certifikater, der er udstedt, suspenderet eller tilbagekaldt, samt om  

 overvågningsproceduren; en ordning med indberetning af uheld  

 (overvågningsprocedure) udgør et nyttigt middel til  

 overvågning af markedet, herunder nyt udstyrs ydeevne; oplysninger via  

 overvågningsproceduren samt via eksterne kvalitetsvurderingsordninger  

 er nyttige i forbindelse med beslutningstagning om klassificering af  

 udstyr; (30) det er absolut nødvendigt, at fabrikanterne underretter de  

 kompetente myndigheder om markedsføringen af »nye produkter«,  

 såvel hvad angår den anvendte teknologi, som de stoffer, der skal  

 analyseres, og andre parametre; dette gælder især udstyr med en  

 høj tæthed af DNA-sonder (de såkaldte mikrochips), der er  

 beregnet til genetisk screening; (31) finder en medlemsstat i forbindelse med et givet produkt eller en  

 given produktgruppe, at adgang til sådanne produkter af hensyn til  

 beskyttelse af sundhed og sikkerhed og/eller folkesundheden, jf. traktatens  

 artikel 36, bør forbydes, begrænses eller underkastes  

 særlige betingelser, kan den træffe alle nødvendige og  

 berettigede overgangsforanstaltninger; Kommissionen hører i så  

 fald de pågældende parter og medlemsstaterne og vedtager,  

 såfremt de nationale foranstaltninger er berettigede, de  

 nødvendige fællesskabsforanstaltninger i overensstemmelse med  

 procedure III, variant a), som fastlagt i afgørelse  

 87/373/EØF; (32) dette direktiv omfatter medicinsk udstyr til in vitro-diagnostik, der  

 fremstilles af væv, celler eller stoffer af human oprindelse; det  

 omfatter ikke andet medicinsk udstyr, der fremstilles ved brug af stoffer af  

 human oprindelse; arbejdet dermed skal derfor fortsætte, så der  

 snarest kan vedtages fællesskabsbestemmelser derom; (33) da det er nødvendigt at beskytte menneskets integritet i  

 forbindelse med udtagning, indsamling og anvendelse af stoffer, der stammer  

 fra det menneskelige legeme, bør principperne i Europarådets  

 konvention om beskyttelse af menneskerettigheder og menneskelig  

 værdighed i forbindelse med anvendelse af biologi og  

 lægevidenskab overholdes; de nationale bestemmelser om etiske  

 spørgsmål finder fortsat anvendelse; (34) for at sikre sammenhæng mellem direktiverne om medicinsk  

 udstyr, bør visse af dette direktivs bestemmelser indføjes i  

 direktiv 93/42/EØF, som skal ændres i overensstemmelse  

 hermed; (35) det er nødvendigt hurtigst muligt at indføre den  

 manglende lovgivning vedrørende medicinsk udstyr fremstillet på  

 basis af stoffer af human oprindelse UDSTEDT FØLGENDE DIREKTIV:
Artikel 1 Anvendelsesområde og definitioner 1. Dette direktiv finder anvendelse på medicinsk udstyr til in  

 vitro-diagnostik og tilbehør dertil.
I dette direktiv betragtes  

 tilbehør som selvstændigt medicinsk udstyr til in  

 vitro-diagnostik.
Både medicinsk udstyr til in vitro-diagnostik og  

 tilbehør benævnes i det følgende »udstyr«.
 2. I dette direktiv forstås ved:
 a)	»Medicinsk udstyr«: ethvert instrument, apparat, udstyr, materiale  

 eller enhver anden genstand, anvendt alene eller i kombination, herunder  

 edb-programmel, der hører med til korrekt brug heraf, som af  

 fabrikanten er beregnet til anvendelse på mennesker med henblik  

 på:
diagnosticering, forebyggelse, overvågning, behandling eller  

 lindring af sygdomme diagnosticering, overvågning, behandling, lindring af eller  

 kompensation for skader eller handicap undersøgelse, udskiftning eller ændring af anatomien  

 eller en fysiologisk proces svangerskabsforebyggelse og hvis forventede hovedvirkning i eller på det  

 menneskelige legeme ikke fremkaldes af farmakologisk, immunologisk eller  

 metabolisk vej, men hvis virkning kan understøttes ad denne  

 vej.
 b)	»Medicinsk udstyr til in vitro-diagnostik«: ethvert medicinsk  

 udstyr, som er et reagens, et reagensprodukt, en kalibrator, et  

 kontrolmateriale, et prøvesæt (kit), et instrument, et apparat,  

 en anordning eller et system, anvendt alene eller i kombination, og som af  

 fabrikanten er beregnet til anvendelse in vitro til undersøgelse af  

 prøvemateriale fra det menneskelige legeme, herunder blod- og  

 vævsdonationer, udelukkende eller hovedsagelig med henblik på at  

 tilvejebringe oplysninger:
om en fysiologisk eller patologisk tilstand om en medfødt anomali som gør det muligt at fastslå sikkerhed for og  

 kompatibilitet med potentielle recipienter, eller som gør det muligt at overvåge terapeutiske  

 foranstaltninger.
Prøvebeholdere anses for at være medicinsk udstyr til in  

 vitro-diagnostik.
Ved »prøvebeholdere« forstås sådant  

 udstyr, uanset om det er lufttomt, som af fabrikanten af udstyret specifikt  

 er beregnet til direkte at skulle indeholde og opbevare prøvemateriale  

 fra det menneskelige legeme med henblik på en in vitro-diagnostisk  

 undersøgelse.
Produkter til almindelig laboratoriebrug er ikke  

 medicinsk udstyr til in vitro-diagnostik, medmindre fabrikanten af  

 sådanne produkter på baggrund af deres karakteristika specifikt  

 har bestemt, at de skal anvendes til in vitro-diagnostiske  

 undersøgelser.
 c)	»Tilbehør«: ethvert produkt, der, selv om det ikke er  

 medicinsk udstyr til in vitro-diagnostik, af dets fabrikant specifikt er  

 bestemt til anvendelse sammen med udstyr, for at dette udstyr kan anvendes i  

 overensstemmelse med sit formål.
 I denne definition betragtes invasivt udstyr, der er beregnet til  

 udtagning af prøvemateriale, samt udstyr, som er anbragt i direkte  

 kontakt med det menneskelige legeme med henblik på udtagning af en  

 prøve, jf. direktiv 93/42/EØF, ikke som tilbehør til  

 medicinsk udstyr til in vitro-diagnostik.
 d)	»Udstyr til selvtestning«: ethvert udstyr, som af fabrikanten er  

 bestemt til at kunne anvendes af lægmand i et hjemligt  

 miljø.
 e)	»Udstyr til evaluering af ydeevne«: ethvert udstyr, der af  

 fabrikanten er bestemt til at skulle underkastes en eller flere  

 undersøgelser til evaluering af ydeevnen i medicinske  

 analyselaboratorier eller i andre egnede miljøer uden for fabrikantens  

 egne lokaler.
 f)	»Fabrikant«: enhver fysisk eller juridisk person, som er ansvarlig  

 for konstruktion, fremstilling, emballering og mærkning af udstyr med  

 henblik på markedsføring af dette i vedkommendes eget navn,  

 uanset om de pågældende handlinger udføres af vedkommende  

 selv eller for dennes regning af tredjemand.
 De forpligtelser, der i henhold til dette direktiv påhviler  

 fabrikanter, gælder ligeledes enhver fysisk eller juridisk person, som  

 med henblik på markedsføring i eget navn samler, emballerer,  

 behandler, nyistandsætter og/eller mærker et eller flere  

 præfabrikerede produkter og/eller foreskriver, til hvilket formål  

 de som udstyr er bestemt; dette gælder dog ikke, hvis en anden end  

 fabrikanten efter første afsnit samler eller tilpasser allerede  

 markedsført udstyr i overensstemmelse med dets formål med  

 henblik på en bestemt patient.
 g)	»Repræsentant«: enhver i Fællesskabet etableret fysisk  

 eller juridisk person, som udtrykkeligt er udpeget af fabrikanten, og som  

 handler i dennes sted, og til hvem myndigheder og instanser i  

 Fællesskabet kan henvende sig for så vidt angår  

 fabrikantens forpligtelser i henhold til dette direktiv.
 h)	»Formål«: den anvendelse, udstyret er beregnet til  

 ifølge fabrikantens oplysninger på mærkningen, i  

 brugsanvisningen og/eller i reklamematerialet.
 i)	»Markedsføring«: første tilrådighedsstillelse  

 mod eller uden betaling af et udstyr, bortset fra udstyr til evaluering af  

 ydeevne, med henblik på distribution og/eller anvendelse på  

 fællesskabsmarkedet, uanset om udstyret er nyt eller nyistandsat.
 j)	»Ibrugtagning«: det stadium, hvor et udstyr stilles til  

 rådighed for slutbrugeren klar til for første gang at blive  

 anvendt i overensstemmelse med sit formål på  

 fællesskabsmarkedet.
 3. I dette direktiv omfatter kalibrator- og kontrolmaterialer enhver type  

 stof, materiale eller artikel, som af dets fabrikant er bestemt til  

 etablering af målereferencer eller verifikation af  

 ydeevnekarakteristika for udstyr i forhold til den anvendelse, det  

 pågældende udstyr er bestemt til.
4. I dette direktiv er de etiske aspekter vedrørende udtagning,  

 indsamling og anvendelse af væv, celler og stoffer af human oprindelse  

 omfattet af reglerne i Europarådets konvention om beskyttelse af  

 menneskerettigheder og menneskelig værdighed i forbindelse med  

 anvendelse af biologi og lægevidenskab samt af den relevante nationale  

 lovgivning.
For så vidt angår diagnostik er navnlig beskyttelsen  

 af fortroligheden af oplysninger vedrørende privatlivet og princippet  

 om ikke-forskelsbehandling med hensyn til genetiske arveanlæg hos  

 mænd og kvinder af afgørende betydning.
 5. Dette direktiv finder ikke anvendelse på udstyr, som udelukkende  

 fremstilles og anvendes inden for samme sundhedsinstitution på  

 fremstillingsstedet, eller som anvendes i lokaler beliggende i umiddelbar  

 nærhed heraf uden at blive overført til en anden juridisk enhed.  

 Dette direktiv berører ikke medlemsstaternes ret til at underkaste  

 sådanne aktiviteter passende beskyttelseskrav.
 6. Dette direktiv berører ikke nationale lovgivningers bestemmelser  

 om levering af lægeordineret udstyr.
7. Dette direktiv er et særdirektiv efter artikel 2, stk. 2, i  

 direktiv 89/336/EØF.
Direktiv 89/336/EØF ophører med at  

 finde anvendelse på udstyr, som er i overensstemmelse med  

 nærværende direktiv.
Artikel 2 Markedsføring og ibrugtagning Medlemsstaterne træffer de nødvendige foranstaltninger for at  

 sikre, at udstyr kun kan markedsføres og/eller ibrugtages, hvis det  

 opfylder de krav, der er fastsat i dette direktiv, når det leveres  

 forskriftsmæssigt og anbringes, vedligeholdes og anvendes korrekt i  

 overensstemmelse med sit formål.
Dette indebærer, at  

 medlemsstaterne har pligt til at overvåge det pågældende  

 udstyrs sikkerhed og kvalitet.
Denne artikel finder ligeledes anvendelse  

 på udstyr til evaluering af ydeevne.
Artikel 3 Væsentlige krav Udstyret skal opfylde de væsentlige krav i bilag I, der gælder  

 for det, under hensyntagen til det pågældende udstyrs  

 formål.
Artikel 4 Fri bevægelighed 1. Medlemsstaterne må ikke på deres område hindre  

 markedsføring eller ibrugtagning af udstyr, der er forsynet med  

 CE-mærkningen, jf. artikel 16, hvis det pågældende udstyr  

 har været underkastet en overensstemmelsesvurdering efter artikel  

 9.
 2. Medlemsstaterne må ikke hindre, at udstyr til evaluering af  

 ydeevne i dette øjemed stilles til rådighed for laboratorier  

 eller andre institutioner, der er nævnt i erklæringen i bilag  

 VIII, dersom det opfylder betingelserne i artikel 9, stk. 4, og i bilag  

 VIII.
 3. Medlemsstaterne må ikke hindre, at der på messer og  

 udstillinger, ved demonstrationer eller på videnskabelige eller  

 tekniske møder mv. præsenteres udstyr, som ikke er i  

 overensstemmelse med dette direktiv, når dette udstyr ikke bruges  

 på prøvemateriale fra deltagere, og det ved synlig skiltning  

 klart er anført, at det pågældende udstyr hverken kan  

 markedsføres eller tages i brug, før en sådan  

 overensstemmelse foreligger.
 4. Medlemsstaterne kan kræve, at de oplysninger, der gives den  

 endelige bruger, jf. bilag I, del B, punkt 8, skal affattes på deres  

 officielle sprog.
 Hvis sikker og korrekt brug af et udstyr er sikret, kan medlemsstaterne  

 tillade, at de i første afsnit nævnte oplysninger affattes  

 på et eller flere af de øvrige officielle  

 fællesskabssprog.
 Ved anvendelsen af denne bestemmelse tager medlemsstaterne hensyn til  

 proportionalitetsprincippet og især til:
a)	den omstændighed, at oplysningerne kan anføres ved  

 hjælp af harmoniserede symboler, almindeligt anerkendte koder eller  

 andre foranstaltninger b)	hvilken type bruger udstyret er beregnet til.
 5. Hvis udstyret er omfattet af andre fællesskabsdirektiver, som  

 omhandler andre aspekter, og som også indeholder bestemmelser om  

 anbringelse af CE-mærkningen, angiver denne mærkning, at udstyret  

 ligeledes opfylder bestemmelserne i disse andre direktiver.
Hvis et eller flere af de pågældende direktiver i en  

 overgangsperiode tillader fabrikanten at vælge, hvilken ordning der  

 skal anvendes, angiver CE-mærkningen dog kun, at udstyret opfylder  

 bestemmelserne i de direktiver, som fabrikanten har anvendt.
I så fald  

 skal der på de dokumenter eller i de brugsanvisninger eller  

 instruktioner, der er vedlagt udstyret i overensstemmelse med de  

 pågældende direktiver, henvises til de relevante direktiver som  

 offentliggjort i De Europæiske Fællesskabers Tidende.
Artikel 5 Henvisning til standarder 1. Medlemsstaterne anser udstyr for at opfylde de væsentlige krav,  

 der er omhandlet i artikel 3, hvis det er i overensstemmelse med de relevante  

 nationale standarder, der gennemfører de harmoniserede standarder,  

 hvis referencer er offentliggjort i De Europæiske  

 Fællesskabers Tidende.
Medlemsstaterne offentliggør  

 referencerne for sådanne nationale standarder.
 2. Finder en medlemsstat eller Kommissionen, at de harmoniserede  

 standarder ikke fuldt ud opfylder de væsentlige krav, der er omhandlet  

 i artikel 3, fastsættes de foranstaltninger, medlemsstaterne skal  

 træffe med hensyn til de pågældende standarder, og den i  

 stk. 1 omhandlede offentliggørelse efter proceduren i artikel 6,  

 stk. 2.
3. Medlemsstaterne anser udstyr for at opfylde de væsentlige krav,  

 der er omhandlet i artikel 3, hvis det er konstrueret og fremstillet i  

 overensstemmelse med de fælles tekniske specifikationer, der er  

 udarbejdet for udstyr på liste A i bilag II og, om nødvendigt,  

 for udstyr på liste B i bilag II.
I disse specifikationer  

 fastsættes på hensigtsmæssig vis evalueringskriterier og  

 reevalueringskriterier for ydeevne, batchfrigivelseskriterier,  

 referencemetoder og referencemateriale.
 De fælles tekniske specifikationer vedtages efter proceduren i  

 artikel 7, stk. 2, og offentliggøres i De Europæiske  

 Fællesskabers Tidende.
 Fabrikanterne skal som hovedregel overholde de fælles tekniske  

 specifikationer; hvis fabrikanterne af behørigt dokumenterede  

 årsager ikke overholder disse specifikationer, skal de anvende  

 løsninger, der mindst er på niveau med disse.
 I dette direktiv forstås ved harmoniserede standarder også de  

 fælles tekniske specifikationer.
Artikel 6 Udvalget for Standarder og Tekniske Forskrifter 1. Kommissionen bistås af det udvalg, der er nedsat ved artikel 5 i  

 direktiv 98/34/EF.
2. Kommissionens repræsentant forelægger udvalget et udkast  

 til de foranstaltninger, der skal træffes.
Udvalget afgiver en  

 udtalelse om dette udkast inden for en frist, som formanden kan  

 fastsætte under hensyn til, hvor meget det pågældende  

 spørgsmål haster, i givet fald ved afstemning.
 Udtalelsen optages i mødeprotokollen; derudover har hver  

 medlemsstat ret til at anmode om, at dens holdning indføres i  

 mødeprotokollen.
 Kommissionen tager størst muligt hensyn til udvalgets udtalelse.  

 Den underretter udvalget om, hvordan der er taget hensyn til dets  

 udtalelse.
Artikel 7 Udvalget for Medicinsk Udstyr 1. Kommissionen bistås af det udvalg, der er nedsat ved artikel 6,  

 stk. 2, i direktiv 90/385/EØF.
2. Kommissionens repræsentant forelægger udvalget et udkast  

 til de foranstaltninger, der skal træffes.
Udvalget afgiver en  

 udtalelse om dette udkast inden for en frist, som formanden kan  

 fastsætte under hensyn til, hvor meget det pågældende  

 spørgsmål haster.
Udvalget udtaler sig med det flertal, der er  

 fastsat i traktatens artikel 148, stk. 2, for vedtagelse af de  

 afgørelser, som Rådet skal træffe på forslag af  

 Kommissionen.
Ved afstemninger i udvalget tillægges de stemmer, der  

 afgives af repræsentanterne for medlemsstaterne, den vægt, som er  

 fastlagt i nævnte artikel.
Formanden deltager ikke i afstemningen.
 Kommissionen vedtager de påtænkte foranstaltninger, når  

 de er i overensstemmelse med udvalgets udtalelse.
Er de påtænkte foranstaltninger ikke i overensstemmelse med  

 udvalgets udtalelse, eller er der ikke afgivet nogen udtalelse,  

 forelægger Kommissionen straks Rådet et forslag til de  

 foranstaltninger, der skal træffes.
Rådet træffer  

 afgørelse med kvalificeret flertal.
 Har Rådet ved udløbet af en frist på tre måneder  

 regnet fra forslagets forelæggelse for Rådet ikke truffet nogen  

 afgørelse, vedtages de foreslåede foranstaltninger af  

 Kommissionen.
 3. Det i stk. 1 nævnte udvalg kan undersøge ethvert  

 spørgsmål i forbindelse med gennemførelsen af dette  

 direktiv.
Artikel 8 Beskyttelsesklausul 1. Hvis en medlemsstat konstaterer, at det i artikel 4, stk. 1,  

 omhandlede udstyr, korrekt anbragt, vedligeholdt og anvendt i  

 overensstemmelse med sit formål, vil kunne bringe patienters, brugeres  

 eller eventuelt andre personers sundhed og/eller sikkerhed i fare eller  

 være til fare for ejendoms sikkerhed, træffer den alle  

 nødvendige foreløbige foranstaltninger for at trække det  

 pågældende udstyr tilbage fra markedet eller for at forbyde eller  

 begrænse markedsføringen eller ibrugtagningen af det.  

 Medlemsstaten underretter straks Kommissionen om sådanne  

 foranstaltninger og anfører grundene til beslutningen, herunder  

 navnlig om den manglende overensstemmelse med dette direktiv  

 skyldes:
a)	manglende opfyldelse af de i artikel 3 omhandlede væsentlige  

 krav b)	ukorrekt anvendelse af de i artikel 5 omhandlede standarder, dersom  

 disse standarder hævdes anvendt, eller c)	en mangel ved disse standarder.
2. Kommissionen indleder snarest muligt samråd med de berørte  

 parter.
Hvis Kommissionen efter dette samråd konstaterer:
at foranstaltningerne er berettigede, giver den straks den  

 medlemsstat, som har taget initiativet til dem, og de øvrige  

 medlemsstater underretning herom.
Hvis den i stk. 1 omhandlede  

 beslutning begrundes i en mangel ved selve standarderne, forelægger  

 Kommissionen efter samråd med de berørte parter sagen for det i  

 artikel 6, stk. 1, omhandlede udvalg inden to måneder, dersom den  

 medlemsstat, der har truffet beslutningen, agter at fastholde den, og  

 indleder den procedure, der er omhandlet i artikel 6; hvis de i stk. 1  

 omhandlede foranstaltninger skyldes problemer, som vedrører indholdet  

 eller anvendelsen af de fælles tekniske specifikationer,  

 forelægger Kommissionen efter samråd med de berørte parter  

 sagen for det i artikel 7, stk. 1, omhandlede udvalg inden to  

 måneder at foranstaltningerne er uberettigede, giver den straks den  

 medlemsstat, der har taget initiativet til dem, samt fabrikanten eller dennes  

 repræsentant underretning herom.
 3. Hvis udstyr, som ikke er i overensstemmelse med sikkerhedskravene, er  

 forsynet med CE-mærkningen, træffer den kompetente medlemsstat de  

 fornødne foranstaltninger over for den, der har anbragt  

 mærkningen, og underretter Kommissionen og de øvrige  

 medlemsstater herom.
 4. Kommissionen sørger for, at medlemsstaterne holdes underrettet  

 om procedurens forløb og resultater.
Artikel 9 Overensstemmelsesvurdering 1. For alt udstyr, bortset fra udstyr, der er omhandlet i bilag II, og  

 udstyr til evaluering af ydeevne, følger fabrikanten med henblik  

 på anbringelse af CE-mærkningen den procedure, der er omhandlet i  

 bilag III, og udfylder den krævede EF-overensstemmelseserklæring,  

 inden udstyret markedsføres.
 For alt udstyr til selvtestning, bortset fra udstyr, der er omhandlet i  

 bilag II, og udstyr til evaluering af ydeevne, skal fabrikanten, inden han  

 udfylder ovennævnte overensstemmelseserklæring, opfylde de  

 supplerende krav, der er anført i bilag III, punkt 6. I stedet for at  

 følge nævnte procedure kan fabrikanten følge proceduren i  

 stk. 2 eller stk. 3.
 2. For udstyr på liste A i bilag II, bortset fra udstyr til  

 evaluering af ydeevne, følger fabrikanten med henblik på  

 anbringelse af CE-mærkningen:
a)	den procedure for EF-overensstemmelseserklæring (fuld  

 kvalitetssikring), der er omhandlet i bilag IV, eller b)	den procedure for EF-typeafprøvning, der er omhandlet i bilag  

 V, kombineret med den procedure for EF-overensstemmelseserklæring  

 (kvalitetssikring af produktionen), der er omhandlet i bilag VII.
 3. For udstyr på liste B i bilag II, bortset fra udstyr til  

 evaluering af ydeevne, følger fabrikanten med henblik på  

 anbringelse af CE-mærkningen:
a)	den procedure for EF-overensstemmelseserklæring (fuld  

 kvalitetssikring), der er omhandlet i bilag IV, eller b)	den procedure for EF-typeafprøvning, der er omhandlet i bilag  

 V, kombineret med:
i)	den procedure for EF-verifikation, der er omhandlet i bilag VI,  

 eller ii)	den procedure for EF-overensstemmelseserklæring  

 (kvalitetssikring af produktionen), der er omhandlet i bilag VII.
 4. For udstyr til evaluering af ydeevne følger fabrikanten den  

 procedure, der er omhandlet i bilag VIII, og udarbejder, inden udstyret  

 stilles til rådighed, den deri nævnte erklæring.
 Denne bestemmelse berører ikke nationale regler vedrørende  

 etiske aspekter i forbindelse med anvendelse af væv eller stoffer af  

 human oprindelse til gennemførelse af en undersøgelse til  

 evaluering af ydeevne.
 5. I forbindelse med proceduren for overensstemmelsesvurdering  

 vedrørende udstyr tager fabrikanten og det bemyndigede organ, hvis det  

 medvirker, hensyn til resultaterne af de vurderinger og verifikationer, som i  

 givet fald er foretaget på et mellemstadium i fremstillingsfasen i  

 overensstemmelse med dette direktiv.
 6. Fabrikanten kan overlade det til sin repræsentant at indlede  

 procedurerne i bilag III, V, VI og VIII.
7. Fabrikanten skal i fem år fra fremstillingsdatoen for det sidste  

 produkt opbevare overensstemmelseserklæringen, den i bilag III-VIII  

 omhandlede tekniske dokumentation samt de afgørelser, rapporter og  

 certifikater, som de bemyndigede organer har udstedt, så disse  

 dokumenter kan forelægges for de nationale myndigheder til kontrol.
Er  

 fabrikanten ikke etableret i Fællesskabet, påhviler pligten til  

 efter anmodning at kunne forelægge ovennævnte dokumentation hans  

 repræsentant.
 8. Hvis proceduren for overensstemmelsesvurderingen forudsætter et  

 bemyndiget organs medvirken, kan fabrikanten eller dennes repræsentant  

 henvende sig til et organ efter eget valg inden for rammerne af de opgaver,  

 som det pågældende organ er bemyndiget til at udføre.
 9. Det bemyndigede organ kan i behørigt begrundede tilfælde  

 kræve alle de oplysninger eller data, der er nødvendige for at  

 udarbejde og opretholde overensstemmelsesattestationen på baggrund af  

 den valgte procedure.
 10. Beslutninger, som de bemyndigede organer træffer efter bilag  

 III, IV og V, er højst gyldige i fem år, men kan efter  

 anmodning, som fremsættes på det tidspunkt, der er fastsat i den  

 aftale, de to parter har indgået, videreføres for højst  

 fem år ad gangen.
 11. Dokumenter og korrespondance vedrørende de i stk. 1-4  

 omhandlede procedurer udfærdiges på et officielt sprog i den  

 medlemsstat, hvor de nævnte procedurer gennemføres, og/eller  

 på et andet fællesskabssprog, som det bemyndigede organ kan  

 acceptere.
 12. Uanset stk. 1-4 kan de kompetente myndigheder på  

 behørigt begrundet anmodning give tilladelse til, at individuelt  

 udstyr, for hvilket de i stk. 1-4 omhandlede procedurer ikke er blevet  

 fulgt, kan markedsføres og tages i brug på den  

 pågældende medlemsstats område, hvis  

 sundhedsbeskyttelseshensyn taler derfor.
 13. Bestemmelserne i denne artikel anvendes tilsvarende på fysiske  

 eller juridiske personer, som fremstiller udstyr, der er omfattet af dette  

 direktiv, og som uden at markedsføre udstyret ibrugtager det og  

 anvender det inden for rammerne af deres professionelle virksomhed.
Artikel 10 Registrering af fabrikanter og udstyr 1. Fabrikanter, som i eget navn markedsfører udstyr, giver de  

 kompetente myndigheder i den medlemsstat, hvor de har deres hovedsæde,  

 underretning om:
hovedsædets adresse oplysninger om reagenser, reagensprodukter samt kalibrator- og  

 kontrolmaterialer, udtrykt i fælles teknologiske karakteristika  

 og/eller analysander, samt alle væsentlige ændringer heraf,  

 herunder afbrydelse af markedsføringen; for andet udstyr, de relevante  

 angivelser for udstyr omfattet af bilag II og udstyr til selvtestning, alle  

 data, der kan muliggøre identifikation af sådant udstyr, de  

 analytiske og, efter omstændighederne, de diagnostiske parametre, jf.  

 bilag I, del A, punkt 3, resultaterne af ydeevneevalueringer, jf. bilag VIII,  

 certifikater samt enhver væsentlig ændring heraf, herunder  

 afbrydelse af markedsføringen.
 2. For udstyr, der er omfattet af bilag II, og udstyr til selvtestning kan  

 medlemsstaterne kræve underretning om data, der kan muliggøre  

 dets identifikation, sammen med mærkningen og brugsanvisningen, hvis  

 sådant udstyr markedsføres og/eller ibrugtages på deres  

 område.
 Disse foranstaltninger kan ikke gøres til en  

 forhåndsbetingelse for markedsføring og/eller ibrugtagning af  

 udstyr, der er i overensstemmelse med nærværende direktiv.
 3. Har en fabrikant, som i eget navn markedsfører udstyr, ikke sit  

 hovedsæde i en medlemsstat, udpeger han en repræsentant.  

 Repræsentanten underretter de kompetente myndigheder i den medlemsstat,  

 hvor han har sit hovedsæde, om alle de forhold, der er anført i  

 stk. 1.
4. Den i stk. 1 omhandlede underretning omfatter ligeledes alt nyt  

 udstyr.
I forbindelse med en sådan underretning angiver fabrikanten  

 endvidere, om udstyr, hvorom der gives underretning, og som er forsynet med  

 CE-mærkning, er et »nyt produkt«.
 I denne artikel er udstyr »nyt«:
a)	hvis det ikke permanent har været til rådighed på  

 fællesskabsmarkedet for den relevante analysand eller en anden  

 parameter i de forudgående tre år, eller b)	hvis proceduren omfatter analytisk teknologi, som ikke  

 løbende er blevet anvendt i forbindelse med en given analysand eller  

 en anden parameter på fællesskabsmarkedet i de foregående  

 tre år.
 5. Medlemsstaterne træffer de nødvendige foranstaltninger med  

 henblik på omgående at registrere de i stk. 1 og 3  

 nævnte underretninger i den i artikel 12 omhandlede database.  

 Gennemførelsesbestemmelserne til denne artikel, navnlig  

 vedrørende underretning og definition af begrebet væsentlig  

 ændring, vedtages efter proceduren i artikel 7.
 6. I en overgangsperiode indtil etableringen af en europæisk  

 database med adgang for medlemsstaternes kompetente myndigheder og  

 indeholdende data om alt udstyr, der er i omløb på  

 Fællesskabets område, foretages denne underretning af fabrikanten  

 til de kompetente myndigheder i hver enkelt medlemsstat, som berøres  

 af markedsføringen.
Artikel 11 Overvågningsprocedure 1. Medlemsstaterne træffer de nødvendige foranstaltninger for  

 at sikre, at enhver oplysning, som de får kendskab til i  

 overensstemmelse med dette direktiv, og som angår nedennævnte  

 hændelser, der involverer udstyr med CE-mærkning, bliver  

 registreret og evalueret centralt:
a)	enhver fejlfunktion, ethvert svigt eller enhver forringelse i  

 udstyrets karakteristika og/eller ydeevne, samt enhver  

 utilstrækkelighed i mærkningen eller brugsanvisningen, som  

 direkte eller indirekte kan medføre eller kan have medført en  

 patients, en brugers eller andre personers død eller en alvorlig  

 forværring af de pågældendes helbredstilstand b)	enhver teknisk eller medicinsk grund, jf. litra a), i forbindelse  

 med udstyrets karakteristika eller ydeevne, som har ført til, at  

 fabrikanten systematisk har tilbagekaldt udstyr af samme type.
 2. Kræver en medlemsstat, at alment praktiserende læger,  

 hospitaler eller tilrettelæggere af eksterne  

 kvalitetsvurderingsordninger underretter de kompetente myndigheder om enhver  

 af de i stk. 1 omhandlede hændelser, træffer den de  

 fornødne foranstaltninger for at sikre, at fabrikanten af det  

 pågældende udstyr eller dennes repræsentant også  

 underrettes om hændelsen.
 3. Når medlemsstaten, om muligt sammen med fabrikanten, har  

 foretaget en vurdering, underretter den øjeblikkelig, jf. dog artikel  

 8, Kommissionen og de øvrige medlemsstater om de i stk. 1  

 omhandlede hændelser, mod hvilke der er truffet, eller det overvejes at  

 træffe relevante foranstaltninger, herunder tilbagekaldelse af  

 produktet.
4. Er det udstyr, hvorom der gives underretning i henhold til artikel 10,  

 og som er forsynet med CE-mærkning, et nyt produkt, anfører  

 fabrikanten dette i sin underretning.
Den kompetente myndighed, der på  

 denne måde underrettes, kan på et hvilket som helst tidspunkt  

 inden for de følgende to år og i begrundede tilfælde  

 kræve, at fabrikanten forelægger en rapport om de erfaringer, der  

 er opnået med udstyret, efter at det er markedsført.
 5. Medlemsstaterne underretter efter anmodning de øvrige  

 medlemsstater om de oplysninger, der er omhandlet i stk. 1-4.  

 Gennemførelsesbestemmelserne til denne artikel vedtages efter  

 proceduren i artikel 7, stk. 2.
Artikel 12 Europæisk database 1. Data, der er foreskrevet i dette direktiv, lagres i en europæisk  

 database, som de kompetente myndigheder har adgang til, så de kan  

 udføre deres opgaver i henhold til dette direktiv på et  

 velinformeret grundlag.
 Databasen skal indeholde følgende:
a)	data vedrørende registrering af fabrikanter og udstyr i  

 henhold til artikel 10 b)	data vedrørende certifikater, der er udstedt, ændret,  

 udvidet, suspenderet, tilbagekaldt eller afslået efter procedurerne i  

 bilag III-VII c)	data, der er indsamlet efter overvågningsproceduren i artikel  

 11.
 2. Data fremsendes i standardiseret form.
 3. Gennemførelsesbestemmelserne til denne artikel vedtages efter  

 proceduren i artikel 7, stk. 2.
Artikel 13 Særlige  

 sundhedsovervågningsforanstaltninger Finder en medlemsstat i forbindelse med et givet produkt eller en given  

 produktgruppe, at adgang til sådanne produkter af hensyn til  

 beskyttelse af sikkerhed og sundhed og/eller folkesundheden, jf. traktatens  

 artikel 36, bør forbydes, begrænses eller underkastes  

 særlige betingelser, kan den træffe alle nødvendige og  

 berettigede overgangsforanstaltninger.
Den underretter i så fald  

 Kommissionen og de øvrige medlemsstater herom og begrunder samtidig  

 sin beslutning.
Kommissionen hører i videst muligt omfang de  

 berørte parter og medlemsstaterne og vedtager, hvis de nationale  

 foranstaltninger er berettigede, de påkrævede  

 fællesskabsforanstaltninger efter proceduren i artikel 7,  

 stk. 2.
Artikel 14 Ændring af bilag II og undtagelsesklausul 1. Såfremt en medlemsstat finder:
a)	at listen over udstyr, der er omhandlet i bilag II, bør  

 ændres eller udvides, eller b)	at overensstemmelsesvurderingen af et udstyr eller en kategori af  

 udstyr uanset bestemmelserne i artikel 9 bør foretages ved at anvende  

 en eller flere nærmere bestemte procedurer, som vælges blandt  

 procedurerne i artikel 9 indsender den en behørigt begrundet anmodning til Kommissionen  

 om at træffe de nødvendige foranstaltninger.
Foranstaltningerne  

 vedtages efter proceduren i artikel 7, stk. 2.
 2. Når der træffes foranstaltninger efter stk. 1, tages  

 der behørigt hensyn til:
a)	alle relevante oplysninger, der foreligger fra de  

 overvågningsprocedurer og de eksterne kvalitetsvurderingsordninger, der  

 er beskrevet i artikel 11 b)	følgende kriterier:
i)	om der er fuldstændig afhængighed af det resultat, der  

 er opnået med et bestemt udstyr, og som har direkte indvirkning  

 på den efterfølgende medicinske behandling ii)	om en behandling, der iværksættes på grundlag af  

 et ukorrekt resultat, der er opnået ved brug af et bestemt udstyr, kan  

 være farlig for patienten, tredjemand eller offentligheden, navnlig  

 hvis den iværksættes som følge af falsk positive eller  

 falsk negative resultater, og iii)	om et bemyndiget organs medvirken er hensigtsmæssig for at  

 fastslå udstyrets overensstemmelse.
 3. Kommissionen underretter medlemsstaterne om de trufne foranstaltninger  

 og offentliggør efter omstændighederne disse foranstaltninger i  

De Europæiske Fællesskabers Tidende.
Artikel 15 Bemyndigede organer 1. Medlemsstaterne underretter Kommissionen og de øvrige  

 medlemsstater om, hvilke organer de har udpeget til at udføre  

 opgaverne i forbindelse med de i artikel 9 omhandlede procedurer, samt om de  

 specifikke opgaver, det enkelte organ er bemyndiget til at udføre.  

 Kommissionen tildeler disse organer, i det følgende benævnt  

 »bemyndigede organer«, identifikationsnumre.
Kommissionen offentliggør i De Europæiske  

 Fællesskabers Tidende en liste over de bemyndigede organer med  

 angivelse af de identifikationsnumre, de har fået tildelt, samt de  

 opgaver, de er blevet bemyndiget til at udføre.
Kommissionen sikrer,  

 at listen ajourføres.
 Medlemsstaterne er ikke forpligtet til at udpege et bemyndiget organ.
2. Medlemsstaterne anvender kriterierne i bilag IX ved udpegelsen af de  

 bemyndigede organer.
Organer, som opfylder de kriterier, der er fastsat i de  

 nationale standarder, som gennemfører de relevante harmoniserede  

 standarder, anses for at opfylde de relevante kriterier.
3. Medlemsstaterne overvåger løbende de bemyndigede organer  

 for at sikre, at de til stadighed opfylder kriterierne i bilag IX.
En  

 medlemsstat, som har bemyndiget et organ, inddrager bemyndigelsen eller  

 begrænser den, hvis den konstaterer, at organet ikke længere  

 opfylder kriterierne i bilag IX.
Den underretter straks de øvrige  

 medlemsstater og Kommissionen om enhver inddragelse af eller  

 begrænsning i det pågældende organs bemyndigelse.
 4. Det bemyndigede organ og fabrikanten eller dennes repræsentant  

 fastsætter efter gensidig aftale fristerne for gennemførelsen af  

 de vurderinger og verifikationer, der er omhandlet i bilag III-VII.
5. Det bemyndigede organ underretter de øvrige bemyndigede organer  

 og de kompetente myndigheder om alle suspenderede eller tilbagekaldte  

 certifikater og, på anmodning, om udstedte eller afslåede  

 certifikater.
Endvidere stiller det på anmodning alle yderligere  

 relevante oplysninger til rådighed.
6. Hvis et bemyndiget organ fastslår, at fabrikanten ikke opfylder  

 eller ikke længere opfylder de relevante krav i dette direktiv, eller  

 hvis der ikke burde have været udstedt noget certifikat, suspenderer  

 eller tilbagekalder organet det udstedte certifikat eller begrænser det  

 under iagttagelse af proportionalitetsprincippet, medmindre fabrikanten ved  

 anvendelse af hensigtsmæssige korrigerende foranstaltninger sikrer, at  

 kravene opfyldes.
Hvis certifikatet suspenderes eller tilbagekaldes eller  

 på nogen måde begrænses, eller hvis det bliver  

 nødvendigt, at den kompetente myndighed griber ind, underretter det  

 bemyndigede organ den kompetente myndighed herom.
Medlemsstaten underretter  

 de andre medlemsstater og Kommissionen herom.
 7. Det bemyndigede organ forelægger på anmodning alle de  

 relevante oplysninger og dokumenter, herunder regnskabsdokumenter, der er  

 nødvendige for, at medlemsstaten kan kontrollere overholdelsen af  

 kravene i bilag IX.
Artikel 16 CE-mærkning 1. Udstyr, der anses for at opfylde de i artikel 3 omhandlede  

 væsentlige krav, bortset fra udstyr til evaluering af ydeevne, skal  

 være forsynet med CE-overensstemmelsesmærkningen, når det  

 markedsføres.
2. CE-overensstemmelsesmærkningen som afbildet i bilag X skal  

 anbringes på synlig, letlæselig og uudslettelig måde  

 på selve udstyret, hvis dette er muligt og hensigtsmæssigt, samt  

 på brugsanvisningen.
CE-overensstemmelsesmærkningen skal  

 ligeledes anbringes på salgsemballagen.
CE-mærkningen skal  

 ledsages af identifikationsnummeret for det bemyndigede organ, der er  

 ansvarlig for iværksættelsen af procedurerne i bilag III, IV, VI  

 og VII.
3. Der må ikke anbringes mærker eller påtegninger, der  

 kan vildlede tredjemand med hensyn til CE-mærkningens betydning eller  

 symboler.
Der kan anbringes andre mærker på udstyret, emballagen  

 eller den brugsanvisning, der er vedlagt udstyret, forudsat at  

 CE-mærkningens synlighed og læsbarhed ikke derved forringes.
Artikel 17 Uretmæssigt anbragt CE-mærkning 1. Følgende bestemmelser finder anvendelse med forbehold af artikel  

 8:
 a)	Konstaterer en medlemsstat, at CE-mærkningen er blevet anbragt  

 uretmæssigt, er fabrikanten eller dennes repræsentant forpligtet  

 til at sørge for, at overtrædelsen bringes til ophør  

 på de betingelser, medlemsstaten fastsætter.
 b)	Fortsætter overtrædelsen af bestemmelserne,  

 træffer medlemsstaten efter proceduren i artikel 8 alle  

 nødvendige foranstaltninger for at begrænse eller forbyde  

 markedsføringen af det pågældende produkt eller for at  

 sikre, at det trækkes tilbage fra markedet.
 2. Stk. 1 finder ligeledes anvendelse, såfremt  

 CE-mærkningen i overensstemmelse med procedurerne i dette direktiv, men  

 uretmæssigt, er blevet anbragt på produkter, der ikke er omfattet  

 af dette direktiv.
Artikel 18 Afgørelser om afslag eller begrænsning 1. Enhver afgørelse i medfør af dette direktiv:
a)	som indebærer afslag på eller begrænsning af  

 markedsføring eller af enhver tilrådighedsstillelse eller  

 ibrugtagning af udstyr, eller b)	som indeholder krav om, at udstyret trækkes tilbage fra  

 markedet skal begrundes præcist.
Afgørelsen meddeles  

 snarest muligt den berørte part med angivelse af klagemulighederne i  

 henhold til gældende ret i den pågældende medlemsstat og  

 klagefristerne i forbindelse hermed.
 2. Træffes der en afgørelse efter stk. 1, skal  

 fabrikanten eller dennes repræsentant forinden have mulighed for at  

 fremlægge sit synspunkt, medmindre dette ikke er muligt på grund  

 af foranstaltningens hastende karakter, navnlig begrundet i hensynet til  

 folkesundheden.
Artikel 19 Tavshedspligt Med forbehold af gældende nationale bestemmelser og sædvaner  

 med hensyn til tavshedspligt inden for sundhedssektoren sørger  

 medlemsstaterne for, at det pålægges alle parter, der er  

 involveret i gennemførelsen af dette direktiv, at behandle de  

 oplysninger fortroligt, som de modtager som led i udførelsen af deres  

 opgaver.
Dette berører ikke medlemsstaternes og de bemyndigede  

 organers pligt til at underrette hinanden og til at udsende advarsler eller  

 de berørte parters pligt til at give oplysninger inden for  

 straffelovgivningens rammer.
Artikel 20 Samarbejde mellem medlemsstaterne Medlemsstaterne træffer egnede foranstaltninger for at sikre, at de  

 kompetente myndigheder, der forestår gennemførelsen af dette  

 direktiv, samarbejder indbyrdes og fremsender de nødvendige  

 oplysninger til hinanden, således at der sikres en ensartet anvendelse  

 af dette direktiv.
Artikel 21 Ændringer af direktiver 1. I direktiv 98/37/EF, artikel 1, stk. 3, andet led, ændres »-  

 maskiner til medicinsk brug, der anvendes i direkte kontakt med patienten«  

 til: »- medicinsk udstyr.« 2. I direktiv 93/42/EØF foretages følgende  

 ændringer:
 a)	Artikel 1, stk. 2, ændres således:
 litra c) affattes således:
 »c) medicinsk udstyr til in vitro-diagnostik: ethvert medicinsk  

 udstyr, som er et reagens, et reagensprodukt, en kalibrator, et  

 kontrolmateriale, et prøvesæt (kit), et instrument, et apparat,  

 en anordning eller et system, anvendt alene eller i kombination, og som af  

 fabrikanten er beregnet til anvendelse in vitro til undersøgelse af  

 prøvemateriale fra det menneskelige legeme, herunder blod- og  

 vævsdonationer, udelukkende eller hovedsagelig med henblik på at  

 tilvejebringe oplysninger:
om en fysiologisk eller patologisk tilstand, eller om en medfødt anomali, eller som gør det muligt at fastslå sikkerhed for og  

 kompatibilitet med potentielle recipienter, eller som gør det muligt at overvåge terapeutiske  

 foranstaltninger.
Prøvebeholdere anses for at være medicinsk udstyr til in  

 vitro-diagnostik.
Ved »prøvebeholdere« forstås sådant  

 udstyr, uanset om det er lufttomt, som af fabrikanten af udstyret specifikt  

 er beregnet til direkte at skulle indeholde og opbevare prøvemateriale  

 fra det menneskelige legeme med henblik på en in vitro-diagnostisk  

 undersøgelse.
Produkter til almindelig laboratoriebrug er ikke medicinsk udstyr til  

 in vitro-diagnostik, medmindre fabrikanten af sådanne produkter  

 på baggrund af deres karakteristika specifikt har bestemt, at de skal  

 anvendes til in vitro-diagnostiske undersøgelser« litra i) affattes således:
»i) ibrugtagning: det stadium, hvor udstyr stilles til  

 rådighed for slutbrugeren klar til for første gang at blive  

 anvendt i overensstemmelse med sit formål på  

 fællesskabsmarkedet« følgende nye litra indsættes:
 »j) repræsentant: enhver i Fællesskabet etableret  

 fysisk eller juridisk person, som udtrykkeligt er udpeget af fabrikanten, og  

 som handler i dennes sted, og til hvem myndigheder og instanser i  

 Fællesskabet kan henvende sig for så vidt angår  

 fabrikantens forpligtelser i henhold til dette direktiv«.
 b)	Artikel 2 affattes således:
»Artikel 2 Markedsføring og ibrugtagning Medlemsstaterne træffer de nødvendige foranstaltninger for at  

 sikre, at udstyr kun kan markedsføres og/eller ibrugtages, hvis det  

 opfylder de krav, der er fastsat i dette direktiv, når det leveres  

 forskriftsmæssigt og anbringes, vedligeholdes og anvendes korrekt i  

 overensstemmelse med sit formål.« c)	Følgende afsnit tilføjes i artikel 14,  

 stk. 1:
»For medicinsk udstyr i klasse IIb og III kan medlemsstaterne ved  

 ibrugtagning på deres område anmode om at få oplyst alle  

 data, der gør det muligt at identificere sådant udstyr, tillige  

 med mærkning og brugsanvisninger.« d)	Følgende artikler indsættes:
»Artikel 14a Europæisk database 1. Data, der er foreskrevet i dette direktiv, lagres i en europæisk  

 database, som de kompetente myndigheder har adgang til, så de kan  

 udføre deres opgaver i henhold til dette direktiv på et  

 velinformeret grundlag.
 Databasen skal indeholde følgende:
a)	data vedrørende registrering af fabrikanter og udstyr i  

 henhold til artikel 14 b)	data vedrørende certifikater, der er udstedt, ændret,  

 udvidet, suspenderet, tilbagekaldt eller afslået efter procedurerne i  

 bilag II-VII c)	data, der er indsamlet efter overvågningsproceduren i artikel  

 10.
 2. Data fremsendes i standardiseret form.
3. Gennemførelsesbestemmelserne til denne artikel vedtages efter  

 proceduren i artikel 7, stk. 2.« »Artikel 14b Særlige  

 sundhedsovervågningsforanstaltninger Finder en medlemsstat i forbindelse med et givet produkt eller en given  

 produktgruppe, at adgang til sådanne produkter af hensyn til  

 beskyttelse af sikkerhed og sundhed og/eller folkesundheden, jf. traktatens  

 artikel 36, bør forbydes, begrænses eller underkastes  

 særlige betingelser, kan den træffe alle nødvendige og  

 berettigede overgangsforanstaltninger.
Den underretter i så fald  

 Kommissionen og de øvrige medlemsstater herom og begrunder samtidig  

 sin beslutning.
Kommissionen hører i videst muligt omfang de  

 berørte parter og medlemsstaterne og vedtager, hvis de nationale  

 foranstaltninger er berettigede, de påkrævede  

 fællesskabsforanstaltninger efter proceduren i artikel 7,  

 stk. 2.« e)	I artikel 16 tilføjes følgende stykker:
»5. Det bemyndigede organ underretter de øvrige bemyndigede organer  

 og de kompetente myndigheder om alle suspenderede eller tilbagekaldte  

 certifikater og, på anmodning, om udstedte eller afslåede  

 certifikater.
Endvidere stiller det på anmodning alle yderligere  

 relevante oplysninger til rådighed.
6. Hvis et bemyndiget organ fastslår, at fabrikanten ikke opfylder  

 eller ikke længere opfylder de relevante krav i dette direktiv, eller  

 hvis der ikke burde have været udstedt noget certifikat, suspenderer  

 eller tilbagekalder organet det udstedte certifikat eller begrænser det  

 under iagttagelse af proportionalitetsprincippet, medmindre fabrikanten ved  

 anvendelse af hensigtsmæssige korrigerende foranstaltninger sikrer, at  

 kravene opfyldes.
Hvis certifikatet suspenderes eller tilbagekaldes eller  

 på nogen måde begrænses, eller hvis det bliver  

 nødvendigt, at den kompetente myndighed griber ind, underretter det  

 bemyndigede organ den kompetente myndighed herom.
Medlemsstaten underretter  

 de andre medlemsstater og Kommissionen herom.
7. Det bemyndigede organ forelægger på anmodning alle de  

 relevante oplysninger og dokumenter, herunder regnskabsdokumenter, der er  

 nødvendige for, at medlemsstaten kan kontrollere overholdelsen af  

 kravene i bilag XI.« f)	I artikel 18 tilføjes følgende stykke:
»Disse bestemmelser finder ligeledes anvendelse, såfremt  

 CE-mærkningen i overensstemmelse med procedurerne i dette direktiv, men  

 uretmæssigt, er blevet anbragt på produkter, der ikke er omfattet  

 af dette direktiv.« g)	Artikel 22, stk. 4, første afsnit, affattes  

 således:
 »4. Medlemsstaterne tillader:
at udstyr, der er i overensstemmelse med de bestemmelser, der  

 gælder på deres område den 31. december 1994,  

 markedsføres i en periode på fem år efter vedtagelsen af  

 dette direktiv, og at ovennævnte udstyr ibrugtages indtil senest den 30. juni  

 2001.« h)	Punkt 6.2 i bilag II, punkt 7.1 i bilag III, punkt 5.2 i bilag V og  

 punkt 5.2 i bilag VI udgår.
 i)	I bilag XI, punkt 3, indsættes følgende punktum efter  

 andet punktum:
»Dette forudsætter, at der i organet er tilstrækkeligt  

 videnskabeligt personale med den nødvendige erfaring og viden til at  

 vurdere den medicinske funktion og ydeevne af det udstyr, som bemyndigelsen  

 omfatter, for så vidt angår kravene i direktivet og navnlig i  

 bilag I.« Artikel 22 Gennemførelse og overgangsbestemmelser 1. Medlemsstaterne vedtager og offentliggør de love og  

 administrative bestemmelser, der er nødvendige for at efterkomme dette  

 direktiv senest den 7. december 1999. De underretter straks Kommissionen  

 herom.
 De anvender disse bestemmelser fra den 7. juni 2000.
Disse love og bestemmelser skal ved vedtagelsen indeholde en henvisning  

 til dette direktiv eller skal ved offentliggørelsen ledsages af en  

 sådan henvisning.
De nærmere regler for henvisningen  

 fastsættes af medlemsstaterne.
 2. Medlemsstaterne meddeler Kommissionen teksten til de vigtigste  

 nationale retsforskrifter, som de udsteder på det område, der er  

 omfattet af dette direktiv.
 3. Det udvalg, der er omhandlet i artikel 7, kan påbegynde sit  

 arbejde, så snart dette direktiv er trådt i kraft.  

 Medlemsstaterne kan træffe de i artikel 15 nævnte  

 foranstaltninger, så snart dette direktiv er trådt i kraft.
 4. Medlemsstaterne træffer de nødvendige foranstaltninger for  

 at sikre, at de bemyndigede organer, som efter artikel 9 er ansvarlige for  

 overensstemmelsesvurderingen, tager hensyn til alle relevante oplysninger om  

 udstyrets karakteristika og ydeevne, herunder navnlig resultaterne af  

 eventuelle relevante afprøvninger og verifikationer, som allerede er  

 foretaget i henhold til gældende nationale love og administrative  

 bestemmelser for det pågældende udstyr.
5. Medlemsstaterne tillader i en periode på fem år efter dette  

 direktivs ikrafttræden markedsføring af udstyr, der på  

 tidspunktet for dette direktivs ikrafttræden er i overensstemmelse med  

 de gældende regler på deres område.
I en yderligere periode  

 på to år tillades ibrugtagning af nævnte udstyr.
Artikel 23 Dette direktiv træder i kraft på dagen for  

 offentliggørelsen i De Europæiske Fællesskabers  

 Tidende.
Artikel 24 Dette direktiv er rettet til medlemsstaterne.
 Udfærdiget i Luxembourg,  

 den 27. oktober 1998.
På Europa-Parlamentets vegne J.
M.
GIL-ROBLES  

 Formand På Rådets vegne E.
HOSTASCH  

 Formand 1) 2) 3) 4) 5) 6) 7) 8) 9) 10) 11) 12) 13) Bilag I VÆSENTLIGE KRAV A.
GENERELLE KRAV 1. Udstyret skal konstrueres og fremstilles på en sådan  

 måde, at det, hvis det anvendes under de betingelser og til de  

 formål, det er beregnet til, ikke direkte eller indirekte  

 forværrer patientens kliniske tilstand eller bringer vedkommendes  

 sikkerhed i fare og heller ikke udgør en fare for brugerens eller  

 eventuelt andre personers sikkerhed og sundhed samt ejendoms sikkerhed.  

 Eventuelle risici i forbindelse med udstyrets anvendelse skal være  

 acceptable i forhold til de fordele, det frembyder for patienten, og  

 forenelige med et højt sundhedsbeskyttelses- og sikkerhedsniveau.
 2. Den konstruktions- og fremstillingsmåde, fabrikanten vælger  

 for udstyret, skal følge principperne om sikkerhedsintegration under  

 hensyntagen til det almindeligt anerkendte tekniske niveau.
 For at nå frem til de bedst egnede løsninger skal fabrikanten  

 følge nedenstående principper i den anførte  

 rækkefølge:
risiciene fjernes eller mindskes i videst muligt omfang (integrering  

 af sikkerheden i konstruktions- og fremstillingsfasen) i givet fald træffes de nødvendige  

 beskyttelsesforanstaltninger, for så vidt angår risici, som ikke  

 kan fjernes brugerne underrettes om de tilbageværende risici, såfremt  

 de trufne beskyttelsesforanstaltninger ikke er  

 tilstrækkelige.
3. Udstyret skal konstrueres og fremstilles på en sådan  

 måde, at det er egnet til at udfylde de i artikel 1, stk. 2, litra  

 b), nævnte funktioner som angivet af fabrikanten, under hensyntagen til  

 det almindeligt anerkendte tekniske niveau.
Det skal have den af fabrikanten  

 anførte ydeevne, især, hvor dette er relevant, med hensyn til  

 analytisk sensitivitet, diagnostisk sensitivitet, analytisk specificitet,  

 diagnostisk specificitet, nøjagtighed, repeterbarhed,  

 reproducerbarhed, herunder kontrol af kendte former for relevant interferens,  

 og detektionsgrænser.
 Sporbarheden af værdier, der er fastsat for kalibratorer og/eller  

 kontrolmateriale, skal sikres via foreliggende referencemåleprocedurer  

 og/eller foreliggende referencemateriale af højere orden.
4. Karakteristika og ydeevne, jf. punkt 1 og 3, må i den af  

 fabrikanten angivne levetid ikke ændre sig i et sådant omfang, at  

 patientens, brugerens eller eventuelt andre personers sundhed og sikkerhed  

 trues, når udstyret udsættes for de påvirkninger, som kan  

 opstå under normale anvendelsesforhold.
Er der ikke angivet nogen  

 levetid, gælder det samme for den levetid, der med rimelighed kan  

 forventes af et sådant udstyr under hensyntagen til dets formål  

 og den forventede brug.
 5. Udstyret skal konstrueres, fremstilles og emballeres på en  

 sådan måde, at dets karakteristika og ydeevne ved den forventede  

 brug ikke forringes under oplagring eller transport (temperatur, fugtighed  

 osv.), som udføres efter de anvisninger og oplysninger, fabrikanten  

 har givet.
B.
KRAV TIL KONSTRUKTION OG FREMSTILLING 1. Kemiske og fysiske egenskaber 1.1. Udstyret skal konstrueres og fremstilles på en sådan  

 måde, at karakteristika og ydeevne, jf. del A »Generelle krav«,  

 overholdes.
Opmærksomheden skal navnlig rettes mod muligheden for, at  

 den analytiske ydeevne forringes som følge af indbyrdes  

 inkompatibilitet mellem de anvendte materialer og det prøvemateriale  

 (f.eks. biologisk væv, celler, legemsvæsker og mikroorganismer),  

 som er beregnet til at skulle anvendes sammen med udstyret, under hensyntagen  

 til udstyrets formål.
 1.2. Udstyret skal konstrueres, fremstilles og emballeres på en  

 sådan måde, at risikoen i forbindelse med produktlækage,  

 kontaminerende stoffer og reststoffer mindskes mest muligt for det personale,  

 der deltager i transport, oplagring og anvendelse af udstyret, under  

 hensyntagen til produkternes formål.
2. Infektion og mikrobiel kontaminering 2.1. Udstyret skal konstrueres på en sådan måde, at  

 infektionsfaren fjernes eller begrænses til et minimum for brugeren og  

 alle andre.
Konstruktionen skal gøre det let at håndtere  

 udstyret og skal om nødvendigt mindske kontaminering af og  

 lækage fra det under anvendelsen til et minimum samt, når det  

 drejer sig om prøvebeholdere, mindske risikoen for kontaminering af  

 prøven.
Fremstillingsprocessen skal udformes, så der tages  

 hensyn hertil.
 2.2. Hvis udstyret indeholder biologiske stoffer, skal infektionsrisikoen  

 reduceres til et minimum ved valg af egnede donorer og egnede stoffer samt  

 ved brug af egnede og validerede inaktiverings-, opbevarings-,  

 afprøvnings- og kontrolprocedurer.
 2.3. Udstyr, der enten er mærket »STERILT« eller som værende i  

 en særlig mikrobiologisk tilstand, skal konstrueres, fremstilles og  

 pakkes i en passende emballage på en sådan måde, at det  

 sikres, at det forbliver i den mikrobiologiske tilstand, der er anført  

 på etiketten, ved markedsføringen og under de af fabrikanten  

 fastsatte oplagrings- og transportvilkår, indtil den ydre pakning  

 beskadiges eller åbnes.
 2.4. Udstyr, der enten er mærket »STERILT« eller som værende i  

 en særlig mikrobiologisk tilstand, skal være behandlet efter en  

 hensigtsmæssig og valideret metode.
 2.5. Emballagesystemer for andet udstyr end det i punkt 2.3 nævnte  

 skal sikre, at produktet opbevares uden forringelse af det af fabrikanten  

 fastsatte renhedsniveau og, hvis udstyret er beregnet til at blive  

 steriliseret inden anvendelsen, at faren for mikrobiel kontaminering mindskes  

 mest muligt.
 Der bør træffes forholdsregler til at mindske den mikrobielle  

 kontaminering mest muligt under udvælgelse og håndtering af  

 råmaterialer, fremstilling, oplagring og distribution, såfremt  

 udstyrets ydeevne kan forringes af en sådan kontaminering.
 2.6. Udstyr, der skal steriliseres, skal fremstilles under passende  

 kontrollerede betingelser (f.eks. kontrol af omgivelserne).
 2.7. Emballagesystemerne for ikke-sterilt udstyr skal sikre, at produktet  

 opbevares uden forringelse af det fastsatte renhedsniveau og, hvis udstyret  

 er beregnet til at blive steriliseret inden anvendelsen, at faren for  

 mikrobiel kontaminering mindskes mest muligt; emballagesystemet skal  

 være afpasset efter den steriliseringsmetode, fabrikanten har  

 angivet.
3. Egenskaber vedrørende fremstilling og omgivelser 3.1. Når udstyret er beregnet til anvendelse sammen med andet udstyr  

 eller andre anordninger, skal hele kombinationen, herunder  

 sammenkoblingssystemet, være sikker og udformet på en sådan  

 måde, at den ikke kan forringe udstyrets angivne ydeevne.
Enhver  

 begrænsning med hensyn til anvendelse skal være anført  

 på mærkningen og/eller i brugsanvisningen.
 3.2. Udstyret skal konstrueres og fremstilles på en sådan  

 måde, at risici i forbindelse med brug sammen med andre materialer,  

 stoffer og luftarter, hvormed det kan komme i berøring under normal  

 brug, begrænses til et minimum.
 3.3. Udstyret skal konstrueres og fremstilles på en sådan  

 måde, at følgende risici udelukkes eller begrænses i  

 videst muligt omfang:
fare for skader som følge af det pågældende  

 udstyrs fysiske karakteristika (navnlig aspekter som volumen × tryk,  

 dimensioner og i givet fald ergonomiske karakteristika) risici i forbindelse med eksterne påvirkninger, som med  

 rimelighed kan forudses, såsom risici i forbindelse med magnetfelter,  

 elektriske påvirkninger udefra, elektrostatiske udladninger, tryk,  

 fugt, temperatur, tryk- eller accelerationsudsving eller utilsigtet  

 indtrængen af stoffer i det pågældende udstyr.
 Udstyret skal konstrueres og fremstilles på en sådan  

 måde, at det har tilstrækkelig iboende immunitet over for  

 elektromagnetiske forstyrrelser, så det kan fungere i overensstemmelse  

 med sit formål.
3.4. Udstyret skal konstrueres og fremstilles på en sådan  

 måde, at risikoen for brand eller eksplosion begrænses mest  

 muligt ved normal anvendelse, og når der første gang  

 opstår en defekt.
Opmærksomheden skal især rettes mod  

 udstyr, hvis formål indebærer, at det udsættes for eller  

 anvendes i forbindelse med brændbare eller brandnærende  

 stoffer.
 3.5. Udstyret skal konstrueres og fremstilles på en sådan  

 måde, at det bliver lettere at foretage en sikker bortskaffelse af  

 affald.
 3.6. Måle-, kontrol- og displayskalaer (herunder  

 farveændringer og andre visuelle indikatorer) skal konstrueres og  

 fremstilles efter ergonomiske principper under hensyntagen til det  

 pågældende udstyrs formål.
4. Udstyr, som er instrumenter eller apparater med  

 målefunktion 4.1. Udstyr, som er instrumenter eller apparater med en primær,  

 analytisk målefunktion, skal konstrueres og fremstilles på en  

 sådan måde, at der kan foretages en tilstrækkelig stabil og  

 nøjagtig måling inden for passende grænser for  

 måleusikkerheden under hensyntagen til det pågældende  

 udstyrs formål og til foreliggende, relevante  

 referencemåleprocedurer og referencematerialer.
Grænserne for  

 måleusikkerheden skal angives af fabrikanten.
 4.2. Værdier, der udtrykkes numerisk, skal udtrykkes i  

 forskriftsmæssige enheder i overensstemmelse med bestemmelserne i  

 Rådets direktiv 80/181/EØF af 20. december 1979 om indbyrdes  

 tilnærmelse af medlemsstaternes lovgivning om  

 måleenheder1).
5. Strålingsbeskyttelse 5.1. Udstyret skal konstrueres, fremstilles og emballeres på en  

 sådan måde, at den stråling, som brugere og andre personer  

 udsættes for, begrænses til et minimum.
 5.2. Når udstyret er beregnet til at udsende potentielt farlig,  

 synlig og/eller usynlig stråling, skal det så vidt  

 muligt:
konstrueres og fremstilles på en sådan måde, at det  

 sikres, at arten og mængden af den udsendte stråling kan  

 kontrolleres og/eller justeres være udstyret med visuelle og/eller akustiske  

 varslingssignaler, som markerer, at der udsendes stråling.
 5.3. Brugsanvisninger til udstyr, som udsender stråling, skal  

 indeholde præcise oplysninger om, hvilken type stråling der  

 udsendes, hvordan brugeren kan beskyttes, og hvordan forkert brug og fare i  

 forbindelse med installering kan undgås.
6. Krav til udstyr, som er tilsluttet en energikilde eller udstyret med  

 en sådan 6.1. Udstyr, som indeholder elektroniske programmerbare systemer, herunder  

 software, skal konstrueres på en sådan måde, at systemernes  

 repeterbarhed, pålidelighed og ydeevne sikres under hensyn til  

 formålet.
 6.2. Udstyret skal konstrueres og fremstilles på en sådan  

 måde, at risikoen for at skabe elektromagnetiske forstyrrelser, som kan  

 påvirke andet udstyr eller andre anordninger, der er anbragt i  

 udstyrets sædvanlige omgivelser, mindskes mest muligt.
 6.3. Udstyret skal konstrueres og fremstilles på en sådan  

 måde, at risikoen for utilsigtede elektriske stød ved normal  

 anvendelse og ved enkeltfejl i videst muligt omfang undgås, når  

 udstyret installeres og vedligeholdes korrekt.
6.4. Beskyttelse mod mekaniske og termiske risici 6.4.1. Udstyret skal konstrueres og fremstilles på en sådan  

 måde, at brugeren beskyttes mod mekaniske risici.
Udstyret skal under  

 normal anvendelse være tilstrækkelig stabilt.
Det skal kunne  

 modstå påvirkninger, der forekommer i det pågældende  

 arbejdsmiljø, og bevare denne modstandsdygtighed i sin forventede  

 levetid, når eftersyn og vedligeholdelse foretages efter fabrikantens  

 forskrifter.
 Består der fare i forbindelse med bevægelige dele eller risiko  

 for sammenbrud eller løsrivelse eller for lækning af stoffer,  

 skal passende beskyttelsesanordninger være indbygget.
 Eventuelle afskærmninger eller andre anordninger, der skal give  

 beskyttelse i forbindelse med udstyret, særlig mod bevægelige  

 dele, skal være sikre og må ikke begrænse adgangen til  

 normal anvendelse af udstyret eller besværliggøre  

 rutinemæssig vedligeholdelse af det efter fabrikantens forskrifter.
 6.4.2. Udstyret skal konstrueres og fremstilles på en sådan  

 måde, at fare som følge af vibrationer fra det reduceres mest  

 muligt under hensyn til den tekniske udvikling og eksisterende midler til at  

 reducere vibrationerne, navnlig ved kilden, medmindre vibrationerne  

 udgør en del af den angivne ydeevne.
 6.4.3. Udstyret skal konstrueres og fremstilles på en sådan  

 måde, at fare som følge af støjemissioner reduceres mest  

 muligt under hensyn til den tekniske udvikling og de eksisterende midler til  

 at reducere støjen, navnlig ved kilden, medmindre  

 støjemissionerne udgør en del af den angivne ydeevne.
 6.4.4. Terminaler og tilslutningsanordninger til elektriske, luftformige,  

 hydrauliske eller pneumatiske energikilder, som skal betjenes af brugeren,  

 skal konstrueres og fremstilles på en sådan måde, at enhver  

 mulig fare mindskes mest muligt.
 6.4.5. Tilgængelige dele af udstyret (bortset fra dele eller  

 områder, der skal frembringe varme eller nå givne temperaturer)  

 og deres omgivelser må ikke nå op på temperaturer, som kan  

 udgøre en fare ved normal anvendelse.
7. Krav til udstyr til selvtestning Udstyr til selvtestning skal konstrueres og fremstilles på en  

 sådan måde, at det har en passende ydeevne i forhold til sit  

 formål og under hensyntagen til de færdigheder og midler,  

 brugerne har, og til de påvirkninger, der skyldes den variation, som  

 med rimelighed kan forventes i brugerens teknik og omgivelser.
Fabrikantens  

 oplysninger og instruktioner skal være lette at forstå og anvende  

 af brugeren.
 7.1. Udstyr til selvtestning skal konstrueres og fremstilles på en  

 sådan måde:
at det er nemt at anvende i alle håndteringsfaser af den  

 lægmand, det er beregnet for, og at faren for, at brugeren begår fejl i forbindelse med  

 håndtering af udstyret og fortolkning af resultatet, mindskes mest  

 muligt.
 7.2. Udstyr til selvtestning skal så vidt muligt omfatte en metode  

 til brugerkontrol, dvs. en procedure, hvorved brugeren kan kontrollere, at  

 produktet på det tidspunkt, hvor det bruges, har den tilsigtede  

 ydeevne.
8. Fabrikantens oplysninger 8.1. Udstyret skal ledsages af de oplysninger, der er nødvendige,  

 for at det kan anvendes korrekt og sikkert under hensyntagen til de  

 forventede brugeres uddannelse og viden, og for at fabrikanten kan  

 identificeres.
 De pågældende oplysninger består af angivelserne  

 på mærkningen og i brugsanvisningen.
De oplysninger, der er nødvendige for, at udstyret kan anvendes  

 korrekt og sikkert, skal, så vidt det er praktisk muligt og  

 hensigtsmæssigt, anbringes på selve udstyret og/eller eventuelt  

 på handelsemballagen.
Hvis det ikke er muligt fuldt ud at mærke  

 hver enkelt enhed for sig, skal oplysningerne fremgå af emballagen  

 og/eller af den brugsanvisning, som vedlægges et eller flere  

 eksemplarer af udstyret.
 Brugsanvisningen skal ledsage eller emballeres sammen med et eller flere  

 eksemplarer af udstyret.
 Som en undtagelse er en sådan brugsanvisning i behørigt  

 begrundede tilfælde ikke nødvendig for udstyr, der kan anvendes  

 korrekt og sikkert uden.
 Medlemsstaterne afgør, om brugsanvisningen og mærkningen skal  

 oversættes til et eller flere af Den Europæiske Unions sprog, med  

 det forbehold, at brugsanvisningen og mærkningen, når der er tale  

 om udstyr til selvtestning, skal være oversat til det eller de  

 officielle sprog i den medlemsstat, hvor selvtestningsudstyret når frem  

 til den endelige bruger.
8.2. Oplysningerne anføres i givet fald i form af symboler.
Alle  

 symboler eller identifikationsfarver skal være i overensstemmelse med  

 de harmoniserede standarder.
Findes der ikke nogen standard på det  

 pågældende område, skal symboler og farver være  

 beskrevet i den dokumentation, som ledsager udstyret.
 8.3. I forbindelse med udstyr, som indeholder et stof eller et  

 præparat, der kan anses for at være farligt henset til dets  

 bestanddeles art og mængde og den form, hvori de forefindes,  

 gælder de relevante faresymboler og mærkningskrav i direktiv  

 67/548/EØF2) og 88/379/EØF3).  

 Såfremt der ikke er tilstrækkelig plads til, at alle  

 oplysningerne kan anføres på selve udstyret eller på dets  

 mærkning, anbringes de relevante faresymboler på  

 mærkningen, og de øvrige oplysninger i henhold til disse  

 direktiver anføres i brugsanvisningen.
 Bestemmelserne i ovennævnte direktiver om sikkerhedsdatabladet er  

 gældende, medmindre alle relevante oplysninger allerede foreligger i  

 passende form i brugsanvisningen.
 8.4. Mærkningen skal omfatte følgende oplysninger, som  

 eventuelt kan have form af symboler:
a)	fabrikantens navn eller firmanavn og adresse.
For udstyr, som  

 indføres til Fællesskabet med henblik på at distribueres  

 dér, skal mærkningen, den ydre emballage eller brugsanvisningen  

 desuden indeholde navn og adresse på fabrikantens repræsentant i  

 Fællesskabet b)	de angivelser, som er absolut nødvendige, for at brugeren  

 entydigt kan identificere udstyret og emballagens indhold c)	betegnelsen »STERILT«, hvis dette er relevant, eller en angivelse af  

 enhver speciel mikrobiologisk tilstand eller renhedstilstand d)	betegnelsen »LOT« efterfulgt af batchkoden eller serienummeret e)	om nødvendigt den dato, indtil hvilken udstyret eller en del  

 af det kan anvendes fuldt forsvarligt, og uden at ydeevnen er forringet,  

 angivet med år, måned og om nødvendigt dag, i nævnte  

 rækkefølge f)	for udstyr til evaluering af ydeevne, påtegningen »udelukkende  

 til evaluering af ydeevne« g)	i givet fald angivelse af, at udstyret er til in vitro-brug h)	særlige betingelser vedrørende oplagring og/eller  

 håndtering i)	i givet fald særlige brugsanvisninger j)	passende advarsler og/eller forholdsregler k)	er udstyret bestemt til selvtestning, skal dette angives  

 tydeligt.
 8.5. Såfremt et udstyrs formål ikke er indlysende for  

 brugeren, skal fabrikanten klart angive formålet i brugsanvisningen og  

 efter omstændighederne på mærkningen.
 8.6. Udstyr og løsdele skal, når det er rimeligt og muligt,  

 identificeres, i givet fald ved et batchnummer, således at det bliver  

 muligt at træffe de relevante forholdsregler til påvisning af en  

 potentiel fare i forbindelse med udstyret og løsdelene.
 8.7. Brugsanvisningen skal efter omstændighederne indeholde  

 følgende oplysninger:
a)	de angivelser, der er omhandlet i punkt 8.4, bortset fra litra d) og  

 e) b)	reagensproduktets sammensætning i form af art og mængde  

 eller koncentration af aktive bestanddele i reagenser eller kit (sæt)  

 samt, hvor det er relevant, en erklæring om, at udstyret indeholder  

 andre bestanddele, som vil kunne påvirke målingen c)	opbevaringsvilkår og holdbarhed, efter at den primære  

 emballage er åbnet første gang, samt aktive reagensers  

 opbevaringsvilkår og stabilitet d)	den ydeevne, der er omhandlet i punkt 3 i del A e)	en angivelse af alle særlige anordninger, som er  

 påkrævet, herunder de nødvendige oplysninger for at disse  

 særlige anordninger kan identificeres med henblik på en korrekt  

 anvendelse f)	hvilken form for prøve der skal anvendes, specielle  

 indsamlingsvilkår, forbehandling og om nødvendigt  

 opbevaringsvilkår samt forskrifter for patientforberedelsen g)	en detaljeret beskrivelse af fremgangsmåden ved brug af  

 udstyret h)	hvilken måleprocedure der skal følges i forbindelse med  

 udstyret, herunder følgende:
princippet i metoden de specifikke analytiske ydeevnekarakteristika (f.eks. sensitivitet,  

 specificitet, nøjagtighed, repeterbarhed, reproducerbarhed,  

 detektionsgrænser og målespektrum, herunder nødvendige  

 oplysninger til brug for kontrol af kendte former for relevant interferens),  

 metodens begrænsninger og oplysninger om brugerens anvendelse af  

 foreliggende referencemåleprocedurer og  materialer detaljer om yderligere fremgangsmåder eller nødvendig  

 håndtering, inden udstyret kan anvendes (f.eks. rekonstitution,  

 inkubation, fortynding eller afprøvning af instrumenter) angivelse af, om anvendelsen forudsætter speciel  

 oplæring i)	den matematiske fremgangsmåde, der er grundlaget for  

 beregningen af analyseresultatet j)	forholdsregler i tilfælde af ændringer i udstyrets  

 analytiske ydeevne k)	relevante oplysninger til brugerne om:
intern kvalitetskontrol, herunder specifikke  

 valideringsprocedurer sporbarheden af kalibreringen af udstyret l)	referenceintervaller for de kvantiteter, der skal bestemmes,  

 herunder en beskrivelse af en egnet referencepopulation m)	for udstyr, der skal anvendes eller installeres sammen med eller  

 tilsluttes andet medicinsk udstyr eller andre medicinske anordninger for at  

 kunne fungere i overensstemmelse med sit formål, sådanne  

 oplysninger om dets karakteristika, som er nødvendige for at kunne  

 identificere det korrekte udstyr eller de korrekte anordninger, som skal  

 anvendes for at opnå en sikker og korrekt kombination n)	alle oplysninger, der er nødvendige for at kontrollere, om  

 udstyret er installeret korrekt og kan fungere korrekt og sikkert,  

 oplysninger om, hvilke vedligeholdelses- og kalibreringsforanstaltninger der  

 skal gennemføres, og hvor hyppigt dette skal ske for at sikre, at  

 udstyret til enhver tid fungerer korrekt og sikkert, samt oplysninger om  

 sikker bortskaffelse af affald o)	oplysninger om eventuel yderligere nødvendig behandling eller  

 håndtering, inden udstyret kan anvendes (f. eks. sterilisering, endelig  

 samling) p)	de nødvendige anvisninger i tilfælde af beskadigelse af  

 beskyttelsesemballagen og oplysninger om passende gensteriliserings- eller  

 dekontamineringsmetoder q)	for genanvendeligt udstyr oplysninger om, hvilke metoder der skal  

 anvendes, for at genanvendelse kan finde sted, herunder rensning,  

 desinfektion, emballering og resterilisering eller dekontaminering, samt  

 oplysning om enhver begrænsning med hensyn til det mulige antal  

 genanvendelser r)	forholdsregler, der skal træffes, hvis udstyret under  

 sådanne forhold vedrørende omgivelserne, som med rimelighed kan  

 forudses, udsættes for magnetfelter, elektrisk påvirkning udefra,  

 elektrostatiske udladninger, tryk eller tryksvingninger, acceleration,  

 termiske antændingskilder mv.
s)	forholdsregler mod eventuelle specifikke eller usædvanlige  

 risici i forbindelse med brug eller bortskaffelse af udstyret herunder  

 særlige beskyttelsesforanstaltninger; hvis udstyret omfatter stoffer af  

 human eller animalsk oprindelse, skal der gøres opmærksom  

 på, at de kan være infektiøse t)	specifikationer for udstyr til selvtestning:
resultaterne skal udtrykkes og fremstå på en sådan  

 måde, at de er letforståelige for lægmand; brugeren skal  

 gøres opmærksom på og vejledes om, hvorledes han skal  

 forholde sig (i tilfælde af et positivt, negativt eller ubestemt  

 resultat), og om muligheden for falsk positive eller falsk negative  

 resultater specifikke enkeltheder kan udelades, hvis fabrikantens øvrige  

 oplysninger er tilstrækkelige til at sætte brugeren i stand til  

 at anvende udstyret og til at forstå det eller de resultater, det  

 frembringer der skal gøres tydeligt opmærksom på, at brugeren  

 ikke bør træffe nogen beslutning af medicinsk art, før  

 han har rådspurgt sin egen læge det skal endvidere fremgå af oplysningerne, at når et  

 udstyr til selvtestning anvendes i kontroløjemed i forbindelse med en  

 patients sygdom, må patienten kun ændre behandlingen, hvis han er  

 blevet behørigt instrueret med henblik herpå 1) 2) 3) Bilag II LISTE OVER UDSTYR, SOM ER OMHANDLET I ARTIKEL 9,  

 STK. 2 OG 3 Liste A Reagenser og reagensprodukter, med tilhørende kalibrator- og  

 kontrolmaterialer, til bestemmelse af følgende blodtyper:  

 AB0-systemet, rhesus (C, c, D, E, e) og Kell.
 Reagenser og reagensprodukter, med tilhørende kalibrator- og  

 kontrolmaterialer, til påvisning, bekræftelse og kvantificering i  

 humant prøvemateriale af markører for HIV-infektion (HIV 1 og  

 2), HTLV I og II samt hepatitis B, C og D.
Liste B Reagenser og reagensprodukter, med tilhørende kalibrator- og  

 kontrolmaterialer, til bestemmelse af følgende blodtyper: anti-Duffy  

 og anti-Kidd.
 Reagenser og reagensprodukter, med tilhørende kalibrator- og  

 kontrolmaterialer, til bestemmelse af irregulære  

 antierythrocitære antistoffer.
 Reagenser og reagensprodukter, med tilhørende kalibrator- og  

 kontrolmaterialer, til påvisning og kvantificering i humant  

 prøvemateriale af følgende medfødte infektioner: rubella  

 og toksoplasmose.
 Reagenser og reagensprodukter, med tilhørende kalibrator- og  

 kontrolmaterialer, til diagnosticering af følgende arvelige sygdom:  

 phenylketonuria.
 Reagenser og reagensprodukter, med tilhørende kalibrator- og  

 kontrolmaterialer, til bestemmelse af følgende infektioner hos  

 mennesker: cytomegalovirus og chlamydia.
 Reagenser og reagensprodukter, med tilhørende kalibrator- og  

 kontrolmaterialer, til bestemmelse af følgende HLA-vævstyper:  

 DR, A, B.
 Reagenser og reagensprodukter, med tilhørende kalibrator- og  

 kontrolmaterialer, til påvisning af følgende tumormarkør:  

 PSA.
 Reagenser og reagensprodukter, med tilhørende kalibrator- og  

 kontrolmaterialer samt programmel, specielt beregnet til vurdering af  

 risikoen for trisomi 21.
 Følgende udstyr til selvtestning, med tilhørende  

 kalibrator- og kontrolmaterialer: udstyr til måling af  

 blodsukker.
Bilag III EF-OVERENSSTEMMELSESERKLÆRING 1. EF-overensstemmelseserklæringen er den procedure, hvorved en  

 fabrikant eller dennes repræsentant, som opfylder kravene i punkt 2-5  

 og, for så vidt angår udstyr til selvtestning, kravene i punkt 6,  

 garanterer og erklærer, at de pågældende produkter opfylder  

 de krav i direktivet, der gælder for dem.
Fabrikanten anbringer  

 CE-mærkningen i overensstemmelse med artikel 16.
 2. Fabrikanten udarbejder den tekniske dokumentation, der er beskrevet i  

 punkt 3, og sikrer, at fremstillingsprocessen følger de principper for  

 kvalitetssikring, som er fastsat i punkt 4.
3. Den tekniske dokumentation skal gøre det muligt at vurdere, om  

 produktet opfylder direktivets krav.
Den skal navnlig omfatte:
en almindelig beskrivelse af produktet, herunder de planlagte  

 varianter dokumentation for kvalitetsstyringssystemet oplysninger om konstruktion, herunder angivelse af basismaterialernes  

 egenskaber samt udstyrets karakteristika og ydeevnebegrænsning,  

 fremstillingsmetoder samt, for så vidt angår instrumenter,  

 konstruktionstegninger, diagrammer over komponenter, delmontager,  

 kredsløb mv.
for udstyr, der indeholder væv af human oprindelse eller  

 stoffer, der hidrører fra sådant væv, oplysninger om  

 oprindelsen og om de vilkår, hvorunder disse materialer er  

 indsamlet de beskrivelser og forklaringer, der er nødvendige for at  

 forstå ovennævnte karakteristika, tegninger og diagrammer og for  

 at forstå, hvorledes produktet fungerer resultaterne af risikoanalysen og i givet fald en liste over de i  

 artikel 5 omhandlede standarder, som helt eller delvis er anvendt, samt en  

 beskrivelse af de løsninger, der er valgt for at opfylde direktivets  

 væsentlige krav, når standarderne i artikel 5 ikke er anvendt  

 fuldt ud for sterile produkter eller produkter med en særlig  

 mikrobiologisk tilstand eller renhedstilstand, en beskrivelse af de  

 procedurer, der er anvendt resultaterne af de foretagne konstruktionsberegninger og inspektioner  

 mv.
hvis udstyret skal tilsluttes et andet eller flere andre udstyr for  

 at kunne fungere i overensstemmelse med sit formål, bevis for, at det  

 opfylder de væsentlige krav, når det er tilsluttet sådant  

 udstyr, som har de karakteristika, der er anført af fabrikanten prøvningsrapporter relevante data for evaluering af ydeevnen, som på grundlag af  

 et referencemålesystem (hvis et sådant findes) viser den af  

 fabrikanten anførte ydeevne, med oplysninger om de anvendte  

 referencemetoder, referencematerialer, kendte referenceværdier,  

 grænser for måleusikkerheden og måleenheder; disse  

 oplysninger skal bygge på undersøgelser i et klinisk eller andet  

 egnet miljø eller relevante bibliografiske henvisninger mærkning og brugsanvisning resultaterne af stabilitetsundersøgelser.
 4. Fabrikanten træffer de nødvendige foranstaltninger for at  

 sikre, at fremstillingsprocessen følger de principper for  

 kvalitetssikring, der gælder for de fremstillede produkter.
 Systemet skal omfatte:
organisationsstrukturer og ansvarsfordeling fremstillingsprocesserne og systematisk kvalitetskontrol af  

 produktionen metoderne til kontrol af, at kvalitetsstyringssystemet fungerer  

 effektivt.
 5. Fabrikanten indfører og ajourfører en systematisk  

 procedure til behandling af de erfaringer, der gøres med udstyret  

 efter fremstillingsfasen, og bringer egnede midler i anvendelse for at  

 iværksætte enhver nødvendig korrigerende foranstaltning  

 på baggrund af produktets art og den fare, der er forbundet med det.  

 Han underretter omgående de kompetente myndigheder om følgende  

 forhold, når han får kendskab til dem:
i)	enhver fejlfunktion, ethvert svigt eller enhver forringelse i  

 udstyrets karakteristika og/eller ydeevne samt enhver utilstrækkelighed  

 i mærkningen eller i brugsanvisningen, der direkte eller indirekte kan  

 medføre eller kan have medført en patients eller brugers eller  

 andre personers død eller en alvorlig forværring af de  

 pågældendes helbredstilstand ii)	enhver teknisk eller medicinsk grund, jf. nr. i), i forbindelse med  

 et udstyrs karakteristika eller ydeevne, som har ført til, at  

 fabrikanten systematisk har tilbagekaldt udstyr af samme type.
 6. For udstyr til selvtestning indgiver fabrikanten en anmodning om  

 afprøvning af konstruktionen til et bemyndiget organ.
 6.1. Anmodningen skal gøre det muligt at forstå udstyrets  

 konstruktion og at vurdere, om de konstruktionsrelaterede krav i direktivet  

 er opfyldt.
 Den skal omfatte:
prøvningsrapporterne, herunder eventuelt resultaterne af  

 undersøgelser, der er udført med lægfolk data, der viser, at udstyret er egnet til at anvendes til  

 selvtestning de oplysninger, der skal gives på udstyrets mærkning og i  

 brugsanvisningen.
6.2. Det bemyndigede organ behandler anmodningen, og hvis konstruktionen  

 opfylder de relevante bestemmelser i direktivet, udsteder det en  

 EF-konstruktionsafprøvningsattest til ansøgeren.
Det  

 bemyndigede organ kan kræve, at anmodningen suppleres med yderligere  

 prøvninger eller beviser, for at det kan vurdere, om produktet er i  

 overensstemmelse med de konstruktionsrelaterede krav i direktivet.
Attesten  

 indeholder resultaterne af undersøgelsen, betingelserne for attestens  

 gyldighed, de nødvendige oplysninger til identifikation af den  

 godkendte konstruktion og i givet fald en beskrivelse af produktets  

 formål.
6.3. Ansøgeren holder det bemyndigede organ, der har udstedt  

 EF-konstruktionsafprøvningsattesten, underrettet om enhver  

 væsentlig ændring af den godkendte konstruktion.
Sådanne  

 ændringer af den godkendte konstruktion, som kan få indflydelse  

 på overensstemmelsen med de væsentlige krav i direktivet eller  

 med de foreskrevne betingelser for anvendelse af produktet, skal også  

 godkendes af det bemyndigede organ, som har udstedt  

 EF-konstruktionsafprøvningsattesten.
Denne nye godkendelse udstedes i  

 form af et tillæg til EF-konstruktionsafprøvningsattesten.
Bilag IV EF-OVERENSSTEMMELSESERKLÆRING  

 (FULD KVALITETSSIKRING) 1. Fabrikanten sørger for, at der anvendes det  

 kvalitetsstyringssystem, der er godkendt for konstruktion, fremstilling og  

 endelig kontrol af det pågældende udstyr som angivet i punkt 3,  

 og er underlagt den kvalitetsvurdering, der er beskrevet i punkt 3.3, samt  

 den overvågning, der er beskrevet i punkt 5. Desuden skal fabrikanten  

 for udstyr på liste A i bilag II følge procedurerne i punkt 4 og  

 6.
 2. Overensstemmelseserklæringen er den procedure, hvorved en  

 fabrikant, der opfylder kravene i punkt 1, garanterer og erklærer, at  

 det pågældende udstyr opfylder de bestemmelser i direktivet, der  

 gælder for det.
 Fabrikanten anbringer CE-mærkningen i overensstemmelse med artikel  

 16 og udsteder en overensstemmelseserklæring for det  

 pågældende udstyr.
3. Kvalitetsstyringssystem 3.1. Fabrikanten indsender en ansøgning om vurdering af sit  

 kvalitetsstyringssystem til et bemyndiget organ.
 Ansøgningen skal indeholde:
fabrikantens navn og adresse og angivelse af ethvert andet  

 fremstillingssted, der er omfattet af kvalitetsstyringssystemet alle relevante oplysninger om det udstyr eller den kategori af  

 udstyr, som proceduren vedrører en skriftlig erklæring om, at der ikke er indgivet en  

 ansøgning vedrørende det samme udstyrsrelaterede  

 kvalitetsstyringssystem til et andet bemyndiget organ dokumentationen vedrørende kvalitetsstyringssystemet et tilsagn fra fabrikanten om at opfylde forpligtelserne i  

 forbindelse med det godkendte kvalitetsstyringssystem et tilsagn fra fabrikanten om at vedligeholde det godkendte  

 kvalitetsstyringssystem, således at det til enhver tid fungerer  

 hensigtsmæssigt og effektivt et tilsagn fra fabrikanten om at indføre og ajourføre  

 en systematisk procedure til behandling af de erfaringer, der gøres  

 med udstyret efter fremstillingsfasen, og at bringe egnede midler i  

 anvendelse for at iværksætte enhver nødvendig korrigerende  

 foranstaltning og foretage notifikation, jf. bilag III, punkt 5.
3.2. Anvendelsen af kvalitetsstyringssystemet skal sikre, at udstyret er i  

 overensstemmelse med de bestemmelser i direktivet, som gælder for det,  

 i samtlige faser fra konstruktionen til den endelige inspektion.
Alle de  

 forhold, krav og bestemmelser, som fabrikanten har taget hensyn til i sit  

 kvalitetsstyringssystem, skal dokumenteres systematisk og overskueligt i form  

 af en skriftlig redegørelse for forholdsregler og procedurer,  

 såsom kvalitetsprogrammer, -planer, -manualer og -registre.
 Redegørelsen skal navnlig indeholde en fyldestgørende  

 beskrivelse af:
a)	fabrikantens kvalitetsmålsætninger b)	virksomhedens opbygning, herunder navnlig:
organisationsstrukturer, ledelsens ansvarsområder samt dens  

 organisationsmæssige beføjelser med hensyn til kvaliteten af  

 udstyrets konstruktion og fremstilling metoderne til kontrol af, at kvalitetsstyringssystemet fungerer  

 effektivt, og navnlig at det er egnet til at opnå den ønskede  

 kvalitet med hensyn til konstruktionen og selve produktet, herunder kontrol  

 med udstyr, som ikke er i overensstemmelse med kravene c)	de fremgangsmåder, efter hvilke udstyrets konstruktion  

 kontrolleres og verificeres, herunder navnlig:
en almindelig beskrivelse af udstyret, herunder de planlagte  

 varianter den dokumentation, der er omhandlet i bilag III, punkt 3, tredie til  

 trettende led for udstyr til selvtestning, de oplysninger, der er omhandlet i bilag  

 III, punkt 6.1 teknikker til kontrol og verifikation af konstruktionen samt de  

 processer og systematiske foranstaltninger, der vil blive anvendt ved  

 udstyrets konstruktion d)	teknikker til kontrol og kvalitetssikring i fremstillingsfasen,  

 herunder navnlig:
de processer og procedurer, der vil blive anvendt, især i  

 forbindelse med sterilisering procedurer i forbindelse med indkøb procedurer til identificering af produktet, som udarbejdes og  

 ajourføres på grundlag af tegninger, specifikationer eller andre  

 relevante dokumenter i alle fremstillingsfaser e)	de relevante undersøgelser og prøvninger, der vil  

 blive foretaget før, under og efter fremstillingen, den hyppighed,  

 hvormed de vil finde sted, samt det anvendte prøveudstyr;  

 kalibreringen skal kunne spores.
Fabrikanten gennemfører de nødvendige prøvninger og  

 test efter den nyeste teknik.
Disse prøvninger og test vedrører  

 fremstillingsprocessen, herunder karakterisering af råstofferne, samt  

 udstyret eller det enkelte parti af udstyr, der fremstilles.
 For udstyr på liste A i bilag II tager fabrikanten hensyn til den  

 seneste viden, navnlig vedrørende den biologiske kompleksitet og  

 variabilitet af det prøvemateriale, der skal in  

 vitro-diagnosticeres.
 3.3. Det bemyndigede organ foretager en vurdering af  

 kvalitetsstyringssystemet for at fastslå, om det opfylder kravene i  

 punkt 3.2. Det går ud fra, at kvalitetsstyringssystemer, som bygger  

 på de harmoniserede standarder på området, opfylder disse  

 krav.
Kontrolholdet skal have erfaring med vurderingsprocedurer inden for den  

 pågældende teknologi.
Vurderingsproceduren omfatter en inspektion  

 af fabrikantens lokaler og, i behørigt begrundede tilfælde, af  

 lokalerne hos fabrikantens leverandører og/eller  

 underleverandører for at kontrollere fremstillingsprocesserne.
Afgørelsen meddeles fabrikanten.
Den skal indeholde resultaterne af  

 inspektionen og en begrundet vurdering.
 3.4. Fabrikanten underretter det bemyndigede organ, der har godkendt  

 kvalitetsstyringssystemet, om enhver påtænkt væsentlig  

 ændring af dette eller af det udvalg af produkter, der er omfattet.
Det bemyndigede organ vurderer de foreslåede ændringer og  

 afgør, om det således ændrede kvalitetsstyringssystem  

 stadig opfylder kravene i punkt 3.2. Det meddeler fabrikanten sin  

 afgørelse.
Afgørelsen skal indeholde resultaterne af  

 inspektionen og en begrundet vurdering.
4. Undersøgelse af produktets konstruktion 4.1. Ud over de forpligtelser, der påhviler fabrikanten i henhold  

 til punkt 3, skal denne for udstyr på liste A i bilag II indgive en  

 anmodning til det bemyndigede organ om undersøgelse af  

 konstruktionsdokumentationen vedrørende det udstyr, som han agter at  

 fremstille, og som henhører under den kategori, der er nævnt i  

 punkt 3.1.
4.2. I anmodningen beskrives det pågældende udstyrs  

 konstruktion, fremstilling og ydeevne.
Anmodningen omfatter de dokumenter,  

 jf. punkt 3.2, litra c), der er nødvendige for at vurdere, om udstyret  

 er i overensstemmelse med direktivets krav.
4.3. Det bemyndigede organ behandler anmodningen, og hvis udstyret  

 opfylder de bestemmelser i direktivet, som gælder for det, udsteder  

 organet en EF-konstruktionsafprøvningsattest til ansøgeren.
Det  

 bemyndigede organ kan kræve, at anmodningen suppleres med yderligere  

 prøvninger eller beviser, for at det kan vurdere, om udstyret er i  

 overensstemmelse med direktivets krav.
Attesten skal indeholde resultaterne  

 af undersøgelsen, betingelserne for attestens gyldighed, de  

 nødvendige oplysninger til identifikation af den godkendte  

 konstruktion og i givet fald en beskrivelse af udstyrets formål.
4.4. Hvis ændringer af den godkendte konstruktion kan få  

 indflydelse på overensstemmelse med de væsentlige krav i  

 direktivet eller med de foreskrevne betingelser for anvendelse af udstyret,  

 skal ændringerne også godkendes af det bemyndigede organ, der har  

 udstedt EF-konstruktionsafprøvningsattesten.
Ansøgeren  

 underretter det bemyndigede organ, der har udstedt  

 EF-konstruktionsafprøvningsattesten, om enhver ændring af den  

 godkendte konstruktion.
Den nye godkendelse udstedes i form af et  

 tillæg til EF-konstruktionsafprøvningsattesten.
4.5. Fabrikanten underretter straks det bemyndigede organ, hvis han har  

 fået kendskab til ændringer i det patogen eller de  

 infektionsmarkører, der skal testes, navnlig som følge af  

 biologisk kompleksitet og variabilitet.
Fabrikanten meddeler i den  

 forbindelse det bemyndigede organ, om den pågældende  

 ændring kan forventes at få indvirkning på det  

 pågældende in vitro-diagnostiske medicinske udstyrs ydeevne.
5. Overvågning 5.1. Formålet med overvågningen er at sikre, at fabrikanten  

 fuldt ud opfylder sine forpligtelser i henhold til det godkendte  

 kvalitetsstyringssystem.
 5.2. Fabrikanten giver det bemyndigede organ tilladelse til at foretage  

 den nødvendige inspektion og giver det alle relevante oplysninger,  

 herunder navnlig:
dokumentation vedrørende kvalitetsstyringssystemet de oplysninger, som foreskrives i den del af  

 kvalitetsstyringssystemet, der vedrører konstruktionen, f. eks.  

 resultater af analyser, beregninger og prøvninger de oplysninger, som foreskrives i den del af  

 kvalitetsstyringssystemet, der vedrører fremstillingen, f. eks.  

 inspektionsrapporter samt prøvnings- og kalibreringsdata og rapporter  

 om personalets kvalifikationer.
 5.3. Det bemyndigede organ foretager regelmæssigt passende  

 inspektioner og vurderinger for at sikre sig, at fabrikanten anvender det  

 godkendte kvalitetsstyringssystem, og udsteder en vurderingsrapport til  

 fabrikanten.
5.4. Det bemyndigede organ kan desuden aflægge uanmeldte  

 besøg hos fabrikanten.
Under sådanne besøg kan det  

 bemyndigede organ om nødvendigt foretage eller lade foretage  

 prøvninger for at kontrollere, om kvalitetsstyringssystemet fungerer  

 tilfredsstillende.
Det udarbejder en besøgsrapport og, hvis der er  

 foretaget en prøvning, en prøvningsrapport til fabrikanten.
6. Kontrol af fremstillet udstyr, der er nævnt i bilag II, liste  

 A 6.1. For udstyr på liste A i bilag II sender fabrikanten efter  

 afslutningen af de gennemførte prøvninger og test straks det  

 bemyndigede organ de relevante rapporter om prøvningen af det  

 fremstillede udstyr eller af partier af det fremstillede udstyr.
Fabrikanten  

 stiller endvidere prøver af det fremstillede udstyr eller  

 prøver af partier af det fremstillede udstyr til rådighed for  

 det bemyndigede organ i overensstemmelse med betingelser og regler, der er  

 fastsat på forhånd.
 6.2. Fabrikanten kan markedsføre udstyret, medmindre det  

 bemyndigede organ inden for den aftalte frist, men højst 30 dage efter  

 prøvernes modtagelse, giver fabrikanten meddelelse om enhver anden  

 afgørelse, herunder specielt enhver betingelse for gyldigheden af  

 udstedte attester.
Bilag V EF-TYPEAFPRØVNING 1. Ved EF-typeafprøvning forstås den procedure, hvorved  

 et bemyndiget organ konstaterer og attesterer, at et prøveeksemplar,  

 som er repræsentativt for den påtænkte produktion, opfylder  

 de bestemmelser i direktivet, som gælder for det.
 2. Fabrikanten eller dennes repræsentant indgiver en  

 anmodning om EF-typeafprøvning til det bemyndigede organ.
 Anmodningen skal indeholde:
fabrikantens navn og adresse samt repræsentantens navn og  

 adresse, hvis anmodningen indgives af denne den dokumentation, der er beskrevet i punkt 3, og som er  

 nødvendig for at vurdere, om det prøveeksemplar, som er  

 repræsentativt for den pågældende produktion, og som i det  

 følgende benævnes »type«, er i overensstemmelse med direktivets  

 krav.
Ansøgeren stiller en type til rådighed for det bemyndigede  

 organ, som om nødvendigt kan anmode om yderligere  

 prøveeksemplarer en skriftlig erklæring om, at der ikke er indgivet en anmodning  

 vedrørende samme type til et andet bemyndiget organ.
3. Dokumentationen skal gøre det muligt at forstå  

 udstyrets konstruktion, fremstilling og ydeevne.
Den skal navnlig omfatte  

 følgende:
en almindelig beskrivelse af typen, herunder de planlagte  

 varianter den i bilag III, punkt 3, tredje til trettende led, omhandlede  

 dokumentation for udstyr til selvtestning, de i bilag III, punkt 6.1, omhandlede  

 oplysninger.
 4. Det bemyndigede organ:
4.1. undersøger og vurderer dokumentationen og kontrollerer, at  

 typen er fremstillet i overensstemmelse hermed; det noterer ligeledes, hvilke  

 elementer der er konstrueret i overensstemmelse med de relevante bestemmelser  

 i de i artikel 5 nævnte standarder, samt hvilke elementer der er  

 konstrueret, uden at de relevante bestemmelser i disse standarder er blevet  

 anvendt, 4.2. gennemfører eller lader gennemføre de passende  

 undersøgelser og nødvendige prøvninger for at  

 kontrollere, om de af fabrikanten valgte løsninger opfylder  

 direktivets væsentlige krav, når de i artikel 5 nævnte  

 standarder ikke er blevet anvendt; hvis udstyret skal tilsluttes et andet  

 eller flere andre udstyr for at kunne fungere i overensstemmelse med sit  

 formål, skal det bevises, at det opfylder de væsentlige krav,  

 når det er tilsluttet sådant udstyr, som har de karakteristika,  

 der er anført af fabrikanten, 4.3. gennemfører eller lader gennemføre de passende  

 undersøgelser og nødvendige prøvninger for at  

 kontrollere, om de relevante standarder rent faktisk er blevet anvendt i de  

 tilfælde, hvor fabrikanten har valgt at anvende dem, 4.4. aftaler med ansøgeren, hvor undersøgelsen og de  

 nødvendige prøvninger skal gennemføres.
5. Opfylder typen direktivets bestemmelser, udsteder det  

 bemyndigede organ en EF-typeafprøvningsattest til ansøgeren.  

 Attesten skal indeholde fabrikantens navn og adresse, resultaterne af  

 afprøvningen, betingelserne for attestens gyldighed samt de  

 nødvendige oplysninger til identifikation af den godkendte type.
De  

 relevante dele af dokumentationen vedlægges attesten, som det  

 bemyndigede organ opbevarer en kopi af.
6. Fabrikanten underretter straks det bemyndigede organ, hvis han  

 får kendskab til ændringer i det patogen eller de  

 infektionsmarkører, der skal testes, navnlig som følge af  

 biologisk kompleksitet og variabilitet.
Fabrikanten meddeler i den  

 forbindelse det bemyndigede organ, om den pågældende  

 ændring kan forventes at få indvirkning på det  

 pågældende in vitro-diagnostiske medicinske udstyrs funktion.
6.1. Hvis ændringer af det godkendte udstyr kan få indflydelse  

 på overensstemmelsen med direktivets væsentlige krav eller med de  

 foreskrevne betingelser for anvendelse af udstyret, skal ændringerne  

 også godkendes af det bemyndigede organ, som har udstedt  

 EF-typeafprøvningsattesten.
Ansøgeren underretter det  

 bemyndigede organ, som har udstedt EF-typeafprøvningsattesten, om  

 enhver ændring af denne art af det godkendte udstyr.
Den nye  

 godkendelse skal have form af et tillæg til den oprindelige  

 EF-typeafprøvningsattest.
7. Administrative bestemmelser De øvrige bemyndigede organer kan få udleveret en kopi af  

 EF-typeafprøvningsattesterne og/eller tillæggene hertil.  

 Attesternes bilag stilles til rådighed for de øvrige bemyndigede  

 organer på begrundet begæring og efter forudgående  

 underretning af fabrikanten.
Bilag VI EF-VERIFIKATION 1. EF-verifikationen er den procedure, hvorved fabrikanten eller  

 dennes repræsentant garanterer og erklærer, at de produkter, som  

 bestemmelserne i punkt 4 skal anvendes på, er i overensstemmelse med  

 den type, der er beskrevet i EF-typeafprøvningsattesten, og opfylder  

 de krav i direktivet, der gælder for dem.
2.1. Fabrikanten træffer alle nødvendige  

 foranstaltninger for at fremstillingsprocessen sikrer, at produkterne er i  

 overensstemmelse med den type, som er beskrevet i  

 EF-typeafprøvningsattesten, og med de krav i direktivet, som  

 gælder for dem.
Inden fremstillingen påbegyndes, udarbejder  

 fabrikanten dokumentation, som beskriver fremstillingsprocessen, om  

 nødvendigt navnlig vedrørende sterilisering og  

 udgangsstoffernes egnethed, og definerer de nødvendige  

 prøvningsprocedurer i henhold til det tekniske niveau.
Alle forud  

 fastsatte, rutinemæssige forholdsregler anvendes for at sikre, at  

 produktionen bliver ensartet, og at produkterne er i overensstemmelse med den  

 type, der er beskrevet i EF-typeafprøvningsattesten, samt med de  

 relevante krav i direktivet.
2.2. I det omfang den afsluttende kontrol i henhold til punkt 6.3 ikke er  

 velegnet for så vidt angår visse aspekter, fastlægger  

 fabrikanten efter aftale med det bemyndigede organ hensigtsmæssige  

 afprøvnings-, overvågnings- og kontrolmetoder i  

 produktionsforløbet.
Bestemmelserne i bilag IV, punkt 5, finder  

 tilsvarende anvendelse i forbindelse med ovennævnte godkendte  

 procedurer.
 3. Fabrikanten forpligter sig til at indføre og  

 ajourføre en systematisk procedure til behandling af de erfaringer,  

 der gøres med udstyret efter fremstillingsfasen, og til at bringe  

 egnede midler i anvendelse for at iværksætte nødvendige  

 korrigerende foranstaltninger og foretage notifikation, jf. bilag III, punkt  

 5.
4. Det bemyndigede organ foretager under hensyntagen til punkt 2.2  

 passende undersøgelser og prøvninger for at fastslå, om  

 produktet er i overensstemmelse med direktivets krav, enten ved  

 undersøgelse og prøvning af hvert enkelt produkt som beskrevet  

 i punkt 5, eller ved undersøgelse og prøvning af produkterne  

 på et statistisk grundlag som beskrevet i punkt 6, efter fabrikantens  

 valg.
Ved statistisk verifikation i henhold til punkt 6 afgør det  

 bemyndigede organ, om der skal anvendes statistiske procedurer for kontrol af  

 partier i fortløbende rækker eller for kontrol af  

 enkeltstående partier.
Denne afgørelse træffes efter  

 samråd med fabrikanten.
 Hvis gennemførelse af undersøgelser og prøvninger  

 på et statistisk grundlag ikke er velegnet, kan undersøgelserne  

 og prøvningerne gennemføres som stikprøver,  

 såfremt en sådan fremgangsmåde sammen med de  

 foranstaltninger, der træffes i overensstemmelse med punkt 2.2, sikrer  

 et tilsvarende overensstemmelsesniveau.
5. Verifikation ved undersøgelse og  

 prøvning af hvert enkelt produkt 5.1. Alle produkter undersøges enkeltvis, og der gennemføres  

 de prøvninger, der er omhandlet i den eller de relevante standarder,  

 jf. artikel 5, eller tilsvarende prøvninger for at fastslå, om  

 produkterne er i overensstemmelse med den type, som er beskrevet i  

 EF-typeafprøvningsattesten, samt med de relevante krav i  

 direktivet.
 5.2. Det bemyndigede organ anbringer sit identifikationsnummer eller lader  

 det anbringe på hvert godkendt produkt og udsteder en skriftlig  

 overensstemmelsesattest for de gennemførte prøvninger.
6. Statistisk verifikation 6.1. Fabrikanten præsenterer de fremstillede produkter i ensartede  

 partier.
6.2. Der udtages efter behov en eller flere stikprøver af hvert  

 parti.
For at afgøre, om partiet kan godkendes, undersøges de  

 produkter, der indgår i stikprøven, og de relevante  

 prøvninger som beskrevet i den eller de gældende standarder, jf.  

 artikel 5, eller tilsvarende prøvninger gennemføres for i givet  

 fald at fastslå, om produkterne er i overensstemmelse med den type, der  

 er beskrevet i EF-typeafprøvningsattesten, samt med de relevante krav  

 i direktivet.
6.3. Statistisk kontrol af produkterne sker ved måling af egenskaber  

 og/eller variabler baseret på stikprøveplaner, hvilket  

 forudsætter stikprøveplaner med funktionskarakteristika, som  

 sikrer et højt sikkerheds- og ydelsesniveau i forhold til det  

 højeste tekniske niveau.
Stikprøveudvælgelsesplanen  

 fastsættes ud fra de harmoniserede standarder, der er nævnt i  

 artikel 5, idet der tages hensyn til de pågældende  

 produktkategoriers særlige karakteristika.
6.4. Det bemyndigede organ anbringer sit identifikationsnummer eller lader  

 det anbringe på hvert enkelt produkt, hvis partiet godkendes, og  

 udarbejder en skriftlig overensstemmelsesattest vedrørende de  

 foretagne prøvninger.
Alle produkter i partiet kan derefter  

 markedsføres, bortset fra de produkter i stikprøven, der ikke  

 opfyldte overensstemmelseskravene.
Kasseres et parti, træffer det kompetente bemyndigede organ de  

 nødvendige foranstaltninger for at forhindre, at det  

 pågældende parti markedsføres.
Hvis der ofte kasseres  

 partier, kan det bemyndigede organ suspendere den statistiske  

 verifikation.
 Fabrikanten kan på det bemyndigede organs ansvar anbringe dettes  

 identifikationsnummer på produktet under fremstillingsprocessen.
Bilag VII EF-OVERENSSTEMMELSESERKLÆRING  

 (KVALITETSSIKRING AF PRODUKTIONEN) 1. Fabrikanten sørger for, at der anvendes det  

 kvalitetsstyringssystem, der er godkendt for fremstillingen af det  

 pågældende udstyr, udfører den endelige kontrol som  

 angivet i punkt 3, og er underlagt den overvågning, der er beskrevet i  

 punkt 4.
 2. Overensstemmelseserklæringen er den del af proceduren,  

 hvorved en fabrikant, der opfylder kravene i punkt 1, garanterer og  

 erklærer, at de pågældende produkter er i overensstemmelse  

 med den type, som er beskrevet i EF-typeafprøvningsattesten, og  

 opfylder de bestemmelser i direktivet, som gælder for dem.
 Fabrikanten anbringer CE-mærkningen i overensstemmelse med artikel  

 16 og udsteder en overensstemmelseserklæring for det  

 pågældende udstyr.
3. Kvalitetsstyringssystem 3.1. Fabrikanten indsender en ansøgning om vurdering af sit  

 kvalitetsstyringssystem til et bemyndiget organ.
 Ansøgningen skal indeholde:
alle de i bilag IV, punkt 3.1, omhandlede dokumenter og tilsagn,  

 og den tekniske dokumentation vedrørende de godkendte typer og en  

 kopi af EF-typeafprøvningsattesterne.
 3.2. Anvendelsen af kvalitetsstyringssystemet skal sikre, at udstyret er i  

 overensstemmelse med den type, der er beskrevet i  

 EF-typeafprøvningsattesten.
Alle de forhold, krav og bestemmelser, som fabrikanten tager hensyn til i  

 sit kvalitetsstyringssystem, skal dokumenteres systematisk og overskueligt i  

 en skriftlig redegørelse for politik og procedurer.
Denne  

 dokumentation om kvalitetsstyringssystemet skal muliggøre en ensartet  

 fortolkning af kvalitetsstrategierne og -procedurerne, såsom  

 kvalitetsprogrammer, -planer, -manualer og -registre.
 Dokumentationen skal navnlig indeholde en fyldestgørende  

 beskrivelse af:
a)	fabrikantens kvalitetsmålsætninger b)	virksomhedens opbygning, herunder:
organisationsstrukturer, ledelsens ansvarsområder samt dens  

 organisationsmæssige beføjelser med hensyn til kvaliteten i  

 forbindelse med fremstillingen af udstyret metoderne til kontrol af, at kvalitetsstyringssystemet fungerer  

 effektivt, og navnlig at det er egnet til at sikre den ønskede  

 kvalitet, herunder kontrol med udstyr, som ikke er i overensstemmelse med  

 kravene c)	teknikker til kontrol og kvalitetssikring i fremstillingsfasen,  

 herunder navnlig:
de processer og procedurer, der vil blive anvendt, især i  

 forbindelse med sterilisering procedurer i forbindelse med indkøb procedurer til identificering af produktet, som udarbejdes og  

 ajourføres på grundlag af tegninger, specifikationer eller andre  

 relevante dokumenter i alle fremstillingsfaser d)	de relevante undersøgelser og prøvninger, der vil  

 blive foretaget før, under og efter fremstillingen, den hyppighed,  

 hvormed de vil finde sted, samt det anvendte prøvningsudstyr;  

 kalibreringen skal kunne spores.
 3.3. Det bemyndigede organ foretager en vurdering af  

 kvalitetsstyringssystemet for at fastslå, om det opfylder kravene i  

 punkt 3.2. Det går ud fra, at kvalitetsstyringssystemer, som bygger  

 på de harmoniserede standarder på området, opfylder disse  

 krav.
Kontrolholdet skal have erfaring med vurderingsprocedurer inden for den  

 pågældende teknologi.
Vurderingsproceduren omfatter en inspektion  

 af fabrikantens lokaler og, i behørigt begrundede tilfælde, af  

 lokalerne hos fabrikantens leverandører og/eller  

 underleverandører for at kontrollere fremstillingsprocesserne.
Afgørelsen meddeles fabrikanten.
Den skal indeholde resultaterne af  

 inspektionen og en begrundet vurdering.
 3.4. Fabrikanten underretter det bemyndigede organ, der har godkendt  

 kvalitetsstyringssystemet, om enhver påtænkt væsentlig  

 ændring af dette.
Det bemyndigede organ vurderer de foreslåede ændringer og  

 afgør, om det således ændrede kvalitetsstyringssystem  

 stadig opfylder kravene i punkt 3.2. Det meddeler fabrikanten sin  

 afgørelse.
Afgørelsen skal indeholde resultaterne af kontrollen  

 og en begrundet vurdering.
4. Overvågning Bestemmelserne i bilag IV, punkt 5, finder anvendelse.
5. Kontrol af fremstillet udstyr, der er nævnt i bilag II, liste  

 A 5.1. For udstyr på liste A i bilag II sender fabrikanten efter  

 afslutningen af de gennemførte prøvninger og test straks det  

 bemyndigede organ de relevante rapporter om prøvningen af det  

 fremstillede udstyr eller af partier af det fremstillede udstyr.
Fabrikanten  

 stiller endvidere prøver af det fremstillede udstyr eller  

 prøver af partier af det fremstillede udstyr til rådighed for  

 det bemyndigede organ i overensstemmelse med betingelser og regler, der er  

 fastsat på forhånd.
 5.2. Fabrikanten kan markedsføre udstyret, medmindre det  

 bemyndigede organ inden for den aftalte frist, men højst 30 dage efter  

 prøvernes modtagelse, giver fabrikanten meddelelse om enhver anden  

 afgørelse, herunder specielt enhver betingelse for gyldigheden af de  

 udstedte attester.
Bilag VIII ERKLÆRING OG PROCEDURER VEDRØRENDE UDSTYR  

 TIL  

 EVALUERING AF YDEEVNE 1. Fabrikanten eller dennes repræsentant afgiver for udstyr til  

 evaluering af ydeevne en erklæring, der skal indeholde de i punkt 2  

 nævnte elementer, og sikrer sig, at de relevante bestemmelser i  

 direktivet er opfyldt.
 2. Erklæringen skal indeholde følgende oplysninger:
oplysninger, der gør det muligt at identificere det  

 pågældende udstyr en evalueringsplan, der bl.a. indeholder oplysninger om  

 formålet og den videnskabelige, tekniske og medicinske hensigt, der  

 indgår samt om anvendelsesområdet og mængden af udstyr en oversigt over de laboratorier eller andre institutioner, der  

 deltager i evalueringsundersøgelsen af ydeevnen evalueringernes begyndelsestidspunkt og formodede varighed samt, for  

 så vidt angår udstyr til selvtestning, en angivelse af det sted,  

 hvor afprøvningen foretages, og antallet af involverede  

 lægfolk en erklæring om, at det pågældende udstyr er i  

 overensstemmelse med direktivets krav, undtagen for så vidt angår  

 de aspekter, der er omfattet af evalueringen, og de aspekter, som klart er  

 specificeret i erklæringen, samt om, at alle nødvendige  

 forholdsregler er truffet for at beskytte patientens, brugerens eller andre  

 personers helbred og sikkerhed.
3. Fabrikanten forpligter sig ligeledes til at stille sådanne  

 dokumenter til rådighed for de kompetente nationale myndigheder, som  

 gør det muligt at forstå produktets konstruktion, fremstilling  

 og ydeevne, herunder den forventede ydeevne, således at det er muligt  

 at vurdere, om produktet er i overensstemmelse med direktivets krav.
Denne  

 dokumentation skal opbevares i mindst fem år efter udløbet af  

 ydeevneevalueringen.
 Fabrikanten træffer alle nødvendige foranstaltninger for at  

 sikre, at det ved fremstillingsprocessen garanteres, at produkterne er i  

 overensstemmelse med den dokumentation, der er omhandlet i punkt 1.
 4. For så vidt angår udstyr til evaluering af ydeevne finder  

 artikel 10, stk. 1, 3 og 5, anvendelse.
Bilag IX KRITERIER FOR UDPEGELSE AF BEMYNDIGEDE ORGANER 1. Det bemyndigede organ, dets leder og det personale, som skal foretage  

 vurderinger og verifikationer, må hverken være  

 konstruktør, fabrikant, leverandør, montør eller bruger  

 af det udstyr, som skal kontrolleres, eller være nogen af disse  

 personers repræsentant.
De må hverken deltage direkte i  

 konstruktionen, fremstillingen, markedsføringen eller vedligeholdelsen  

 af det pågældende udstyr eller repræsentere de parter, der  

 udøver disse aktiviteter.
Dette udelukker ikke, at der kan udveksles  

 tekniske oplysninger mellem fabrikanten og det bemyndigede organ.
 2. Det bemyndigede organ og dets personale skal foretage vurderingerne og  

 verifikationerne med den største faglige integritet og den  

 fornødne kompetence inden for sektoren for medicinsk udstyr og skal  

 være uafhængige af enhver form for pression og påvirkning,  

 navnlig af finansiel art, der kunne øve indflydelse på deres  

 vurdering eller på resultaterne af deres kontrol, og som især  

 kunne komme fra personer eller grupper af personer, der har interesse i  

 verifikationsresultaterne.
Når et bemyndiget organ overdrager specifikke arbejdsopgaver  

 vedrørende vurdering og verifikation af faktiske forhold til en  

 underleverandør, skal det forinden sikre sig, at  

 underleverandøren overholder direktivets bestemmelser.
Det bemyndigede  

 organ skal kunne forelægge de nationale myndigheder alle relevante  

 dokumenter om vurderingen af underleverandørens kvalifikationer og af  

 de arbejdsopgaver, den pågældende har udført i henhold til  

 direktivet.
3. Det bemyndigede organ skal kunne påtage sig alle de opgaver, som  

 tildeles et sådant organ i et af bilagene III-VII, og som det er  

 bemyndiget til at udføre, uanset om sådanne opgaver  

 udføres af det bemyndigede organ selv eller på dets ansvar.
Det  

 skal navnlig råde over det personale og de midler, som er  

 nødvendige for på fyldestgørende måde at  

 udføre de tekniske og administrative opgaver, der er forbundet med  

 vurdering og verifikation.
Dette forudsætter, at der i organet er  

 tilstrækkeligt videnskabeligt personale med den nødvendige  

 erfaring og viden til at vurdere den biologiske og medicinske funktion og  

 ydeevne af det udstyr, som bemyndigelsen omfatter, for så vidt  

 angår kravene i direktivet og navnlig i bilag I.
Det bemyndigede organ  

 skal ligeledes have adgang til det materiel, der er nødvendigt for at  

 gennemføre de krævede verifikationer.
 4. Det personale, som skal udføre kontrol, skal have:
en god faglig uddannelse, som omfatter alle de vurderings- og  

 verifikationsopgaver, som det bemyndigede organ har fået tildelt tilstrækkeligt kendskab til forskrifterne vedrørende den  

 kontrol, det foretager, og tilstrækkelig praktisk erfaring med en  

 sådan kontrol den nødvendige færdighed i at udarbejde attester,  

 journaler og rapporter, som gengiver resultaterne af den udførte  

 kontrol.
5. Det skal sikres, at det personale, som skal udføre kontrollen,  

 er uafhængigt.
Aflønningen af hver enkelt ansat må hverken  

 være afhængig af det antal kontrolopgaver, den  

 pågældende udfører, eller af kontrollens resultater.
 6. Organet skal tegne en ansvarsforsikring, medmindre det civilretlige  

 ansvar dækkes af staten på grundlag af nationale retsregler,  

 eller medlemsstaten direkte udfører kontrollen.
 7. Det bemyndigede organs personale, som udfører kontrol, har  

 tavshedspligt om alt, hvad det får kendskab til under udøvelsen  

 af sin virksomhed (undtagen over for de kompetente administrative myndigheder  

 i den stat, hvor det udøver sin virksomhed) i henhold til dette  

 direktiv eller til enhver national retsforskrift til gennemførelse  

 heraf.
Bilag X CE-OVERENSSTEMMELSESMÆRKNING CE-overensstemmelsesmærkningen består af bogstaverne »CE« i  

 henhold til følgende model:
 Hvis mærkningen formindskes eller forstørres, skal  

 modellens størrelsesforhold, som anført ovenfor,  

 overholdes.
Indholdsfortegnelse Kapitel 1 (§ 1):
 Anvendelsesområde og definitioner.
Kapitel 2 (§§ 2-7):
 Markedsføring, forhandling, distribution, ibrugtagning og  

 mærkning.
Kapitel 3 (§§ 8-9):
 Udstyr til særlige formål.
Kapitel 4 (§ 10):
 Registrering.
Kapitel 5 (§§ 11-18):
 Overvågning og indskrænkning i markedsføringen.
Kapitel 6 (§ 19):
 Straffebestemmelser.
Kapitel 7 (§ 20):
 Ikrafttrædelses- og overgangsbestemmelser.
 Bilag A:
 Europa-Parlamentets og Rådets direktiv 98/79/EF af 27. oktober 1998  

 om medicinsk udstyr til in vitro-diagnostik, incl. bilag I-X.
 Bilag I:
 Væsentlige krav.
 Bilag II:
 Liste over udstyr, som er omhandlet i artikel 9, stk. 2 og 3.
 Bilag III:
 EF-Overensstemmelseserklæring.
 Bilag IV:
 EF-Overensstemmelseserklæring (fuld kvalitetssikring).
 Bilag V:
 EF-Typeafprøvning.
 Bilag VI:
 EF-Verifikation.
 Bilag VII:
 EF-Overensstemmelseserklæring (kvalitetssikring af  

 produktionen).
 Bilag VIII:
 Erklæring og procedurer vedrørende udstyr til evaluering af  

 ydeevne.
 Bilag IX:
 Kriterier for udpegelse af bemyndigede organer.
 Bilag X:
 CE-overstemmelsesmærkning.
 1)   Bekendtgørelsen  

 indeholder bestemmelser, der gennemfører Europa-Parlamentets og  

 Rådets direktiv 98/79/EF af 27. oktober 1998, EF-tidende 1998, L 331,  

 s. 1 af 7. december 1998.
