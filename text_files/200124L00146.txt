Betænkning afgivet af Erhvervsudvalget  

 den 21. februar 2002 Betænkning over Forslag til lov om ændring af lov om  

 hjemmeservice (Regulering af ydelsestyper og bidragsprocent) [af  

 økonomi- og erhvervsministeren (Bendt Bendtsen)] 1. Ændringsforslag Økonomi- og erhvervsministeren har stillet 1  

 ændringsforslag til lovforslaget.
2. Udvalgsarbejdet Lovforslaget blev fremsat den 6. februar 2002 og var til  

 1. behandling den 8. februar 2002. Lovforslaget blev efter 1. behandling  

 henvist til behandling i Erhvervsudvalget.
Møder Udvalget har behandlet lovforslaget i 1 møde.
Høring Et udkast til lovforslaget har inden fremsættelsen  

 været sendt i høring, og økonomi- og erhvervsministeren  

 sendte den 30. januar 2002 dette udkast til udvalget.
Den 8. og 19. februar  

 2002 sendte økonomi- og erhvervsministeren de indkomne  

 høringssvar samt et notat herom til udvalget.
Skriftlige henvendelser Udvalget har i forbindelse med udvalgsarbejdet modtaget  

 skriftlige henvendelser fra:
Annie Thygesen Andersen, Espergærde, Bognæs Hjemmeservice, Dansk Handel & Service og Fælles Foreningen for HjemmeService.
 Økonomi- og erhvervsministeren har over for  

 udvalget kommenteret de skriftlige henvendelser til udvalget.
Deputationer Endvidere har Fælles Foreningen for HjemmeService  

 mundtligt over for udvalget redegjort for sin holdning til lovforslaget.
Spørgsmål Udvalget har stillet 8 spørgsmål til  

 økonomi- og erhvervsministeren til skriftlig besvarelse, som denne har  

 besvaret.
3. Indstillinger Et flertal i udvalget (V, DF, KF og RV) indstiller  

 lovforslaget til vedtagelse med det stillede ændringsforslag.
Et mindretal i udvalget (S, SF og EL) indstiller  

 lovforslaget til forkastelse ved 3. behandling.
Mindretallet kan dog  

 stemme for det stillede ændringsforslag.
Socialdemokratiets medlemmer af udvalget kan ikke  

 støtte regeringens lovforslag.
En nedskæring som den  

 foreslåede vil føre til, at tusinder af små  

 selvstændige og ansatte med kort uddannelse ikke længere vil  

 kunne finde arbejde inden for erhvervet.
Netop blandt disse grupper er  

 ledigheden stadig uforholdsmæssig høj, og mange vil have endog  

 meget svært ved at finde beskæftigelse andetsteds.
Socialdemokratiets medlemmer af udvalget finder det  

 særlig kritisabelt, at nedskæringerne gennemføres så  

 hastigt, at både brugere og udførere af hjemmeservice reelt er  

 uden mulighed for at planlægge sig ud af ændringerne.
Det giver  

 unødig usikkerhed og bidrager kun til at vanskeliggøre  

 situationen for den enkelte bruger, selvstændige og ansatte.
Enhedslistens medlem af udvalget stemmer imod  

 lovforslaget, som vil medføre væsentlig forringelse af  

 hjemmeserviceordningen.
Ordningen har betydet, at det er lykkedes at skabe  

 adskillige tusinde ordinære job, som meget typisk går til  

 personer, der har haft en lang ledighedsperiode.
Forringelserne af  

 hjemmeserviceordningen vil først og fremmest være til skade for  

 disse personer.
Hertil kommer, at ordningen samfundsøkonomisk er  

 yderst fornuftig.
Dette bekræftes i rapporten fra efteråret 2001  

 om de samfundsøkonomiske konsekvenser af hjemmeserviceordningen, hvor  

 det angives, at samfundets samlede ekstra velfærdsgevinst er omkring  

 900 mio. kr. pr. år som følge af hjemmeserviceordningen.
Det, at  

 udgifterne til ordningen reduceres, er jo heller ikke det samme som, at  

 staten sparer penge.
Faktisk er det sådan, at staten har et overskud  

 pr. time på 10 kr. plus de sparede dagpenge, ca. 81 kr. i timen.  

 Konsekvensen af at vedtage dette lovforslag er, at arbejdsløsheden  

 stiger, det sorte arbejde øges og staten sætter penge til.
Et andet mindretal i udvalget (KRF) agter at stille  

 ændringsforslag uden for betænkningen til 2. behandling af  

 lovforslaget.
Mindretallet kan stemme for det af økonomi- og  

 erhvervsministeren stillede ændringsforslag.
 Tjóðveldisflokkurin, Inuit Ataqatigiit og  

 Siumut var på tidspunktet for betænkningens afgivelse ikke  

 repræsenteret med medlemmer i udvalget og havde dermed ikke adgang til  

 at komme med indstillinger eller politiske udtalelser i  

 betænkningen.
 En oversigt over Folketingets sammensætning er  

 optrykt i betænkningen.
4. Ændringsforslag med bemærkninger Ændringsforslag Af	økonomi- og erhvervsministeren, tiltrådt af  

udvalget:
Til § 2 1) Datoen »den 1.  

 marts 2002« ændres til: »den 20.  

 marts 2002«.
[Ændring af ikrafttrædelse] Bemærkninger Til nr. 1 Det foreslås, at lovforslaget træder i kraft  

 den 20. marts 2002 og finder anvendelse på ydelser udført fra og  

 med denne dato.
 I det fremsatte lovforslag var  

 ikrafttrædelsestidspunktet fastsat til den 1. marts 2002.  

 Ændringsforslaget skyldes, at lovforslaget ikke forventes vedtaget  

 før primo marts.
Else Winther Andersen (V)  

  Kim Andersen (V)  Rikke Hvilshøj (V)  

  Erik Larsen (V) fmd.  

  Colette L.
Brix (DF) nfmd.  

  Poul Fischer (DF) Carina Christensen (KF)  

  Lars Barfoed (KF)  Ole M.
Nielsen (KRF)  

  Frode Sørensen (S)  Jan Trøjborg (S)  

  Lissa Mathiasen (S)  Ole Vagn Christensen (S)  

 Peder Sass (S)  Anne Grete Holmsgaard (SF)  

  Marianne Jelved (RV)  

  Pernille Rosenkrantz-Theil (EL) Tjóðveldisflokkurin, Inuit Ataqatigiit og  

 Siumut havde ikke medlemmer i udvalget.
Folketingets sammensætning Venstre, Danmarks Liberale Parti (V) 57 * Enhedslisten (EL) 4 Socialdemokratiet (S) 52 Kristeligt Folkeparti (KRF) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 * Heraf 1 medlem valgt på  

 Færøerne Bilag 1 Oversigt over bilag vedrørende L 82 Bilagsnr.
