Bekendtgørelse om overenskomst af 6.  

 december 1999 med FN s Organisation for Uddannelse, Videnskab og Kultur  

 (UNESCO) om juniorrådgivere fra Danmark Den 6. december 1999 undertegnedes i København en  

 overenskomst mellem Danmark og FN s Organisation for Uddannelse, Videnskab og  

 Kultur (UNESCO) til afløsning af tidligere overenskomst af 18.  

 november 1968, ifølge hvilken Danmark stiller juniorrådgivere  

 til rådighed for UNESCO til udførelse af aktiviteter inden for  

 multilateralt udviklingssamarbejde.
 Overenskomsten udgør de generelle rammer for  

 Danmarks samarbejde om juniorrådgivere med UNESCO og fastlægger  

 de forpligtelser, som den danske regering og UNESCO har i forbindelse med  

 ansættelse og udsendelse af juniorrådgivere fra Danmark.
 Nærmere oplysning om juniorrådgiverordningen  

 kan fås ved henvendelse til Udenrigsministeriet.
