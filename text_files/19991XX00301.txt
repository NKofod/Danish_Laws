Skriftlig fremsættelse (27. januar 2000) Arbejdsministeren (Ove Hygum):
 Herved tillader jeg mig for Folketinget at  

 fremsætte:
 Forslag til lov om administrationen af tilskud fra Den  

 Europæiske Socialfond.
(Lovforslag nr.
L 179).
Danmark modtager hvert år ganske store beløb  

 fra Den Europæiske Socialfond, der i henhold til EU-Traktatens artikel  

 123 har til formål at bekæmpe ledigheden ved at yde tilskud til  

 erhvervsmæssige uddannelser og visse andre  

 beskæftigelsesfremmende foranstaltninger.
For at regulere anvendelse af  

 disse beløb har der allerede i de sidste 4 år eksisteret en lov  

 om administrationen af tilskud fra Den Europæiske Socialfond.
Med virkning fra 1. januar 2000 er der kommet nye  

 EU-regler på Socialfondens område, og det er derfor  

 nødvendigt, at der sker en tilpasning af de danske  

 administrationsregler.
Forslaget til ny lov på området regulerer  

 udelukkende den administrative tilrettelæggelse, da  

 forordningsteksterne er umiddelbart gældende i Danmark, og derfor  

 fastlægger det materielle indhold af socialfondsindsatsen.
Forslaget er opbygget som en bemyndigelseslov, og som  

 bilag er optrykt teksten til den nye socialfondsforordning.
Denne struktur er  

 valgt, da der ikke bør citeres fra forordninger i danske  

 lovregler.
Indholdsmæssigt er der ikke tale om ændringer  

 i forhold til den nuværende administrative organisering, men blot om en  

 opdatering af reglerne.
Forslaget rummer således - lige som den  

 nuværende lov - en række regler om socialfondsadministrationens  

 struktur og ansvarsfordeling, om udvalgsstrukturen, om oprettelse og drift af  

 registre, om kontrol og tilsyn, og endelig om forseelser.
 Idet jeg i øvrigt henviser til lovforslaget og  

 bemærkningerne, skal jeg på regeringens vegne anbefale  

 lovforslaget til Tingets velvillige behandling.
