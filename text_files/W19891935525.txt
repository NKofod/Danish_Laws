 Barseldagpenge afslået, idet K ikke havde haft dagpengegivende indtægt  

 eller været tilmeldt arbejdsformidlingen i de sidste 4 uger før  

 barselperiodens begyndelse.
 K, der afsluttede en uddannelse af mere end 18 måneders varighed,  

 fandtes heller ikke berettiget til barseldagpenge som nyuddannet, idet hun  

 havde været medlem af en a-kasse fra 1983.
 REDEGØRELSE FOR SAGEN:
K blev i juni 1983 optaget i arbejdsløshedskasse og afsluttede den 16.  

 juni 1987 en uddannelse af mere end 18 måneders varighed.
K tilmeldte sig den  

 20. juni 1987 arbejdsformidlingen og blev overflyttet til en anden  

 arbejdsløshedskasse og var fra denne dato berettiget til  

 arbejdsløshedsdagpenge.
K påbegyndte barselsorlov den 1. juli 1987 og anmodede om barseldagpenge  

 fra samme dag.
K fødte den 8. juli 1987, hvilket var 5 uger 2 dage før  

 forventet fødsel.
 K havde i 1986 en registreret dagpengegivende indtægt på 60.572 kr. og  

 modtog i perioden 22. juni 1987 til 1. juli 1987 arbejdsløshedsdagpenge for 1  

 uge og 2 dage med 2.305 kr.
 Sikringsstyrelsen udtalte vejledende til amtsankenævnet, at K ikke var  

 omfattet af reglerne om nyuddannede efter dagpengelovens § 35, idet hun havde  

 været medlem af en anerkendt arbejdsløshedskasse siden 1983.
 AFGØRELSEN, DER KLAGES OVER:
 Amtsankenævnet fandt, at K ikke kunne få barseldagpenge.
 Nævnet lagde vægt på, at K på grund af medlemsskab af en  

 arbejdsløshedskasse siden 1983 ikke var omfattet af dagpengelovens § 35 om  

 barseldagpenge til nyuddannede, og at K ikke opfyldte betingelserne i  

 dagpengelovens § 34 om at have haft en tilknytning til arbejdsmarkedet i de  

 sidste 4 uger før barselperiodens begyndelse den 1. juli 1987, da hun først  

 den 20. juni 1987 var tilmeldt arbejdsformidlingen.
 KLAGEN TIL ANKESTYRELSEN:
 Afgørelsen blev anket af K.
 Antaget til principiel behandling:
 Sagen blev antaget til principiel behandling med henblik på, om K var  

 omfattet af dagpengelovens § 34 om tilknytning til arbejdsmarkedet i de  

 sidste 4 uger før barselperiodens begyndelse, eller om K var omfattet af  

 dagpengelovens § 35 om barseldagpenge til nyuddannede.
 LOVGRUNDLAG:
 Lov om dagpenge ved sygdom eller fødsel § 34 og § 35.
 Sikringsstyrelsens vejledning af 30. januar 1987 om dagpenge fra det  

 sociale udvalg, punkt 93.
 ANKESTYRELSENS AFGØRELSE:
 K var ikke berettiget til barseldagpenge i henhold til reglerne om  

 nyuddannede efter dagpengelovens § 35, da hun havde været medlem af en  

 arbejdsløshedskasse siden 1983.
K var endvidere ikke berettiget til barseldagpenge efter dagpengelovens §  

 34, da hun ikke havde oppebåret dagpengegivende indtægt eller været tilmeldt  

 arbejdsformidlingen som arbejdssøgende i de sidste 4 uger før barselperiodens  

 begyndelse den 1. juli 1987, jf.
Sikringsstyrelsens vejledning af 30. januar  

 1987, punkt 93, hvorefter det ikke krævedes, at dagpengegivende indtægt var  

 tjent ved beskæftigelse i alle 4 uger, men at pågældende havde haft  

 tilknytning til arbejdsmarkedet i alle disse uger.
 Ankestyrelsen tiltrådte således amtsankenævnets afgørelse med nævnets  

 begrundelse.
