Landsskatteretskendelse vedr. fradrag for moms af  

 rådgiverudgifter Sagen drejer sig om  

 fradragsret for moms af udgifter afholdt i  

 forbindelse med en påtænkt virksomhedsomdannelse.
 Landsskatteretten ændrer regionens afgørelse delvis.
A K/S er et kommanditselskab, der ejes af B A/S som  

 komplementar samt ni kommanditister.
Kommanditselskabet beskæftiger sig med  

 forskellige arkitektydelser samt udlejning af erhvervsejendomme.  

 Kommanditselskabet havde i 2000 en omsætning på ca. 58 mio. kr. og en  

 medarbejderstab på ca. 70.
 Kommanditselskabet afholdt i 2001 udgifter til advokat og  

 revisor med det formål at undersøge forholdene omkring en mulig omdannelse af  

 kommanditselskabet til et aktieselskab.
Repræsentanten har til regionen forklaret, at hensigten med  

 overdragelsen af aktiviteterne til selskabsform udelukkende var, at  

 kommanditselskabet  

 herved mente at have nemmere ved at vokse via opkøb eller  

 fusioner med mindre  

 arkitektvirksomheder.
Det blev dog klart under konsekvensvurderingerne, at  

 overdragelsen ville betyde betaling af skat på kommanditselskabets  

 igangværende  

 arbejder.
Dette ville medføre en så stor likviditetsbelastning for  

 kommanditselskabet, at planerne blev opgivet.
Der er fremlagt kopi af faktura af 27. april 2001 fra  

 revisionsfirma til kommanditselskabet, hvor honoraret udgør 71.875 kr. heraf  

 moms 14.375 kr.
Det fremgår bl.a. heraf:
( ) Regnskabsmæssig assistance i marts-april 2001 af  

 ekstraordinær karakter til brug for eventuel ændring af selskabsform m.v.
 Udført ifølge skrivelse af 8. marts 2001 fra advokat og vor  

 skrivelse samme dato følgende, jf. vort notat af 21.03.2001:
Udarbejde en beregning over virksomhedens goodwill i henhold  

 til Ligningsrådets anvisninger i TS-cirkulære 2000-10 Udarbejde en beregning over de skattemæssige konsekvenser  

 for deltagere i kommanditselskabet, såfremt B måtte træffe beslutningen om at  

 omdanne kommanditselskabet til aktieselskab efter lov om skattefri  

 virksomhedsomdannelse pr. 30.06.2001 med virkning fra 01.01.2001.
 At oplyse den beregnede anskaffelsessum for de aktier som de  

 enkelte deltagere måtte modtage i aktieselskabet.
 Til brug for ovennævnte er lavet foreløbige beregninger af  

 indehavernes indkomstforhold for år 2000.
 Besvarelse af advokatens brev af 22.03.2001 ved vort brev af  

 23.03.2001 samt deltagelse i møde herom.
( ) Det er oplyst, at kommanditselskabet og revisionsfirmaet har  

 skønnet, at 50 % af honoraret vedrører beregning af de skattemæssige  

 konsekvenser for deltagerne i kommanditselskabet, såfremt ejerkredsen måtte  

 træffe beslutning om at omdanne kommanditselskabet til aktieselskab.
 Der er fremlagt kopi af faktura af 10. maj 2001 fra  

 advokatfirma til kommanditselskabet, hvor honoraret udgør 28.500 kr. heraf  

 moms  

 5.700 kr.
( ) Vedr.: Virksomhedsomdannelse Mit á conto-honorar for juridisk assistance i forbindelse  

 med ovennævnte sag til dato, herunder 22.02.2001  

  

 Diverse undersøgelser vedrørende  

 omdannelse af K/S til A/S samt udarbejdelse af udkast til redegørelse om de  

 skattemæssige konsekvenser i forbindelse med en omdannelse.
23.02.2001  

  

 Diverse undersøgelser 26.02.2001  

  

 Fremsendelse af redegørelse til Dem.
 08.03.2001  

  

 Fremsendelse af brev til revisionsfirmaet.
Modtagelse af telefax fra statsaut.
Revisor fra  

 revisionsfirmaet.
 12.03.2001  

  

 Modtagelse af notat fra statsaut. revisor.
 Diverse undersøgelser af praksis vedrørende omdannelse af  

 K/S.
 Telefonsamtaler med statsaut. revisorer.
 15.03.2001  

  

 Forberedelse til og deltagelse i møde her  

 på kontoret med statsaut. revisorer.
 22.03.2001  

  

 Modtagelse af notat fra statsaut. revisor.
 Fremsendelse af brev til statsaut. revisor med redegørelse  

 for alternativ model.
 26.03.2001  

  

 Modtagelse af brev fra statsaut. revisor.
 Fremsendelse af brev til Dem.
 28.03.2001  

  

 Diverse undersøgelser.
 Fremsendelse af brev til Dem og statsaut. revisor.
 04.04.2001  

  

 Interne drøftelser forud for  

 bestyrelsesmøde.
 Telefonsamtale med statsaut. revisor og efterfølgende  

 diverse undersøgelser.
 05.04.2001  

  

 Forberedelse til og deltagelse i møde her  

 på kontoret med statsaut. revisor for drøftelse af model.
 06.04.2001  

  

 Forberedelse til og deltagelse i  

 bestyrelsesmøde.
 09.04.01  

  

 Fremsendelse af brev til revisionsfirma med  

 orientering om det på bestyrelsesmøde den 06.04.2001 passerede.
 Honoraret er fastsat under hensyntagen til arbejdets omfang,  

 medgået tid og sagens økonomiske betydning.
( ) Der er endelig fremlagt kopi af faktura af 8. august 2001 fra  

 advokatfirma til kommanditselskabet, hvor honoraret udgør 215.625 kr. heraf  

 moms 43.125 kr.
Det fremgår bl.a. heraf:
( ) Eventuel omdannelse til anden selskabsform:
 Drøftelser med revisor omkring omdannelse til aktieselskab.  

 Drøftelser og møde med advokat om mulighederne i forbindelse med anden  

 selskabsordning/aktieselskab.
 Gennemgang af notat angående omdannelse til aktieselskab.
 Flere længerevarende telefonsamtaler med statsaut. revisor.
Længerevarende møde 30. maj 2001 med statsaut. revisorer og  

 advokat.
Efterfølgende opfølgning og korrespondance i sagen.
( ) Det er oplyst, at af den pågældende faktura af 8. august  

 2001 fra advokatfirma  

    

 vedrører 12.500  

 kr. vederlag for rådgivning i forbindelse med den mulige  

 virksomhedsomdannelse.
 Selskabet har angivet fuldt fradrag for momsen af de  

 afholdte omkostninger.
 Selskabet har ikke fået anerkendt fradrag for moms af  

 udgifter med 16.012 kr. afholdt i forbindelse med undersøgelser om en mulig  

 omdannelse af selskabet til et aktieselskab.
 Beløbet fremkommer således:
Bilag  

    

 (Advokatfirma) 28.500 kr.
Moms heraf 5.700 kr.
Bilag (Advokatfirma) 12.500 kr.
Moms heraf 3.125 kr.
Bilag (Revisionsfirma) 28.750 kr.
Moms heraf 7.187 kr.
I alt 16.012 kr.
 Forudsætningen for, at der kan fradrages fuld moms af  

 virksomhedens udgifter, er, at indkøbene er anvendt udelukkende til brug for  

 virksomhedens leverancer, som ikke er fritaget efter momslovens § 13, stk. 1.  

 En del af selskabets udgifter kan ikke henføres til de momspligtige  

 leverancer,  

 hvorfor der ikke er fradragsret for momsen af disse udgifter.
 Selv om hensigten med den mulige ændring retter sig mod  

 selskabets økonomiske virksomhed vil undersøgelser af en mulig omdannelse af  

 virksomheden i første led dreje sig om ejerforholdene, idet det er disse, der  

 er afgørende for, hvorledes virksomheden opfattes skattemæssigt.
Uanset om en omdannelse kan være til fordel for  

 virksomheden, er det den transaktion de købte ydelser retter sig imod, der er  

 afgørende for, om udgiften kan defineres som værende rettet mod den  

 økonomiske  

 virksomhed.
Når rådgivningen retter sig mod en ændring af ejerforholdene, vil  

 udgifterne relatere sig til en ændring af ejerforholdene, som derved bliver  

 afgørende for fradragsretten.
Da en ændring i ejerforholdene ikke vedrører  

 kommanditselskabets økonomiske virksomhed, vil de omkostninger, der er  

 afholdt  

 i forbindelse hermed ikke være fradragsberettigede.
Der er ikke i momsretten  

 mulighed for gennem en flerleds betragtning, at lade ydelsen relatere sig til  

 en afledt effekt på den økonomiske virksomhed.
Der kræves direkte sammenhæng.
EF-Domstolens domme i Cibo (sag C-16/00) og Abbey National  

 (sag C-408/98) finder ikke anvendelse på den foreliggende situation.
I  

 dommene  

 vedrører de afholdte udgifter ikke direkte momspligtige aktiviteter.
Derimod  

 fastslås det, at udgifterne henhører under virksomhedernes  

 generalomkostninger,  

 idet de relaterer sig til virksomhedernes drift.
Derved bliver udgiften  

 relateret til virksomhedernes økonomiske virksomhed.
Disse situationer er forskellig fra den her i sagen  

 omhandlede situation.
I de to domme medfører den fradragsberettigede  

 handling,  

 at området for den økonomiske virksomhed reguleres, idet der ved at opkøbe  

 eller frasælge dele af en virksomhed, der genererer en momspligtig omsætning,  

 sker en ændring i de aktiviteter der tilsammen udgør virksomhedernes  

 momspligtige identitet.
Denne sammenhæng giver en direkte relation til selve  

 den økonomiske virksomhed og derigennem ret til fradrag efter momslovens §  

 37.
Anderledes stiller det sig med en omdannelse af  

 selskabsformen.
Her sker der ingen ændring i strukturen af den aktivitet, der  

 kendetegner den momspligtige aktivitet, som følge af omdannelsen.
Eventuelle  

 ændringer af den økonomiske virksomhed vil derfor ikke være relateret til  

 omdannelsen,  

 men være en følge af andre tiltag.
 Kommanditselskabets repræsentant har fremsat om, at  

 selskabet er berettiget til fuldt fradrag for momsen af de afholdte udgifter.
Udgifterne har tilknytning til kommanditselskabets  

 momspligtige virksomhed, hvorfor der er fradragsret for momsen af udgifterne.  

 Der er tale om udgifter, der knytter sig til driften af kommanditselskabet.  

 Det  

 er almindelig praksis, at der er fuld fradragsret for momsen af udgifter  

 afholdt i forbindelse med omdannelse af en enkeltmandsvirksomhed til f.eks.  

 et  

 aktieselskab.
Der er henvist til DfTs afgørelse 1081/88.
Udgifterne kan endvidere ikke anses for at relatere sig til  

 kommanditselskabets ejerkreds, fordi formålet med at omdanne organisationen  

 til  

 selskabsform var at gøre virksomhedens muligheder for opkøb og fusion med  

 andre  

 virksomheder nemmere.
Planerne om omdannelse har derfor udelukkende relation  

 til den fremtidige drift og udvidelse af kommanditselskabet og er ikke af  

 hensyn til ejerkredsen.
De afholdte udgifter drejer sig om rådgivning om  

 forholdet ved en omdannelse, herunder beregning af de skattemæssige  

 konsekvenser for virksomheden og ikke om konsekvenserne for ejerkredsens  

 personlige forhold.
Den foretagne skatterådgivning var en nødvendig følge af, at  

 kommanditisterne i skatteretlig henseende er at anse som selvstændige  

 skattesubjekter.
I momsretlig henseende er der tale om én afgiftspligtig  

 person.
Således vedrører rådgivningen den samlede momspligtige virksomhed.
 Det er derfor naturligt, at der i overvejelserne om  

 organisationsændring/virksomheds-overdragelse også indgår, hvilke  

 skattemæssige  

 konsekvenser dispositionerne i givet fald vil medføre for virksomheden (som i  

 skattemæssig henseende er de enkelte kommanditister). Omkostningerne har kun  

 relation til vurderingen af skattemæssige konsekvenser af  

 virksomhedsrelaterede  

 aktiviteter og vedrører således ikke privat økonomiske forhold.
Det kan endvidere ikke tillægges betydning, at  

 kommanditisterne kommer til at eje aktieselskabet.
Der er herved henvist til  

 praksis vedrørende holdingselskaber.
Omstrukturering er endvidere første skridt i en  

 virksomhedsoverdragelse fra et K/S til et A/S, hvorfor udgiften også af den  

 grund skal betragtes som virksomhedens generalomkostning, jf.
EF-Domstolens  

 dom  

 i Abbey National (sag C-408/98).
 Den påtænkte omdannelse af kommanditselskabet til et  

 aktieselskab må i momsmæssig henseende anses som en virksomhedsoverdragelse  

 omfattet af momslovens § 8, stk. 1.
 Moms af udgifter til indkøb af rådgivningsydelser afholdt i  

 forbindelse med en virksomhedsoverdragelse er i overensstemmelse med  

 EF-dommen  

 C-408/98 fradragsberettiget.
 Sådanne udgifter anses således som en del af den  

 momspligtige persons almindelige omkostninger, der har en direkte og  

 umiddelbar  

 tilknytning til denne persons samlede økonomiske virksomhed.
Moms af udgifter til indkøb af rådgivningsydelser indkøbt  

 til brug for overvejelser om overdragelse af en virksomhed må  uanset  

 at  

 overdragelsen ikke gennemføres  også anses som fradragsberettiget.
Det  

 kan  

 således ikke for fradragsretten være afgørende, om overdragelsen gennemføres  

 eller ej.
 Dette må som udgangspunkt også antages at gælde i en  

 situation som den foreliggende, hvor den påtænkte køber af virksomheden (et  

 aktieselskab) skulle have samme ejerkreds som sælgeren af virksomheden  

 (kommanditselskabet). Den tilknytning mellem sådanne udgifter og  

 sælgervirksomhedens økonomiske virksomhed, som er fastslået med Abbey-dommen,  

 må således også være til stede, selv om der måtte være sammenfald i  

 ejerkredsen  

 i hhv. sælgervirksomheden og købervirksomheden.
Som undtagelse hertil må dog gælde, at moms af indkøb af  

 rådgivningsydelser, der relaterer sig til f.eks. etablering af  

 købervirksomheden og/eller til sælgervirksomhedens ejerkredss forhold,  

 ikke  

 kan anses som fradragsberettiget for sælgervirksomheden.
Sådanne udgifter har  

 således ikke den fornødne direkte og umiddelbare tilknytning til  

 sælgervirksomhedens økonomiske virksomhed.
 Da det fremgår, at den del af momsen på fakturaen fra  

 revisionsfirmaet, som regionen ikke har godkendt fradrag for, kan henføres  

 til  

 rådgivning af kommanditisterne i kommanditselskabet om disses forhold, er det  

 med rette, at der ikke er godkendt fradrag herfor.
For så vidt angår fakturaerne fra Advokatfirmaet vedrørende  

 omdannelsen må det antages, at også en del af de rådgivningsydelser, de  

 dækker  

 over, har bestået i rådgivning om kommanditisternes forhold og om etablering  

 af  

 køberselskabet.
Denne rådgivning har således ikke tilknytning til  

 kommanditselskabets økonomiske virksomhed.
Da det ikke er nærmere oplyst,  

 hvorledes rådgivningsydelserne fordeler sig, må denne andel ansættes  

 skønsmæssigt.
Det skønnes, at 25 % af rådgivningsydelserne har vedrørt  

 forhold,  

 som ikke har tilknytning til kommanditselskabets økonomiske forhold.
Der er  

 ved  

 udøvelsen af dette skøn taget hensyn til det oplyste om, at overvejelserne om  

 en omdannelse til en aktieselskab havde baggrund i et ønske om udvidelse af  

 virksomhedens aktiviteter, og at den væsentligste del af rådgivningen derfor  

 må  

 antages at have vedrørt kommanditselskabets økonomiske virksomhed.
P.d.a.s.  

 må  

 det også antages, at der til en fuldstændig rådgivning i en situation som den  

 omhandlede bl.a. også hører rådgivning om kommanditisternes økonomiske og  

 retlige stilling før og efter en omdannelse.
 Der godkendes derfor fradrag for 75 % af momsen af de  

 udgifter, der af regionen er henført til rådgivningsydelser vedrørende  

 omdannelsen eller 6.619 kr.
 Der gives således delvis medhold i den fremsatte påstand,  

 hvilket er tiltrådt af Told- og Skattestyrelsen.
