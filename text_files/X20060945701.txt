Gevinster fra netpoker fra Ladbrokes ikke  

 skattepligtige Spørgsmål Er gevinster ved  

 pokerspil, som udbydes over internettet af firmaet Ladbrokes i Gibraltar,  

 fritaget for indkomstbeskatning i Danmark? Svar Ja.
Beskrivelse af  

 de faktiske forhold Repræsentanten  

 har henvist til Lindman-sagen og den efterfølgende afgørelse i  


  

 SKM2004.121.DEP  


.
EF-domstolens  

 afgørelse i Lindman-sagen (C-42/02) drejede sig om en finsk statsborger,  

 Diana  

 Lindman, som vandt i et svensk lotteri.
Efterfølgende blev hun  

 indkomstbeskattet  

 af gevinsten i Finland, hvor hun havde bopæl.
Gevinster fra tilsvarende  

 lotterier i Finland var derimod ikke omfattet af indkomstbeskatning.
I sagen,  

 som blev bedømt efter bestemmelserne for fri udveksling af tjenesteydelser,  

 konkluderede EF-domstolen, at Traktatens artikel 49 er til hinder for en  

 lovgivning i en medlemsstat, hvorefter gevinster fra lotterier, der afholdes  

 i  

 andre medlemsstater, anses for skattepligtig indkomst for vinderen ved  

 skatteansættelsen, hvorimod gevinster fra lotterier, der afholdes i den  

 pågældende medlemsstat, er skattefri.
Skatteministeriet;  

 Departementet, traf i  


  

 SKM2004.121.DEP  


  

 afgørelse om, at gevinster vundet i et spil eller lotteri, som er godkendt og  

 kontrolleret af en offentlig myndighed i et andet EU- eller EØS-land og  

 opfylder betingelserne m.v. i spillelovgivningen i det pågældende  

 medlemsland,  

 fritages for indkomstbeskatning.
Det er en betingelse, at et tilsvarende spil  

 lovligt udbydes her i landet, uden at gevinsterne indkomstbeskattes.  

 Departementets afgørelse blev truffet i forbindelse med en sag anlagt ved  

 Østre  

 Landsret om indkomstbeskatning af en lotterigevinst fra et statsligt tysk  

 lotteri, hvor ministeriet på baggrund af Lindman-sagen tog bekræftende til  

 genmæle.
Forespørgers  

 eventuelle opfattelse iflg. anmodningen Visse gevinster  

 er ikke indkomstskattepligtige, herunder gevinster vundet i et spillekasino.  

 Gevinster vundet ved pokerspil i et spillekasino er således også skattefri.  

 Derfor må et internetspil udbudt i et andet EU-land, hvor det er skattefrit,  

 også være skattefrit i Danmark, jf.
Lindman-sagen og  


  

 SKM2004.121.DEP  


.
 Pokerspillet  

 over internettet hos Ladbrokes er godkendt og kontrolleret af en myndighed i  

 et  

 andet EU- eller EØS-land og opfylder betingelserne i spillelovgivningen i  

 pågældende medlemsland.
 Repræsentanten  

 har endvidere oplyst, at Dansk Tipstjeneste har licens til at udbyde  

 internetbaseret pokerspil, men endnu ikke har gjort brug af tilladelsen.
Repræsentanten  

 har kontaktet Gibraltars regering, Financial And Development Secretary´s  

 Office, som har oplyst følgende om Ladbrokes Poker: Spillet udbydes fra  

 Gibraltar.
Ladbrokes har licens hertil, udstedt af Gibraltars regering.  

 Spillet  

 kontrolleres af myndighederne i Gibraltar og er i overensstemmelse med  

 spillelovgivningen i Gibraltar.
På foranledning af SKAT har repræsentanten  

 anmodet Gibraltars regering, Financial And Development Secretary´s Office, om  

 at uddybe, hvordan den nævnte kontrol foregår, men Gibraltars regering har  

 ikke  

 svaret herpå.
SKATs  

 indstilling og begrundelse Det følger af  

 statsskattelovens § 4, litra f, at indtægter af lotterispil samt andet spil  

 og  

 væddemål som udgangspunkt skal medregnes ved indkomstopgørelsen.
 Da forespørgeren  

 er fuldt skattepligtig til Danmark, gælder dette også gevinster fra spil i  

 udlandet eller spil på internettet, jf. globalindkomstbeskatningsprincippet.
Visse gevinster  

 er dog ikke indkomstskattepligtige, idet der i stedet svares en afgift til  

 staten.
Da kun gevinster fra danske spil kan være afgiftspligtige, er en  

 gevinst fra Ladbrokes internetpoker ikke afgiftspligtig.
I  


  

 SKM2004.121.DEP  


  

 har Departementet truffet afgørelse om, at gevinster vundet i et spil eller  

 lotteri,  

 som er godkendt og kontrolleret af en offentlig myndighed i et andet EU eller  

 EØS-land og opfylder betingelserne m.v. i spillelovgivningen i det pågældende  

 medlemsland, fritages for indkomstbeskatning.
Det er en betingelse, at et  

 tilsvarende spil lovligt udbydes her i landet, uden at gevinsterne  

 indkomstbeskattes.
Fritagelsen for indkomstskat forudsætter, at den  

 pågældende  

 kan fremlægge den fornødne dokumentation  

.  

  

 Er ovennævnte betingelser ikke opfyldte, skal gevinsten indkomstbeskattes.
 Vedrørende  

 betingelsen om, at spillet er godkendt og kontrolleret af en offentlig  

 myndighed i et andet EU- eller EØS-land samt er i overensstemmelse med  

 spillelovgivningen i det pågældende land:
 Gibraltar er  

 ikke en separat medlemsstat i EU, men er som "dependent territory of the  

 UK" omfattet af EF-traktatens frihedsrettigheder, herunder  

 bestemmelserne  

 for fri udveksling af tjenesteydelser, jf. traktatens artikel 49.
Ladbrokes Poker  

 har oplyst følgende: Firmaets servere til brug for poker er baseret i  

 Gibraltar.
I Gibraltar har firmaet licens til at tilbyde en række  

 internetbaserede produkter, herunder poker.
Pokerspillet er reguleret og  

 godkendt af de statslige myndigheder i Gibraltar (Gibraltar Governments  

 Financial  

 and Development Department), som også kontrollerer spillet løbende.
Spillet  

 udbydes i overensstemmelse med Gibraltars spillelovgivning og er genstand for  

 en uafhængig revision, som foretages af revisionsfirmaet  

 PriceWaterhouseCoopers.
Resultatet af revisionen kan læses på hjemmesiden  

 Ladbrokespoker.com.
Gibraltars  

 regering, Financial And Development Secretary´s Office, har til SKAT og til  

 forespørgeren oplyst følgende om Ladbrokes Poker: Spillet udbydes fra  

 Gibraltar.
Ladbrokes har licens hertil, udstedt af Gibraltars regering.
Disse  

 licenser er meget svære at opnå, i øjeblikket er der 14 operatører, der har  

 fået licens.
Spillet kontrolleres af myndighederne i Gibraltar og er i  

 overensstemmelse med spillelovgivningen i Gibraltar.
Spillemyndigheden har påpeget, at  

 den offentlige kontrol med Ladbrokes ikke er nærmere beskrevet i de  

 ovennævnte  

 oplysninger fra Gibraltars regering.
For at den offentlige kontrol har et  

 vist  

 indhold, bør den f.eks. indeholde kontrol af udbetalingsprocenter og  

 tilfældighedsgeneratorer.
Desuden bør der være mulighed for, at spilleren kan  

 klage over spilleselskabet til den offentlige myndighed.
Spillemyndigheden er  

 i  

 tvivl om, hvorvidt disse krav er opfyldt.  Som nævnt ovenfor har  

 Gibraltars regering ikke ønsket at uddybe, hvordan kontrollen udføres.
Det er SKATs opfattelse, at selv  

 om skatteyderen har bevisbyrden for, at betingelserne for skattefrihed er  

 opfyldt, bør beviskravet administreres på en rimelig måde.
Gibraltar er som  

 "dependent territory of the UK" omfattet af EF-traktatens  

 frihedsrettigheder.
Gibraltars regering har erklæret, at der udføres kontrol,  

 men har ikke ønsket at uddybe dette nærmere.
Det er SKATs opfattelse, at når  

 en  

 regering i en stat omfattet af EF-traktaten har erklæret, at der udføres  

 kontrol, kan det ikke pålægges skatteyderen at skaffe dokumentation for,  

 hvordan kontrollen udføres.
Den pågældende regerings erklæring herom må som  

 udgangspunkt anses for tilstrækkelig.
Hvis den pågældende regering ikke vil  

 afgive uddybende oplysninger herom, bliver det umuligt for skatteyderen at  

 løfte bevisbyrden.
SKAT mener således, at betingelsen om, at spillet er  

 godkendt og kontrolleret af en offentlig myndighed i et andet EU- eller  

 EØS-land samt er i overensstemmelse med spillelovgivningen i det pågældende  

 land, må anses for opfyldt, på baggrund af oplysningerne fra Gibraltars  

 regering og Ladbrokes.
 Vedrørende  

 betingelsen om, at et tilsvarende spil skal udbydes lovligt her i landet,  

 uden  

 at gevinsterne indkomstbeskattes:
SKAT har  

 undersøgt, om netpoker er omfattet af lovbekendtgørelse nr. 1077 af 11.  

 december 2003 om visse spil, lotterier og væddemål (Tips- og lottoloven) og  

 af  

 Dansk Tipstjenestes bevilling til at udbyde spil.
Tips- og lottoloven  

 omhandler  

 de spil m.v., skatteministeren har bemyndigelse til at meddele bevilling til  

 udbud af.
Det følger af lovens § 1, at skatteministeren bemyndiges til at  

 meddele  

 bevilling til udbud af spil, lotterier og væddemål mod betaling af afgift til  

 staten.
Af lovens § 2 følger, at bevilling efter § 1 kun må gives til ét  

 selskab.
Bevillingen er givet til Dansk Tipstjeneste A/S.
Dansk  

 Tipstjeneste har ifølge Spillemyndighedens oplysninger bevilling til at  

 afholde  

 spil, herunder også netpokerspil - bevillingen er dog ikke anvendt på det  

 område.
Hvis Dansk Tipstjeneste valgte at udnytte sin bevilling til at  

 afholde  

 net-pokerspil i Danmark, ville gevinsten herfra blive omfattet af § 6 i Tips-  

 og lottoloven.
Af § 6, stk. 1, følger, at af de gevinster, der tilfalder  

 vinderne, skal svares en afgift til statskassen på 15 pct., beregnet af den  

 del  

 af gevinstbeløbet, der overstiger 200 kr.
Afgiften på 15 pct. af gevinsten  

 betales af Dansk Tipstjeneste.
For vinderen betyder det, at gevinsterne er  

 fritaget for indkomstskat til stat og kommune, jf. § 6, stk. 2.
Det følger af  

 lovens § 1, stk. 1, at udgangspunktet er, at skatteministeren kan meddele  

 bevilling  

 til udbud af alle slags spil, lotterier og væddemål mod betaling af afgift  

 til  

 staten.
Den brede formulering i loven har haft til hensigt at give  

 fleksibilitet og udviklingsmuligheder til Dansk Tipstjeneste.
Kun de spil  

 m.v.,  

 som fremgår af § 1, stk. 2, kan der ikke meddeles bevilling til.
Da netpoker  

 ikke er omfattet af den negative afgrænsning i § 1, stk. 2, er spillet  

 omfattet  

 af § 1, stk. 1, og er dermed et spil, som skatteministeren kan meddele  

 bevilling til udbud af.
Skatteministeren  

 har den 9. december 2004 givet Dansk Tipstjeneste bevilling til at afholde  

 visse spil, lotterier og væddemål, i henhold til lovens § 1, stk. 1. Netpoker  

 er ikke udtrykkeligt nævnt i bevillingen, men Spillemyndigheden har oplyst,  

 at  

 bevillingen dækker netpoker.
Bevillingen nævner heller ikke andre konkrete  

 spil, men er - som loven - generelt formuleret.
Spillemyndigheden  

 har oplyst, at Dansk Tipstjeneste juridisk set vil kunne udbyde et  

 netpokerspil,  

 da dette er dækket af den nuværende licens.
Imidlertid vil der være nogle  

 praktiske vanskeligheder af afgiftsmæssig karakter forbundet hermed, som gør  

 det tvivlsomt, om pokerspillet i praksis nogen sinde vil blive udbudt af  

 Tipstjenesten.
Efter SKATs opfattelse er den juridiske mulighed imidlertid  

 afgørende, ikke om Dansk Tipstjeneste i praksis udnytter muligheden.
Selv om  

 spillet således ikke udbydes i Danmark i øjeblikket, må det afgørende være,  

 om  

 en udbyder herhjemme vil kunne afholde sådanne spil uden indkomstbeskatning.  

 Herved bliver det et spørgsmål om, hvad der lovligt  

  

 kan  

  

 udbydes.
Det forhold, at spillet ikke faktisk udbydes, er ikke  

 nok til at statuere indkomstbeskatning, hvis de øvrige betingelser for  

 skattefrihed er opfyldt.
SKAT mener således, at også denne betingelse er  

 opfyldt.
 Da samtlige  

 betingelser for skattefrihed er til stede, indstiller SKAT, at der svares ja  

 til spørgsmålet.
Skatterådet  

 tiltræder indstillingen med følgende begrundelse Skatterådet  

 henviser til den begrundelse, SKAT har anført.
Svaret er  

 bindende for skattemyndighederne i følgende periode 5 år.
