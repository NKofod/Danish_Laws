(Til alle amtskommuner, Københavns og  

 Frederiksberg kommuner samt alle voksenuddannelsescentre) I henhold til § 27 i bekendtgørelse nr. 314 af 30. april 1992 om  

 undervisning og prøver inden for almen voksenuddannelse fastsættes følgende:
Censorer § 1.  Ved hver prøve foretages bedømmelsen af en lærer  

 og en censor.
 Stk. 2.  Kulturministeriet beskikker censorer til den  

 skriftlige del af voksenprøverne.
 Stk. 3.  Censorer til de mundtlige prøver og til den  

 skriftlige del af de interne prøver i dansk og matematik udpeges på  

 foranledning af forstanderen blandt lærere ved et andet  

 voksenuddannelsescenter eller beskikkes af Kulturministeriet.  

 Kulturministeriets beskikkelse meddeles voksenuddannelsescentret senest 4  

 uger før prøveafholdelsen.
 Stk. 4.  Ved den interne prøve i matematik er samme  

 person censor i såvel den skriftlige som den mundtlige del af prøven.
Skriftlige prøver § 2.  Den skriftlige del af voksenprøverne afholdes på  

 tidspunkter, fastsat af Kulturministeriet.
Kulturministeriet giver senest 1/2  

 år før kursusårets start meddelelse om antal prøveterminer og tidspunkt for  

 prøveafholdelse for hvert fag.
 Stk. 2.  Det enkelte voksenuddannelsescenter anmelder  

 voksenprøverne til Kulturministeriet og bestiller senest 8 uger før  

 prøveafholdelsen det fornødne antal eksemplarer af hvert opgavesæt.  

 Anmeldelse og bestilling sker på særlig blanket, godkendt af  

 Kulturministeriet.
Stk. 3.  Det fornødne antal eksemplarer af hvert  

 opgavesæt tilsendes voksenuddannelsescentret i forseglet konvolut senest 1  

 uge før prøveafholdelsen.
Hver opgavekonvolut er forsynet med påskrift om  

 prøvens art, eksemplarernes antal samt ugedag, dato og klokkeslæt for den  

 pågældende prøve.
De forseglede opgavekonvolutter fremsendes som anbefalet  

 forsendelse.
Stk. 4.  Forstanderen skal straks efter modtagelsen åbne  

 forsendelsen og sikre sig, at det fornødne antal opgavekonvolutter er til  

 stede.
Er dette ikke tilfældet, skal Kulturministeriet straks underrettes  

 telefonisk herom.
 Stk. 5.  De enkelte opgavekonvolutter må ikke åbnes før  

 det tidspunkt, der er fastsat for prøvens afholdelse, jf. dog § 10, stk. 2.
 § 4.  Tidspunkt for afholdelse af de interne  

 skriftlige prøver fastsættes af det enkelte voksenuddannelsescenter.
 Stk. 2.  Opgaverne til de interne skriftlige prøver  

 udarbejdes af holdets lærer.
 Stk. 3.  Senest 8 hverdage før prøven afleverer læreren  

 opgavesættet til forstanderen.
 § 5.  Forstanderen skal sørge for, at de  

 tilsynsførende før prøvens begyndelse er orienteret om §§ 6-12 i dette  

 cirkulære, bestemmelserne om skriftlige prøver i bekendtgørelse nr. 314 af  

 30. april 1992 og Kulturministeriets cirkulære nr. 42 af 14. marts 1990 om  

 tilladte hjælpemidler ved prøveafholdelse inden for almen voksenuddannelse.
 Stk. 2.  Kursisterne skal før prøven gøres bekendt med  

 bestemmelserne i §§ 7-12 i dette cirkulære.
 § 6.  Ingen lærer må føre tilsyn med kursister, som  

 læreren selv fører op til prøve i det fag, der er skriftlig prøve i.
 Stk. 2.  Ved voksenprøven i maskinskrivning med etb skal  

 faglæreren være til stede ved prøven af hensyn til eventuelle maskinfejl.
Stk. 3.  Ved skriftlige prøver skal der i hvert  

 prøvelokale være mindst 2 tilsynsførende.
Er der i et lokale over 20, men  

 ikke over 40 kursister, skal der være 3 tilsynsførende.
Er der over 40, men  

 ikke over 80 kursister, skal der være 4 tilsynsførende.
Er der over 80  

 kursister i lokalet, skal der være mindst 5 tilsynsførende.
 § 7.  Prøvelokalet åbnes senest 10 minutter før  

 prøvens begyndelse, og samtlige tilsynsførende skal være til stede fra dette  

 tidspunkt.
 Stk. 2.  Efter prøvens begyndelse må ingen andre end de  

 kursister, der er anført på listen med kursisternes navn og nummer  

 (karakterlisten), de tilsynsførende og forstanderen (eller dennes  

 stedfortræder) være til stede i lokalet, jf. dog § 6, stk. 2 og § 10, stk. 2.
 Stk. 3.  Kun kursister, der er til stede i prøvelokalet,  

 når prøven påbegyndes, kan deltage i prøven, jf. dog stk. 4.
Stk. 4.  Forstanderen kan dog tillade en kursist, som  

 kommer for sent, at deltage, hvis det anses for udelukket, at den pågældende  

 kan have modtaget nogen oplysning om opgaverne, og hvis forstanderen  

 vurderer, at forsinkelsen er rimeligt begrundet.
I et sådant tilfælde  

 afsluttes prøven på samme tidspunkt som for de øvrige kursister.
 § 8.  Kursisterne skal i prøvelokalet sidde i en sådan  

 indbyrdes afstand, at de ikke har mulighed for at nå hinanden.
 Stk. 2.  Under prøven må kursisterne ikke henvende sig  

 til hinanden.
 Stk. 3.  Der må ikke ryges i prøvelokalet.
 § 9.  Før prøvens begyndelse uddeles det papir,  

 kursisterne skal anvende til besvarelse (besvarelsesark). Kursisterne kan få  

 udleveret yderligere besvarelsesark under prøven ved henvendelse til en  

 tilsynsførende.
 Stk. 2.  Besvarelsesarkene skal være påtrykt  

 voksenuddannelsescentrets navn og være forsynet med rubrik til navn og  

 nummer, jr. § 7, stk. 2.
 § 10.  Forstanderen (eller dennes stedfortræder) åbner  

 ved prøvens begyndelse opgavekonvolutten, jf. dog stk. 2, og de  

 tilsynsførende deler et opgavesæt ud til hver kursist, jf. dog stk. 3.
Stk. 2.  Ved voksenprøven i dansk (retskrivning) åbnes  

 konvolutten med læseark tidligst en time inden prøven, således at den, der  

 skal diktere, kan gennemse teksten og en eventuel instruktion.
Forstanderen  

 bestemmer, hvem der skal diktere.
Stk. 3.  Ved voksenprøven i maskinskrivning med etb får  

 kursisterne i første omgang udleveret A1- og B-opgaven til indskrivning.
Når  

 A1-opgaven er skrevet og lagret, udleveres redigeringsark.
Stk. 4.  Alle eksemplarer af opgaverne skal blive i  

 prøvelokalet, indtil prøven er erklæret afsluttet.
Hvor voksenprøven i  

 maskinskrivning med etb afvikles i flere hold, skal alle eksemplarer af  

 opgaverne blive i prøvelokalet, indtil prøven for sidste hold er afsluttet.
 § 11.  Før aflevering af besvarelsen må en kursist kun  

 forlade lokalet efter tilladelse og under ledsagelse af en tilsynsførende.  

 Den tilsynsførende afgør, hvornår en kursist må forlade lokalet.
§ 12.  Før en kursist forlader prøvelokalet, bortset  

 fra § 11, skal han aflevere sin besvarelse.
Efter aflevering kan kursisten  

 ikke ændre i besvarelsen.
Stk. 2.  Opgavebesvarelserne skal udfærdiges med tydelig  

 og letlæselig skrift.
I retskrivning skal der skrives med holdbar skrift.
 Stk. 3.  Kursisten afgør selv, hvilke besvarelsesark og  

 eventuelle hjælpeark, der skal udgøre besvarelsen, og kursisten skal  

 nummerere samtlige ark, der ønskes bedømt.
 Stk. 4.  Den tilsynsførende skal sikre sig, at navne- og  

 nummerrubrikken på samtlige besvarelsesark og hjælpeark er behørigt udfyldt  

 og attestere ved påtegning af initialer på første besvarelsesark, at  

 opgaven er afleveret til bedømmelse, at antallet af ark svarer til det  

 i navnerubrikken anførte, samt at der er foretaget en nummerering af  

 arkene.
Stk. 5.  Kursister, der afleverer ved prøvens  

 afslutning, kan tage besvarelsesark og hjælpeark, der ikke ønskes bedømt, med  

 ud af lokalet.
Kursister, der har afleveret tidligere, kan afhente  

 besvarelsesark, der ikke ønskes bedømt, efter prøvens afslutning, såfremt  

 kursisten ved afleveringen har tilkendegivet, at besvarelsesarkene ikke skal  

 indgå i bedømmelsen.
Opgavesættet kan udleveres til kursisterne efter prøvens  

 afslutning, jf. dog § 10, stk. 4.
 Stk. 6.  Ved udløbet af den til prøven afsatte tid  

 tilkendegiver den tilsynsførende, at tiden er udløbet og indsamler de  

 resterende besvarelser.
 Stk. 7.  Ingen kursist må forlade sin plads, før den  

 tilsynsførende har attesteret modtagelsen af besvarelsen, jf. stk. 4.
 § 13.  Ved voksenprøverne og den interne prøve i dansk  

 ordner voksenuddannelsescentret besvarelserne i overensstemmelse med  

 karakterlistens rækkefølge.
Stk. 2.  Besvarelserne, karakterlisten og et eksemplar  

 af opgaven lægges i en konvolut, som lukkes og forsegles.
Besvarelsernes art  

 og antal skrives uden på konvolutten, som sendes anbefalet til censor.
Stk. 3.  Senest 8 hverdage efter modtagelsen returnerer  

 censor besvarelserne til voksenuddannelsescentret som anbefalet forsendelse.  

 Karakterlisten medsendes i lukket konvolut.
Senest 5 hverdage efter  

 modtagelsen afleverer læreren efter bedømmelsen af besvarelserne sin  

 karakterliste til forstanderen.
Denne åbner derefter konvolutten med censors  

 karakterliste, giver censors liste til læreren og sender lærerens liste til  

 censor.
Censor og lærer underskriver listerne og returnerer dem til  

 forstanderen.
Er der karakterer, om hvilke den ene af parterne ønsker  

 forhandling med den anden, anføres dette tillige på listen.
Ved mundtlig  

 forhandling skal forhandlingsresultatet underskrives af både censor og lærer.
Stk. 4.  Er der karakterer, om hvilke lærer og censor er  

 uenige, fastsættes karakteren som gennemsnitstallet mellem de givne  

 karakterer.
Svarer gennemsnitstallet ikke til et af tallene i  

 karakterskalaen, fastsættes prøvekarakteren som det nærmeste tal i rækken.
Er  

 gennemsnitstallet midt mellem to på hinanden følgende karakterer i skalaen,  

 forhøjes der til det nærmeste højere tal i rækken, hvis censor har givet den  

 højeste karakter, medens det nærmeste lavere tal i rækken bliver  

 prøvekarakter, hvis censor har givet den laveste karakter.
Karakternene 00 og  

 13 kan dog kun gives, hvis lærer og censor er enige herom.
Stk. 5.  Hvis censor eller lærer mener, at rettereglerne  

 er overtrådt ved bedømmelse af en besvarelse, udfærdiges inden  

 karakterfastsættelsen en skriftlig redegørelse herfor.
Denne fremsendes til  

 Kulturministeriet gennem forstanderen, bilagt den opgavebesvarelse, hvorom  

 uenigheden består.
Kulturministeriet fastsætter herefter karakteren, som er  

 inappellabel.
 § 14.  Ved den interne prøve i matematik ordner  

 voksenuddannelsescentret besvarelserne i overensstemmelse med karakterlistens  

 rækkefølge.
Stk. 2.  Besvarelserne og et eksemplar af opgaven lægges  

 i en konvolut, som lukkes og forsegles.
Besvarelsernes art og antal skrives  

 uden på konvolutten, som sendes anbefalet til censor.
 Stk. 3.  Senest 5 hverdage efter modtagelsen returnerer  

 censor besvarelserne til voksenuddannelsescentret som anbefalet forsendelse.  

 Den mundtlige prøve kan afholdes, når læreren har bedømt besvarelserne.  

 Læreren har højst 5 hverdage til bedømmelsen.
 § 15.  Besvarelserne fra såvel voksenprøverne som de  

 interne prøver skal opbevares af voksenuddannelsescentret i 3 måneder efter  

 endt karaktergivning.
Mundtlige prøver § 16.  Tidspunkt for afholdelse af mundtlige prøver -  

 såvel interne som voksenprøver - fastsættes af det enkelte  

 voksenuddannelsescenter.
 Stk. 2.  Den mundtlige del af prøven i matematik 1 kan  

 dog først afholdes, når bedømmelsen af den skriftlige del er afsluttet, jf. §  

 14.
 Stk. 3.  Voksenprøver anmeldes til Kulturministeriet  

 senest 8 uger før prøveafholdelse på særlig blanket, godkendt af  

 Kulturministeriet.
 Stk. 4.  For at aflægge prøve skal kursisten opfylde de  

 i de enkelte fags prøvebestemmelser omtalte krav om aflevering af  

 kursistopgaver, projektopgaver, m.v.
 Stk. 5.  For selvstuderende og kursister, der alene har  

 gennemført undervisningen i et modul, skal der foreligge en  

 forløbsbeskrivelse for hvert modul, fagtrinnet består af, ligesom de i stk. 4  

 omtalte betingelser skal være opfyldt.
 § 17.  Senest 8 hverdage før prøveafholdelse sender  

 voksenuddannelsescentret censor følgende materiale til brug ved prøven:  

 Forløbsbeskrivelse(r), prøveoplysninger (begge på særlige blanketter,  

 godkendt af Kulturministeriet), korte redegørelser (samfundsfag, psykologi,  

 filosofi, historie) og eventuelle ekstemporale oplæg, jf. dog stk. 2 og 3.  

 Materialets nærmere indhold fremgår af de enkelte fags prøvebestemmelser.
 Stk. 2.  Senest 10 hverdage før Voksenprøven i dansk  

 sendes den projektopgave, som skal bedømmes, samt forløbsbeskrivelser,  

 prøveoplysningsskema og ekstemporalt oplæg til censor.
 Stk. 3.  Senest 10 hverdage før Voksenprøven i  

 mediekundskab sender voksenuddannelsescentret forløbsbeskrivelse,  

 prøveoplysningsskema og kopi af de udarbejdede medieprodukter til censor.
§ 18.  Hvor der er forberedelsestid, skal der være  

 tilsyn i forberedelsestiden, hvis mere end en kursist forbereder sig i samme  

 lokale.
Dette gælder dog ikke ved gruppeprøve.
§ 19.  I prøveafviklingen deltager såvel lærer som  

 censor.
Censor påser, at prøven afvikles i henhold til gældende bestemmelser.  

 Er dette ikke tilfældet, påtales det over for læreren, eventuelt med  

 forstanderens mellemkomst.
I særlige tilfælde indberetter censor  

 uregelmæssighederne til Kulturministeriet.
Stk. 2.  Der censureres efter hver enkelt eksamination.  

 Ved censureringen må alene censor og lærer være til stede.
Lærer og censor  

 giver hver en karakter, og censor skal udtale sin bedømmelse først.
Hvis  

 lærer og censor ikke ved den påfølgende forhandling bliver enige om  

 prøvekarakteren, fastsættes denne som gennemsnittet mellem de udtalte  

 karakterer.
Svarer gennemsnitstallet ikke til et af tallene i  

 karakterskalaen, fastsættes prøvekarakteren som det nærmeste tal i rækken.
Er  

 gennemsnitstallet midt mellem to på hinanden følgende karakterer i skalaen  

 forhøjes til det nærmeste højere tal i rækken, hvis censor har givet den  

 højeste karakter, medens det nærmeste lavere tal i rækken bliver  

 prøvekarakter, hvis censor har givet den laveste karakter.
Karaktererne 00 og  

 13 gives kun, hvis lærer og censor er enige herom.
 Stk. 3.  Ved gruppeprøve skal der foretages individuel  

 karaktergivning, således at hver kursist bedømmes individuelt.
 Stk. 4.  I de tilfælde, hvor en karakter er fastsat som  

 et gennemsnitstal, anføres tillige lærers og censors særkarakterer.  

 Særkaraktererne anføres på karakterlisten i rubrikken: Bemærkninger.
 § 20.  Normalt må der af samme lærer og censor  

 maksimalt eksamineres et antal kursister, der svarer til 6 timers  

 eksamination pr. dag i det pågældende fag.
Prøveprotokol og beviser § 21.  Umiddelbart efter at bedømmelsen og  

 karaktergivningen er afsluttet, indfører forstanderen eller en af denne  

 bemyndiget person karaktererne i en prøveprotokol.
Denne kan være  

 elektronisk.
Prøveprotokollen opbevares på voksenuddannelsescentret.
Kopi af  

 protokollen sendes til amtskommunen, evt. i form af diskette.
 § 22.  Efter aflæggelse af voksenprøve udstedes bevis  

 for voksenprøven i det pågældende fag.
 Stk. 2.  Efter aflæggelse af intern prøve udstedes et  

 kursusbevis i faget.
 Stk. 3.  På beviserne anføres kursistens navn,  

 cpr.-nummer, prøvetermin, angivet ved måned og år samt den eller de opnåede  

 karakter(er).
Stk. 4.  Kursister, som har gennemført undervisning i et  

 modul uden at aflægge prøve, kan få udstedt et deltagerbevis.
På  

 deltagerbeviset anføres kursistens navn, cpr.-nummer og en kort beskrivelse  

 af modulets indhold.
 Stk. 5.  For at have gennemført undervisningen i et  

 modul skal kursisten have deltaget i mindst 80% af den for holdet gennemførte  

 undervisning, og i forbindelse hermed opfyldt de eventuelle krav, der er  

 fastlagt for det enkelte modul om aflevering af kursistarbejder,  

 projektopgaver m.v.
 Stk. 6.  Udformningen af bevis for voksenprøve,  

 kursusbevis og deltagerbevis godkendes af Kulturministeriet.
 § 23.  Cirkulæret træder i kraft den 1. november 1992  

 og har virkning fra den 1. august 1992, og samtidig ophæves cirkulære nr. 28  

 af 27. februar 1990.
Kulturministeriet, den 30. september  

 1992 E.B.
