Bekendtgørelse om ændring af bekendtgørelse om autorisation af rådgivningsvirksomheder på arbejdsmiljøområdet § 1 I bekendtgørelse nr. 65 af 17. januar 2013 om autorisation af rådgivningsvirksomheder på arbejdsmiljøområdet foretages følgende ændringer:
 1. Indledningen affattes således:
»I medfør af § 12, § 13 c, § 39, og § 74, stk. 6, i lov om arbejdsmiljø, jf. lovbekendtgørelse nr. 1084 af 19. september 2017, fastsættes efter bemyndigelse:« 2. § 21 affattes således:
 »Rådgivningsvirksomheden skal betale gebyr til Arbejdstilsynet for meddelelse af autorisation som arbejdsmiljørådgiver, og for kontrol af, om betingelserne for at blive autoriseret som arbejdsmiljørådgiver fortsat er til stede, jf. kapitel 2, 3 og 6.
Stk. 2. Rådgivningsvirksomheden skal betale gebyr efter stk. 1, også i situationer, hvor der meddeles afslag, eller ansøgningen trækkes, efter behandling af sagen er påbegyndt.« 3. § 22 ophæves.
 4. § 23 affattes således:
 »Baseret på de langsigtede, gennemsnitlige omkostninger, udgør gebyret efter § 21, stk. 1, pr. 1. april 2018 følgende beløb:
 1) Kr. 47.000, når autorisationen dækker et af de i § 1, stk. 2, nævnte autorisationsområder.
 2) Kr. 50.500, når autorisationen dækker to af de i § 1, stk. 2, nævnte autorisationsområder.
 3) Kr. 54.000, når autorisationen dækker tre af de i § 1, stk. 2, nævnte autorisationsområder.
 4) Kr. 57.500, når autorisationen dækker fire af de i § 1, stk. 2, nævnte autorisationsområder.
 5) Kr. 61.000, når autorisationen dækker fem af de i § 1, stk. 2, nævnte autorisationsområder.
 Stk. 2. Gebyret er inklusive de udgifter til ekstern konsulenthjælp, som Arbejdstilsynet eventuelt har i forbindelse med behandlingen af ansøgningerne.
Stk. 3. Gebyret reguleres hvert år pr. 1. april med det generelle pris- og lønindeks, jf. arbejdsmiljølovens § 74, stk. 8.« 5. § 24, stk. 2, ophæves.
 Stk. 3 bliver herefter stk. 2.
§ 2 Bekendtgørelsen træder i kraft den 1. januar 2019.
