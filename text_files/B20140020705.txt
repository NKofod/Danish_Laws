Bekendtgørelse om anbringelse af levende dyr i forretningslokaler I medfør af § 4, stk. 1, og § 28, stk. 5, i dyreværnsloven, jf. lovbekendtgørelse nr. 252 af 8. marts 2013, fastsættes:
 § 1. Bekendtgørelsen gælder ikke for dyr omfattet af bekendtgørelse om erhvervsmæssig handel med dyr.
 § 2. I forretningslokaler, herunder restaurationslokaler, og i udstillingsvinduer må der ikke i reklameøjemed eller som udsmykning anbringes levende dyr, jf. dog stk. 2.
Stk. 2. Stk. 1 gælder ikke for akvariefisk.
Akvariefisk må dog ikke anbringes i vinduer, herunder udstillingsvinduer.
 § 3. Overtrædelse af denne bekendtgørelse straffes med bøde eller fængsel indtil 4 måneder.
 Stk. 2. Der kan pålægges selskaber m.v. (juridiske personer) strafansvar efter straffelovens 5. kapitel.
 § 4. Bekendtgørelsen træder i kraft den 10. marts 2014.
 Stk. 2. Samtidig ophæves bekendtgørelse nr. 1024 af 12. december 2002 om anbringelse af levende dyr i forretningslokaler.
