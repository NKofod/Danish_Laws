Fremsat den 22. februar 2006 af  

 ministeren for ligestilling (Eva Kjer Hansen) Forslag til Lov om ændring af lov om ligestilling af kvinder og mænd (Kommunale og  

 regionale udvalg m.v. og ændring af fristen for indsendelse af  

 ligestillingsredegørelser) § 1 I lov om ligestilling af kvinder og mænd, jf.  

 lovbekendtgørelse nr. 1527 af 19. december 2004, som ændret ved § 7 i  

 lov  

 nr. 574 af 24. juni 2005, foretages følgende ændringer:
 1.  

  

 I  

  

 § 5 a, stk. 2,  

 nr. 2,  

  

 ændres  

 »stillingskategorier  

 og« til: »stillingskategorier,« og efter nr. 2 indsættes som nyt nummer:
 »3) den kønsmæssige sammensætning af de udvalg m.v., omfattet  

 af § 10 a, der nedsættes af kommunalbestyrelsen eller regionsrådet, og«.
 Nr. 3 bliver herefter nr. 4.
 2.  

  

 I  

  

 § 5 a, stk. 3  

  

 , ændres »1.  

 september« til: »1. november«.
 3.  

  

 Efter  

 § 10 indsættes:
»  

 § 10 a.  

  

 For at fremme ligestilling af kvinder og mænd skal myndigheder eller  

 organisationer, der stiller forslag om et medlem af udvalg m.v., der skal  

 udpeges af kommunalbestyrelsen eller regionsrådet, foreslå både en kvinde og  

 en  

 mand.
Hvis der stilles forslag om flere medlemmer, skal der foreslås lige  

 mange  

 kvinder og mænd, og i tilfælde af ulige antal én mere af det ene køn end af  

 det  

 andet.
Tilsvarende gælder, hvor myndigheder eller organisationer efter  

 lovgivningen  

 skal udpege medlemmer til udvalg m.v., der nedsættes af kommunalbestyrelsen  

 eller regionsrådet.
Stk. 2.  

  

 Myndigheden  

 eller organisationen kan fravige bestemmelsen i stk. 1, hvis der  

 foreligger særlige grunde.
Myndigheden eller organisationen skal i så fald  

 samtidig angive begrundelsen herfor.
Stk. 3.  

  

 Hvis  

 myndigheder og organisationer ikke udpeger eller indstiller medlemmer i  

 overensstemmelse med stk. 1, kan en enig kommunalbestyrelse eller et  

 enigt  

 regionsråd beslutte, at et udvalg m.v., som er nedsat af kommunalbestyrelsen  

 eller regionsrådet, og som er anført på den liste, som ministeren for  

 ligestilling fastsætter i medfør af stk. 4, kan fungere uden de pågældende  

 medlemmer.
Det samme gælder, hvis kommunalbestyrelsen eller regionsrådet ikke  

 kan acceptere en begrundelse i henhold til stk. 2 for at fravige  

 bestemmelsen i stk. 1.
Stk. 4.  

  

 Ministeren for  

 ligestilling fastsætter efter forhandling med vedkommende ministre en liste  

 over, hvilke udvalg m.v., hvis sammensætning er reguleret i lovgivningen, og  

 som  

 ikke træffer generelle eller konkrete afgørelser, der er omfattet af stk. 3.« § 2 Loven træder i kraft dagen efter bekendtgørelsen i  

 Lovtidende.
Bemærkninger til lovforslaget Almindelige bemærkninger Lovforslagets baggrund og formål Formålet med lovforslaget er at fastsætte regler om den  

 kønsmæssige sammensætning af kommunale og regionale udvalg, råd og lignende  

 svarende til de regler, der gælder for offentlige udvalg m.v. nedsat af en  

 minister.
Der er dog den modifikation som følge af kommunalbestyrelsens og  

 regionsrådets karakter af at være et kollektivt folkevalgt organ, at lov om  

 kommunernes styrelse henholdsvis lov om regioner regulerer beslutninger i  

 kommunalbestyrelser og regionsråd i forbindelse med nedsættelse af kommunale  

 og  

 regionale udvalg.
 Den kønsmæssige sammensætning af kommunale og regionale udvalg  

 m.v. skal ikke indberettes til ministeren for ligestilling, inden beskikkelse  

 af medlemmer finder sted, således som reglen er for de statslige udvalg m.v.  

 Overvågningen af sammensætningen af kommunale og regionale udvalg og råd vil  

 finde sted gennem de ligestillingsredegørelser, som kommuner og regioner skal  

 udarbejde hvert andet år og indsende til ministeren for ligestilling.
 Efter ligestillingslovens § 4 gælder der allerede en  

 forpligtelse for kommunalbestyrelser og regionsråd til at arbejde for  

 ligestilling af kvinder og mænd, og lovforslaget vil i den forbindelse kunne  

 give anledning til ligestillingsovervejelser både i forhold til det  

 almindelige  

 arbejde og ved besættelsen af medlemsposter i kommunale og regionale udvalg  

 m.v.
 For så vidt angår tidligere ændringer af loven om ligestilling  

 af kvinder og mænd henvises til Folketingstidende 1999  2000,  

 Folketingets  

 forhandlinger spalte 5061, 8398 og 8538, Tillæg A, spalte 5252 og 5284,  

 Tillæg  

 B, spalte 953,Tillæg C, spalte 801, Folketingstidende 2002-03, Folketingets  

 forhandlinger spalte 4094, 7365 og 7559, Tillæg A, spalte 2798 og 2792,Tillæg  

 B, spalte 742,Tillæg C, spalte 314, Folketingstidende 2003-04, Folketingets  

 forhandlinger spalte 5530, 8778 og 8978, Tillæg A spalte 4875 og 4870, Tillæg  

 B, spalte 1250, Tillæg C spalte 480, Folketingets forhandlinger 2004-05, 2.  

 samling, spalte 955, 4279 og 4842, Tillæg A, spalte 2232 og 2179, Tillæg C,  

 spalte 556.
Lovgivningen om den kønsmæssige sammensætning af offentlige  

 råd, nævn og udvalg mv., der er nedsat af en minister, har eksisteret siden  

 1985 (oprindelig lov nr. 147 af 24. april 1985, hvis regler i en lidt skærpet  

 form er indføjet i den gældende ligestillingslov). Reglerne har resulteret i  

 en  

 fremgang i andelen af kvindelige medlemmer fra omkring 12 % i 1985 til 39 % i  

 2005. Baggrunden for vedtagelsen af bestemmelserne var et politisk ønske om  

 at  

 få flere kvinder i beslutningsprocesserne i samfundet.
Kommuner og amter er  

 ikke omfattet af den gældende lovgivning, bortset fra de tilfælde, hvor  

 kommuner og amter skal indstille eller udpege medlemmer til statslige nævn og  

 råd.
I disse tilfælde skal kommuner og amter indstille lige mange kvinder og  

 mænd.
Gældende ret Reglerne om statslige udvalgs kønsmæssige sammensætning i  

 ligestillingsloven er følgende: Loven omfatter offentlige udvalg,  

 kommissioner  

 og lignende, nedsat af en minister til at forberede fastsættelse af regler  

 eller planlægning af samfundsmæssig betydning.
Udvalg m.v. bør have en  

 ligelig sammensætning  

 af kvinder og mænd.
Myndigheder og organisationer skal indstille både kvinder  

 og mænd til alle poster.
Ressortministeren bestemmer, hvem der skal være  

 medlem.
Indstillingsreglen kan fraviges, hvis der foreligger særlige grunde.  

 Den påtænkte sammensætning indberettes inden beskikkelse af medlemmerne til  

 ministeren for ligestilling, som herved får mulighed for at drøfte  

 sammensætningen med ressortministeren.
Hvis sammensætningen ikke er ligelig,  

 kan ligestillingsministeren anmode ressortministeren om en begrundelse og i  

 særlige tilfælde anmode om en fornyet sammensætning.
Lovforslagets indhold Da der også for de kommunale og regionale råd, nævn, udvalg og  

 lignende er et ønske om en lige kønsmæssig repræsentation, foreslås det, at  

 der  

 kommer til at gælde samme regler som for de statslige udvalg m.v., i det  

 omfang, det er muligt under hensyn til kommunalbestyrelsens henholdsvis  

 regionsrådets karakter af at være folkevalgt organ, der er underkastet  

 reglerne  

 i loven om kommunernes styrelse henholdsvis regionsloven om valg af medlemmer  

 til udvalg, råd, bestyrelser mv.
Efter disse regler sker kommunalbestyrelsens  

 og regionsrådets valg af to eller flere medlemmer til udvalg m.v. ved  

 forholdstalsvalg.
Efter forholdstalsvalgmetoden besætter valggrupper i  

 kommunalbestyrelsen  

 eller regionsrådet pladser i det pågældende udvalg m.v. i forhold til  

 gruppens  

 størrelse og i den rækkefølge mandaterne tilfalder gruppen.
En kandidatliste  

 i  

 kommunalbestyrelsen eller regionsrådet kan udgøre en valggruppe for sig, men  

 flere lister kan også slutte sig sammen i valggrupper.
Ved  

 forholdstalsvalgmetoden sikres det, at også mindretal bliver repræsenteret i  

 udvalg m.v., hvortil kommunalbestyrelsen eller regionsrådet udpeger  

 medlemmer.
 På den baggrund indeholder lovforslaget bestemmelser om, at de  

 myndigheder og organisationer, der indstiller til kommunalbestyrelsens eller  

 regionsrådets valg af medlemmer til udvalg m.v. skal indstille lige mange  

 kvinder og mænd til udvalgsposterne, og at henholdsvis kommunalbestyrelsen og  

 regionsrådet herefter bestemmer, hvem der skal være medlem af udvalget, rådet  

 m.v. efter reglerne i loven om kommunernes styrelse henholdsvis regionsloven.
 Forslaget er meget aktuelt nu, hvor kommunalreformen skal  

 gennemføres med deraf følgende nedsættelser af mange nye råd og udvalg m.v.
Af hensyn til at undgå unødige kommunale og regionale  

 indberetninger er det ikke fundet hensigtsmæssigt at indføre en  

 indberetningspligt til ministeren for ligestilling, inden medlemmerne  

 beskikkes, om den forventede sammensætning af de kommunale og regionale  

 udvalg,  

 således som det gælder for statslige udvalg.
Den forventede sammensætning af  

 de  

 statslige udvalg skal indberettes til ministeren for ligestilling, inden  

 medlemmerne beskikkes.
Overvågningen af sammensætningen af kommunale og  

 regionale udvalg og råd vil finde sted gennem de ligestillingsredegørelser,  

 som  

 kommuner og regioner skal udarbejde hvert andet år og indsende til ministeren  

 for ligestilling.
Som følge heraf foreslås ligestillingslovens § 5 a  

 ændret, så det fremgår, at ligestillingsredegørelserne skal indeholde  

 oplysninger om den kønsmæssige sammensætning af kommunale og regionale råd og  

 udvalg m.v.
Endelig foreslås fristen for indsendelse af kommunale og  

 regionale redegørelser ændret fra den 1. september til 1. november i de år,  

 hvor redegørelserne udarbejdes, dvs. hvert andet år.
Forslaget til ændringen  

 skyldes, at mange kommuner har oplyst, at de har haft vanskeligt ved at  

 overholde fristen, da kommunalbestyrelserne ikke træder sammen i  

 sommerferien.
Økonomiske og administrative konsekvenser for  

 det offentlige Lovforslaget vurderes ikke at have økonomiske konsekvenser for  

 kommuner og amtskommuner og regioner.
De økonomiske konsekvenser af  

 lovforslaget forhandles med de kommunale parter.
Økonomiske og administrative konsekvenser for  

 erhvervslivet Forslaget har været sendt til Erhvervs- og Selskabsstyrelsens  

 Center for Kvalitet i ErhvervsRegulering med henblik på en vurdering af, om  

 forslaget skal forelægges Økonomi- og Erhvervsministeriets virksomhedspanel.  

 Styrelsen vurderer ikke, at forslaget er erhvervsrelevant.
Lovforslaget bør  

 derfor ikke forelægges Økonomi- og Erhvervsministeriets virksomhedspanel.
Administrative konsekvenser for borgerne Lovforslaget vurderes ikke at have administrative konsekvenser  

 for borgerne.
Miljømæssige konsekvenser Lovforslaget vurderes ikke at have miljømæssige konsekvenser.
Forholdet til EU-retten Lovforslaget indeholder ikke EU-retlige aspekter.
Ligestillingsmæssige konsekvenser Lovforslaget har til formål at fremme ligestilling af kvinder  

 og mænd med hensyn til at deltage i beslutningsprocesserne i samfundet.  

 Lovforslaget vurderes at have positive ligestillingsmæssige konsekvenser.  

 Reglerne om sammensætningen af offentlige udvalg m.v., nedsat af en minister,  

 har været gældende siden 1985 og har medført, at kvindeandelen i udvalg m.v.  

 er  

 steget gennem årene fra 12 % til 39 %.
Høring Forslaget har været sendt til høring hos Kommunernes  

 Landsforening, Amtsrådsforeningen, Frederiksberg og Københavns Kommuner,  

 Dansk  

 Arbejdsgiverforening, Sammenslutningen af Landbrugets Arbejdsgiverforeninger,  

 Finanssektorens Arbejdsgiverforening, Kristelig Arbejdsgiverforening,  

 Landsorganisationen i Danmark, Funktionærernes og Tjenestemændenes Fællesråd,  

 Akademikernes Centralorganisation, Kristelig Fagbevægelse, Ledernes  

 Hovedorganisation, Centralorganisationernes Fællesudvalg, Kommunale  

 Tjenestemænd og Overenskomstansatte, Advokatrådet, Dommerforeningen, Dansk  

 Kvindesamfund, Foreningen af Aktive kvinder, Institut for  

 Menneskerettigheder,  

 Kvinderådet samt Maskulint Forum.
Samlet vurdering af lovforslagets konsekvenser Positive konsekvenser/ mindreudgifter Negative konsekvenser/ merudgifter Økonomiske konsekvenser for stat, kommuner og  

 amtskommuner Ingen Ingen Administrative konsekvenser for stat, kommuner og  

 amtskommuner Ingen Ingen Økonomiske konsekvenser for erhvervslivet Ingen Ingen Administrative konsekvenser for erhvervslivet Ingen Ingen Administrative konsekvenser for borgerne Ingen Ingen Miljømæssige konsekvenser Ingen Ingen Forholdet til EU-retten Forslaget indeholder ikke EU-retlige aspekter Bemærkninger til lovforslagets enkelte bestemmelser Til § 1 Til nr. 1 Det foreslås, at der i kommunernes og regionernes  

 ligestillingsredegørelser, der skal indsendes til ministeren for ligestilling  

 hvert andet år, oplyses om den kønsmæssige sammensætning af de udvalg, råd og  

 lignende, som nedsættes af kommunalbestyrelsen eller regionsrådet, og som er  

 omfattet af den i nr. 3 foreslåede bestemmelse.
Oplysning om den kønsmæssige  

 sammensætning skal således alene gives for de udvalg m.v., der nedsættes af  

 kommunalbestyrelsen eller regionsrådet og ikke for andre udvalg m.v., hvortil  

 kommunalbestyrelsen eller regionsrådet udpeger et eller flere medlemmer efter  

 indstilling.
For at undgå unødige kommunale og regionale indberetninger er  

 det  

 ikke fundet hensigtsmæssigt at indføre en indberetningspligt til ministeren  

 for  

 ligestilling, inden medlemmerne beskikkes, om den forventede sammensætning af  

 de kommunale og regionale udvalg m.v., således som det gælder for statslige  

 udvalg, nedsat af en minister.  

 Overvågningen af kommunale og regionale råd og udvalg m.v. varetages af  

 ministeren for ligestilling efterfølgende ved indsendelsen af  

 ligestillingsredegørelser med oplysninger om den kønsmæssige sammensætning af  

 udvalg mv.
Til nr. 2 Det foreslås, at tidspunktet for kommuner og regioners  

 indsendelse af ligestillingsredegørelser til ministeren for ligestilling  

 rykkes  

 fra den 1. september til den 1. november i de år, hvor redegørelserne  

 udarbejdes.
Det fremgår af § 5 a, at kommunalbestyrelser og regionsråd  

 mindst hvert andet år redegør for situationen med hensyn til ligestilling  

 mellem kvinder og mænd.
Det betyder, at kommuner og regioner efter den nye  

 tidsfrist skal indsende ligestillingsredegørelser næste gang inden den 1.  

 november 2007.
 Ændringen skyldes, at mange kommuner  

 pga. ferietiden har vanskeligheder med at overholde fristen den 1. september.  

 Redegørelserne  

 skal vedtages af kommunalbestyrelserne i et møde, og der  

 er sædvanligvis ikke møder i sommerferien.
Til nr. 3 Det foreslås, at der i ligestillingsloven indføjes bestemmelser  

 om den kønsmæssige sammensætning af kommunale og regionale udvalg, råd og  

 lignende.
 Det vil være en forudsætning for at kunne blive beskikket som  

 medlem af et udvalg m.v., at den pågældende, der indstilles eller udpeges, er  

 i  

 besiddelse af de for udvalgsarbejdet nødvendige relevante kvalifikationer.
Bestemmelsen omfatter alle udvalg m.v., der nedsættes af  

 kommunalbestyrelsen eller regionsrådet, eller hvortil kommunalbestyrelsen  

 eller  

 regionsrådet udpeger medlemmer.
Dette omfatter både udvalg m.v., nedsat af  

 kommunalbestyrelsen og regionsrådet efter egen beslutning, og udvalg m.v.,  

 nedsat i henhold til lov.
Også udvalg nedsat af kommunalbestyrelsens eller  

 regionsrådets udvalg eller af kommunens eller regionens forvaltning er  

 omfattet, men bestemmelsen gælder kun udvalg m.v. i det omfang, udvalget m.v.  

 enten som følge af kommunalbestyrelsens eller regionsrådets egen beslutning  

 eller som følge af lovgivningen har medlemmer, der udpeges efter indstilling  

 fra andre myndigheder eller organisationer.
Bestemmelsen gælder, uanset om  

 kommunalbestyrelsen eller regionsrådet er forpligtet til at følge  

 indstillingen  

 eller ej.
Ved myndigheder eller organisationer forstås ethvert  

 offentligretligt  

 eller privatretligt retssubjekt, der er forskelligt fra kommunen eller  

 regionen.
En kommunes økonomiudvalg og stående udvalg, en regions  

 forretningsudvalg samt andre udvalg, der alene består af kommunalbestyrelses-  

 henholdsvis regionsrådsmedlemmer eller af kommunalt eller regionalt ansatte,  

 der ikke udpeges efter indstilling fra andre, er således ikke omfattet af  

 bestemmelsen.
Som eksempel på udvalg, der er omfattet, kan nævnes  

 Handicapråd.
Selve betegnelsen udvalg er ikke afgørende for, om lovens  

 bestemmelser skal anvendes ved medlemsbeskikkelser.
Også når andre  

 betegnelser,  

 som f.eks. råd, nævn, kommissioner mv. skal anvendes, er loven gældende.  

 Interne arbejdsgrupper inden for kommunen eller regionen, hvor der typisk  

 ikke  

 foreligger en egentlig beskikkelse, falder uden for loven.
Efter stk. 1 skal der stilles forslag om både en kvinde og en  

 mand, når myndigheden eller organisationen skal foreslå eller udpege et  

 medlem  

 af udvalg m.v., der skal udpeges af kommunalbestyrelsen eller regionsrådet.  

 Tilsvarende gælder, hvor myndigheden eller organisationen efter lovgivningen  

 skal udpege medlemmer til et udvalg m.v., der nedsættes af  

 kommunalbestyrelsen  

 eller regionsrådet.
Det betyder, at det også i de tilfælde, hvor myndighedens  

 eller organisationens indstilling til kommunalbestyrelsen eller regionsrådet  

 anses for bindende og i tilfælde, hvor myndigheden eller organisationen  

 vælger  

 medlemmet, fremover vil være kommunalbestyrelsen, henholdsvis regionsrådet,  

 der  

 afgør, om den indstillede kvinde eller den indstillede mand skal beskikkes  

 som  

 medlem.
Stk. 2 indeholder en adgang for myndigheden eller  

 organisationen til at fravige kravet om at indstille både kvinder og mænd,  

 hvor  

 der foreligger særlige grunde.
Undtagelsesbestemmelsen kan tænkes anvendt i  

 tilfælde, hvor krav om en særlig fagkundskab efter konkret vurdering  

 udelukker  

 en ligelig kønssammensætning.
Der kan endvidere være myndigheder eller  

 organisationer, som ikke har mulighed for at lade sig repræsentere med både  

 kvinder og mænd, for eksempel fordi det ene køn kun i ringe omfang er  

 repræsenteret eller valgt ind i kompetente organer.
Særlige grunde kan  

 tillige  

 foreligge, hvis organisationen ikke har mulighed for at foreslå eller udpege  

 både kvinder og mænd med de for udvalgsarbejdet fornødne kvalifikationer  

 og/eller sagkundskab.
 Myndigheden eller organisationen skal i alle tilfælde udarbejde  

 en udførlig og konkret begrundelse i det enkelte tilfælde, hvor  

 undtagelsesbestemmelsen ønskes anvendt.
I stk. 3 foreslås, at hvis der ikke foreligger særlige grunde  

 for at fravige indstillingsreglerne, og de indstillende organisationer m.v.  

 ikke indstiller både kvinder og mænd, kan en enig kommunalbestyrelse eller et  

 enigt regionsråd bestemme, at udvalget kan fungere uden de pågældende  

 medlemmer.
En enig kommunalbestyrelse eller et enigt regionsråd kan således  

 lade poster være ubesatte, hvis der ikke indstilles begge køn, og  

 begrundelsen  

 for fravigelse af indstillingsreglerne ikke kan accepteres.
Bestemmelsen  

 indebærer, at bestemmelser i andre love m.v. om sammensætningen og antallet  

 af  

 medlemmer i udvalg m.v. kan fraviges.
Der opstår således ikke regelkonflikter  

 mellem på den ene side ligestillingsloven og på den anden side lovgivningen  

 om  

 de pågældende udvalg m.v.
Stk. 3 gælder alene for udvalg m.v., nedsat af  

 kommunalbestyrelsen eller regionsrådet, hvis eksistens og sammensætning er  

 reguleret i lovgivningen, og som ikke træffer konkrete eller generelle  

 afgørelser jf. herved stk. 4. Hvor udvalg m.v. som en del af sin virksomhed  

 træffer sådanne afgørelser, bør den af lovgivningsmagten fastsatte  

 sammensætning af udvalget af retssikkerhedsmæssige grunde respekteres.
Som  

 eksempler på sådanne udvalg m.v. kan nævnes boligkommissioner, der er nedsat  

 af  

 kommunalbestyrelsen, og som træffer afgørelser efter byfornyelsesloven om  

 kondemnering m.v., og hvis medlemskreds bl.a. omfatter medlemmer indstillet  

 af  

 henholdsvis grundejerforeninger og lejerforeninger i kommunen.
For at skabe  

 klarhed over, hvilke udvalg m.v. der er omfattet af stk. 3, indeholder  

 bestemmelsen en henvisning til en positivliste over, hvilke udvalg m.v. der  

 er  

 omfattet.
Denne liste fastsættes af ligestillingsministeren efter  

 bemyndigelsen  

 i stk. 4 på baggrund af forhandling med de berørte ministerier.
 For udvalg m.v., hvis eksistens eller sammensætning ikke er  

 reguleret i lovgivningen, gælder stk. 3 ikke, fordi kommunalbestyrelsen efter  

 gældende regler ved flertalsbeslutning kan indskrænke antallet af medlemmer.  

 Og  

 med lovforslaget forudsættes, at det er fuldt sagligt for kommunalbestyrelsen  

 at træffe en sådan beslutning med henvisning til, at vedkommende organisation  

 ikke har indstillet en af hvert køn.
 I stk. 4 foreslås, at ligestillingsministeren efter forhandling  

 med vedkommende minister fastsætter, hvilke udvalg m.v. der er omfattet af  

 stk.  

 3. Det fremgår af bestemmelsen, at listen kun kan omfatte udvalg m.v., hvis  

 sammensætning er reguleret i lovgivningen, og som ikke træffer konkrete eller  

 generelle afgørelser, jf. bemærkningerne til stk. 3.
Til § 2 Det foreslås, at lovforslaget træder i kraft dagen efter  

 bekendtgørelsen i Lovtidende.
Dette indebærer, at § 1, nr. 3, den foreslåede § 10 a  

 om kommunale og regionale udvalg m.v. finder anvendelse for organisationers  

 og  

 myndigheders indstillinger og udpegelser til kommunale og regionale udvalg  

 m.v.  

 efter lovens ikrafttræden.
Dette har navnlig den betydning, at bestemmelsen  

 vil  

 finde anvendelse for organisationers og myndigheders indstillinger og  

 udpegelser til kommunale og regionale udvalg m.v., som kommunalbestyrelserne  

 i  

 de nye kommuner og regionsrådene skal nedsætte på deres konstituerende møde,  

 der skal finde sted senest den 15. december 2006.
Lovforslaget sammenholdt med gældende lov Gældende formulering Lovforslaget § 1 I lov om ligestilling af  

 kvinder og mænd, jf. lovbekendtgørelse nr. 1527 af 19. december 2004, som  

 ændret ved § 7 i lov nr. 574 af 24. juni 2005, foretages følgende  

 ændringer:
§ 5 a.
Kommunalbestyrelsen og amtsrådet skal  

 over  

 for kommunens og amtskommunens beboere mindst hvert andet år redegøre for  

 situationen med hensyn til ligestillingen mellem kvinder og mænd blandt de  

 kommunalt og amtskommunalt ansatte.
Redegørelsen skal vedtages af  

 kommunalbestyrelsen og amtsrådet i et møde.
Stk.  

 2. Redegørelsen skal indeholde oplysning om, 1)  

 	  

 hvorvidt kommunen eller  

 amtskommunen har formuleret en ligestillingspolitik, og i givet fald det  

 nærmere indhold af denne, 2)  

 	  

 den kønsmæssige fordeling i  

 forhold til de enkelte stillingskategorier og 3)  

 	  

 andre forhold, der skønnes  

 at have betydning for kommunens eller amtskommunens indsats på  

 ligestillingsområdet.
 Stk.  

 3. Redegørelserne indsendes til ministeren for ligestilling inden den 1.  

 september i de år, hvor redegørelserne udarbejdes.
 1.  

  

 I  

  

 § 5 a, stk. 2,  

 nr. 2,  

  

 ændres  

 »stillingskategorier og«  

 til: »stillingskategorier,« og efter nr. 2 indsættes som nyt nummer:
 »  

 3)  

  

 	  

 den kønsmæssige sammensætning af de udvalg  

 m.v., omfattet af § 10 a, der nedsættes af kommunalbestyrelsen eller  

 regionsrådet, og«.
 Nr. 3 bliver herefter nr.  

 4.
 2.  

  

 I  

  

 § 5 a, stk. 3  

  

 , ændres »1. september« til: »1. november«.
 3.  

  

 Efter § 10 indsættes:
»  

  

 § 10 a.  

  

 For at fremme  

 ligestilling af kvinder og mænd skal myndigheder eller organisationer, der  

 stiller forslag om et medlem af udvalg m.v., der skal udpeges af  

 kommunalbestyrelsen eller regionsrådet, foreslå både en kvinde og en mand.  

 Hvis der stilles forslag om flere medlemmer, skal der foreslås lige mange  

 kvinder og mænd, og i tilfælde af ulige antal én mere af det ene køn end af  

 det andet.
Tilsvarende gælder, hvor myndigheder eller organisationer efter  

 lovgivningen skal udpege medlemmer til udvalg m.v., der nedsættes af  

 kommunalbestyrelsen eller regionsrådet.
Stk. 2.  

  

 Myndigheden eller  

 organisationen kan fravige bestemmelsen i stk. 1, hvis der foreligger  

 særlige grunde.
Myndigheden eller organisationen skal i så fald samtidig  

 angive begrundelsen herfor.
Stk. 3.  

  

 Hvis myndigheder og  

 organisationer ikke udpeger eller indstiller medlemmer i overensstemmelse med  

 stk. 1, kan en enig kommunalbestyrelse eller et enigt regionsråd  

 beslutte, at et udvalg m.v., som er nedsat af kommunalbestyrelsen eller  

 regionsrådet, og som er anført på den liste, som ministeren for ligestilling  

 fastsætter i medfør af stk. 4, kan fungere uden de pågældende medlemmer.
Det  

 samme gælder, hvis kommunalbestyrelsen eller regionsrådet ikke kan acceptere  

 en begrundelse i henhold til stk. 2 for at fravige bestemmelsen i  

 stk. 1.
Stk.  

 4.  

  

 Ministeren  

 for ligestilling fastsætter efter forhandling med vedkommende ministre en  

 liste over, hvilke udvalg m.v., hvis sammensætning er reguleret i  

 lovgivningen, og som ikke træffer generelle eller konkrete afgørelser, der er  

 omfattet af stk. 3.« § 2 Loven træder i kraft dagen  

 efter bekendtgørelsen i Lovtidende.
