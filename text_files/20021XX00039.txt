Skriftlig fremsættelse (31. oktober  

 2002) Skatteministeren Herved tillader jeg mig for Folketinget at  

 fremsætte:
 Forslag til lov om ændring af lov om  

 afgift af polyvinylklorid og ftalater samt andre afgiftslove (Regelforenkling af visse afgifter).
(Lovforslag nr.
L 42).
Med dette lovforslag foreslås en række  

 forenklinger og ændringer af pvc-afgiften, affaldsafgiften,  

 emballageafgiften og chokoladeafgiften.
Lovforslaget er en del af regeringens  

 arbejde med regelforenkling af lovgivningen.
 Det samlede forslag skønnes med betydelig  

 usikkerhed at være tilnærmelsesvist provenuneutralt.
 I pvc-afgiften foreslås indført en  

 bagatelgrænse på 2.500 kr. årligt for registrering og  

 betaling af afgiften, mulighed for at varemodtagere kan lade sig registrere  

 som oplagshaver samt mulighed for at der alene svares afgift af de dele i en  

 vare, som indeholder pvc.
 I affaldsafgiften foreslås visse administrative  

 forenklinger, herunder bl.a. visse afgiftsfritagelser, mulighed for at  

 opgøre den afgiftspligtige mængde ud fra andet end vægten  

 samt en enklere afgiftsbetaling ved midlertidig deponering af affald.
 I emballageafgiften foreslås afgiften på  

 emballager til visse smøreolier genindført, da afgiftspligten  

 ved en fejl faldt bort ved ophævelsen af smøreolieafgiften.  

 Endvidere foreslås visse præciseringer af emballageafgiften, som  

 har vist sig hensigtsmæssige, samt visse nødvendige  

 opdateringer, som følge af henvisninger til ophævede  

 bekendtgørelser.
 Afslutningsvis foreslås chokoladeafgiften  

 ændret således, at chokoladeafgiftslovens bestemmelser om  

 returnering af chokoladevarer gøres mere fleksible.
Forslaget er bl.a. udarbejdet på baggrund af  

 indkomne høringssvar fra tidligere høringer.
De forskellige  

 branchers forslag er således søgt imødekommet med dette  

 lovforslag inden for regeringens skattestop.
 Forslaget skønnes, at være i overensstemmelse  

 med EU-retten.
 Det foreslås, at lovforslaget træder i kraft  

 den 1. januar 2003.
 Idet jeg i øvrigt henviser til bemærkningerne  

 i lovforslaget, skal jeg anbefale det til Tingets velvillige behandling.
