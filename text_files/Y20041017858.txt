Den momsmæssige behandling af kommuners indtægter ved betalingsparkering Indledning Der har i pressen i april 2004 været bragt  

 historier om, at ToldSkat har opkrævet moms af kommunernes  

 parkeringsindtægter  

 på et ulovligt grundlag.
Baggrunden var en svensk dom, der nåede frem til at  

 Stockholms kommunes parkeringsindtægter var momsfrie.
Efter styrelsens opfattelse kan den svenske dom  

 ikke tages som udtryk for, at ToldSkat opkræver moms af parkeringsafgifter på  

 et ulovligt grundlag, jf. nedenfor.
Det er derfor fortsat styrelsens  

 opfattelse,  

 at kommuner skal betale moms af deres parkeringsindtægter efter  

 retningslinierne  

 i  

  

 SKM2002.166.TSS  

.
Dansk  

 praksis Det følger af momslovens § 4, at der betales  

 afgift af varer og ydelser, der leveres mod vederlag her i landet.
 Efter bestemmelsen i momslovens § 13, stk. 1, nr.  

 8, er udlejning af parkeringspladser ikke fritaget for moms.
 I henhold til momslovens § 3, stk. 2, nr. 3, anses  

 som afgiftspligtig person:
"andre statslige, amtskommunale og kommunale  

 institutioner, for så vidt de leverer varer og ydelser i konkurrence med  

 erhvervsvirksomheder." Den bagvedliggende bestemmelse i 6. momsdirektiv  

 for momslovens § 3, stk. 2, nr. 3, findes i direktivets artikel 4. Det  

 fremgår  

 af artikel 4, stk. 5, 1. afsnit:
"Stater, regioner, amter, kommuner og andre  

 offentligretlige organer anses ikke som afgiftspligtige personer for så vidt  

 angår virksomheder eller transaktioner, som de udøver eller foretager i deres  

 egenskab af offentlig myndighed, også selv om de i forbindelse med denne  

 virksomhed  

 eller disse transaktioner modtager gebyrer, afgifter, bidrag eller  

 vederlag." Af artikel 4, stk. 5, 2. afsnit, følger:
"Når de udøver sådanne former for virksomhed  

 eller foretager sådanne transaktioner, skal de dog betragtes som  

 afgiftspligtige  

 personer for så vidt angår disse former for virksomhed eller disse  

 transaktioner, såfremt deres fritagelse for afgiftspligten ville føre til  

 konkurrencefordrejning af en vis betydning." Den svenske  

 dom Af den svenske dom fremgår det, at 6.  

 momsdirektivs artikel 4, stk. 5, 1. afsnit, er implementeret i den svenske  

 momslov,  

 mens artikel 4, stk. 5, 2. afsnit,  

  

 ikke  

  

 er implementeret i loven, dvs.  

 at efter svensk lovgivning er en kommune ikke afgiftspligtig ved levering af  

 varer og ydelser i konkurrence med erhvervsvirksomheder.
 Den svenske domstol finder derfor ikke, at  

 myndighederne kan påberåbe sig direktivets bestemmelse om  

 konkurrenceforvridning  

 i artikel 4, stk. 5, 2. afsnit, mod kommunen, men at kommunen for sit  

 vedkommende kan påberåbe sig momslovens bestemmelse om, at den ikke anses som  

 afgiftspligtig person.
 Styrelsens  

 vurdering m.v.
 Da den danske momslov - i modsætning til den  

 svenske momslov - indeholder en bestemmelse om, at en kommune anses som en  

 afgiftspligtig person, hvis den leverer varer og ydelser i konkurrence med  

 erhvervsvirksomheder, finder styrelsen ikke, at den svenske dom giver  

 anledning  

 til ændre praksis om, at kommuner skal betale moms af parkeringsindtægter.
 Kommunerne skal derfor betale moms af deres  

 parkeringsindtægter, jf.  

  

 SKM2002.166.TSS  

  

 og Momsvejledningen 2004-2 afsnit  

  

 D.11.8  

  

 og  

  

 C.2.3  

.
 Eventuelle anmodninger om genoptagelse af en  

 kommunes afgiftstilsvar i henhold til skattestyrelseslovens § 35 B, skal  

 behandles i overensstemmelse med denne meddelelse og den tidligere udmeldte  

 praksis på området.
