 I henhold til §§ 1 og 2 i lov nr. 372 af 6. juni 1991 om fastlæggelse af  

 regler om visse hverv m.v. ved erhvervsskolerne, i henhold til §§ 3 og 4 i  

 lov nr. 347 af 24. maj 1989 om åben uddannelse (erhvervsrettet  

 voksenuddannelse - deltidsuddannelser og enkeltfagskurser) og i henhold til §  

 28 i lov nr. 210 af 5. april 1989 om erhvervsskoler fastsættes:
Hverv som ledende lærer § 1.  Det mindste antal hverv som ledende lærer ved  

 den enkelte skole med tekniske uddannelser, jf. dog stk. 4, beregnes på  

 følgende måde: (Antal årselever x 0,01) + (antal uddannelser x 0,3) = antal  

 ledende lærere.
 Stk. 2.  Ved antal årselever forstås det antal  

 årselever, der løbende indgår i skolens tilskudsberegning af de direkte  

 undervisningsudgifter.
 Stk. 3.  Uddannelser, der indgår i den i stk. 1 anførte  

 beregning, er de uddannelser, som skolen gennemfører i henhold til lov om  

 erhvervsuddannelser, lov om de erhvervsgymnasiale uddannelser til højere  

 handelseksamen og højere teknisk eksamen og lov om videregående  

 teknikeruddannelser m.v.
 Stk. 4.  Bekendtgørelsens regler om hverv som ledende  

 lærer finder ikke anvendelse ved uddannelsen som bygningskonstruktør.
 § 2.  Mindsteforbruget af arbejdstid til hverv som  

 ledende lærer på den enkelte skole med tekniske uddannelser, beregnes på  

 følgende måde: Det beregnede antal ledende lærere x 446 arbejdstimer =  

 arbejdstimetallet.
 Stk. 2.  Eventuelle justeringer af antal hverv og  

 justeringer af arbejdstimetallet som følge af forskelle mellem det forventede  

 og det opgjorte antal årselever, jf. § 1, stk. 2, foretages umiddelbart efter  

 årselevindberetningerne i september, december, marts og juni.
 § 3.  Ledende lærere udpeges af skolens ledelse for  

 mindst et halvt år og normalt for en længere periode.
 § 4.  Ved anvendelsen af ovennævnte regler skal der  

 tages hensyn til skolens samlede funktions- og organisationsplan.
Hverv som uddannelses- og erhvervsvejleder § 5.  Mindsteforbruget af arbejdstid til hverv som  

 uddannelses- og erhvervsvejleder på den enkelte skole med tekniske  

 uddannelser beregnes på følgende måde: Antal årselever x 4,90 arbejdstimer =  

 arbejdstimetallet.
 § 6.  Mindsteforbruget af arbejdstid til hverv som  

 uddannelses- og erhvervsvejleder på den enkelte skole med merkantile  

 uddannelser beregnes på følgende måde: Antal årselever x 3,45 arbejdstimer =  

 arbejdstimetallet.
 § 7.  Ved antal årselever, jf. §§ 5 og 6, forstås det  

 antal årselever, der løbende indgår i skolens tilskudsberegning af de direkte  

 undervisningsudgifter.
 § 8.  Eventuelle justeringer af arbejdstimetallet  

 foretages på samme grundlag og på samme måde, som anført i § 2, stk. 2.
Skriftlige opgaver for elever og studerende på erhvervsskolerne Område § 9.  Reglerne i §§ 10-24 finder anvendelse på  

 følgende uddannelser:
 Stk. 2.  Uddannelser, som er nævnt i stk. 1, og som er  

 tilrettelagt efter bestemmelserne i lov om åben uddannelse, er omfattet af  

 bekendtgørelsens regler.
Indhold § 10.  Skolerne stiller efter reglerne i §§ 11-20 et  

 antal skriftlige hjemmeopgaver til hver elev og hver studerende ud over den  

 almindelige forberedelse til undervisningen.
Det kan være skriftlige opgaver,  

 øvelsesrapporter fra forsøg m.v. samt større projekter, der kan være  

 tilrettelagt på tværs af fagene.
Det anførte antal opgaver er angivet i et  

 omfang, der svarer til hele eksamensopgaver på 4 timer, hvis ikke andet er  

 anført, men opgaverne kan konkret stilles som mindre end hele eksamensopgaver  

 eller som større projekter.
Inden for de i §§ 13-16, 18 og 20 nævnte  

 uddannelser og fag, kan skolerne, når opgaverne er tilrettelagt på tværs af  

 fagene, betragte det anførte opgaveantal som en samlet ramme, inden for  

 hvilken der kan ske omflytninger mellem fagene.
Opgaverne rettes af læreren  

 uden for undervisningstiden.
Erhvervsuddannelser § 11.  I dekoratøruddannelsen,  

 engroshandelsuddannelsen, informatikassistentuddannelsen, kontoruddannelsen  

 og uddannelsen til salgsassistent stilles opgaver i de grundfag, som er  

 anført nedenfor:
 Stk. 2.  I det særlige enkeltfag regnskab, som  

 ækvivalerer faget regnskabslære og virksomhedsøkonomi, stilles opgaver  

 svarende til 8 eksamensopgaver.
 Stk. 3.  Eksamensopgaver i fagene fremmedsprog (C),  

 niveau 2, og salg og service (C) anses at have 3 timers varighed.
 § 12.  I informatikassistentuddannelsen stilles  

 opgaver i de område- op specialefag, som er anført nedenfor:
 § 13.  I erhvervsuddannelserne, bortset fra de i §§ 11  

 og 12 nævnte, stilles opgaver i de grundfag, som er anført nedenfor:
 Stk. 2.  I det særlige enkeltfag regnskab, som  

 ækvivalerer faget regnskabslære og virksomhedsøkonomi, stilles opgaver  

 svarende til 8 eksamensopgaver.
 § 14.  I følgende erhvervsuddannelser, hvor det af  

 uddannelsesbekendtgørelsen fremgår, at der i område- og/eller specialefag er  

 skriftlig eksamen, stilles i den skoleperiode, hvor faget afsluttes, opgaver,  

 som anført nedenfor:
 Stk. 2.  Eksamensopgaver anses at have 2 timers varighed  

 i de erhvervsuddannelser, som er anført nedenfor:
 Stk. 3.  I uddannelsen til laborant stilles i område- og  

 specialefag opgaver, som anført nedenfor:
 Stk. 4.  I uddannelsen til teknisk assistent stilles i  

 område- og specialefag opgaver, som anført nedenfor:
 § 15.  I de valgfag i erhvervsuddannelserne, der er  

 tekniske eksamensfag (tx-fag), stilles opgaver, som anført nedenfor:
 § 16.  I de valgfag i erhvervsuddannelserne, der er  

 tekniske eksamensfag svarende til højere teknisk eksamen, niveau C  

 (htx-C-fag), stilles opgaver, som anført nedenfor:
Uddannelsen til højere handelseksamen § 17.  I uddannelsen til højere handelseksamen efter  

 lov om de erhvervsgymnasiale uddannelser stilles opgaver, som anført  

 nedenfor:
 Stk. 2.  Eksamensopgaver i fagene dansk, fremmedsprog,  

 niveau A, og markedsføring, niveau A, anses at have 5 timers varighed.
Højere teknisk eksamen § 18.  I uddannelsen til højere teknisk eksamen efter  

 lov om de erhvervsgymnasiale uddannelser stilles opgaver, som anført  

 nedenfor:
Stk. 2.  Eksamensopgaver i faget dansk anses at have 5  

 timers varighed.
I teknikfag og teknologifag udfærdiges der eksamensrapporter  

 på 15-30 normalsider.
Det er en forudsætning for, at der gives opgaver i  

 valgfag, at der er skriftligt arbejde i forbindelse med eksamen i det  

 pågældende valgfag.
Kursus til højere handelseksamen § 19.  I 2. år af det 2-årige kursus og på det 1-årige  

 kursus til højere handelseksamen efter bekendtgørelse nr. 764 af 5. november  

 1986 stilles opgaver, som anført nedenfor:
Videregående teknikeruddannelser § 20.  I de videregående teknikeruddannelser stilles  

 opgaver, som anført nedenfor:
Andre skriftlige opgaver § 21.  Ud over det skriftlige hjemmearbejde, der er  

 nævnt i §§ 11-20, kan der i de nævnte undervisningsfag og på de nævnte  

 niveauer i forbindelse med undervisningen stilles skriftlige opgaver, som  

 enten løses i undervisningstiden eller som hjemmearbejde i stedet for  

 elevernes og de studerendes almindelige forberedelse til undervisningstiden.  

 Disse opgaveløsninger skal ikke rettes af læreren, men gennemgås i fællesskab  

 i klassen eller i grupper.
 § 22.  I de undervisningsfag og på de niveauer, der  

 ikke er nævnt i §§ 11-20, kan skolen bestemme, at der skal stilles  

 hjemmeopgaver, som læreren skal rette uden for undervisningstiden, forudsat  

 at der indgås lokal aftale om tiden til rettearbejde, jf. § 5, stk. 2, i  

 Finansministeriets cirkulære APD. nr. 31/91 af 25. april 1991 om arbejdstid  

 m.v. for lærere og ledere ved erhvervsskolerne.
 § 23.  Det opgaveantal, der er anført i §§ 11-20,  

 omfatter ikke eksamensopgaver.
Klager § 24.  Klager, herunder klager over, at det  

 foreskrevne antal opgaver ikke er blevet stillet, eller at de stillede  

 opgaver ikke er blevet rettet, kan indbringes for skolen.
Klager kan ikke  

 indbringes for Undervisnings- og Forskningsministeriet.
 Stk. 2.  Klagen indgives til skolen senest 2 uger inden  

 undervisningens ophør.
Ikrafttræden § 25.  Denne bekendtgørelse træder i kraft den 29.  

 januar 1992 og har virkning fra 1. august 1991.
 Stk. 2.  Bekendtgørelse nr. 557 af 17. juli 1991 om  

 hverv som ledende lærer og hverv som uddannelses- og erhvervsvejleder ved  

 erhvervsskolerne ophæves.
