 Med henvisning til den med skrivelse af 13. januar 1977, KK 4370-1976  

 tilsendte bekendtgørelse nr. 549 af 19. november 1976 om international  

 transport af letfordærvelige levnedsmidler skal meddeles, at kap. 1 og kap. 4  

 træder i kraft den 1. august 1977.
 Dette medfører, at erhvervsmæssig transport af levnedsmidler omfattet af  

 bekendtgørelsen skal foregå i ATP-godkendt materiel i følgende tilfælde:
 Det er oplyst, at eksport til de amerikanske styrker i Vesttyskland af de  

 tyske kontrolmyndigheder vil blive betragtet som transit og derfor ikke være  

 omfattet af ATP-traktatens krav med hensyn til transportmateriellet.
 De aut. virksomheder anmodes derfor om i praktisk gørligt omfang at drage  

 omsorg for, at der ved eksport til ATP-lande kun anvendes ATP-godkendt  

 transportmateriel, d.v.s. med medfølgende gyldigt ATP-certifikat samt  

 ATP-kendings- og identifikationsmærke anbragt på materiellet.
 Det kan meddeles, at tiden 1/8 og indtil 22/11 d.å., hvilken sidste er den  

 FN-retslige ikrafttrædelsesdato for Danmarks vedkommende, vil blive betragtet  

 som en indkøringsperiode, og der vil alene ske en registrering af  

 konstaterede overtrædelser og en tilkendegivelse af, at lignende transporter  

 efter den 22. november 1977 risikerer at blive afvist.
 P.V.V.
K.
Hermansen.
