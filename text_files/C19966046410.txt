Cirkulæreskrivelse om meddelelse om  

 medlemmet, der bl.a. stod tilmeldt som murer, men ikke ønskede at  

 arbejde som murer Kommentar m.v.:
Medlemmet afslog i løbet af 3 uger tre gange  

 formidlet arbejde som murer, da han, uanset at han både var tilmeldt  

 som murer og som arbejdsleder, ikke længere  

 ønskede at arbejde som murer.
Medlemmet blev anset for selvforskyldt  

 ledig og udelukket fra dagpenge.
 Den første henvisning vedrørte arbejde i  

 Berlin, og både direktoratet og ankenævnet fandt - i  

 modsætning til kassen - at medlemmet havde været berettiget til  

 af afslå dette arbejde.
 Det blev desuden præciseret i direktoratets  

 afgørelse, at en endnu ikke godkendt forretningsplan, der sigter mod  

 etablering som selvstændig, ikke berettiger medlemmet til at afvise  

 formidlet arbejde.
 Meddelelse om afgørelsen:
 Medlemmet, der var uddannet murer, blev pr. 1. juli 1994  

 opsagt som byggeleder og stod herefter tilmeldt både som murer og som  

 arbejdsleder (byggeleder) i AF.
 I oktober 1994 blev medlemmet formidlet arbejde hos et  

 dansk firma, men med arbejdssted i Berlin, hvilket medlemmet afslog med flere  

 begrundelser - herunder arbejdsstedet, og fordi han ikke var interesseret i  

 beskæftigelse som murer.
Samme måned blev medlemmet på ny formidlet  

 arbejde, men afslog igen under samtalen med arbejdsgiveren.
Medlemmet  

 begrundede sit afslag med, at der var tale om renovationsarbejde, som han  

 ikke havde megen erfaring med.
 I begyndelsen af november 1994 blev medlemmet for tredje  

 gang formidlet arbejde, men kontaktede ikke arbejdsgiveren. Årsagen  

 hertil var, at medlemmet ønskede at starte egen virksomhed.
Over for kassen oplyste medlemmet, at hans mål var  

 at blive selvstændig - eventuelt med tilskud efter  

 "iværksætterklippekortet" - samt at han havde aftalt med AF, at  

 der skulle udarbejdes en individuel handlingsplan, der skulle sigte mod  

 etablering af egen virksomhed. (I december 1994 var medlemmet til samtale i  

 AF om handlingsplanen, og i januar 1995 godkendte Erhvervsfremmestyrelsen  

 medlemmets forretningsplan.) Kassen fandt, at medlemmet havde afvist formidlet arbejde  

 i alle 3 tilfælde.
Medlemmet fremhævede i sin klage til direktoratet  

 sin manglende rutine i praktisk murerarbejde, samt ønske om enten at  

 blive ansat som byggeleder/arbejdsleder - som havde været medlemmets  

 beskæftigelse de sidste 4-5 år - eller starte selvstændig  

 virksomhed.
Medlemmet bekræftede over for direktoratet, at han kunne  

 have fået alle 3 jobs, hvis han havde ønsket det.
Direktoratet var enig med kassen i, at medlemmets  

 dagpengeret bortfaldt, da medlemmet uden fyldestgørende grund i 2  

 tilfælde havde afslået formidlet arbejde.
Derimod ændrede  

 direktoratet kassens afgørelse for så vidt angik det formidlede  

 arbejde i Berlin, da direktoratet fandt, at medlemmet havde været  

 berettiget til at afvise at påtage sig arbejde uden for landets  

 grænser, idet arbejdsløshedsforsikringsloven kun gælder  

 for Danmark.
 Direktoratet bemærkede, at den omstændighed,  

 at medlemmet ikke ønskede at stå tilmeldt som murer, men kun  

 ønskede at stå registreret som ledig inden for  

 byggeledelse/formandsarbejde, ikke var tilstrækkelig til, at AF kunne  

 undlade at anvise ham murerarbejde, da han var uddannet inden for dette  

 fag.
 Ankenævnet tiltrådte direktoratets  

 afgørelse, idet nævnet lagde vægt på, at medlemmet  

 var registreret i AF som murer og byggeleder og derfor ikke kunne afslå  

 murerarbejde.
