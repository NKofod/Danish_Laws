 1. Indledning.
 Som supplement til de eksisterende arbejdsmarkedsuddannelser er der fra  

 den ny lovs ikrafttræden den 1. juli 1986 åbnet mulighed for at gennemføre  

 virksomhedstilpassede kurser med nedsatte statstilskud inden for  

 specialarbejderuddannelsen, efteruddannelsen af faglærte og uddannelse for  

 personer med en erhvervskompetencegivende ungdomsuddannelse m.fl.  

 (arbejdsledere, laboranter, tekniske assistenter m.fl.).
Hvor de etablerede specialarbejderkurser, efteruddannelseskurser for  

 faglærte og kurser for arbejdsledere, laboranter, tekniske assistenter m.fl.  

 sigter mod at give en uddannelse, der principielt er generelt dækkende inden  

 for de pågældende arbejdsområder og arbejdsdiscipliner, er sigtet med  

 virksomhedstilpassede kurser med nedsatte statstilskud, at give en enkelt  

 virksomhed eller gruppe af virksomheder mulighed for at få gennemført kurser,  

 der er tilpasset virksomhedens specifikke uddannelsesbehov.
Det særlige  

 uddannelsesbehov kan omfatte flere brancher.
Virksomhedstilpassede kurser er således et supplement til de etablerede  

 kurser og ikke en erstatning for disse.
Det er derfor vigtigt, at  

 virksomheden undersøger mulighederne for at få løst sine uddannelsesbehov  

 helt eller delvis gennem de normale specialarbejderkurser,  

 efteruddannelseskurser for faglærte og kurser for arbejdsledere, laboranter,  

 tekniske assistenter m.fl., inden den nærmere overvejer mulighederne for  

 etablering af virksomhedstilpassede kurser.
Planlægning og gennemførelse af virksomhedstilpassede kurser vil normalt  

 stille væsentlig større krav til den enkelte virksomhed end anvendelse af de  

 eksisterende kursusprogrammer.
Ordningen med virksomhedstilpassede kurser  

 forudsætter således, - at virksomhedens konkrete uddannelsesbehov nøje er formuleret, - at virksomheden, med en begrænset støtte fra AMU-systemet, selv  

 foretager den nødvendige uddannelsesplanlægning og opfølgning, - at virksomheden gennem hele forløbet selv tager de nødvendige  

 initiativer.
 Virksomhedstilpassede kurser kan, afhængigt af hvad der er  

 hensigtsmæssigt, gennemføres på uddannelsesinstitutioner, på virksomheder  

 eller som en kombination heraf, med det pågældende uddannelsessteds lokaler,  

 udstyr og undervisere.
 2. Hvornår kan virksomhedstilpassede kurser etableres.
Kurserne kan etableres, når - virksomheden har et særligt uddannelsesbehov på grund af konkrete  

 ændringer, der er specielle for virksomheden, f.eks. i forbindelse med  

 ordretilgang eller ændrede arbejdsprocesser, herunder ny teknik, - uddannelsesbehovet ikke kan tilgodeses gennem de eksisterende  

 undervisningsplaner, - der er tale om egentlig uddannelse og ikke udelukkende jobtræning, eller hvis kurset er på mindre end 1 uge.
Ved jobtræning forstås i denne forbindelse - træning der hovedsageligt omfatter udførelse af de aktuelle  

 arbejdsoperationer med højt gentagelsesmoment og begrænset teori, - træning der er karakteriseret ved at der ikke er lagt særlig vægt på at  

 fremdrage væsentlige indlæringsaspekter.
3. Generelle krav til arbejdsmarkedsuddannelserne som  

 også gælder for   

 virksomhedstilpassede kurser er at undervisningen skal tilrettelægges som heltidsundervisning, der  

 gennemføres i dagtimerne.
I særlige tilfælde vil der dog kunne dispenseres  

 for dette, at undervisningen som hovedregel skal gennemføres med minimum 10  

 deltagere, at deltagerne skal være fyldt 18 år, idet der dog kan dispenseres for 16-  

 og 17-årige efter samme praksis som gælder for ordinære kurser inden for det  

 pågældende eller de tilsvarende områder, at deltagene ikke må vær under faglig grunduddannelse.
4. Specielle krav til virksomhedstilpassede kurser er at deltagerene skal være ansat i den/de pågældende virksomhed(er) eller  

 være sikret beskæftigelse inden for det arbejdsområde, som uddannelsen  

 omfatter, at uddannelsen omfatter et konkret antal kurser, som skal afvikles inden  

 for en nærmere aftalt tidsperiode, at uddannelsens indhold som hovedregel skal være på et videregående -  

 eller specialkursusniveau, at virksomheden betaler forholdsmæssig andel af de faste  

 tilskudsberettigede udgifter, såfremt det er nødvendigt at gennemføre et  

 eller flere kurser med færre deltagere end 10.
 5. Procedure for iværksættelse af  

 virksomhedstilpassede kurser. 5.1.
Afklaring af uddannelsesbehov samt udarbejdelse af undervisningsplan Virksomheden må først afklare det aktuelle uddannelsesbehov med hensyn til - det antal medarbejdere der ønskes uddannet, - de ønskede kvalifikationer, - den ønskede tidshorisont.
Ved henvendelse til den lokale specialarbejderskole/det pågældende faglige  

 efteruddannelsesudvalg/det faglige udvalg for uddannelse af arbejdsledere,  

 laboranter, tekniske assistenter m.fl. afklares om uddannelsesbehovet helt  

 eller delvist kan løses gennem de eksisterende arbejdsmarkedsuddannelser  

 eller om der bør udarbejdes undervisningsplan for et eller flere særligt  

 virksomhedstilpassede kurser.
I tvivlstilfælde kan der rettes henvendelse til  

 direktoratet.
 Det påhviler herefter virksomheden selv at udarbejde en undervisningsplan,  

 Planen, som er en forudsætning for godkendelse af virksomhedstilpassede  

 kurser, udarbejdes i overensstemmelse med vedlagte retningslinier.  

 Virksomheden kan i forbindelse med udarbejdelsen af undervisningsplanen  

 eventuelt få vejledning hos den lokale specialarbejderskole, det pågældende  

 brancheudvalg, det faglige efteruddannelsesudvalg, det pågældende faglige  

 udvalg for uddannelse af arbejdsledere, laboranter, tekniske assistenter  

 m.fl. eller direktoratet.
5.2. Udarbejdelse og fremsendelse af ansøgning Virksomheden udarbejder i samråd med specialarbejderskolen/det faglige  

 efteruddannelsesudvalg/det faglige udvalg for uddannelse af arbejdsledere,  

 laboranter, tekniske assistenter m.fl. ansøgning om virksomhedstilpassede  

 kurser, eventuelt ved anvendelse af vedlagte ansøgningsskema og budgetskema.
Når der er tale om specialarbejderuddannelse fremsender den lokale  

 specialarbejderskole herefter ansøgningsskemaet samtidigt til direktoratet og  

 det pågældende brancheudvalg.
Ansøgningsskemaet fremsendes uanset om skolen  

 kan afholde udgifter eller ej.
 Når der er tale om efteruddannelse af faglærte fremsender virksomheden  

 ansøgningsskemaet samtidigt til direktoratet og det pågældende faglige  

 efteruddannelsesudvalg.
 Når der er tale om uddannelse af arbejdsledere, laboranter, tekniske  

 assistenter m.fl. fremsender virksomheden ansøgningsskemaet samtidigt til  

 direktoratet og det pågældende faglige udvalg.
 Det pågældende brancheudvalg/faglige efteruddannelsesudvalg/faglig udvalg  

 for uddannelse af arbejdsledere, laboranter, tekniske assistenter m.fl.  

 sender inden 14 dage efter modtagelsen en indstilling om ansøgning til  

 direktoratet.
5.3. Godkendelse Når der er tale om specialarbejderuddannelse eller om efterudannelse   

 af faglærte, kan direktoratet godkende uddannelsesforløbet, hvis der er  

 enighed mellem direktoratet og virksomheden om finansieringen, og der er  

 enighed mellem direktoratet og det pågældende udvalg om undervisningsplanen.  

 Hvis der ikke er enighed om både finansieringen og undervisningsplanen, skal  

 sagen forelægges for det pågældende uddannelsesudvalg.
 Når der er tale om uddannelse af arbejdsledere, laboranter, tekniske  

 assistenter m.fl., afgør direktoratet spørgsmålet om både  

 undervisningsplanens godkendelse og om finansieringen.
5.4. Iværksættelse Når godkendelse foreligger tager specialarbejderskolen/det faglige  

 efteruddannelsesudvalg/det faglige udvalg for uddannelse af arbejdsledere,  

 laboranter, tekniske assistenter m.fl. initiativ til iværksættelse af  

 uddannelsen efter gældende praksis.
 6. Kursernes gennemførelse.
6.1. Kursernes placering Kurserne kan gennemføres på samtlige de uddannelsessteder, hvor der i  

 øvrigt gennemføres arbejdsmarkedsuddannelser, samt på den pågældende  

 virksomhed.
6.2. Kursusarrangør Gennemførelsen af virksomhedstilpassede kurser for specialarbejdere  

 forestås af den lokale specialarbejderskole, og skolen afholder som  

 hovedregel de tilskudsberettigede udgifter inden for sin godkendte  

 udgiftsramme for det pågældende finansår.
Skolen kan dog i forbindelse med  

 fremsendelsen af ansøgning til direktoratet samtidig ansøge om forhøjelse af  

 den godkendte udgiftsramme, hvis særlige forhold kan begrunde det.
Gennemførelse af virksomhedstilpassede efteruddannelseskurser for  

 faglærte/kurser for arbejdsledere, laboranter, tekniske assistenter m.fl.  

 forestås af det pågældende faglige efteruddannelsesudvalg/det faglige udvalg  

 for uddannelse af arbejdsledere, laboranter, tekniske assistenter m.fl., og  

 udvalget afholder som hovedregel de tilskudsberettigede udgifter inden for  

 den godkendte bevillingsramme for det pågældende finansår.
Det faglige  

 efteruddannelsesudvalg/det faglige udvalg kan dog i forbindelse med  

 virksomhedens ansøgning til direktoratet ansøge om en udvidelse af  

 bevillingsrammen, hvis særlige forhold kan begrunde det.
Virksomheden  

 afholder selv de ikke tilskudsberettigede udgifter.
6.3. Kursusbeviser Der udstedes ikke kursusbeviser i forbindelse med gennemførelsen af  

 virksomhedstilpassede kurser.
6.4. Tilskud Der ydes 100 pct. tilskud til - løn efter gældende regler til undervisere der er ansat på statslige  

 eller selvejende uddannelsesinstitutioner.
Til undervisere fra virksomheden  

 ydes der tilskud svarende til vedkommendes løn, dog højst med 1/40 af  

 årsnormen for en faglærer på specialarbejderskolerne pr. undervisningsuge, - løn til andre undervisere efter de inden for arbejdsmarkedsuddannelserne  

 i øvrigt gældende satser, - anvendelse af skolens lokaler og udstyr, - skolens administration ved gennemførelse af kurser, - deltagernes transport mellem uddannelsessteder - løntabsgodtgørelse til deltagerne efter de almindelige regler herom.
Der  

 ydes ikke tilskud til - læremidler i overensstemmelse med de til kurset godkendte  

 undervisningsplaner, - anvendelse af virksomhedens lokaler og lokaler der lejes til formålet, - anvendelse af virksomhedens udstyr samt udgifter til udstyr der  

 lejes/leases til formålet, - materialer, - virksomhedens administration i forbindelse med gennemførelse af kurset, - kursusudvikling, - deltagernes transport mellem hjem og virksomhed.
 I særlige tilfælde kan direktoratet dog godkende, at der ydes tilskud til  

 kursusudvikling under hensyntagen til uddannelsens anvendelsesmuligheder  

 inden for arbejdsmarkedsuddannelserne.
