Bekendtgørelse om uddannelse til Master  

 of International Health (MIH) I medfør af § 2, stk. 7, og § 18, stk. 2, i lov  

 nr. 508 af 30. juni 1993 om åben uddannelse (erhvervsrettet  

 voksenuddannelse) m.v., som ændret ved lov nr. 1050 af 23. december  

 1998 og ved lov nr. 1122 af 29. december 1999, og § 2, stk. 1,  

 § 11, stk. 2, og § 12 i lov om universiteter m. fl.  

 (Universitetsloven), jf. lovbekendtgørelse nr. 1177 af 22. december  

 1999, fastsættes:
Kapitel 1 Uddannelsens formål og struktur m. v.
 § 1. Formålet med uddannelsen er at give  

 studerende en videregående uddannelse i international sundhed,  

 særligt folkesundhedsvidenskab, for derved at kvalificere dem til  

 selvstændigt og på tværfagligt videnskabeligt grundlag at  

 medvirke til at forbedre befolkningers og befolkningsgruppers  

 sundhedstilstand, internationalt, regionalt samt på distrikts- og  

 lokalniveau med henblik på fattige samfund.
Stk. 2. Uddannelsen skal sætte de studerende i stand til  

 at 1)	igangsætte, deltage i og evaluere forebyggende,  

 behandlingsorienterede og sundhedsfremmende programmer om befolkningens  

 sundhedstilstand, 2)	deltage i planlægning og ledelse af sundhedsvæsenet og  

 andre relaterede systemer og 3)	analysere sundhedsproblemer i deres politiske, økonomiske,  

 miljømæssige, sociale og kulturelle sammenhæng.
 § 2. Uddannelsen udbydes som forsøg af  

 Københavns Universitet.
§ 3. Uddannelsen har et omfang, der svarer til 1,0  

 studenterårsværk og omfatter et års teori og praktik  

 (projektarbejde). Et studenterårsværk er en fuldtidsstuderendes  

 arbejde i 1 år.
Et studenterårsværk svarer til 60 point i  

 European Credit Transfer System (ECTS-point). Den nærmere  

 tilrettelæggelse af studiet fastsættes i studieordningen.
 § 4. Den, der har gennemført uddannelsen,  

 har ret til at betegne sig Master of International Health (MIH).
Kapitel 2 Adgangskrav m. v.
§ 5. Uddannelsen er tilrettelagt for studerende,  

 der har gennemgået en videregående sundhedsfaglig, samfundsfaglig  

 eller anden relevant uddannelse på mindst bachelorniveau, dokumenteret  

 videreuddannelse på mindst 1 år på universitetsniveau og  

 opnået relevant erhvervserfaring svarende til mindst to års  

 fuldtidsarbejde, relevant for udviklingslande (tredje verdens lande). Desuden  

 skal ansøgeren besidde sproglige færdigheder i engelsk, der  

 kvalificerer til at følge et engelsksproget  

 undervisningsforløb.
Institutionen kan fastsætte krav om  

 aflæggelse af supplerende prøver.
Stk. 2. Institutionen kan på grundlag af en  

 individuel vurdering give adgang til uddannelsen for ansøgere, der  

 ikke opfylder betingelserne i stk. 1, men som på andet grundlag  

 skønnes at have de nødvendige forudsætninger for at kunne  

 gennemføre uddannelsen.
Kravet om erhvervserfaring kan dog ikke  

 fraviges.
Kapitel 3 Uddannelsens tilrettelæggelse og indhold § 6. Uddannelsen tilrettelægges som en  

 vekselvirkning mellem undervisning i relevante fagområder og  

 projektarbejde med henblik på at integrere teorier og metoder fra de  

 forskellige discipliner, fag og emneområder samt forankre dem i  

 praktisk projektarbejde, herunder problembaseret undervisning.
§ 7. Uddannelsens teoretiske del består af  

 moduler, som omfatter indføring i grundlæggende hovedtemaer i  

 international sundhed.
Uddannelsen omfatter moduler, der vedrører  

 teorier og metoder i kontrol af sygdomme, sundhed og sundhedssystemer i  

 fattige samfund.
Det fastsættes i studieordningen, hvilke fag der  

 udbydes inden for det enkelte modul.
Modulerne kan bl.a. omfatte forebyggelse  

 og sundhedsfremme, organisation, ledelse og økonomi i sundheds- og  

 socialvæsenet, miljø og sundhed, epidemiologi og biostatistik,  

 sundhedsinformation, primær sundhed og reproduktiv sundhed, desuden  

 kultur og sundhed i Afrika, Asien, Østeuropa og Arktis, samt  

 katastrofebistand, humanitær bistand, menneskerettigheder og  

 flygtningesundhed.
§ 8. Uddannelsens praktiske del omfatter  

 projektarbejde under vejledning med tilhørende specialkurser.  

 Projektarbejdet afsluttes med en rapport.
Dele af uddannelsen vil kunne  

 foregå i samarbejde med undervisnings- og forskningsinstitutioner i  

 fattige samfund, og der kan indgå kortere studieophold i disse  

 lande.
Kapitel 4 Eksamen m.v.
 § 9. For eksamen, herunder prøveformer,  

 bedømmelse, eksamensbevis, klage over eksamen m.v. gælder i  

 øvrigt reglerne i bekendtgørelse om eksamen ved visse  

 videregående uddannelser under Undervisningsministeriet  

 (Eksamensbekendtgørelsen), bekendtgørelse om karakterskala og  

 anden bedømmelse samt bekendtgørelse om censorinstitutionen for  

 visse videregående uddannelser under Undervisningsministeriet  

 (Censorbekendtgørelsen).
Kapitel 5 Andre regler § 10. Institutionen fastsætter inden for  

 bekendtgørelsens rammer nærmere regler om uddannelsen i en  

 studieordning, jf.
Universitetslovens § 8.
 Stk. 2. Studieordningen skal indeholde regler  

 om:
 1)	Mål for samt indhold og tidsmæssigt omfang af de enkelte  

 fagområder samt fagområdernes placering i studieforløbet.  

 Omfanget af fagområderne fastsættes i ECTS-point, jf.  

 § 3.
 2)	Hvilke moduler/fag der er obligatoriske, og hvilke moduler/fag der  

 er valgfrie.
 3)	Eventuelle særlige krav til undervisnings- og arbejdsformer,  

 herunder hvor mange studieenheder, der anvendes på skriftlige  

 arbejder.
 4)	Eventuelle særlige krav til undervisnings- og  

 eksamensfordringer, herunder eventuelle bundne forudsætninger i  

 studieforløbet.
 5)	Meritoverførsel.
 Stk. 3. Det skal af studieordningen fremgå, at  

 institutionen, når det findes begrundet i usædvanlige forhold,  

 kan dispensere fra de regler i studieordningen, der alene er fastsat af  

 institutionen.
Stk. 4. Inden en studieordning fastsættes og ved  

 væsentlige ændringer heri, tager institutionen kontakt til  

 aftagerrepræsentanter.
Derudover indhentes en udtalelse fra  

 censorformandskabet, jf.
Censorbekendtgørelsen.
 Stk. 5. Studieordningen og væsentlige  

 ændringer heri træder i kraft ved et studieårs
begyndelse.
 Stk. 6. Ved udstedelse af nye studieordninger og ved  

 væsentlige ændringer af studieordninger fastsættes  

 overgangsregler i studieordningen.
 Stk. 7. Studieordninger og ændringer heri sendes til  

 orientering til censorer, Undervisningsministeriet og relevante  

 uddannelsesinstitutioner.
§ 11. Institutionen kan i hvert enkelt  

 tilfælde eller ved almindelige regler godkende, at gennemførte  

 uddannelseselementer fra en dansk eller udenlandsk videregående  

 uddannelsesinstitution træder i stedet for uddannelseselementer eller  

 dele heraf, der er omfattet af denne bekendtgørelse.
Afgørelsen  

 træffes på grundlag af en faglig vurdering af ækvivalensen  

 mellem de berørte uddannelsesdele.
 Stk. 2. Ved godkendelse efter stk. 1 anses  

 uddannelseselementet for gennemført, hvis det er bestået efter  

 reglerne om den pågældende uddannelse.
 Stk. 3. Det tilstræbes at harmonisere uddannelsen  

 med MIH-uddannelsen, som er udarbejdet af TropEdEurop (sammenslutningen af  

 institutter samt skoler i tropemedicin og international sundhed  

 i Europa).
 § 12. Undervisningsministeriet kan tillade  

 institutionen at fravige bekendtgørelsen som led i forsøg.  

 Samtidig fastsættes forsøgets varighed og  

 rapporteringsform.
 Stk. 2. Undervisningsministeriet kan dispensere fra  

 bekendtgørelsen, når det findes begrundet i usædvanlige  

 forhold, bortset fra de tilfælde hvor institutionen kan dispensere, jf.  

 § 5, stk. 2, og § 11, stk. 1.
§ 13. Institutionens afgørelser i henhold  

 til denne bekendtgørelse kan indbringes for Undervisningsministeriet,  

 når klagen vedrører retlige spørgsmål.
Klagen  

 indgives til institutionen, der afgiver en udtalelse, som klageren skal have  

 lejlighed til at kommentere inden for en frist af 1 uge.
Institutionen sender  

 klagen og udtalelsen til ministeriet.
 Stk. 2. Frist for at indgive klage efter stk. 1 er  

 2 uger fra den dag, afgørelsen er meddelt klageren.
 § 14. Hvis ikke andet følger af denne  

 bekendtgørelse, gælder reglerne i bekendtgørelse om  

 åben uddannelse.
 § 15. I en femårig forsøgsperiode  

 regnet fra 1. september 1999 vil der gives fortrinsret for 15 af  28  

 studiepladser til deltagere - som i øvrigt opfylder betingelserne i  

 § 5 - fra DANIDA prioriterede fattige lande.
Kapitel 6 Rådgivning m.v.
 § 16. Københavns Universitet
nedsætter en rådgivningskomité, der består af 9  

 medlemmer:
 1)	1 repræsentant udpeget af Sundhedsministeriet.
 2)	1 repræsentant udpeget af Udenrigsministeriets sydfløj  

 (DANIDA).
 3)	1 repræsentant udpeget af Københavns Universitets  

 Sundhedsvidenskabelige Fakultet.
 4)	1 repræsentant udpeget af Københavns Universitets  

 Samfundsvidenskabelige Fakultet.
 5)	1 repræsentant udpeget af Københavns Universitets  

 Naturvidenskabelige Fakultet.
 6)	2 repræsentanter udpeget af øvrige danske samarbejdende  

 institutioner.
 7)	2 repræsentanter udpeget af danske humanitære  

 bistandsorganisationer.
Stk. 2. Formanden vælges af og blandt de  

 rådgivningskomitémedlemmer, der repræsenterer uddannelsens  

 aftagere d.v.s. stk. 1, nr. 2 og nr. 7.  

 Rådgivningskomitéens medlemmer udpeges for en 4-årig  

 periode.
Uddannelseslederne, jf. § 16, stk. 1, nr. 1, deltager i  

 rådgivningskomitéens møder uden stemmeret.
 Stk. 3. Rådgivningskomitéen har følgende  

 opgaver:
 1)	Rådgivning inden for bekendtgørelsens rammer  

 vedrørende forslag til studieordning fra uddannelsesudvalget, efter at  

 dette har hørt relevante fakultetsråd.
 2)	Rådgivning vedrørende generelle retningslinier for  

 optagelsen på grundlag af et forslag fra uddannelsesudvalget.
 3)	Deltagelse i midtvejsevalueringen af uddannelsen og den endelige  

 evaluering.
 § 17. Der nedsættes et uddannelsesudvalg  

 på Københavns Universitet, der består af 8  

 medlemmer:
 1)	1 uddannelsesleder.
 2)	3 heltidsansatte videnskabelige medarbejdere.
 3)	4 studerende.
Stk. 2. Uddannelseslederen er født formand og udpeges  

 af dekanen for en femårig periode blandt de heltidsansatte  

 videnskabelige medarbejdere, der underviser på uddannelsen.
De  

 heltidsansatte videnskabelige medarbejdere vælges for en femårig  

 periode af heltidsansatte videnskabelige medarbejdere samt deltidsansatte  

 lærere med tilknytning til MIH-uddannelsen.
De studerende vælges  

 af og blandt de studerende på uddannelsen for et år ad  

 gangen.
 Stk. 3. Uddannelsesudvalget varetager de opgaver, der i  

 henhold til Universitetslovens § 8, stk. 4, er henlagt til  

 studienævnet.
 Stk. 4. Uddannelseslederen varetager de opgaver, der i henhold  

 til Universitetslovens § 8, stk. 7, er henlagt til  

 studielederen.
Kapitel 7 Ikrafttræden § 18. Bekendtgørelsen træder i kraft den 15.  

 april 2000 og har virkning for studerende, der er optaget på  

 uddannelsen den 1. september 1999.
