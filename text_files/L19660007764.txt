 Ved kgl. resolution af 15. december 1964 har Danmark ratificeret den i Rom  

 den 26. oktober 1961 undertegnede internationale konvention om beskyttelse af  

 udøvende kunstnere, fremstillere af fonogrammer samt radio- og  

 fjernsynsforetagender.
 Konventionen har følgende ordlyd (den spanske tekst udelades her):
INTERNATIONAL KONVENTION om beskyttelse af udøvende kunstnere, fremstillere af fonogrammer samt  

 radio- og fjernsynsforetagender.
De kontraherende stater, bevæget af ønsket om at beskytte de rettigheder,  

 som tilkommer udøvende kunstnere, fremstillere af fonogrammer samt radio- og  

 fjernsynsforetagender, er blevet enige om følgende:
Artikel 1 Beskyttelse ifølge denne konvention påvirker eller begrænser i ingen henseende beskyttelsen af ophavsretten til litterære og kunstneriske værker.
I overensstemmelse hermed kan ingen bestemmelse i konventionen fortolkes som indebærende indgreb i den sidst nævnte beskyttelse.
Artikel 2 1. I denne konvention forstås ved national behandling  

 den behandling, som den kontraherende stat, hvori beskyttelse kræves, ifølge  

 sin lovgivning yder:
 2. National behandling skal tilstås under iagttagelse  

 af den beskyttelse, der specielt er sikret og de begrænsninger, som specielt  

 foreskrives i denne konvention.
Artikel 3 I denne konvention forstås ved:
Artikel 4 En kontraherende stat skal yde udøvende kunstnere national behandling,  

 hvis en af de følgende betingelser er opfyldt:
Artikel 5 1. En kontraherende stat skal yde fremstillere af  

 fonogrammer national behandling, hvis en af de følgende betingelser er  

 opfyldt:
 2. Når et fonogram, hvis første udgivelse fandt sted i  

 en ikke kontraherende stat, tillige udgives i en kontraherende stat inden for  

 30 dage efter dennes første udgivelse (samtidig udgivelse), skal det anses  

 som først udgivet i den kontraherende stat.
3. En kontraherende stat kan ved notifikation, som  

 deponeres hos De forenede Nationers generalsekretær, erklære, at den ikke vil  

 anvende enten udgivelseskriteriet eller optagelseskriteriet.
En sådan  

 notifikation kan deponeres samtidig med ratifikation, godkendelse eller  

 tiltrædelse eller på et senere tidspunkt; i sidstnævnte tilfælde får  

 notifikationen først virkning seks måneder efter deponeringen.
Artikel 6 1. En kontraherende stat skal yde radio- og  

 fjernsynsforetagender national behandling, hvis en af de følgende betingelser  

 er opfyldt:
2. En kontraherende stat kan ved notifikation, som  

 deponeres hos De forenede Nationers generalsekretær, erklære, at den kun vil  

 beskytte radio- og fjernsynsudsendelser, hvis det pågældende foretagende har  

 hovedsæde i en anden kontraherende stat, og udsendelsen blev foretaget fra en  

 sender beliggende i den samme kontraherende stat.
En sådan notifikation kan  

 deponeres samtidig med ratifikation, godkendelse eller tiltrædelse eller på  

 et senere tidspunkt, i sidstnævnte tilfælde får notifikationen først virkning  

 seks måneder efter deponeringen.
Artikel 7 1. Beskyttelse af udøvende kunstnere i henhold til  

 denne konvention skal omfatte muligheden for at forhindre:
 2. (1) Hvis de udøvende kunstnere har givet deres  

 samtykke til udsendelse i radio eller fjernsyn, er det overladt til den  

 kontraherende stat, hvori beskyttelse kræves, i sin lovgivning at træffe  

 bestemmelser med hensyn til beskyttelse mod videreudsendelse, optagelse i  

 udsendelsesøjemed og reproduktion af en sådan optagelse i udsendelsesøjemed.
Artikel 8 En kontraherende stat kan i sin lovgivning bestemme, på hvilken måde de  

 udøvende kunstnere skal repræsenteres ved udøvelsen af deres rettigheder,  

 hvis flere af dem medvirker ved samme fremførelse.
Artikel 9 En kontraherende stat kan i sin lovgivning udvide den i konventionen  

 fastsatte beskyttelse til artister, som ikke fremfører litterære eller  

 kunstneriske værker.
Artikel 10 Fremstillere af fonogrammer har ret til at tillade eller forbyde direkte  

 eller indirekte reproduktion af deres fonogrammer.
Artikel 11 Hvis en kontraherende stat ifølge sin lovgivning, som betingelse for  

 beskyttelse af fremstillere af fonogrammer eller af udøvende kunstnere eller  

 af begge grupper, for så vidt angår fonogrammer, stiller krav om iagttagelse  

 af formaliteter, skal disse anses for opfyldt, hvis alle de i handelen bragte  

 eksemplarer af det udgivne fonogram eller hylstrene til disse er forsynet med  

 en notits bestående af mærket (P) ledsaget af årstallet for den første  

 udgivelse, anbragt på en sådan måde, at det klart fremgår, at beskyttelse  

 kræves.
Hvis eksemplarerne eller hylstrene ikke angiver, hvem der er  

 fremstiller af fonogrammet eller indehaver af dennes licens (ved angivelse af  

 vedkommendes navn, varemærke eller andet passende kendetegn), skal notitsen  

 også omfatte navnet på indehaveren af fremstillerens rettigheder.
Hvis  

 eksemplarerne eller hylstrene ikke angiver navnene på de vigtigste udøvende  

 kunstnere, skal notitsen også omfatte navnet på den person, som er indehaver  

 af disse kunstneres rettigheder i det land, hvor optagelsen blev foretaget.
Artikel 12 Hvis et fonogram, som er udgivet i kommercielt øjemed, eller en  

 reproduktion af et sådant fonogram anvendes direkte til en radio- eller  

 fjernsynsudsendelse eller ved andre offentlige fremførelser, skal den, som  

 anvender fonogrammet, betale et rimeligt samlet vederlag til de udøvende  

 kunstnere eller til fremstillerne af fonogrammerne eller til begge grupper.  

 Den nationale lovgivning kan i mangel af enighed herom mellem parterne  

 fastsætte vilkårene for fordelingen af dette vederlag.
Artikel 13 Radio- og fjernsynsforetagender har ret til at tillade eller forbyde:
Artikel 14 Beskyttelsestiden ifølge denne konvention skal mindst vare indtil udgangen  

 af en periode på tyve år regnet fra udgangen af det år, da:
Artikel 15 1. En kontraherende stat kan i sin lovgivning  

 fastsætte undtagelser fra den ifølge konventionen sikrede beskyttelse for så  

 vidt angår:
2. Uden hensyn til denne artikels punkt 1. kan en  

 kontraherende stat i sin lovgivning foreskrive samme slags indskrænkninger i  

 beskyttelsen af udøvende kunstnere, fremstillere af fonogrammer samt radio-  

 og fjernsynsforetagender, som den i sin lovgivning har fastsat med hensyn til  

 beskyttelsen af ophavsretten til litterære og kunstneriske værker.
Dog må  

 bestemmelser om tvangslicens kun fastsættes i den udstrækning, de er  

 forenelige med denne konvention.
Artikel 16 1. Enhver stat, som tilslutter sig konventionen, er  

 bundet af alle de forpligtelser og nyder alle de fordele, som er fastsat i  

 denne.
Dog kan en stat når som helst ved notifikation, der deponeres hos De  

 forenede Nationers generalsekretær, erklære:
 2. Hvis den i denne artikels punkt 1. nævnte  

 notifikation bliver deponeret senere end deponeringen af dokumentet om  

 ratifikation, godkendelse eller tiltrædelse, får notifikationen først  

 virkning seks måneder efter dens deponering.
Artikel 17 Enhver stat, som den 26. oktober 1961 i sin lovgivning yder fremstillere  

 af fonogrammer beskyttelse alene på grundlag af optagelseskriteriet, kan ved  

 notifikation, som deponeres hos De forenede Nationers generalsekretær  

 samtidig med ratifikation, godkendelse eller tiltrædelse, erklære, at den for  

 så vidt angår de i artikel 5 omhandlede formål alene vil anvende  

 optagelseskriteriet, og at den for så vidt angår de i artikel 16, punkt 1 a)  

 (iii) og iv) omhandlede formål vil anvende optagelseskriteriet i stedet for  

 nationalitetskriteriet.
Artikel 18 En stat, som har deponeret en notifikation ifølge artikel 5, punkt 3,  

 artikel 6, punkt 2, artikel 16, punkt 1 eller artikel 17, kan ved en ny  

 notifikation, der deponeres hos De forenede Nationers generalsekretær,  

 begrænse omfanget af den første notifikation eller trække denne tilbage.
Artikel 19 Uanset denne konventions bestemmelser gælder det, at artikel 7 ikke  

 længere finder anvendelse, når en udøvende kunstner har givet samtykke til,  

 at hans fremførelse medtages i en visuel eller audiovisuel optagelse.
Artikel 20 1. Denne konvention gør ikke indgreb i rettigheder,  

 som er erhvervet i en kontraherende stat, inden konventionen trådte i kraft  

 for denne stat.
 2. Ingen kontraherende stat er forpligtet til at  

 anvende konventionens bestemmelser med hensyn til fremførelser eller  

 udsendelser, som fandt sted, eller med hensyn til fonogrammer, som blev  

 optaget, inden konventionens ikrafttrædelse for denne stat.
Artikel 21 Beskyttelse ifølge denne konvention gør ikke indgreb i den beskyttelse,  

 som i øvrigt tilkommer udøvende kunstenere, fremstillere af fonogrammer samt  

 radio- og fjernsynsforetagender.
Artikel 22 De kontraherende stater forbeholder sig retten til indbyrdes at afslutte  

 særlige overenskomster for så vidt som sådanne overenskomster yder udøvende  

 kunstnere, fremstillere af fonogrammer eller radio- og fjernsynsforetagender  

 mere vidtgående rettigheder end dem, som er hjemlet ved denne konvention,  

 eller i øvrigt indeholder bestemmelser, som ikke er i strid med denne.
Artikel 23 Denne konvention skal deponeres hos De forenede Nationers generalsekretær.  

 Den skal indtil 30. juni 1962 stå åben for underskrift af stater, som var  

 indbudt til den diplomatiske konference angående den internationale  

 beskyttelse af udøvende kunstenere, fremstillere af fonogrammer samt radio-  

 og fjernsynsforetagender, og som er tilsluttet Verdenskonventionen om  

 ophavsret eller er medlem af Den internationale Union til beskyttelse af  

 litterære og kunstneriske værker.
Artikel 24 1. Denne konvention skal ratificeres eller godkendes  

 af de stater, som har underskrevet den.
 2. Konventionen står åben for tiltrædelse af enhver  

 stat, som blev indbudt til den i artikel 23 nævnte diplomatiske konference,  

 eller som er medlem af De forenede Nationer under forudsætning af, at  

 vedkommende stat er tilsluttet Verdenskonventionen om ophavsret eller er  

 medlem af Den internationale Union til beskyttelse af litterære og  

 kunstneriske værker.
 3. Ratifikation, godkendelse eller tiltrædelse  

 foretages ved deponering af et hertil sigtende dokument hos De forenede  

 Nationers generalsekretær.
Artikel 25 1. Denne konvention træder i kraft tre måneder efter  

 det tidspunkt, da det sjette ratifikations-, godkendelses- eller  

 tiltrædelsesinstrument blev deponeret.
 2. Derefter træder konventionen i kraft for hver  

 enkelt stat tre måneder efter det tidspunkt, da staten deponerede sit  

 ratifikations-, godkendelses- eller tiltrædelsesinstrument.
Artikel 26 1. Enhver kontraherende stat forpligter sig til i  

 overensstemmelse med sin forfatning at gennemføre de forholdsregler, som er  

 nødvendige for at sikre konventionens anvendelse.
 2. Når en stat deponerer sit ratifikations-,  

 godkendelses- eller tiltrædelsesinstrument, skal den ifølge sin lovgivning  

 være i stand til at bringe konventionens bestemmelser i anvendelse.
Artikel 27 1. Enhver stat kan samtidig med ratifikation,  

 godkendelse eller tiltrædelse eller senere ved notifikation til De forenende  

 Nationers generalsekretær erklære, at denne konvention skal gælde for  

 områder, for hvis internationale forhold den er ansvarlig, under forudsætning  

 af at Verdenskonventionen om ophavsret eller Den internationale konvention  

 til beskyttelse af litterære og kunstneriske værker gælder for de pågældende  

 områder.
En sådan notifikation får virkning tre måneder efter dens  

 modtagelse.
 2. De i artikel 5, punkt 3, artikel 6, punkt 2,  

 artikel 16, punkt 1 og artiklerne 17 og 18 nævnte notifikationer kan udvides  

 til at gælde for de i denne artikels punkt 1 omhandlede områder.
Artikel 28 1. En kontraherende stat kan opsige konventionen for  

 sit eget vedkommende eller for de i artikel 27 omhandlede områder.
 2. Opsigelse sker ved notifikation til De forenede  

 Nationers generalsekretær og træder i kraft tolv måneder efter  

 notifikationens modtagelse.
 3. Retten til opsigelse i henhold til denne  

 bestemmelse kan ikke udøves af en kontraherende stat, før fem år er forløbet  

 fra den dato, da konventionen trådte i kraft i forhold til denne stat.
 4. En kontraherende stat ophører med at være  

 tilsluttet konventionen fra det tidspunkt, da den hverken er tilsluttet  

 Verdenskonventionen om ophavsret eller er medlem af Den internationale Union  

 til beskyttelse af litterære og kunstneriske værker.
 5. Konventionen ophører at gælde for et af de i  

 artikel 27 omhandlede områder fra det tidspunkt, da hverken  

 Verdenskonventionen om ophavsret eller Den internationale konvention til  

 beskyttelse af litterære og kunstneriske værker gælder for dette område.
Artikel 29 1. Når denne konvention har været i kraft i fem år,  

 kan enhver kontraherende stat ved notifikation til De forenede Nationers  

 generalsekretær fremsætte begæring om, at en konference indkaldes med henblik  

 på revision af konventionen.
Generalsekretæren skal underrette alle  

 kontraherende stater om denne begæring.
Hvis mindst halvdelen af de  

 kontraherende stater inden for en periode af seks måneder fra  

 generalsekretærens meddelelse over for ham tilkendegiver, at de tilslutter  

 sig begæringen, skal generalsekretæren informere generaldirektøren for Det  

 internationale Arbejdsbureau (ILO), generaldirektøren for De forenede  

 Nationers organisation for undervisning, videnskab og kultur (UNESCO) og  

 direktøren for bureauet for Den internationale Union til beskyttelse af  

 litterære og kunstneriske værker; disse skal herefter indkalde til en  

 revisionskonference i samarbejde med den i artikel 32 omhandlede komite af  

 regeringsrepræsentanter.
 2. Til gennemførelse af enhver revision af  

 konventionen kræves et flertal på 2/3 af de stater, som deltager i  

 revisionskonferencen, samt at dette flertal tillige omfatter 2/3 af de  

 stater, som på det tidspunkt, da konferencen afholdes, er tilsluttet  

 konventionen.
 3. Vedtages en ny konvention, som indebærer en hel  

 eller delvis revision af den tidligere konvention, skal det, såfremt den nye  

 konvention ikke fastsætter anderledes, gælde:
Artikel 30 Enhver uoverensstemmelse, som måtte opstå mellem to eller flere  

 kontraherende stater angående fortolkningen eller anvendelsen af denne  

 konvention, og som ikke kan bilægges ved forhandling, skal på begæring af en  

 af parterne indbringes for Den mellemfolkelige Domstol til afgørelse, med  

 mindre de pågældende stater bliver enige om en anden måde til regulering af  

 tvisten.
Artikel 31 Bortset fra de i bestemmelserne i artikel 5, punkt 3, artikel 6, punkt 2,  

 artikel 16, punkt 1 og artikel 17 omhandlede tilfælde er det ikke tilladt at  

 tage forbehold med hensyn til denne konvention.
Artikel 32 1. En komite af regeringsrepræsentanter nedsættes med  

 følgende opgaver:
2. Komiteen skal bestå af repræsentanter for de  

 kontraherende stater, som vælges under skyldig hensyntagen til en passende  

 geografisk repræsentation.
Antallet af medlemmer i komiteen skal være seks,  

 hvis antallet af kontraherende stater er tolv eller derunder, ni, hvis  

 antallet af kontraherende stater er tretten til atten og tolv, hvis antallet  

 af kontraherende stater overstigere atten.
3. Komiteen skal nedsættes tolv måneder efter, at  

 konventionen er trådt i kraft ved et valg, hvori de kontraherende stater  

 deltager med 1 stemme hver.
Valget organiseres af generaldirektøren for Det  

 internationale Arbejdsbureau (ILO), generaldirektøren for De forenede  

 Nationers organisation for undervisning, videnskab og kultur (UNESCO) og  

 direktøren for bureauet for Den internationale Union til beskyttelse af  

 litterære og kunstneriske værker i henhold til regler, som i forvejen er  

 godkendt af flertallet af de kontraherende stater.
4. Komiteen vælger sin formand og sine funktionærer.  

 Den fastsætter sine forhandlingsregler.
Disse regler skal specielt indeholde  

 forskrifter for komiteens fremtidige virksomhed og for valg af dens medlemmer  

 på en sådan måde, at der skabes sikkerhed for, at medlemskab skifter mellem  

 de kontraherende stater.
 5. Komiteens sekretariat skal bestå af tjenestemænd  

 fra Det internationale Arbejdsbureau (ILO), De forenede Nationers  

 organisation for undervisning, videnskab og kultur (UNESCO) og bureauet for  

 Den internationale Union til beskyttelse af litterære og kunstneriske værker.  

 De pågældende tjenestemænd udpeges af henholdsvis generaldirektørerne  

 respektive direktøren for disse organisationer.
 6. Komiteen, som træder sammen, når et flertal af dens  

 medlemmer finder det nyttigt, afholder successivt sine møder på det sted,  

 hvor Det internationale Arbejdsbureau, UNESCO og bureauet for Den  

 internationale Union til beskyttelse af litterære og kunstneriske værker har  

 deres hovedsæde.
 7. Udgifterne for komiteens medlemmer afholdes af de  

 pågældendes regering.
Artikel 33 1. Denne konvention er affattet på engelsk, fransk og  

 spansk.
De tre tekster har samme gyldighed.
 2. Der skal desuden affattes officielle tekster af  

 konventionen på tysk, italiensk og portugisisk.
Artikel 34 1. De forenede Nationers generalsekretær skal give de  

 stater, som var indbudt til den i artikel 23 nævnte konference, og alle  

 stater, som er medlem af De forenede Nationer, samt generaldirektøren for Det  

 internationale Arbejdsbureau, generaldirektøren for De forenede Nationers  

 organisation for undervisning, videnskab og kultur (UNESCO) og direktøren for  

 bureauet for Den internationale Union til beskyttelse af litterære og  

 kunstneriske værker underretning om:
 2. De forenede Nationers generalsektretær skal  

 ligeledes underrette generaldirektøren for Det internationale Arbejdsbureau,  

 generaldirektøren for De forenede Nationers organisation for undervisning,  

 videnskab og kultur (UNESCO) og direktøren for bureauet for Den  

 internationale Union til beskyttelse af litterære og kunstneriske værker om  

 begæringer, der er fremsendt til ham i overensstemmelse med artikel 29, såvel  

 som om enhver meddelelse om revision af konventionen, som han modtager fra de  

 kontraherende stater.
 Til bekræftelse heraf har undertegnede, som var tilbørligt bemyndiget  

 dertil, underskrevet denne konvention.
UDFÆRDIGET i Rom den 26. oktober 1961 i et enkelt eksemplar på engelsk,  

 fransk og spansk.
Tilbørligt bekræftede genparter heraf skal af De forenede  

 Nationers generalsekretær sendes til alle de stater, som var indbudt til den  

 i artikel 23 nævnte konference, og til enhver stat, som er medlem af De  

 forenede Nationer, samt til generaldirektøren for Det internationale  

 Arbejdsbureau, generaldirektøren for De forende Nationers organisation for  

 undervisning, videnskab og kultur (UNESCO) og direktøren for bureauet for Den  

 internatonale Union til beskyttelse af litterære og kunstneriske værker.
 Danmarks ratifikationsinstrument blev den 23. juni 1965 deponeret hos De  

 forenede Nationers generalsekretær, og konventionen er herefter i medfør af  

 bestemmelsen i artikel 25, stk. 2 for Danmarks vedkommende trådt i kraft den  

 23. september 1965.
 I forbindelse med deponeringen har Danmark afgivet følgende erklæringer:
 ad artikel 6, (2).
 Beskyttelse vil kun blive ydet radio- og fjernsynsforetagender, hvis de  

 har hovedsæde i en anden kontraherende stat, og deres udsendelser foretages  

 fra en sender beliggende i den samme kontraherende stat.
 ad artikel 16, (1) (a) (ii).
 Bestemmelserne i artikel 12 vil alene blive anvendt for så vidt angår brug  

 til radio- eller fjernsynsudsendelse eller til anden offentlig fremførelse i  

 erhvervsmæssig øjemed.
 ad. artikel 16, (1) (a) (iv).
 For så vidt angår fonogrammer, hvis fremstiller er statsborger i en anden  

 kontraherende stat, vil den i artikel 12 fastsatte beskyttelse blive  

 begrænset til det omfang og det tidsrum, hvori denne stat yder beskyttelse af  

 fonogrammer, som først er optaget af en dansk statsborger.
 ad. artikel 17.
 Danmark yder kun den i artikel 5 omhandlede beskyttelse, hvis den første  

 optagelse af lyden blev foretaget i en anden kontraherende  

 stat(optagelseskriteriet) og anvender for så vidt angår de i artikel 16, (1)  

 (a) (iii) og (iv) omhandlede formål det nævnte kriterium i stedet for  

 nationalitetskriteriet.
 Foruden af Danmark er konventionen ratificeret eller tiltrådt af følgende  

 lande med virkning fra den vedføjede dato:
 Congo (Brazzaville) og Niger har taget følgende forbehold:
 ad artikel 5, stk. 3:
 »Udgivelseskriteriet« udelukkes.
 ad artikel 16:
 Anvendelsen af artikel 12 udelukkes i enhver henseende.
 Storbritannien og Nordirland har ved tiltrædelsen taget følgende  

 forbehold:
ad artikel 5, stk. 1, (b) og i overensstemmelse med artikel 5, stk. 3, vil Storbritannien ikke anvende fikseringskriteriet over for fonogrammer.
ad artikel 6, stk. 1, og i overensstemmelse med artikel 6, stk. 2, vil Storbritannien kun beskytte radio- og fjernsynsudsendelser, hvis  

 radio- og fjernsynsforetagendet har sit hovedsæde i en anden kontraherende  

 stat, og udsendelsen blev foretaget fra en sender beliggende i samme  

 kontraherende stat.
 ad artikel 12 og i overensstemmelse med artikel 16, stk. 1:
 Sverige har ved tiltrædelsen taget følgende forbehold:
 ad artikel 6, stk. 2.
 ad artikel 16, stk. 1, (a) (ii):
 Bestemmelserne i artikel 12 vil kun blive anvendt for så vidt angår brug  

 til radio- eller fjernsynsudsendelse.
 ad artikel 16, stk. 1, (a) (iv).
 ad artikel 16, stk. 1 (b):
 Bestemmelserne i artikel 13 (d) vil kun blive anvendt for så vidt angår  

 offentlig fremførelse af fjernsynsudsendelser i biografer eller tilsvarende  

 steder.
 Tjekkoslovakiet har ved tiltrædelsen taget forbehold som angivet i  

 artikel i artikel 16, (1) (a) (iii) og (iv).
 Udenrigsministeriet, den 11. oktober  

 1966.
 Per Hækkerup.
