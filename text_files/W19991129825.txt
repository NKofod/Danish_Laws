 En uge senere henvendte patienten sig på skadestuen, hvor hun blev  

 undersøgt af en læge fra neurokirurgisk afdeling, som vurderede,  

 at der var tale om en rodpåvirkning af en korsbensnerverod.
 Den følgende dag blev patienten set af overlæge B fra  

 fysiurgisk klinik, som ikke fandt mistanke om rodtryk, diskusprolaps eller  

 lignende, og anbefalede rygtræning for smerterne.
 Efter i januar 1998 forgæves at have deltaget på et  

 rygtræningshold, blev patienten i februar 1998 undersøgt af  

  reservelæge C fra fysiurgisk klinik, som fandt klare tegn på  

 nerverodspåvirkning, hvilket formentlig skyldtes diskusprolaps, hvorfor  

 han anbefalede individuel fysioterapi.
 Der blev blandt andet klaget over den undersøgelse og behandling  

 patienten havde modtaget af lægerne A, B og C på fysiurgisk  

 klinik.
Klage over læger og fysioterapeuter i  

 forbindelse med undersøgelse og behandling af rygsmerter For så vidt angår overlæge A's  

 behandling, lagde Patientklagenævnet vægt på, at det af  

 patienten journal fremgik, at hun havde haft rygproblemer gennem en del  

 år, og at de nuværende smerter gradvist havde udviklet sig.  

 Nævnet lagde videre vægt på, at overlæge A havde  

 foretaget en relevant undersøgelse af patienten, hvorved han ikke  

 fandt tegn på diskusprolaps.
Da der ikke var grundlag for at  

 mistænke en operativt tilgængelig lidelse, fandt nævnet  

 ikke at kunne kritisere, at overlæge A ikke fandt indikation for MR-  

 eller CT-scanning.
 For så vidt angår overlæge B's  

 behandling af patienten, lagde Patientklagenævnet vægt på,  

 at han havde foretaget en relevant undersøgelse, hvorved han ikke  

 fandt tegn på lidelse, der kunne medføre akut eller ændret  

 behandling i forhold til den tidligere ordineret rygtræning.
For så vidt angår reservelæge C ´s  

 behandling, lagde Patientklagenævnet vægt på, at han havde  

 foretaget en relevant undersøgelse af patienten, hvorved han kunne  

 konstatere, at der var en rodpåvirkning på grund af  

 diskusprolaps.
Da symptomerne imidlertid havde stået på i 3  

 måneder, og da der i den tid var tilkommet en let spontan bedring,  

 fandt nævnet det korrekt, at lægen anbefalede at se tiden an med  

 konservativ behandling og individuel fysioterapi.
