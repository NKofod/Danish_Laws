 Den 21. juni 1996 undertegnedes i La Paz følgende overenskomst om  

 bistandssamarbejde:
OVERENSKOMST OM GENERELLE BETINGELSER OG PROCEDURER FOR  

 BISTANDSSAMARBEJDE MELLEM KONGERIGET DANMARKS REGERING OG REPUBLIKKEN BOLIVIAS REGERING Præambel Kongeriget Danmarks regering (i det følgende benævnt Danmark) og  

 Republikken Bolivias regering (i det følgende benævnt Bolivia), som  

 ønsker at samarbejde om fremme af Bolivias økonomiske og sociale udvikling,  

 har indgået følgende overenskomst:
Artikel I Parternes forpligtelser 1. Danmark stiller materielle ressourcer, finansiel og  

 teknisk støtte samt uddannelsesmuligheder til rådighed for Bolivia.
Bolivia  

 sikrer den effektive anvendelse af nævnte støtte og uddannelsesmuligheder.
 2. De særlige betingelser og procedurer, indbefattet  

 de to parters finansielle og andre forpligtelser med hensyn til projekter,  

 programmer og andre fælles aktiviteter under denne overenskomst (i det  

 følgende benævnt projekter ), træffer parterne beslutning om i særlige  

 overenskomster med tydelig henvisning til denne overenskomst.
 3. Opstår der uoverensstemmelser mellem denne  

 overenskomst og de særlige overenskomster, står de sidstnævnte ved magt.
 4. Ved implementeringen af overenskomsten er  

 Udenrigsministeriet kompetent til at repræsentere Danmark, og Republikken  

 Bolivias udenrigsministerium er kompetent til at repræsentere Bolivia (i det  

 følgende benævnt de kompetente myndigheder).
Artikel II Udøvende institutioner 1. I forbindelse med denne overenskomst betyder  

 udtrykket udøvende institutioner enhver udsendt offentlig myndighed og  

 offentlig eller privat sammenslutning såvel som enhver organisation hvad  

 enten offentlig eller privat, der er anerkendt af de to regeringer og  

 kontraheret af Danmark til at implementere de særlige overenskomster, der  

 henvises til i ovenstående artikel I, stk. 2.
 2. Hvis intet andet er vedtaget i de særlige  

 overenskomster, betaler Danmark de udøvende institutioners honorarer og  

 omkostninger i overensstemmelse med Udenrigsministeriets regler og  

 forskrifter fraregnet de omkostninger, der dækkes af Bolivia, som foreskrevet  

 i nedennævnte stk. 3.
 3. Bolivia forpligter sig til følgende med hensyn til  

 de udsendte udøvende institutioner:
Artikel III Personel 1. På foranledning af Bolivia kan teknisk bistand i  

 henhold til denne overenskomst ydes i form af teknisk personel (kortvarige  

 eller langvarige opgaver) ansat af Udenrigsministeriet eller de udøvende  

 institutioner, som der henvises til i ovennævnte artikel II, stk. 1.  

 Tilrådighedsstillelse af assistance fra ovennævnte personel (i det følgende  

 benævnt personel ) er betinget af, hvorvidt behørigt kvalificerede og  

 erfarne personer er til rådighed på det relevante tidspunkt.
2. Bolivias kompetente myndigheder i relation til  

 hvert projekt tilstiller i hvert enkelt tilfælde Udenrigsministeriet en  

 fuldstændig stillingsbeskrivelse for det ønskede personel med behørig  

 angivelse af stillingens opgaver samt væsentlige og ønskede kvalifikationer  

 hos ansøgeren.
Det skal af stillingsbeskrivelsen klart fremgå, hvorvidt  

 personellet skal påtage sig udøvende funktioner.
 3. Udenrigsministeriet giver Bolivias kompetente  

 myndigheder i relation til hvert projekt alle de til vurdering af ansøgeren  

 til ovennævnte stillinger nødvendige oplysninger, herunder oplysninger om  

 uddannelse og tidligere faglige erfaring.
 4. Bolivias kompetente myndigheder i relation til  

 hvert projekt og Udenrigsministeriet træffer i fællesskab beslutning om, i  

 hvilket omfang »counterparts« til personellet, der stilles til  

 rådighed, skal udpeges af Bolivias regering og andre foranstaltninger, om  

 hvilke der skal træffes indbyrdes aftale for at nå de tilsigtede mål.
 5. Personellet er under udførelsen af deres opgaver  

 undergivet retningslinier fra de bolivianske myndigheder eller andre organer,  

 hvorunder de henhører, og er forpligtet til at følge Bolivias love og  

 forskrifter, medmindre der findes specielle undtagelser i medfør af denne  

 overenskomst eller i en særlig overenskomst.
6. Bolivia sikrer, at det udsendte personel og dets  

 ægtefæller og pårørende nyder lovens fulde beskyttelse og sikrer yderligere,  

 at dette personel og dets ægtefæller og pårørende altid gives en behandling,  

 der ikke er mindre fordelagtig, end den der ydes til personel udsendt til  

 Bolivia fra andre lande eller internationale organisationer.
Såfremt sådant  

 udsendt personel fra Danmark eller dets ægtefæller eller pårørende  

 arresteres, tilbageholdes, eller der rejses straffesag mod dem, skal den  

 kongelige danske ambassade i Bolivia omgående underrettes og har ret til at  

 besøge enhver tilbageholdt eller arresteret person.
Sådanne personer har ret  

 til at lade sig repræsentere af en advokat udpeget af ambassaden eller  

 personen selv.
7. Bolivia varetager det udsendte personels og dets  

 ægtefællers og pårørendes sikkerhed.
I tilfælde af kriser, som berører  

 sikkerheden for udlændinge i Bolivia, skal Bolivia yde det udsendte personel  

 og dets ægtefæller og pårørende de samme hjemsendelsesbetingelser, som ydes  

 til diplomatisk personel med tjenestested i Bolivia.
 8. Skulle tilfælde, som refereret til under stk. 7,  

 opstå, er de to regeringer forpligtet til at konsultere hinanden og handle i  

 tæt samarbejde for at minimere risici og skader for det udsendte personel og  

 dets ægtefæller og pårørende eller deres personlige ejendele, samt materiel,  

 udstyr og biler, der har været anvendt i forbindelse med gennemførelsen af  

 projekter under denne overenskomst.
 9. Udsendt personel, som handler i overensstemmelse  

 med instrukser udstedt af den kongelige danske ambassade i anledning af  

 krise, eller som træffer sådanne forholdsregler, som forholdene tilsiger, og  

 derved bliver forhindret i at møde på arbejde, vil ikke derved udvise  

 pligtforsømmelse under den pågældende kontrakt.
10. Bolivia har ret til at anmode om hjemkaldelse af  

 enhver blandt personellet, hvis arbejde eller adfærd vurderes som  

 utilfredsstillende.
Før udøvelsen af denne ret forpligter Bolivia sig til at  

 rådføre sig med Danmark.
11. Danmark har ret til når som helst at hjemkalde  

 enhver blandt personellet.
Før udøvelsen af denne ret skal Danmark rådføre  

 sig med Bolivia herom samt om foranstaltninger til sikring af hurtig  

 erstatning af sådant personel, hvis Bolivia anmoder om dette, med mindre  

 usædvanlige omstændigheder tilsiger, at vedkommende hjemkaldes øjeblikkeligt.
 12. Efter aftale mellem de kompetente myndigheder kan  

 personellet i tjenesteperioden forflyttes fra en stilling til en anden.
 13. Danmark betaler samtlige gebyrer, lønninger og  

 omkostninger vedrørende personellet i henhold til Danida's regler og  

 forskrifter, bortset fra omkostninger, der dækkes af Bolivia i henhold til  

 nedennævnte stk. 14.
14. Danmark kan kræve, at Bolivia stiller møblerede  

 boliger, kontorer, transportmidler, sekretær-assistance og andre nødvendige  

 faciliteter til rådighed for det personel, der er rekrutteret af Danmark til  

 korttids- og langtidsydelser.
Danmark kan specificere kravene, der dog ikke  

 kan overstige normal praksis for internationalt udviklingssamarbejde.
Efter  

 boliviansk anmodning herom skal alle udgifter i forbindelse med sådanne  

 ydelser, der ikke dækkes af Bolivia, finansieres af Danmark.
Bolivia skal  

 godkende fravær på grund af ferie, sygdom, graviditet og fødsel i  

 overensstemmelse med de respektive ansættelseskontrakter.
 15. Bolivia forpligter sig til, at det udsendte  

 personel og dets ægtefæller og pårørende:
 16. Bolivia sørger for, at det udsendte personel og  

 dets ægtefæller og pårørende:
17. I tilfælde af at et motorkøretøj, som anført  

 ovenfor, bliver beskadiget i en sådan grad, at reparation ikke vil kunne  

 betale sig, eller hvis det på anden måde uden personellets eller dets  

 ægtefællers og pårørendes egen skyld går tabt, skal Bolivia tillade  

 afgiftsfri indførsel eller køb af et nyt motorkøretøj, uanset eventuelle  

 tidsfrister.
Endvidere skal Bolivia tillade told- og afgiftsfri indførsel af  

 et motorkøretøj tre år efter personellets første indrejse i Bolivia, hvis den  

 samlede kontraktperiode er blevet forlænget til fire år eller mere.
 18. Bolivia skal uden unødig forsinkelse udstede  

 gratis visum til flere ind- og udrejser for personellet og dets ægtefæller og  

 pårørende, såvel som opholdstilladelser, arbejdstilladelser og andre  

 nødvendige tilladelser for hele tjenesteperioden.
 19. Bolivia yder bistand ved toldklarering af de  

 genstande, som er nævnt under stk. 16 c), 17 og 18, jfr. artikel V.
 20. Bolivia skal være behjælpelig med udstedelse af  

 nationalt førerbevis til personellet, dets ægtefæller og pårørende, som er i  

 besiddelse af et gyldigt førerbevis fra Danmark eller et andet land, eller  

 Bolivia skal tillade brug af internationalt førerbevis, og Bolivia skal være  

 behjælpelig med registrering af køretøjer til eget brug for personellet og  

 dets ægtefæller og pårørende.
Artikel IV Ansvar 1. Bolivia holder Danmark og dets personel skadesløs  

 for ethvert tab og garanterer dem imod ethvert civilretligt erstatningsansvar  

 udenfor kontrakt, der skyldes handlinger eller undladelser fra en eller flere  

 af de ovennævnte personers side inden for rammerne af de aktiviteter, der  

 falder ind under eller som udføres i medfør af denne overenskomst, og som  

 forårsager tredjemands død eller lemlæstelse eller forvolder skade på  

 tredjemands ejendom, for så vidt som dette erstatningsansvar ikke er dækket  

 af en forsikring, og giver afkald på enhver form for regres eller  

 processuelle skridt på grund af civilretligt erstatningsansvar uden for  

 kontrakt, med mindre erstatningsansvaret skyldes forsæt eller grov uagtsomhed  

 fra en eller flere af de ovennævnte personer.
 2. Såfremt Bolivia holder Danmark eller en eller flere  

 af de ovennævnte personer skadesløs over for regres eller processuelle skridt  

 på grund af civilretligt erstatningsansvar uden for kontrakt i  

 overensstemmelse med denne artikels stk. 1, vil Bolivia være berettiget til  

 at gennemføre ethvert retskrav om regres, modkrav, forsikring, erstatning,  

 bidrag eller garanti, som kan gøres gældende af Danmark eller disse personer.
 3. Såfremt Bolivia anmoder derom, skal Danmark yde de  

 relevante bolivianske myndigheder den nødvendige administrative eller  

 juridiske bistand med henblik på en tilfredsstillende løsning af de  

 problemer, der kan opstå i forbindelse med gennemførelsen af denne artikels  

 stk. 1 og 2.
Artikel V Materielle ressourcer/goder 1. Under denne overenskomst vil udtrykket goder  

 betyde varer, materialer, køretøjer, maskiner, udstyr og andre goder, som af  

 Danmark eller de udøvende institutioner stilles til rådighed for projekter  

 under denne overenskomst eller alle andre goder, som leveres til Bolivia  

 under særlige overenskomster.
 2. Såfremt intet andet er bestemt i særlige  

 overenskomster, vil Danmark:
 3. Såfremt intet andet er bestemt i særlige  

 overenskomster, vil Bolivia:
4. Alle goder, inklusive projektkøretøjer vil blive og  

 forblive Bolivias ejendom på et tidspunkt, som specificeres i hvert enkelt  

 overenskomst, eller skal efter aftale reeksporteres.
Sålænge de respektive  

 projekter, programmer eller andre fællesaktiviteter under denne overenskomst  

 er under implementering, skal goderne udelukkende være til rådighed for  

 disse.
Artikel VI Stipendier 1. Stipendier til studier i Danmark stilles med  

 forbehold af Danmarks godkendelse til rådighed for ansøgere, som er behørigt  

 udvalgt og indstillet af Bolivia.
2. Stipendier i specialstudier ydes alene til  

 ansøgere, der allerede har en grundlæggende uddannelse.
Studieprogrammerne  

 vil normalt blive udfærdiget på engelsk.
 3. Danmark betaler:
 4. Bolivia garanterer, at stipendiaten efter  

 fuldførelsen af sit studieprogram i Danmark kan vende tilbage til sin  

 tidligere stilling i sit hjemland.
 5. Bolivia betaler den del af stipendiatens løn, der  

 er tillagt ham/hende i henhold til gældende bestemmelser, for at han/hun  

 fortsat kan opfylde sine økonomiske forpligtelser i sit hjemland.
Artikel VII Vurdering Til opfølgning og vurdering af samarbejdet såvel som til planlægning af  

 fremtidigt samarbejde skal de kompetente myndigheder stå til rådighed for  

 indbyrdes rådgivning og udveksle oplysninger i et sådant omfang, som med  

 rimelighed kan forlanges.
Artikel VIII Stridigheder 1. Enhver strid om fortolkningen eller gennemførelsen  

 af denne overenskomst skal løses ved forhandling mellem de to parter.
I  

 tilfælde af at tvisten ikke er bilagt inden et år, kan hver af parterne  

 forlange afgørelse ved voldgift.
 2. Voldgiftsretten skal arbejde i henhold til følgende  

 regler:
Antallet af voldgiftsmænd skal være tre, hvoraf hver af parterne udpeger  

 en, dvs. i alt to, mens den tredje udpeges af de to først udpegede.
I  

 tilfælde af strid mellem de to først udpegede voldgiftsmænd vedrørende  

 udpegelsen af den tredje, skal den tredje udpeges af en neutral institution,  

 der angives af de to først udpegede.
Voldgiftskendelsen skal være skriftlig  

 og undertegnes af alle tre voldgiftsmænd.
De tre voldgiftsmænd fastlægger  

 selv fremgangsmåden og bestemmer endvidere, hvorledes omkostningerne, der er  

 forbundet med voldgiften, skal fordeles mellem de to parter.
Artikel IX Ændring Ved indbyrdes overenskomst herom mellem de kontraherende parter kan denne  

 overenskomst ændres eller suppleres ved brevveksling.
Artikel X Ikrafttræden og ophør Denne overenskomst træder i kraft på datoen for dens undertegnelse og  

 forbliver i kraft i fem år, og derefter fra år til år.
Overenskomsten kan  

 opsiges af en af de kontraherede parter med seks måneders skriftligt varsel.  

 Overenskomsten finder ligeledes anvendelse på projekter, der er påbegyndt før  

 overenskomstens ikrafttræden.
Udfærdiget i La Paz, den 21. juni 1996 i  

 to originaleksemplarer på engelsk, (begge eksemplarer har samme  

 gyldighed).
For Kongeriget Danmarks regering Poul Nielson Minister for Udviklingsbistand For Republikken Bolivias regering Dr.
Antonio Aranibar Quiroga Udenrigsminister Overenskomsten trådte i medfør af Artikel X i kraft ved undertegnelsen den  

 21. juni 1996.
