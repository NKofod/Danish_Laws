Højesteretsdom af 7. april 1982 Et aktieselskab standsede den 1. september 1978 sine betalinger.
Blandt  

 selskabets kreditorer var toldvæsenet, som havde et krav på moms på ca  

 282.000 kr.
Der blev den 8. september 1978 beskikket tilsyn for selskabet, og  

 dets drift fortsattes.
Den 22. februar 1979 begærede selskabet sit bo taget  

 under konkursbehandling, men der blev meddelt udsættelse efter konkurslovens  

 § 24, og først den 23. juli 1979 blev der afsagt konkursdekret.
Fra betalingsstandsningen til sommeren 1979, da væsentlige dele af  

 virksomheden blev solgt, var der opstået et tilgodehavende for selskabets bo  

 hos toldvæsenet (negativt afgiftstilsvar), men dette tilbageholdt toldvæsenet  

 og skaffede sig ved modregning mellem denne skyld og sit tidligere nævnte  

 krav på moms fuld dækning for momskravet.
Konkursboet påstod modregningen  

 omstødt, men toldvæsenet bestred, at der var hjemmel herfor.
Som konkurslovens § 42, stk. 3, efter ordlyden og forarbejderne måtte  

 antages at skulle forstås, fandtes den skete modregning ikke at kunne  

 sidestilles med en omstødelig betaling, og påstanden om omstødelse blev  

 herefter ikke taget til følge.
Dommen er kommenteret i U.f.R. 1982 B, s. 327  

 ff.
