På grundlag af betænkning af 23. marts 1970 om stillingsstrukturen ved  

 universiteterne og de højere læreanstalter har undervisningsministeriet ført  

 forhandlinger med økonomi- og budgetministeriet om indførelse af en ændret  

 stillingsstruktur for det videnskabelige personale ved de nævnte  

 institutioner, og der er ligeledes mellem disse ministerier på den ene side  

 og Danske Statsembedsmænds Samråd og Akademikernes Samarbejdsudvalg (nu  

 Akademikernes Centralorganisation) på den anden side ført forhandlinger om  

 ordningens økonomiske og stillingsmæssige konsekvenser.
Disse forhandlinger  

 er nu afsluttet, og den nedenfor beskrevne stillingsstruktur indføres  

 herefter med virkning fra den 1. august 1972. Bestemmelserne finder også  

 anvendelse for ansættelser, der foretages på et tidligere tidspunkt, men med  

 virkning fra 1. august 1972.
I.
Stillingskategorier.
A.
De ordinære stillingskategorier for heltids- ansatte videnskabelige medarbejdere.
Den ordinære struktur består af følgende 3 stillingsgrupper: Adjunkt,  

 lektor og professor.
Stillingerne som adjunkt/lektor betragtes i  

 bevillingsmæssig henseende som en helhed og betegnes amanuensisgruppen.
Ved  

 ledighed opslås stillingerne som adjunkt/ lektor.
 De nævnte ansættelsesperioder er ikke til hinder for, at  

 ansættelsesforholdet bringes til ophør med sædvanligt varsel efter de normalt  

 gældende regler.
 Såfremt ansættelsen ikke bør forlænges ved udløbet af en  

 ansættelsesperiode, skal der gives adjunkten underretning herom senest 3  

 måneder forinden.
 Senest 6 måneder før udløbet af 4. ansættelsesår skal den adjunkt, der  

 ønsker at overgå til ansættelse som lektor, anmode om at få sine  

 kvalifikationer bedømt, jfr. nedenfor under 2).
Resultatet af bedømmelsen skal meddeles den pågældende senest 3 måneder  

 efter, at begæring om bedømmelse er fremsat.
En adjunkt, der ved bedømmelsen  

 er anset for kvalificeret til lektoransættelse, overgår ved udløbet af  

 ansættelsesperioden til sådan ansættelse.
Er bedømmelsen ikke positiv, og ansættes adjunkten for yderligere en  

 periode på indtil 2 år, kan han senest 6 måneder før periodens udløb atter  

 fremsætte anmodning om bedømmelse af sine kvalifikationer med henblik på  

 ansættelse som lektor.
Er heller ikke denne bedømmelse positiv, skal  

 adjunkten forlade stillingen ved periodens udløb.
Såfremt en ansøger til en adjunkt/lektorstilling har haft et universitets-  

 eller højskolestipendium eller har fuldført et licentiatstudium eller på  

 anden måde kvalificeret sig uden dog at være kvalificeret til straks at kunne  

 ansættes som lektor, kan adjunktansættelse finde sted for kortere tidsrum end  

 normalt og lektorbedømmelsen ske på et tidligere tidspunkt end efter de  

 almindelige regler.
Som hovedregel må det dog i disse tilfælde kræves, at  

 vedkommende i mindst et år virker som adjunkt, før han ansættes som lektor.
Det er ikke en betingelse for ansættelse som lektor, at vedkommende forud  

 har været ansat som adjunkt, omend dette vil være det typiske forløb.
Det er  

 derimod en betingelse for lektoransættelse, at den pågældendes  

 kvalifikationer i overensstemmelse med de for vedkommende institution  

 fastsatte styrelsesregler er bedømt af sagkyndige med positivt resultat.
Ved  

 bedømmelsen skal der foretages en helhedsvurdering af den pågældendes  

 kvalifikationer inden for såvel undervisning som forskning (i det omfang  

 begge funktioner henhører under vedkommende område), således at en betydelig  

 indsats inden for et af disse felter vil kunne opveje en mindre betydelig,  

 men dog tilfredsstillende indsats inden for det andet felt.
Det fremhæves i  

 denne forbindelse, at en lektor skal kunne honorere væsentlig højere krav end  

 de nu med amanuensisstillingen forbundne.
 Finder ansættelse som lektor sted på tjenestemandsvilkår, og har  

 vedkommende ikke forud været ansat som adjunkt i mindst 2 år eller på anden  

 måde udstået mindst 2 års prøvetid, sker ansættelse i lektorstillingen på  

 prøve i overensstemmelse med de herom fastsatte regler, jfr. økonomi- og  

 budgetministeriets bekendtgørelse af 20. marts 1972.
 Om en særlig overgangsordning for så vidt angår de hidtidige  

 kandidatinstruktorstillinger henvises til det nedenfor under punkt D anførte.
 Det må understreges, at der ikke i forbindelse med indførelse af et  

 bredere bedømmelsesgrundlag ved professorudnævnelser må ske nogen  

 niveausænkning, idet alle inden for gruppen kvalifikationsmæssigt bør ligge  

 på linie, hvadenten deres hovedindsats har ligget på det forskningsmæssige  

 eller inden for andre områder af nyskabende karakter.
 Der vil være mulighed for, at institutionen i særlige tilfælde fremsætter  

 forslag om, at stillinger på professorniveauet betegnes direktør eller  

 forstanderstillinger.
B.
Andre stillingskategorier for heltidsansatte.
 Sådanne stillinger kan oprettes, hvor der opstår akutte  

 undervisningsbehov, som det ikke vil være rimeligt at søge dækket ved  

 oprettelse af stillinger inden for den ordinære stillingsstruktur, og som  

 vanskeligt kan dækkes af timelønnede undervisningsassistenter.
 Heltidsansatte undervisningsassistenter forudsættes normalt ansat for et  

 år ad gangen og ikke ud over 3 år.
C.
Stillingskategorier for deltidsansatte.
D.
Bortfald af eksisterende stillingskategorier.
 Efter nyordningens indførelse kan der ikke finde ansættelse sted i  

 stilling som amanuensis (idet betegnelsen amanuensis som nævnt under A er en  

 fællesbetegnelse for adjunkt/lektorgruppen), videnskabelig assistent,  

 afdelingsleder og docent.
Ligeledes omdannes stillingerne som heltidsansatte overenskomstlønnede  

 kandidatinstruktorer til stillinger indenfor adjunkt/lektorgruppen.
Dog vil  

 der som en overgangsordning være mulighed for, at en del af disse stillinger  

 med undervisningsministeriets godkendelse efter forhandling med Akademikernes  

 Centralorganisation besættes for eet år, således at ansættelsen ophører uden  

 opsigelse ved årets udløb.
 Deltidslektorater vil ikke længere kunne besættes med personer, som er  

 ansat ved samme institution (interne lektorater), og de lektorater, der ved  

 ordningens ikrafttræden er besat med interne lektorer, kan ikke nybesættes  

 med udefrakommende, men må betragtes som bortfaldet.
 Som følge af indførelsen af betegnelsen adjunkt for en stillingskategori  

 ændres som nævnt betegnelserne universitets- og højskoleadjunkturer til  

 betegnelsen seniorstipendier.
II.
Indholdet af stillingerne i den nye struktur.
 A. kvantitativt.
 Omfanget af de arbejdsmæssige forpligtelser, der på årsbasis påhviler de  

 heltidsansatte, fremgår af de herom fastsatte bestemmelser.
 B. kvalitativt.
 vil de enkelte stillingskategorier typisk have følgende arbejdsopgaver:
 Adjunkter: Egen videreuddannelse og forskning samt undervisning,  

 der fortrinsvis vil omfatte indføring i vedkommende fag.
Lektorer: Forskning.
Undervisningsopgaver af mere selvstændig  

 karakter, herunder deltagelse i vejledningen af adjunkter,  

 specialestuderende, stipendiater m. fl., udvikling af nye  

 undervisningsprogrammer, deltagelse i eksaminer, tilrettelæggelse og  

 bedømmelse af prøver og kurser.
Administrative opgaver.
Professorer: Forskning, videreudvikling af faget.  

 Undervisningsopgaver - ikke mindst med sigte på uddannelse af forskere.  

 Deltagelse i eksaminer.
Bedømmelse af forskningsresultater.
Administrative  

 opgaver.
Dette er imidlertid som nævnt kun det forventede typiske indhold af  

 stillingerne.
Generelt skal nemlig alle arbejdsopgaver, der er henlagt til et  

 område, kunne varetages af ansatte inden for alle stillingskategorier i den  

 ordinære stillingsstruktur efter arbejdsstedets nærmere bestemmelse i  

 overensstemmelse med de for dette gældende styrelsesordninger.
Det  

 forudsættes herved, at der ved fordelingen af opgaverne tages hensyn dels til  

 de ansattes kvalifikationer, dels til, at der tilvejebringes en rimelig  

 balance mellem de enkelte ansatte i forholdet mellem de opgaver af  

 undervisningsmæssig og administrativ art, der pålægges dem, og den tid der  

 bør være til rådighed til forskning.
Den eneste begrænsning, der bør gælde  

 med hensyn til arbejdsopgavernes frie fordeling, vil være, at adjunkter kun  

 undtagelsesvis kan deltage i eksaminer, og at det af hensyn til den  

 bedømmelse, der forudsættes afholdt før overgang til lektorstilling, bør  

 sikres disse, at de har en lige stor andel af arbejdstiden til rådighed til  

 forskningsopgaver som til undervisning og andet arbejde.
Som anført foran vil  

 i øvrigt ingen ansat inden for den ordinære struktur kunne nægte at påtage  

 sig at holde forelæsninger eller at deltage i eksaminer.
Som det fremgår af det ovenfor anførte om det typiske indhold af de  

 enkelte stillingskategorier, kan de arbejdsopgaver, der påhviler  

 institutionerne, groft taget opdeles i undervisning, forskning og  

 administration.
For grupperne inden for den ordinære stillingsstruktur bør  

 der - gældende for et større fagområde - tilstræbes en fordeling af den  

 samlede arbejdstid med 45 pct. til undervisning, 45 pct. til forskning og 10  

 pct. til administration.
For så vidt angår universitetscentrene, foreligger der en række særlige  

 problemer, som det er hensigten snarest at søge afklaret.
Foranstående gælder  

 under forbehold heraf.
C.
Opgørelse over stillingsbehov.
Der vil i forbindelse med indkaldelse af bidrag til forslag til finanslov  

 for 1973-74 blive udsendt skemamateriale med henblik på indhentning af  

 oplysninger til brug for ministeriet og bevillingsmyndighederne om de enkelte  

 områders totale belastning med undervisningsopgaver.
Som en gennemsnitsfaktor  

 ved opgørelse af stillingsbehov regnes der indtil videre med 1.900 effektive  

 arbejdstimer årligt for heltidsansatte.
III.
Overgangsordning for de inden 1. august 1972 ansatte.
Videnskabelige medarbejdere (amanuenser, videnskabelige assistenter m.  

 fl.), der er ansat i videnskabelige heltidsstillinger, men som endnu ikke har  

 været beskæftiget i sådan stilling i 4 år, betegnes adjunkter.
Efter 4 års  

 samlet beskæftigelse i videnskabelig heltidsstilling overgår de til  

 ansættelse som lektor, med mindre. en forudgående faglig bedømmelse i  

 overensstemmelse med det under I A 2) anførte må anses for påkrævet.
 Videnskabelige medarbejdere (amanuenser, videnskabelige assistenter m.  

 fl.), der ved ordningens ikrafttræden har været beskæftiget i videnskabelig  

 heltidsstilling i 4 år, overgår direkte til ansættelse som lektor.
Hidtidige afdelingsledere og docenter samt amanuenser i lønramme 35 eller  

 på tilsvarende overenskomstniveau overgår ligeledes til ansættelse som  

 lektor.
Afdelingsledere og docenter kan dog fortsat, såfremt de ønsker det,  

 anvende de hidtidige stillingsbetegnelser.
 Kandidatinstruktorer, der pr. 1. august 1972 er ansat i  

 overenskomstlønnede stillinger, overgår til ansættelse som adjunkt,  

 henholdsvis lektor, men ansættelse som lektor forudsætter for disses  

 vedkommende i hvert tilfælde en positiv bedømmelse efter det under I A 2)  

 anførte.
 Det foran under II nævnte om stillingernes kvantitative og kvalitative  

 indhold finder anvendelse også for så vidt angår de allerede ansatte.
I V.
Bestemmelser om aflønning og klassifikation ved nyansættelser.
 Bortset fra stillingerne som adjunkt/lektor sker der ingen ændring i de  

 gældende aflønningsforhold m. v. for de enkelte stillingskategorier.
 For adjunkter og lektorer gælder, indtil andet måtte blive bestemt,  

 følgende:
a.
Overenskomstansatte.
 Ud over skalalønnen efter vedkommende overenskomst ydes der generelle  

 overenskomstmæssige tillæg efter følgende regler:
 Til adjunkter ydes et tillæg på 2.500 kr., som efter 3 års samlet  

 ansættelse ved universitet eller højere læreanstalt forhøjes til 3.220 kr.
 Til lektorer ydes et tillæg på 4.800 kr.
 Som adjunkt: 2.460 kr. og 3.170 kr.
 Som lektor: 4.730 kr.
B.
Tjenestemandsansatte.
 Til stillingen som lektor knyttes et særligt tillæg med grundbeløb 2.400  

 kr., som efter 2 års ansættelse som lektor forhøjes til 2.700 kr., efter i  

 alt 4 år til 3.000 kr., efter i alt 8 år til 3.300 kr. og efter i alt 10 års  

 ansættelse som lektor til 3.600 kr.
V.
Bestemmelser om aflønning og klassifikation for allerede ansatte.
a.
Overenskomstansatte.
B.
Tjenestemandsansatte.
Ansatte med under 4 års anciennitet aflønnes efter de hidtil gældende  

 regler.
Ved overgang til ansættelse som lektor aflønnes disse i  

 overensstemmelse med det under IV B 2) anførte.
 Til amanuenser og videnskabelige assistenter med mere end 4 års  

 anciennitet, der indplaceres som lektorer, ydes der tillæg i overensstemmelse  

 med det ligeledes under IV B 2) anførte på grundlag af vedkommendes  

 anciennitet med fradrag af 4 år.
 Der er endvidere indgået aftale om, at visse andre ansatte i lønramme 35  

 kan oprykkes til lønramme 37. Akademikernes Centralorganisation vil optage  

 direkte kontakt med de enkelte institutioner herom.
 Indstilling om oprykning til lønramme 37 bedes samlet for institutionen  

 forelagt for ministeriet.
VI.
Særlige bemærkninger.
 Undervisningsministeriet, den 31. maj  

 1972.
 P.M.V.
Bj.
Brynskov.
 /Birgit Andersen.
