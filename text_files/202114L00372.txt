Betænkning afgivet af Transportudvalget den 14. december 2021 Betænkning over Forslag til lov om ændring af lov om godkendelse og syn af køretøjer (Vejsidesyn af motorcykler m.v.) [af transportministeren (Benny Engelbrecht)]:
1. Ændringsforslag Transportministeren har stillet 2 ændringsforslag til lovforslaget.
2. Indstillinger Et flertal i udvalget (udvalget med undtagelse af NB) indstiller lovforslaget til vedtagelse med de stillede ændringsforslag.
Et mindretal i udvalget (NB) indstiller lovforslaget til forkastelse ved 3. behandling.
Mindretallet vil stemme for de stillede ændringsforslag.
 Alternativet, Kristendemokraterne, Inuit Ataqatigiit, Siumut, Sambandsflokkurin og Javnaðarflokkurin havde ved betænkningsafgivelsen ikke medlemmer i udvalget og dermed ikke adgang til at komme med indstillinger eller politiske bemærkninger i betænkningen.
 En oversigt over Folketingets sammensætning er optrykt i betænkningen.
3. Politiske bemærkninger Enhedslisten Enhedslistens medlemmer af udvalget indstiller lovforslaget til vedtagelse, men er bekymret over, at der generelt foregår en glidende overførsel af opgaver, ressourcer og ressorter fra politiet til Færdselsstyrelsen, hvilket også sker med dette lovforslag, hvor politiets muligheder for at inddrage nummerplader forringes til fordel for Færdselsstyrelsens brug af administrative procedurer.
EL finder, at der er ved at blive opbygget en form for dobbeltsystem omkring vejsidesyn i det hele taget, hvilket partiet er uforstående over for.
EL finder, at politiet gør et godt stykke arbejde i forhold til færdselssikkerhedsrelaterede kontroller.
4. Ændringsforslag med bemærkninger Ændringsforslag Til § 1 Af transportministeren, tiltrådt af udvalget:
 1) Nr. 2 affattes således:
 »2. I § 1 e indsættes som stk. 2:
»Stk. 2. Transportministeren kan fastsætte regler om godkendelse, prøvning og dokumentation, herunder regler om fabrikantens ansvar og forpligtelser, af komponenter, systemer og separate tekniske enheder, som ikke er omfattet af § 1 a, stk. 1, nr. 1, § 1 b, stk. 1, nr. 1, eller § 1 c, stk. 1, nr. 1.«« [Lovteknisk ændring] 2) I den under nr. 7 foreslåede affattelse af § 13, stk. 3, ændres »føreren« til: »en fører«.
[Lovteknisk ændring] Bemærkninger Til nr. 1 Det foreslås at ændre den foreslåede § 1 e, således at bestemmelsen indsættes i synsloven som et nyt § 1 e, stk. 2. Det foreslåede er en konsekvensændring som følge af lov nr. 2097 af 25. november 2021, hvorefter der blev vedtaget og indført en ny § 1 e i lov om godkendelse og syn af køretøjer.
Der foretages således ikke materielle ændringer med ændringsforslaget.
Til nr. 2 Det foreslås at ændre den foreslåede nyaffattelse af § 13, stk. 3, således at »føreren« ændres til »en fører«.
Det foreslåede er en lovteknisk ændring, og der foretages ikke materielle ændringer med ændringsforslaget.
5. Udvalgsarbejdet Lovforslaget blev fremsat den 17. november 2021 og var til 1. behandling den 30. november 2021. Lovforslaget blev efter 1. behandling henvist til behandling i Transportudvalget.
Oversigt over lovforslagets sagsforløb og dokumenter Lovforslaget og dokumenterne i forbindelse med udvalgsbehandlingen kan læses under lovforslaget på Folketingets hjemmeside www.ft.dk.
Møder Udvalget har behandlet lovforslaget i 3 møder.
Teknisk gennemgang Transportministeren afholdt den 18. november 2021 en teknisk gennemgang af lovforslaget.
Høringssvar Et udkast til lovforslaget har inden fremsættelsen været sendt i høring, og transportministeren sendte den 2. juli 2021 dette udkast til udvalget, jf.
TRU alm. del  bilag 435, folketingsåret 2020-21. Den 28. september 2021 oplyste transportministeren, at et udkast til lovforslaget var sendt i en supplerende høring.
Den 25. november 2021 sendte transportministeren høringssvarene og et høringsnotat til udvalget.
Bilag Under udvalgsarbejdet er der omdelt 7 bilag på lovforslaget.
Spørgsmål Udvalget har under udvalgsarbejdet stillet 8 spørgsmål til transportministeren til skriftlig besvarelse, som ministeren har besvaret.
Henrik Møller (S) Kim Aas (S) Jeppe Bruus (S) Mogens Jensen (S) fmd.
Lennart Damsbo-Andersen (S) Malte Larsen (S) Orla Hav (S) Thomas Jensen (S) Anne Valentina Berthelsen (SF) Karsten Hønge (SF) Kathrine Olldag (RV) Rasmus Helveg Petersen (RV) Andreas Steenberg (RV) Henning Hyllested (EL) Eva Flyvholm (EL) Susanne Zimmer (FG) Kristian Pihl Lorentzen (V) Hans Andersen (V) Hans Christian Schmidt (V) nfmd.
Ellen Trane Nørby (V) Peter Juel-Jensen (V) Martin Geertsen (V) Hans Kristian Skibby (DF) Dennis Flydtkjær (DF) Mette Hjermind Dencker (DF) Niels Flemming Hansen (KF) Birgitte Bergman (KF) Mette Thiesen (NB) Ole Birk Olesen (LA) Alternativet, Kristendemokraterne, Inuit Ataqatigiit, Siumut, Sambandsflokkurin og Javnaðarflokkurin havde ikke medlemmer i udvalget.
