Jordbrugsdirektoratet 6. kontor Produktudvikling Sankt Annæ Plads 19 1250 København K J.nr. 93-S-28-S66-0005 Nærværende vejledning anvendes ved beregning af tilbagebetaling af tilskud  

 i henhold til »Lov om tilskud til produktudvikling af jordbrugs-,  

 skovbrugs- og fiskeriprodukter« (lov nr. 340 af 14. maj 1992 med senere  

 lovændring nr. 291 af 27. april 1994).
I henhold til ovennævnte lov skal der ske tilbagebetaling af det modtagne  

 tilskud med tillæg af renter, såfremt det tilskudsberettigede projekt  

 udnyttes kommercielt.
Såfremt tilskudsmodtager inden 18 måneder standser  

 generel markedsføring af det tilskudsberettigede produkt eller  

 produktionsproces (ophører med kommercialisering) bortfalder  

 tilbagebetalingskravet.
Jordbrugsdirektoratet kan, når særlige omstændigheder  

 foreligger, forlænge 18 måneders perioden til 24 måneder.
 Såfremt det ydede tilskud er mindre end 25.000 kr., skal det modtagne  

 tilskud ikke tilbagebetales.
 Det modtagne tilskud skal endvidere heller ikke tilbagebetales, såfremt  

 tilskuddet er ydet til produktudvikling i det primære landbrug (lovens  

 kapitel 2), og modtageren af tilskud afstår fra at søge beskyttelse af  

 enerettigheder til det nye produkt eller produktionsmetode.
 Til brug for beregning af tilbagebetalingsbeløbet er der udarbejdet et  

 skema (bilag 1), på hvilket modtageren af tilskud skal anføre det  

 tilskudsberettigede projekts akkumulerede nettoomsætning.  

 Jordbrugsdirektoratets krav om tilbagebetaling ophører senest efter 5 år  

 regnet fra det tidspunkt, hvor produktets projektperiode afsluttes.
 Skemaet skal udarbejdes og indsendes for hvert af de år hvor  

 tilbagebetalingspligten løber, og skal attesteres af tilskudsmodtagerens  

 statsautoriserede eller registrerede revisor ved udarbejdelsen af en særskilt  

 erklæring (bilag 2).
Jordbrugsdirektoratet vil efterfølgende stikprøvevis kontrollere, at de  

 indsendte skemaer er i overensstemmelse med tilskudsmodtagerens bogholderi,  

 og at alle projektets indtægter er medtaget i opgørelsen.
Tilskudsmodtager er  

 forpligtet til at indrette sit bogholderi således, at produktets  

 nettoomsætning umiddelbart kan dokumenteres.
Tidsmæssigt forløb Med henblik på at illustrere et projekts tidsmæssige forløb herunder  

 hvilke tidsfrister, der skal iagttages, er udarbejdet nedenstående oversigt Projektperioden anses for afsluttet på det tidspunkt hvor  

 produktet/processen er færdigudviklet, testmarkedsført og evalueret.
 Tidspunktet for projektsperiodens afslutning og tidspunktet for kommerciel  

 udnyttelse vil normalt være sammenfaldende.
 I de tilfælde hvor den kommercielle udnyttelse ikke foretages umiddelbart  

 efter projektperiodens afslutning er tidspunktet for projektsperiodens  

 afslutning afgørende for ovenfor nævnte 5 års frist for  

 Jordbrugsdirektoratets tilbagebetalingskrav.
Senest 1 måned efter projektets slutafregning skal der til  

 Jordbrugsdirektoratet indsendes rapportskema vedrørende  

 produktudviklingsprojektet.
På baggrund af den indsendte rapport og estimeret  

 omsætning fastsættes en foreløbig afgiftsprocent (tilbagebetalingsprocent).
Et projektregnskab skal normalt udarbejdes for en 12 måneders periode, der  

 afsluttes hvert år pr. 30. september.
Det første projektregnskab skal dog  

 udarbejdes 18 måneder efter, at tilskudsmodtager første gang udbyder og  

 markedsfører det tilskudsberettigede projekt eller produktionsproces på  

 kommerciel basis.
Såfremt det tilskudsberettigede projekt afsluttes i perioden 1. april til  

 30. september, skal 2. projektregnskab omfatte perioden frem til 30.  

 september det efterfølgende år.
Det 2. projektregnskab kan således omfatte en  

 periode fra 6 til 18 måneder.
Det sidste projektregnskab omfatter perioden  

 fra 1. oktober til afslutning af ovennævnte 5 års frist for  

 tilbagebetalingspligt.
Nedenfor er der udarbejdet eksempler, der illustrerer  

 det tidsmæssige forløb for 2 udvalgte projekter.
Skema vedrørende akkumuleret nettoomsætning og modtagne tilskud (bilag  

 1) Med henblik på at identificere det pågældende projekt anføres øverst på  

 skemaet tilskudsmodtager, navnet på den projektansvarlige og journalnummer.
Akkumuleret nettoomsætning Ved projektets akkumulerede nettoomsætning forstås alle indtægter,  

 hvori det udviklede produkt eller proces indgår, herunder licensindtægter.  

 Nettoomsætning omfatter ikke omsætning i forbindelse med testmarkedsføring og  

 lancering.
Såfremt det udviklede produkt/proces kun indgår marginalt i det solgte  

 produkt, kan Jordbrugsdirektoratet give dispensation, således at det  

 pågældende produkt ikke indgår i afgiftsgrundlaget.
En sådan dispensation  

 skal søges, inden sådanne produkter sælges.
 Den akkumulerede nettoomsætning skal opgøres som et nettobeløb på følgende  

 måde:
Såfremt bruttoomsætningen reduceres med fragtomkostninger, skal modtageren  

 af tilskud kunne dokumentere omkostningerne til fragt.
I de tilfælde, hvor  

 prisnedslaget reducerer bruttoomsætningen, skal prisnedslaget fremgå af  

 selskabets fakturaer eller kreditnotaer.
Udbetalt tilskud I skemaet skal det samlede tilskud anføres.
Underskrift Skemaet skal underskrives af tilskudsmodtagerens ansvarlige ledelse.
Tilbagebetalingsbeløb Tilbagebetalingskravet beregnes som en afgift af den realiserede  

 nettoomsætning.
Afgiftsprocenten fastsættes foreløbigt af  

 Jordbrugsdirektoratet på grundlag af de driftsbudgetter, der afgives i  

 forbindelse med projektets afslutning (rapportskema vedrørende  

 produktudviklingsprojekt). Afgiftsprocenten vil senere kunne ændres, såfremt  

 projektet ikke forløber som forudsat i driftsbudgetterne.
Såfremt der ved den fastsatte afgiftsprocent ikke sker fuld  

 tilbagebetaling af det modtagne tilskud, og nettoomsætningen overstiger det  

 modtagne tilskud, forhøjes afgiftsprocenten i sidste tilbagebetalingsrate,  

 således at hele tilskuddet bliver tilbagebetalt.
Tilbagebetalingen kan  

 maksimalt udgøre det modtagne tilskud med tillæg af renter.
Renterne beregnes fra det tidspunkt, hvor 1. rate opkræves, dvs. ca. 20  

 måneder efter projektets afslutning.
Såfremt 1. tilbagebetalingsrate betales  

 rettidigt, vil der ikke skulle betales renter for denne rate.
Dette bevirker,  

 at der ikke skal betales renter såfremt tilskudsmodtager tilbagebetaler hele  

 det modtagne tilskud i forbindelse med 1. rate.
For de efterfølgende  

 tilbagebetalinger påbegyndes renteberegning fra datoen for 1. rates  

 opkrævning til datoen for den pågældende rateopkrævning.
 Rentesatsen er fastsat til diskontoen + 2% og fastsættes for en periode på  

 1/2 år ad gangen pr. 1. oktober og 1. april.
 Der skal ikke beregnes renter, såfremt projektet modtager tilskud i  

 henhold til det fødevareteknologiske forsknings- og udviklingsprogram.
Tilbagebetalingstidspunkt Tilbagebetalingsbeløbet beregnes på grundlag af de modtagne opgørelser.  

 Opgørelserne afsluttes, bortset fra 1. opgørelse, hvert år den 30. september,  

 og skema herfor skal indsendes senest den 1. november.
På baggrund af det  

 indsendte skema beregner Jordbrugsdirektoratet tilbagebetalingsbeløbet og  

 udsender opkrævningen ca. 1. december.
Denne opkrævning forfalder til  

 betaling 30 dage efter den er fremsendt.
 Projektregnskabet for den første periode skal indsendes senest en måned  

 efter udløb af 18 måneders perioden.
Krav til revisor i forbindelse med erklæring på projektregnskab Skemaet skal attesteres af tilskudsmodtagers registrerede eller  

 statsautoriserede revisor.
For offentlige institutioner underlagt  

 rigsrevisionens kontrol kan anvendes vedlagte bilag 3. For offentlige  

 institutioner kan skemaet attesteres af økonomisk ansvarlig.
 For at kunne afgive denne erklæring skal revisor tilrettelægge sit arbejde  

 således, at dette er i overensstemmelse med god revisionsskik og omfatter det  

 arbejde, som revisor finder nødvendigt for at danne sig en begrundet  

 overbevisning om, at skemaet er udfyldt i overensstemmelse med nærværende  

 vejledning og tilsagnsaftale.
Revisor skal i denne forbindelse undersøge, om der er etableret  

 hensigtsmæssige forretningsgange, interne kontroller vedrørende projektet  

 samt teste, om disse fungerer.
Herudover skal revisor sikre sig, at der er  

 sammenhæng mellem tilskudsmodtagerens bogholderi og de angivne talstørrelser  

 samt stikprøvevis undersøge, om projektet har genereret indtægter, som ikke  

 fremgår af opgørelsen.
Revisors erklæring skal udformes i overensstemmelse med vedlagte  

 revisorerklæring (bilag 2). Revisor kan dog undtagelsesvis selvstændigt  

 udarbejde en erklæring, såfremt det er nødvendigt med forbehold eller  

 supplerende oplysninger.
En alternativ erklæring kan dog ikke indskrænke  

 revisors arbejde og ansvar.
 Såfremt revisor ikke kan afgive blank erklæring eller ønsker at give  

 supplerende oplysninger, er denne forpligtet til på tydelig vis at anføre  

 årsagerne hertil i sin revisorerklæring.
Bilag 1 Jordbrugsdirektoratet 6. kontor Produktudvikling Sankt Annæ Plads 19 1250 København K SKEMA OPGØRELSE AF AKKUMULERET NETTOOMSÆTNING OG MODTAGNE TILSKUD Tilbagebetalte tilskud i alt ------------------------------------------------------------------- Ovennævnte oplysninger er opgjort i overensstemmelse med vejledning  

 vedrørende tilbagebetaling af tilskud efter lov om tilskud til  

 produktudvikling af jordbrugs-, skovbrugs- og fiskeriprodukter (lov nr. 340  

 af 14. maj 1992 med senere ændringer), herunder at samtlige indtægter  

 vedrørende det tilskudsberettigede produkt er medtaget i den opgjorte  

 nettoomsætning.
------------------------ (Tilskudsmodtagerens ledelse) Bilag 2 Jordbrugsdirektoratet 6. kontor Produktudvikling Sankt Annæ Plads 19 1250 København K REVISORERKLÆRING Som revisor for (tilskudsmodtagers navn, journal nr. og projekttitel) har  

 jeg revideret vedhæftede opgørelse af akkumuleret nettoomsætning og modtagne  

 tilskud for perioden --/-- 199- til --/-- 199-, udvisende en samlet  

 akkumuleret nettoomsætning på t.kr. ---------- og modtagne tilskud på  

 t.kr.-----------.
 På baggrund af revisionen af opgørelsen finder jeg, at opgørelsen er i  

 overensstemmelse med de vilkår, som er nedfældet i tilsagnsaftalen af --/--  

 199- med senere ændringer og skrivelser vedrørende afgiftsprocent samt i  

 overensstemmelse med vejledning vedrørende tilbagebetaling af tilskud efter  

 lov om tilskud til produktudvikling af jordbrugs-, skovbrugs- og  

 fiskeriprodukter (lov nr. 340 af 14. maj 1992 med senere ændringer) med  

 tilhørende bekendtgørelser.
------------------------, den --/-- 199 ------------------------ ----------------------- Navn, adresse Underskrift Bilag 3 Jordbrugsdirektoratet 6. kontor Produktudvikling Sankt Annæ Plads 19 1250 København K ERKLÆRING VEDR.
LICENSINDTÆGTER Som økonomisk ansvarlig for (tilskudsmodtagers navn, journal nr. og  

 projekttitel) har jeg revideret vedhæftede opgørelse af akkumuleret  

 licensindtægter og modtagne tilskud for perioden --/-- 199- til --/-- 199-,  

 udvisende en samlet akkumuleret licensindtægter på t.kr. ---------- og  

 modtagne tilskud på t.kr.-----------.
 På baggrund af min gennemgang af opgørelsen finder jeg, at opgørelsen er i  

 overensstemmelse med de vilkår, som er nedfældet i tilsagnsaftalen af --/--  

 199- med senere ændringer og skrivelser vedrørende afgiftsprocent samt i  

 overensstemmelse med vejledning vedrørende tilbagebetaling af tilskud efter  

 lov om tilskud til produktudvikling af jordbrugs-, skovbrugs- og  

 fiskeriprodukter (lov nr. 340 af 14. maj 1992 med senere ændringer) med  

 tilhørende bekendtgørelser.
