Bekendtgørelse om ændring af  

 bekendtgørelse om uddannelsen til kok og  

 smørrebrødsjomfru § 1 I bekendtgørelse nr. 617 af 27. juni 1996 om uddannelsen til kok og  

 smørrebrødsjomfru, som ændret ved bekendtgørelse  

 nr. 443 af 25. juni 1998, foretages følgende ændringer:
 1. § 14 affattes således:
 »§ 14. Undervisningen i specialefag inden for  

 uddannelsen til kok har følgende mål, vejledende uddannelsestid  

 og øvrige rammer for indholdet:
1)	Praktisk køkkenarbejde Eleven skal kunne udføre opgaver rækkende fra enkle  

 retter over det klassiske á la carte køkken til kreative  

 kombinationer og nyskabelser.
Eleven skal kunne klargøre, tilberede, anrette og  

 prissætte retter, som er almindeligt forekommende i hovedtyperne af  

 branchens virksomheder.
Eleven skal kunne anvende  

 grundtilberedningsmetoderne, udvikle variationer af disse og beherske det  

 almindeligt forekommende klassiske á la carte repertoire samt udvise  

 kreativitet.
 Eleven skal kunne efterkomme gæsters ønsker om  

 specialkost.
 Vejledende uddannelsestid: 8,4 uger.
2)	Projektopgave Eleven skal selvstændigt kunne gennemføre en afsluttende  

 projektopgave efter retningslinier, fastlagt i »Vejledning i udarbejdelse af  

 afsluttende projektopgave i uddannelsen til kok og  

 smørrebrødsjomfru«.
 Vejledende uddannelsestid: 0,6 uger.«.
 2. § 15 affattes således:
 »§ 15. Undervisningen i specialefag inden for  

 uddannelsen til smørrebrødsjomfru har følgende  

 mål, vejledende uddannelsestid og øvrige rammer for  

 indholdet:
1)	Praktisk køkkenarbejde Eleven skal kunne udføre opgaver rækkende fra enkle  

 anretninger over klassisk dansk smørrebrødskøkken til  

 kreative kombinationer og nyskabelser.
Eleven skal kunne klargøre, tilberede, anrette og  

 prissætte smørrebrød og kolde retter, som er almindeligt  

 forekommende i hovedtyperne af branchens virksomheder.
Eleven skal kunne  

 anvende grundtilberedningsmetoder, udvikle variationer og beherske det  

 almindeligt forekommende repertoire af smørrebrød og kolde  

 retter samt udvise kreativitet.
 Eleven skal kunne efterkomme gæsters ønsker om  

 specialkost.
 Vejledende uddanenlsestid: 7,0 uger.
2)	Projektopgave Eleven skal selvstændigt kunne gennemføre en afsluttende  

 projektopgave efter retningslinier, fastlagt i »Vejledning i udarbejdelse af  

 afsluttende projektopgave i uddannelsen til kok og  

 smørrebrødsjomfru«.
 Vejledende uddannelsestid: 0,6 uger.«.
 3. § 30 afftattes således:
»§ 30. Svendeprøve består af en  

 projektopgave, en mundtlig prøve og en praktisk prøve.  

 Projektet afholdes af skolen i den sidste skoleperiode.
Den mundtlige og den  

 praktiske prøve afholdes af det faglige udvalg efter sidste  

 skoleperiode.
Det faglige udvalg udarbejder en vejledning for  

 prøvernes afvikling og bedømmelse.
Vejledningen skal forefindes  

 på skolen og være tilgængelig for eleverne.
 Stk. 2. Ved indkaldelsen af elever til den sidste skoleperiode  

 sender skolen en liste over de pågældende elever med angivelse af  

 elevernes praktikvirksomheder til det faglige udvalg.
Stk. 3. I begyndelsen af sidste skoleperiode indstiller  

 praktikvirksomheden til det faglige udvalg, at eleven deltager i  

 svendeprøvens mundtlige og praktiske prøver.
Samtidig  

 indbetaler virksomheden et beløb til dækning af det faglige  

 udvalgs udgifter ved prøverne.
 Stk. 4. Det er en betingelse for at deltage i den mundtlige og  

 praktiske prøve, at der er udstedt skolebevis til eleven, jf.  

 § 24. Eleven må højst have 6 måneder tilbage af sin  

 uddannelsestid ved afholdelsen af prøverne.
Stk. 5. Til bedømmelsen af den mundtlige og den  

 praktiske prøve udpeges et censorhold, bestående af to  

 skuemestre og en faglærer.
Skuemestrene udpeges henholdsvis af Hotel-,  

 Restaurant- og Turisterhvervets Arbejdsgiverforening og Restaurations  

 Branchens Fagforening.
Skuemestrene skal have  den fornødne  

 fagkundskab og opfylde habilitetskravene for censorer i henhold til  

 eksamensbekendtgørelsen.
Faglæreren udpeges af skolen efter  

 pædagogisk og faglig kompetence.«.
 4. § 31 affattes således:
»§ 31. Projektet består af en  

 helhedsorienteret opgave inden for område- og specialefag.
Projektet  

 danner udgangspunkt for den mundtlige og den praktiske prøve.  

 Projektopgaven stilles af skolen i samråd med det faglige udvalg.
Stk. 2. Projektopgaven udleveres i den 6. uge i sidste  

 skoleperiode.
Opgaven skal gennemføres individuelt og afleveres som en  

 skriftlig edb-baseret rapport senest 12 ugedage efter udleveringen.
Skolen  

 skal udarbejde en vejledning og informere eleverne om regler mv. for  

 udformningen af projektetopgaven i henhold til  

 eksamensbekendtgørelsen.«.
 5. § 32 affattes således:
 »§ 32. Den mundtlige prøve består  

 af fremlæggelse af og dialog om projektopgaven og varer ca. 20  

 minutter.
Stk. 2. Den praktiske prøve består af en bunden  

 opgave, som censorerne udvælger fra projektopgaven, samt en delvis fri  

 opgave, som eleven har indarbejdet i projektrapporten.
Prøvens  

 varighed er 3 timer og 30 minutter.«.
 6. § 33 affattes således:
»§ 33. Ved svendeprøven anvendes  

 13-skalaen.
Censorerne (skuemestrene) giver samlet 1 karakter for den  

 mundtlige prøve og 2 karakterer for den praktiske prøve,  

 herunder 1 karakter for den bundne opgave og 1 karakter for den delvis frie  

 opgave.
 Stk. 2. For at bestå svendeprøven skal eleven  

 opnå karaktersummen mindst 18 for den mundtlige og den praktiske  

 prøve, dog skal karaktersummen for den bundne og den delvis frie  

 praktiske prøve være mindst 12.
Stk. 3. Hvis eleven har opnået karaktersummen 1)	18-27, anføres »Bestået« på uddannelsesbeviset  

 (svendebrevet), 2)	28-30, anføres »Ros« på uddannelsesbeviset  

 (svendebrevet), 3)	31-34, anføres »Bronze« på uddannelsesbeviset  

 (svendebrevet), 4)	35-39, anføres »Sølv« på uddannelsesbeviset  

 (svendebrevet).
 Stk. 4. Karaktererne meddeles eleven umiddelbart efter  

 prøvens afslutning.«.
 7. Efter § 33 indsættes:
»§ 33 a.
Elever, der har været  

 forhindret i at fuldføre svendeprøven på grund af  

 dokumenteret sygdom eller anden tvingende årsag, kan deltage i en ny  

 prøve efter det faglige udvalgs nærmere bestemmelse.
Stk. 2. Det faglige udvalg skal tilbyde elever, der ikke  

 består svendeprøven, en ny svendeprøve i henhold til  

 eksamensbekendtgørelsen.
Skolens og praktikvirksomheden vurderer i  

 samråd, om eleven har behov for supplerende skoleundervisning eller  

 praktikuddannelse før en ny svendeprøve.« § 2 Stk. 1. Bekendtgørelsen træder i kraft den 15.  

 juli 1999.
Stk. 2. Elever, der er begyndt på uddannelsen før  

 bekendtgørelsens ikrafttræden, gennemfører uddannelsen  

 efter de hidtidige regler.
Eleven kan dog efter aftale med den eventuelle  

 praktikvirksomhed og med skolens godkendelse, jf. stk. 3, vælge at  

 afslutte uddannelsen efter de nye regler.
 Stk. 3. Skolen fastsætter i øvrigt efter  

 samråd med det lokale uddannelsesudvalg fornødne  

 overgangsordninger for elever, der på ikrafttrædelsestidspunktet  

 er i gang med uddannelsen.
