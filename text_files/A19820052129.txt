(rentenedslagsloven) Herved bekendtgøres lov om nedslag i skatteansættelsen for  

 renteindtægter m.v., jfr. lovbekendtgørelse nr. 621 af 20. december 1974, med  

 de ændringer og tilføjelser, der følger af lov nr. 278 af 16. juni 1980 og  

 lov nr. 227 af 26. maj 1982.
 § 1.  Fuldt skattepligtige personer, der den 1. januar  

 i det år, skattebetalingen vedrører, er fyldt 67 år, er berettiget til  

 nedslag i ansættelsen af den skattepligtige indkomst efter reglerne i denne  

 lov, såfremt de fremsætter begæring herom, jfr. § 5.
 § 2.  Nedslag indrømmes alene på grundlag af de  

 indtægter, den skattepligtige i det til grund for ansættelsen liggende  

 indkomstår har haft i form af renter, løbende udbetalinger fra  

 renteforsikringer eller løbende pensionsudbetalinger.
Stk. 2.  Den renteindtægt, der giver ret til nedslag, er  

 summen af de ved opgørelsen af den skattepligtige indkomst medregnede  

 renteindtægter, herunder ikke udbytte af aktier og lignende værdipapirer.  

 Såfremt den skattepligtige i løbet af indkomståret har haft renteudgifter,  

 fragår disse i renteindtægterne, før nedslaget beregnes.
Hvis renteudgifterne  

 overstiger renteindtægterne, skal det overskydende beløb ikke tages i  

 betragtning ved beregningen af nedslag for eventuelle løbende udbetalinger  

 fra renteforsikringer eller løbende pensionsudbetalinger.
 Stk. 3.  Nedslag for løbende udbetalinger fra  

 renteforsikringer indrømmes på grundlag af udbetalinger, der skal medregnes  

 ved opgørelsen af den skattepligtige indkomst, og som hidrører fra  

 forsikringer af den art, der omhandles i § 1, stk. 1c, i lov om beskatningen  

 af renteforsikringer m.v., jfr. dog stk. 4. Nedslag indrømmes ikke for  

 udbetalinger fra forsikringer, hvortil staten yder indekstillæg i henhold til  

 lov om pristalsreguleret alderdomsforsikring og alderdomsopsparing.
Stk. 4.  Nedslag for løbende pensionsudbetalinger  

 beregnes på grundlag af alt, hvad den skattepligtige i indkomstårets løb har  

 modtaget som løbende ydelser fra pensionskasser, fra hans tidligere  

 arbejdsgiver samt fra renteforsikringer af den i stk. 3 omhandlede art,  

 såfremt den tidligere arbejdsgiver har deltaget i betalingen af præmier eller  

 indskud.
Endvidere medregnes understøttelser fra den skattepligtiges  

 tidligere arbejdsgiver samt hjælpe- og understøttelsesfonds,  

 pensionsreguleringsfonds og lignende institutioner, hvortil den tidligere  

 arbejdsgiver har ydet bidrag, uanset om understøttelsen er fastsat som en  

 løbende ydelse.
Nedslag indrømmes ikke for pensionsudbetalinger, der  

 reguleres i forhold til prisudviklingen, og nedslag beregnes kun på grundlag  

 af beløb, som medregnes ved opgørelsen af den skattepligtige almindelige  

 indkomst.
Det er endvidere en betingelse for nedslaget, at det godtgøres, at  

 de i indkomstårets løb modtagne ydelser tilsammen ikke overstiger, hvad den  

 skattepligtige i alt har modtaget af tilsvarende årlige ydelser i noget af de  

 forudgående fem indkomstår eller, hvis han ikke har modtaget ydelserne så  

 længe, i noget indkomstår, efter at udbetalingerne er påbegyndt.
Ved  

 afgørelsen af, om en pensionsudbetaling i et indkomstår er forøget i forhold  

 til tidligere år, ses der bort fra forøgelser, der skyldes udbetalinger af  

 bonus fra en renteforsikring, hvad enten udbetalingen sker særskilt eller i  

 form af en forhøjelse af de løbende ydelser.
 Stk. 5.  Såfremt den skattepligtiges ægtefælle har været  

 ansat i en virksomhed, og den skattepligtige som følge heraf modtager ydelser  

 af den i stk. 4 omhandlede art, finder denne bestemmelse tilsvarende  

 anvendelse på disse ydelser.
 § 3.  (* 1) Nedslaget i den skattepligtige indkomst  

 andrager 30 pct. af summen af de beløb, der opgøres efter § 2, stk. 2-5.  

 Nedslaget kan ikke overstige 3.500 kr.
 Stk. 2.  Det nedslagsbeløb, der beregnes efter stk. 1,  

 nedsættes med 50 kr. for hver fulde 100 kr., hvormed den skattepligtige  

 indkomst før nedslaget overstiger 50.500 kr.
 Stk. 3.  Det i stk. 2 nævnte beløb på 50.500 kr.  

 reguleres efter udskrivningslovens § 4.
 § 4.  Ophævet.
§ 5.  Den i § 1 omhandlede begæring om nedslag skal  

 fremsættes over for de skattelignende myndigheder senest samtidig med  

 indgivelsen af selvangivelsen for det pågældende indkomstår.
Ministeren for  

 skatter og afgifter fastsætter, i hvilken form begæringen skal indgives, og  

 hvilke oplysninger den skal indeholde.
 § 6.  Nedslag i henhold til denne lov indrømmes fra og  

 med skatteåret 1963-64.
 § 7.  Ministeren for skatter og afgifter fastsætter de  

 nærmere regler for gennemførelsen af denne lov.
--- Ved lov nr. 125 af 29. marts 1969 og lov nr. 563 af 27. november 1974 er  

 der foretaget ændringer i lov om nedslag i skatteansættelsen for  

 renteindtægter m.v.
 Disse loves ikrafttrædelses- og overgangsregler er medtaget i  

 lovbekendtgørelse nr. 621 af 20. december 1974.
--- Lov nr. 278 af 16. juni 1980 om ændring af forskellige skattelove  

 (Regulering af beløbsgrænser), hvis § 4  ændrer beløbsgrænsen i § 3, stk. 2 og stk. 3,  

 indeholder i § 8 følgende bestemmelse:
§ 8 §§ 2-6 har virkning fra og med indkomståret 1981, og § 7 har virkning fra  

 og med lønningsåret 1981.
--- Lov nr. 227 af 26. maj 1982 om ændring af forskellige skattelove  

 (Skattemæssig ligestilling af ægtefæller), hvis § 4  ophæver § 1, 2. pkt., indeholder i § 9 følgende  

 bestemmelse:
§ 9 Stk. 1.  Loven har virkning fra og med indkomståret  

 1983.
Stk. 2.  - Ministeriet for skatter og afgifter, den  

 22. september 1982 ISI FOIGHEL /Jens Drejer (* 1) Ved lov nr. 538 af 1, november 1978 blev beløbsgrænsen i § 3, stk. 2  

 og stk. 3, forhøjet fra 30.000 kr. til 42.600 kr.
Dette beløb havde virkning  

 for indkomstårene 1979 og 1980.
