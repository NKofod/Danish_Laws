Betænkning afgivet af Skatteudvalget den  

 3. april 2002 Betænkning over Forslag til lov om ændring af  

 ligningsloven (Hjemme-pc-ordning samt skattefrihed for arbejdsgiverbetalt  

 datakommunikation) [af  

 skatteministeren (Svend Erik Hovmand)] 1. Ændringsforslag Der er af skatteministeren stillet 1 ændringsforslag  

 til lovforslaget.
2. Udvalgsarbejdet Lovforslaget blev fremsat den 17. januar 2002 og var til  

 1. behandling den 31. januar 2002. Lovforslaget blev efter 1. behandling  

 henvist til behandling i Skatteudvalget.
Møder Udvalget har behandlet lovforslaget i 4 møder.
Høring Lovforslaget blev sendt i høring samtidig med  

 fremsættelsen.
Den 28. februar 2002 sendte skatteministeren et  

 høringsnotat til udvalget, der gengiver hovedtrækkene i  

 høringssvarene samt skatteministerens kommentarer hertil.
Herudover  

 har skatteministeren den 21. marts 2002 sendt en sammenfatning af  

 Økonomi- og Erhvervsministeriets Testpanels vurdering af lovforslaget  

 til udvalget.
Skriftlige henvendelser Udvalget har i forbindelse med udvalgsarbejdet modtaget  

 skriftlige henvendelser fra:
Cybercity, Dansk Dataforening, Dansk Handel & Service, Dansk Industri og ITEK, Dansk Journalistforbund, Foreningen af Registrerede Revisorer, IT-Brancheforeningen og Allan U.
Sørensen, Silkeborg.
 Skatteministeren har over for udvalget kommenteret de  

 skriftlige henvendelser til udvalget.
Deputationer Endvidere har Dansk Dataforening mundtligt over for  

 udvalget redegjort for sin holdning til lovforslaget.
Spørgsmål Udvalget har stillet 18 spørgsmål til  

 skatteministeren og 1 spørgsmål til ministeren for videnskab,  

 teknologi og udvikling til skriftlig besvarelse, som disse har besvaret.
3. Tilkendegivelse fra skatteministeren Skatteministeren har over for udvalget oplyst  

 følgende:
» 4. Indstillinger og politiske bemærkninger Et mindretal i udvalget (V, DF og KF) indstiller  

 lovforslaget til vedtagelse med det stillede  

 ændringsforslag.
Et andet mindretal i udvalget (S) indstiller  

 lovforslaget til forkastelse ved 3. behandling.
Mindretallet vil  

 stemme for det stillede ændringsforslag.
Socialdemokratiet finder ikke, at lovforslaget vil  

 få den ønskede betydning for udbredelsen af it i befolkningen.  

 Lovforslaget giver således kun adgang til skattefradrag, hvis man er  

 lønmodtager   og vel at mærke lønmodtager, hvor  

 arbejdsgiveren er villig til at bidrage økonomisk til medarbejderens  

 hjemmepc.
Lovforslaget omfatter ikke   og vil således ikke bidrage til  

 større it-udbredelse blandt   studerende, elever, pensionister,  

 efterlønsmodtagere m.fl.
Lovforslagets bemærkninger om de  

 økonomiske konsekvenser og antallet af forventede brugere viser  

 således også, at Skatteministeriet forventer, at kun en meget  

 lille del af virksomheder og lønmodtagere på arbejdsmarkedet vil  

 benytte sig af ordningen.
Socialdemokratiet peger ligeledes på, at  

 lovforslagets element om skattefritagelse for arbejdsgiverbetalt  

 datakommunikation kun vil få effekt for en meget lille gruppe  

 nøglemedarbejdere i virksomhederne, idet virksomhedernes  

 sikkerhedspolitik vil være hindrende for, at større  

 medarbejdergrupper får adgang til virksomhedernes netværk i et  

 omfang som angivet i lovforslaget.
Endelig har kun større virksomheder  

 et netværk svarende til de stillede betingelser for den skattefrie  

 opkobling.
 Socialdemokratiet peger ligeledes på de  

 administrative omkostninger, der pålægges virksomhederne og  

 ligningsmyndighederne i forbindelse med etablering og ligning af  

 ordningen.
 Et tredje mindretal i udvalget (SF, RV og EL)  

 indstiller lovforslaget til forkastelse ved 3. behandling.  

 Mindretallet vil stemme hverken for eller imod det stillede  

 ændringsforslag.
Socialistisk Folkepartis medlem af udvalget  

 bemærker, at Socialistisk Folkeparti stemmer imod lovforslaget, fordi  

 lovforslaget på en tilfældig måde indebærer, at der  

 anvendes skattekroner til it-formål, uden at der er nogen garanti for,  

 at det fremmer udbredelsen af it.
Det vil være tilfældigt, hvem  

 der vil få glæde af skattefordelen, og det er ikke sikkert, at  

 det er de mennesker, der særlig har behovet, f.eks. er hverken  

 studerende og elever eller pensionister, efterlønsmodtagere m.fl.  

 omfattet.
Socialistisk Folkeparti ser gerne, at samfundet bidrager  

 økonomisk til it-udviklingen.
Men så skal det være mere  

 målrettet, og det skal ske ad fordøren og ikke ad  

 bagdøren gennem skattelettelser.
Enhedslistens medlem af udvalget bemærker, at det er  

 Enhedslistens opfattelse, at når nogle får løn udbetalt  

 på en måde, hvor de kan slippe for at betale skat, eller der  

 indføres et nyt fradrag, så medfører det altid, at nogle  

 andre kommer til at betale skatten.
Det er, som om det ret ofte glemmes, at  

 når man giver et fradrag til nogle, når man giver en gratis  

 billet til nogle, når man opretter nye fiduser, er det noget, som et  

 eller andet sted kommer til at blive betalt af nogle andre.
Derfor er Enhedslisten imod, at man kan give skattefrie pc  

 er til medarbejderne   eller for den sags skyld også til  

 folketingsmedlemmer.
Enhedslisten mener, at man pænt burde betale skat,  

 når man får stillet sådan et gode til rådighed.
Derfor er Enhedslisten imod dette lovforslag, der  

 indebærer, at alle de steder, hvor nogle ansatte kan lave en aftale med  

 deres arbejdsgiver, kan man i fællesskab stikke hånden ned i  

 statskassen.
Arbejdsgiveren kan slippe for at betale sin andel for at  

 få de ansatte med i it-udviklingen også med en hjemme-pc, og de  

 ansatte kan få et statstilskud til at købe en hjemme-pc.
Det  

 synes Enhedslisten ikke er rimeligt.
Enhedslisten er for at støtte it-udviklingen.  

 Enhedslisten er for at sørge for, at de mennesker, der har svært  

 ved at følge med, får støtte til at kunne komme med.
Her  

 kunne de 150 mio. kr., som denne ordning vil komme til at koste, imidlertid  

 bruges meget bedre, hvis de blev brugt målrettet.
Derfor har Enhedslisten tidligere foreslået, at  

 f.eks. skoleelever skulle have ekstra mulighed for at få adgang til en  

 pc også uden for skoletiden, f.eks. ved at der oprettes  

 pc-lektiecafeer, hvor skoleeleverne kunne komme også hen på dagen  

 efter skoletid og på den måde være med til at bruge en pc.  

 Det kunne sikres, at de børn i folkeskolen, der ikke har pc derhjemme,  

 på en eller anden måde kunne støttes til at få en pc  

 derhjemme.
Regeringspartierne har da også tidligere været meget  

 optaget af at afsætte penge til pc er til skoleeleverne.
Men det er der  

 ikke afsat midler til på finansloven.
Det kunne sikres, at arbejdsløse i langt  

 højere grad kan få stillet en pc til rådighed.
Den  

 mulighed vil Enhedslisten gerne være med til at udvide, så de  

 arbejdsløse, som ikke er i a-kasse, men på kontanthjælp,  

 også får mulighed for det; og det gælder også for  

 nogle af de andre grupper, som er udenfor; dem er Enhedslisten meget mere  

 optaget af at prøve at hjælpe.
 Men hvad ser Enhedslisten med hensyn til disse grupper  

 her skærer regeringen ned på daghøjskolerne,  

 folkeoplysningen m.v.
 Et fjerde mindretal i udvalget (KRF) vil stemme  

 hverken for eller imod lovforslaget og det stillede  

 ændringsforslag.
 Tjóðveldisflokkurin, Inuit Ataqatigiit og  

 Siumut var på tidspunktet for betænkningens afgivelse ikke  

 repræsenteret med medlemmer i udvalget og havde dermed ikke adgang til  

 at komme med indstillinger eller politiske udtalelser i  

 betænkningen.
En oversigt over Folketingets sammensætning er  

 optrykt i betænkningen.
Der gøres opmærksom på, at  

 et flertal eller et mindretal i udvalget ikke altid vil afspejle et  

 flertal/mindretal ved afstemning i salen.
5. Ændringsforslag med bemærkninger Ændringsforslag Af	skatteministeren, tiltrådt af et flertal (V, S,  

 DF og KF):
Til § 1 1) Nr. 1 affattes således:
»1. I § 9, stk. 2, 1. pkt., ændres »§ 9 B, stk. 3, og  

 §§ 9 C og 9 D, § 13« til: »§ 9 B, stk. 3, § 9 C, § 9 D, § 13 og § 16, stk.  

 12,«.« [Teknisk ændring] Bemærkninger Til nr. 1 Den foreslåede ændring er teknisk og en  

 følge af, at henvisningen til § 9 B, stk. 3, utilsigtet ikke er  

 medtaget i lovforslagets formulering.
Sven Buhrkall (V)  

  Peter Christensen (V)  Freddy Dam (V)  

  Kristian Jensen (V) nfmd.  

  Colette L.
Brix (DF)  Mikkel Dencker (DF)  

 Charlotte Dyremose (KF)  

  Else Theill Sørensen (KF)  

  Ole M.
Nielsen (KRF)  Erik Mortensen (S)  

  Henrik Sass Larsen (S)  Jacob Buksti (S)  

 Jens Peter Vernersen (S) fmd.  

  Morten Bødskov (S)  Aage Frandsen (SF)  

  Anders Samuelsen (RV)  

  Pernille Rosenkrantz-Theil (EL) Tjóðveldisflokkurin, Inuit Ataqatigiit og  

 Siumut havde ikke medlemmer i udvalget.
Folketingets sammensætning Venstre, Danmarks Liberale Parti (V) 57 * Enhedslisten (EL) 4 Socialdemokratiet (S) 52 Kristeligt Folkeparti (KRF) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 * Heraf 1 medlem valgt på  

 Færøerne Bilag 1 Oversigt over bilag vedrørende L 55 Bilagsnr.
Titel 1 Henvendelse af 23/1-02 fra Cybercity 2 Henvendelse af 29/1-02 fra Foreningen af Registrerede Revisorer 3 Henvendelse af 4/2-02 fra Dansk Dataforening 4 Spm. 1 om ministerens kommentar til lovforslaget og  

 opfølgningsordninger, til ministeren for videnskab, teknologi og  

 udvikling 5 Spm. 2 om kontrol af, at pc en anvendes til hjemmearbejde, til  

 skatteministeren Spm. 3 om nærmere fortolkning af hjemmearbejdsbegrebet, til  

 skatteministeren Spm. 4 om sondringen mellem hjemme-pc ifølge lovforslaget og  

 hjemmearbejdsplads ifølge arbejdsmiljøregler, til  

 skatteministeren Spm. 5 om fortolkning af begrebet »stillet til rådighed« og om  

 klargørelse af ejerforholdet til pc en, til skatteministeren Spm. 6 om kontrolmuligheder vedrørende kravet om datatilkobling til  

 arbejdsstedets netværk, til skatteministeren Spm. 7, om ISDN-forbindelser er omfattet af skattefriheden, til  

 skatteministeren 6 Henvendelse af 4/2-02 fra IT-Brancheforeningen 7 Spm. 8 om den momsmæssige behandling i virksomheder af udgiften til  

 privat telefon, til skatteministeren Spm. 9, om den momsmæssige behandling af anskaffelse af hjemme-pc  

 til ansatte ved blandet anvendelse, til skatteministeren Spm. 10 om forskelle mellem lovforslaget og B 18 og B 80 (2001-02, 1.  

 samling), til skatteministeren Spm. 11 om værdien af lønmodtagerens fradrag, til  

 skatteministeren Spm. 12 om uddybning af forventede engangsudgifter hos Told og Skat, til  

 skatteministeren Spm. 13 om, hvorfor der ikke foreslås klar lovhjemmel  

 vedrørende oplysnings- og indberetningspligt, til skatteministeren Spm. 14 om opkrævning af arbejdsmarkedsbidrag m.v. vedrørende  

 den gældende ordning for fri telefon, til skatteministeren Spm. 15 om administrative ressourcer i Told og Skat til administration af  

 ordningen, til skatteministeren Spm. 16 om beskatning af fri telefon i forskellige tilfælde, til  

 skatteministeren 8 Henvendelse af 6/2-02 fra Dansk Dataforening modtaget under foreningens  

 foretræde for udvalget 9 Spm. 17 om oversendelse af Økonomi- og Erhvervsministeriets  

 Testpanels vurdering af lovforslaget, til skatteministeren 10 Spm. 18 om oversendelse af høringsnotat, til skatteministeren 11 Henvendelse af 5/2-02 fra Dansk Handel & Service 12 Spm. 19 om kommentar til høringssvar fra Dansk Handel &  

 Service, til skatteministeren 13 Henvendelse af 11/2-02 fra Dansk Journalistforbund 14 Henvendelse af 12/2-02 fra Dansk Industri 15 Svar på spm. 18 om oversendelse af høringsnotat, fra  

 skatteministeren 16 Svar på spm. 1 om ministerens kommentar til lovforslaget og  

 opfølgningsordninger, fra ministeren for videnskab, teknologi og  

 udvikling 17 Henvendelse af 12/3-02 fra Dansk Industri og ITEK 18 Meddelelse om tidspunkt for betænkningsafgivelse og frist for  

 spørgsmål m.v.
