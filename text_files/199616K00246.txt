Nr BRL 246 Beretning over Forslag til lov om ændring af lov om banker og sparekasser  

 m.v., lov om forsikringsvirksomhed og realkreditloven (Partsbegreb og  

 tavshedspligt i den finansielle sektor)   

 Nr L 246 1996-97, 1. samling Afgivet af Erhvervsudvalget Afgivet: 19970919 Udvalget har behandlet lovforslaget i et møde og har desuden stillet spørgsmål til justitsministeren og økonomiministeren, som disse har besvaret skriftligt.
 Endvidere har udvalget modtaget en skriftlig henvendelse fra Finansrådet,  

 der tillige har haft foretræde for udvalget.
Et flertal (Socialdemokratiets, Det Konservative Folkepartis og Det  

 Radikale Venstres medlemmer af udvalget) ser frem til det lovforslag,  

 regeringen har bebudet vedrørende udvidelse af fortolkningen af  

 partsbegrebet, jf. også advokat, dr. jur.
Jan Schans Christensens  

 eneudredning.
Et mindretal (Venstres medlemmer af udvalget) støtter intentionerne  

 bag den del af lovforslaget, der vedrører en ændring af partsbegrebet i den  

 finansielle lovgivning.
Det er mindretallets opfattelse, at den nuværende  

 lovgivning i unødigt omfang afskærer personer, f.eks. kunder i et  

 pengeinstitut, fra at få aktindsigt, selv i sager der vedrører kunden selv.  

 Derfor støtter mindretallet intentionerne bag denne del af  

 Fremskridtspartiets lovforslag og opfordrer regeringen til i efteråret at  

 komme med et lovforslag, der i videst mulige omfang tager hensyn til de  

 forslag, som eneudreder dr. jur.
Jan Schans Christensen i »Eneudredning  

 om tavshedspligt og partsbegreb i den finansielle tilsynslovgivning«  

 fremkommer med.
Mindretallet kan derimod ikke støtte den del af lovforslaget,  

 der giver mulighed for i videre omfang end efter den gældende lovgivning at  

 give oplysninger til Folketingets stående udvalg.
Et andet mindretal (Fremskridtspartiets og Enhedslistens medlemmer  

 af udvalget) finder det positivt, at der nu langt om længe ser ud til at  

 tegne sig en tendens til holdningsskift vedrørende spørgsmålet om en ændring  

 af partsbegrebet.
Mindretallet kan derimod undre sig over, at Folketingets  

 stående udvalg fortsat på dette område skal være uden ordentlige muligheder  

 for at udøve parlamentarisk kontrol.
Som det er dokumenteret i bemærkningerne  

 til lovforslaget, er der efter direktivet intet til hinder for at give  

 fortrolige oplysninger til Folketingets stående udvalg.
De foreslåede  

 bestemmelser om en bedre mulighed for parlamentarisk kontrol på det  

 finansielle område vil medvirke til, at man kommer på niveau med andre  

 områder, hvor der udøves parlamentarisk kontrol.
Det skal understreges, at  

 sigtet med disse bestemmelser ikke er, at der gives indsigt i enkeltkunders  

 økonomiske forhold.
Den frygt, som nogle nærer for dette, er derfor  

 ubegrundet.
 Mindretallet vil følge spørgsmålet om ændring af bestemmelserne om  

 tavshedspligt op i forbindelse med regeringens påtænkte lovinitiativer på det  

 finansielle område.
Et tredje mindretal (Socialistisk Folkepartis medlem af udvalget)  

 støtter den del af forslaget, der vedrører partsbegrebet og opfordrer  

 regeringen til snarest muligt af ændre lovgivningen, så kunder i et  

 pengeinstitut kan få aktindsigt i egne sager.
Mindretallet finder også, at  

 der er behov for en opblødning af bestemmelserne vedrørende Folketingets  

 stående udvalgs indsigt i finansielle institutioner, men vil ikke gå så vidt,  

 som det er skitseret i det foreliggende lovforslag.
 P.u.v.
Lissa Mathiasen, formand.
