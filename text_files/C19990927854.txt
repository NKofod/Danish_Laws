Skrivelse af 20/04-1998 vedr. betydningen af  

 celleforandringer i livmoderhalsen (dysplasi) i relation til godkendelse som  

 adoptant Adoptionsnævnet har på baggrund af en  

 henvendelse fra Københavns Magistrat drøftet betydningen af  

 celleforandringer i livmoderhalsen (dysplasi) i relation til godkendelse som  

 adoptant.
 Adoptionsnævnet har i den anledning afgivet vedlagte  

 udtalelse af 23. marts 1998 til Civilretsdirektoratet.
 Udtalelsen udsendes hermed til orientering.
 Til samtlige adoptionssamråd og amtskommunale  

 socialforvaltninger (i København og på Frederiksberg kommunen),  

 Rigsombudsmanden på Færøerne, Adoptionssamrådet  

 på Færøerne, Rigsombudsmanden i Grønland og  

 Socialdirektoratet i Grønland, Adoptionsnævnet, Adoption Center,  

 Danadopt og Terre des Hommes.
Civilretsdirektoratet, den 20. april  

 1998 Anne Thalbitzer Bilag 1 Københavns Magistrat har anmodet Adoptionsnævnet om en  

 generel stillingtagen til betydningen af celleforandringer i livmoderhalsen  

 (dysplasi) i relation til godkendelse som adoptant.
 Adoptionsnævnet skal i den forbindelse udtale:
Tilfælde af let til moderat dysplasi kan behandles med lette indgreb  

 som f.eks. frysning eller laserbehandling.
Efter veloverstået  

 behandling vil dysplasien ikke i sig selv være til hinder for  

 godkendelse til adoption.
Ved svær dysplasi kan der foretages keglesnit.
Findes der herefter  

 ingen tegn på dysplasi er kvinden helbredt, men bør kontrolleres  

 én gang årligt hos gynækolog, således at eventuelt  

 recidiv (tilbagevenden) af tilstanden kan diagnosticeres så tidligt, at  

 fornyet helbredende behandling er mulig.
Tilstanden vil derfor ikke  

 medføre øget sygelighed eller nedsat restlevetid i forhold til  

 den øvrige befolkning.
 Ved vedvarende svær dysplasi vil man i de fleste tilfælde  

 fjerne livmoderen, hvorefter kvinden er helbredt.
 For kvinder med tidligere svær dysplasi, der én gang  

 årligt kontrolleres hos gynækologisk speciallæge, og for  

 kvinder med tidligere svær dysplasi, der har fået fjernet  

 livmoderen, vil dysplasien heller ikke i sig selv være til hinder for  

 godkendelse til adoption.
