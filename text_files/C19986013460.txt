Rudolf Steiner-pædagoguddannelsen og  

 uddannelsesorlov Fortolkningsbidrag til Arbejdsministeriets  

 bekendtgørelse om uddannelser, hvortil der kan opnås  

 uddannelsesgodtgørelse og orlov til uddannelse.
 På given foranledning skal man meddele, at  

 Arbejdsmarkedsstyrelsen   efter at have brevvekslet med  

 Undervisningsministeriet om spørgsmålet   finder, at Rudolf  

 Steiner-pædagoguddannelsen må sidestilles med  

 pædagoguddannelsen ved de statsanerkendte pædagogseminarier, som  

 efter Dansk Uddannelsesnomenklatur har niveau-betegnelsen 6, dvs., at der er  

 tale om mellemlang uddannelse, jfr. § 2, i ovennævnte  

 bekendtgørelse.
 Styrelsen er endvidere fra Undervisningsministeriet blevet  

 oplyst om, at ovennævnte uddannelse ikke kan siges at blive  

 udbudt på vilkår svarende til Åben Uddannelse, da  

 uddannelsen ganske vist har brugerbetaling, men ikke er omfattet af det  

 statslige taxametertilskud.
 Denne NOA-Meddelelse har ikke virkning for  

 ansøgninger om uddannelsesorlov til ovennævnte uddannelse, hvor  

 Arbejdsformidlingen enten allerede har  bevilget uddannelsesorlov  

 eller hvor den orlovssøgende af AF har fået en berettiget  

 forventning om at kunne få bevilget den ønskede orlov.
 Ansøgninger om uddannelsesorlov til den omhandlede  

 uddannelse, der er indgivet efter d. 1. september 1998, kan ikke  

 efterkommes.
