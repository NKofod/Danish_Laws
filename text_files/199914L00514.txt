Betænkning afgivet af Kommunaludvalget  

 den 4. maj 2000 Betænkning over Forslag til lov om ændring af lov om  

 kommunal udligning og generelle tilskud til kommuner og amtskommuner (Tilskud til særlig vanskeligt stillede kommuner ved  

 løsning af boligsociale opgaver) Udvalget har behandlet lovforslaget i nogle møder  

 og har herunder stillet spørgsmål til indenrigsministeren, som  

 denne har besvaret skriftligt.
 Herefter indstiller et  

flertal (udvalget med undtagelse af Dansk Folkepartis og Frihed 2000 s  

 medlemmer) lovforslaget til vedtagelse uændret.
 Et mindretal (Dansk Folkepartis og Friheds 2000 s  

 medlemmer af udvalget) indstiller lovforslaget til forkastelse ved 3.  

 behandling.
Mindretallet er af den opfattelse, at der skal  

 foregå en normal boligfordeling.
Derfor ønsker mindretallet  

 ikke, at der skal tages nogen specielle hensyn til folk, blot fordi de har en  

 anden etnisk baggrund.
Lovforslaget hører, som L 207, ind under  

 regeringens samlede handlingsplan vedrørende bedre integration.
Men  

 efter mindretallets opfattelse burde regeringen virkelig have taget fat om  

 problemerne og fremlagt en plan, som var gået den modsatte vej og bl.a.  

 havde fået fjernet retskravet på familiesammenføringer,  

 ophævet de facto-begrebet og sikret, at Danmark kun modtager de  

 konventionsflygtninge, som Danmark er forpligtet til.
Klaus Hækkerup (S) nfmd.  

  Erling Christensen (S)  Holger Graversen (S)  

  Karen J.
Klint (S)  Lars Kramer Mikkelsen (S)  

  Anni Svanholt (SF) Ebbe Kalnæs (CD)  

  Dorit Myltoft (RV)  Kristen Touborg (SF)  

  Else Winther Andersen (V)  

  Inge Dahl-Sørensen (V)  Harald Kjøller (V)  

  Jens Vibjerg (V) Knud Erik Kirkegaard (KF)  

 fmd.  Henning Grove (KF)  

  Christian H.
Hansen (DF)  

  Thorkild B.
Fransgaard (FRI) Enhedslisten og Kristeligt Folkeparti havde ikke medlemmer  

 i udvalget.
