Betænkning afgivet af Udvalget for  

 Fødevarer, Landbrug og Fiskeri den 2. december 1999 Betænkning over Forslag til lov om ændring af lov om  

 dyrlægegerning m.v.
(Etablering af et register over forbruget af  

 veterinære lægemidler) Udvalget har behandlet lovforslaget i nogle møder  

 og har herunder stillet spørgsmål til fødevareministeren,  

 som denne har besvaret dels skriftligt, dels i samråd.
Udvalgets  

 spørgsmål nr. 8 og 9 til ministeren og dennes svar herpå  

 er optrykt som bilag til betænkningen.
 Endvidere har udvalget modtaget to skriftlige og en  

 mundtlig henvendelse fra Landbrugsraadet samt en skriftlig henvendelse fra  

 Landbrugets Rådgivningscenter, Landskontoret for Kvæg.
 Der er af fødevareministeren og af to mindretal  

 stillet ændringsforslag, hvorom henvises til de ledsagende  

 bemærkninger.
 Udvalget anmoder om, at lovforslaget henvises til fornyet  

 udvalgsbehandling efter 2. behandling.
 Et mindretal (Socialdemokratiets, Det Konservative  

 Folkepartis, Det Radikale Venstres og Kristeligt Folkepartis medlemmer af  

 udvalget) har med tilfredshed noteret sig fødevareministerens  

 tilkendegivelse af, at man efter en tilfredsstillende evaluering af Vetstat  

 to år efter lovens vedtagelse vil overveje, hvorvidt der på  

 baggrund af denne registrering ville kunne være grundlag for at  

 gennemføre visse graduerede lempelser i reglerne om  

 medicinhåndtering i malkekvægsbesætninger.
Det samme mindretal påpeger, at  

 ændringsforslag nr. 1, hvorefter man vil tillade dyrlæger at  

 udlevere eller ordinere receptpligtige lægemidler til behandling af  

 mastitis i besætningen, indebærer en total frigivelse af  

 receptpligtige lægemidler.
Det være sig antibiotika i alle  

 former, men også smertestillende og andre former for receptpligtige  

 lægemidler.
Det vil betyde, at der flyder antibiotika og andre  

 lægemidler i stride strømme i en kvægbesætning i en  

 tid, hvor det er lykkedes at reducere forbruget af antibiotika i landbruget  

 bl.a. i kraft af, at forbruget af vækstfremmende antibiotika er  

 stoppet.
Det vil være et stort tilbageskridt for det høje  

 veterinære stade, vi har i øjeblikket i Danmark.
Det vil give  

 muligheder for, at smitsomme sygdomme kan brede sig uden veterinær  

 kontrol.
Derfor må mindretallet på det kraftigste tage afstand  

 fra dette ændringsforslag.
 Herefter indstiller et mindretal (Venstres, Dansk  

 Folkepartis og Centrum-Demokraternes medlemmer af udvalget) lovforslaget til  

vedtagelse med de stillede ændringsforslag.
 Mindretallet kan støtte lovforslaget som helhed,  

 men finder, at der gennem lovforslaget bør skabes mulighed for, at  

 kvægbrugere også bliver gjort berettiget til at give  

 førstegangsbehandling af egne dyr.
 Mange kvægbrugere har etableret en  

 sundhedsrådgivningsaftale og har i den forbindelse ofte kontakt med den  

 praktiserende dyrlæge mindst én gang om måneden.  

 Dyrlægen har således et godt kendskab til forholdene i den  

 enkelte besætning og fungerer som en vigtig rådgiver for den  

 enkelte kvægbruger.
 Mindretallet er af den opfattelse, at fordelene ved at  

 tillade denne førstegangsbehandling er, at flere dyr kan behandles  

 tidligere i sygdomsforløbet, og at man derfor samlet set kan forvente  

 et mindre medicinforbrug som følge af, at kvægbrugerne får  

 denne mulighed.
 Ligeledes finder mindretallet, at afgifter og udgifter i  

 forbindelse med dyrlægebesøg og medicin efterhånden er  

 på et niveau, som den enkelte produktion ikke kan bære.
 Mindretallet mener endvidere, at lovforslaget skal  

 medføre, at der sker en række administrative lettelser for den  

 enkelte landmand.
 Et andet mindretal (Socialdemokratiets og Det  

 Radikale Venstres medlemmer af udvalget) indstiller lovforslaget til  

vedtagelse med det af fødevareministeren stillede  

 ændringsforslag.
 Et tredje mindretal (Det Konservative Folkepartis,  

 Enhedslistens og Kristeligt Folkepartis medlemmer af udvalget) indstiller  

 lovforslaget til vedtagelse med det af fødevareministeren og  

 det under nr. 3 stillede ændringsforslag.
Et fjerde mindretal (Socialistisk Folkepartis  

 medlemmer af udvalget) vil redegøre for sin stilling til lovforslaget  

 og de stillede ændringsforslag ved 2. behandling.
Mindretallet vil  

 stemme for det under nr. 3 stillede ændringsforslag.
SF har stillet ændringsforslag om, at det af  

 ministeren foreslåede rykkergebyr på 200 kr. nedsættes til  

 50 kr.
Forbrugerombudsmanden har for nylig i forbindelse med udarbejdelsen af  

 en vejledning givet udtryk for, at et rykkergebyr som udgangspunkt ikke  

 bør overstige 50 kr., medmindre den erhvervsdrivende kan dokumentere  

 at have større omkostninger til arbejdstid, papir, kuverter, porto og  

 andre berettigede omkostninger.
Dette princip bør det offentlige  

 også følge, og SF finder det derfor forkert, at man i  

 lovforslaget fastsætter rykkergebyret til 200 kr., når  

 Forbrugerombudsmandens udspil til erhvervslivet er 50 kr. ud fra en vurdering  

 af, at 50 kr. svarer til de reelle udgifter ved at udsende et rykkerbrev.  

 Ellers er der tale om at pålægge mennesker, der er lidt  

 glemsomme, en særskat, og det finder SF ikke rimeligt.
Ændringsforslag Til § 1 Af	et mindretal (V, DF og CD):
 1) Efter nr. 6 indsættes som nyt nummer:
 »01. I § 7 a, stk. 3, indsættes efter 2. pkt. som nyt  

 punktum:
» Af	fødevareministeren, tiltrådt af  

udvalget:
 2) Efter nr. 9 indsættes som nyt nummer:
»02. I §§ 11 b og 19 a ændres to steder »stk.  

 3-5 eller stk. 9« til: »stk. 4-6 eller stk. 10«, og »stk. 7, 1. pkt.«  

 ændres til: »stk. 8, 1. pkt.«.« Af	et mindretal (SF), tiltrådt af et flertal (V,  

 KF, DF, CD, EL og KRF):
3) I den under nr. 13 foreslåede § 18 b  

 ændres i stk. 1, 3. pkt., »200 kr.« til: »50 kr.« Bemærkninger Til nr. 1 Med ændringsforslaget får kvægbrugere  

 adgang til selv at foretage førstegangsbehandling af deres dyr for  

 yverbetændelse, hvis besætningsejeren har indgået en  

 sundhedsrådgivningsaftale med en dyrlæge og har bestået et  

 kursus i sundhedsstyring og medicinhåndtering.
Til nr. 2 Ændringen er en konsekvens af, at der i  

 lovforslagets § 1, nr. 5, indsættes et nyt stk. 2 i lovens § 7 a.
Til nr. 3 Med ændringsforslaget nedsættes det  

 foreslåede rykkergebyr fra 200 kr. til 50 kr.
Erling Christensen (S)  

  Hugo Sørensen (S)  Erik Mortensen (S)  

  Margot Torp (S)  Jørn Jespersen (SF)  

  Kristen Touborg (SF) fmd.  

 Annie Lunde Hansen (CD)  Vibeke Peschardt (RV)  

  Keld Albrechtsen (EL)  Christian Mejdahl (V)  

  Jens Kirk (V)  Mariann Fischer Boel (V)  

  Peter Hansen-Nord (V) Lene Espersen (KF)  

  Henning Grove (KF)  

  Christian H.
Hansen (DF) nfmd.  

  Ole M.
Nielsen (KRF) Frihed 2000 havde ikke medlemmer i udvalget.
Bilag Udvalgets spørgsmål 8 og 9 og  

 fødevareministerens svar herpå Spørgsmål 8:
I svar på spørgsmål 2, jf.
L 11 - bilag  

 8, tilkendegiver ministeren at være indstillet på at medvirke til  

 at give administrative lettelser for erhvervet, som kan gennemføres  

 på grund af Vetstat.
Vil ministeren »rationalisere«  

 registreringskravene vedrørende den enkelte bedrift samt eventuelt  

 lempe reglerne vedrørende genordinering og telefonordinering? Svar:
Spørgsmålet om lempelser i kravene til  

 besætningsejeren vedrørende medicinanvendelsen som følge  

 af etableringen af Vetstat blev berørt allerede under 1. behandlingen  

 af lovforslaget.
Jeg gav dengang udtryk for, at hovedsigtet med Vetstat er at  

 sikre rene og sunde fødevarer.
Men jeg ville ikke afvise, at  

 etableringen af Vetstat kunne føre til, at der kunne lempes på  

 kravene til de besætningsejere, der har styr på deres  

 medicinforbrug, således at ministeriet og Fødevaredirektoratet  

 kunne bruge kræfterne på dem, som har knap så meget  

 overblik over situationen.
Forudsætningen for, at sådanne  

 lempelser kan overvejes, er imidlertid, at Vetstat er etableret og fungerer  

 ordentligt og upåklageligt.
 Tilsvarende synspunkter fremgår af min besvarelse af  

 spørgsmål 2. Der henvises heri til kommentarerne til  

 Landbrugsrådets høringssvar, der berører den samme  

 problemstilling.
 Jeg mener fortsat ikke, at det er hensigtsmæssigt at  

 foretage konkrete overvejelser omkring administrative lempelser, før  

 Vetstat er kørt ind og fungerer efter hensigten.
 Spørgsmål 9:
Er ministeren indstillet på, at man ved oprettelsen  

 af Vetstat kan undlade samtidig registrering på skemaer, eventuelt  

 efter en kortere indkøringsperiode? Svar:
 Jeg henviser til min besvarelse af spørgsmål  

 8.
