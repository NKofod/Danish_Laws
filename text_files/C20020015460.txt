 Vejledning om anvendelse af reglerne i  

 bekendtgørelse om en  

 a-kasses pligt til at vejlede mv.
 I bekendtgørelse nr. 1206 af 18. december 2002 er de nærmere  

 regler om en a-kasses pligt til at vejlede mv. fastsat.
 Der er i bekendtgørelsen fastsat de minimumskrav,  

 som gælder for en a-kasse vedrørende information og vejledning  

 af samt bistand til egne medlemmer.
 Bekendtgørelsen er bygget op omkring a-kassens  

 pligt til at informere og vejlede om de rettigheder og pligter, et medlem har  

 efter lov om arbejdsløshedsforsikring m.v. og i øvrigt efter  

 arbejdsmarkedslovgivningen.
A-kassen tilrettelægger i vidt omfang selv, hvordan  

 den informerer, vejleder og bistår medlemmet.
A-kassen kan, efter  

 aftale med medlemmet, informere og vejlede via internettet, bl.a. i e-mails  

 og i elektroniske pjecer.
A-kassens pligter efter bekendtgørelsen er  

 dog aktive pligter.
A-kassen vil derfor ikke kunne begrænse sin  

 information eller vejledning af medlemmet til en henvisning til a-kassens  

 eller andres hjemmeside.
 Det er vigtigt, at medlemmet bliver informeret om  

 samspillet mellem Arbejdsformidlingen (AF), a-kassen og andre aktører,  

 og at vejledningen af det enkelte medlem tilrettelægges således,  

 at medlemmet får en forståelse for dette samspil.
Ved den gode vejledning inddrages de aktører, der  

 naturligt kan bidrage til en afklaring af medlemmets muligheder, i et  

 samarbejde omkring medlemmet.
Således vil medlemmet opleve vejledningen  

 som en helhed og få det bedst mulige udbytte af denne.
Aktører,  

 der naturligt kan bidrage til en afklaring af medlemmets muligheder, kan fx  

 være kommuner, faglige organisationer og uddannelsessteder.
Det er vigtigt, at a-kassen i den information og  

 vejledning, der gives til det ledige medlem, sætter fokus på  

 medlemmets hurtige tilbagevenden til arbejdsmarkedet gennem aktiv  

 arbejdssøgning og gennem brug af redskaberne i den  

 arbejdsmarkedsrettede indsats under det intensive kontaktforløb.
I den  

 forbindelse er det vigtigt, at der sættes fokus på, at indsatsen  

 mod ledighed tilrettelægges med udgangspunkt i medlemmets behov samt  

 egen motivation og orientering mod arbejdsmarkedet, men under samtidig  

 hensyntagen til arbejdsmarkedets behov.
Kapitel 1 Generelle pligter Til § 1 A-kassens pligt til at vejlede medlemmet om de rettigheder  

 og pligter, medlemmet har efter lov om arbejdsløshedsforsikring m.v.  

 samt i øvrigt efter arbejdsmarkedslovgivningen, fremgår af  

 § 65, stk. 1, i lov om arbejdsløshedsforsikring m.v.
Til § 2 Opremsningen i bekendtgørelsens § 2,  

 stk. 1, er ikke udtømmende i forhold til, hvad der skal  

 informeres om ved ledighedens indtræden efter § 65, stk. 2, i  

 lov om arbejdsløshedsforsikring m.v.
A-kassen skal således  

 også informere om manglende rådighed ved sygdom mv., aftjening af  

 værnepligt, frihedsberøvelse, forsørgelse på  

 institution samt om andre grunde til manglende rådighed, fx manglende  

 bopæl og ophold i Danmark.
 A-kassen skal give informationen efter § 2 i  

 bekendtgørelsen hurtigst muligt efter ledighedens indtræden.
Til § 2, stk. 1, nr. 1 A-kassen skal informere medlemmet om, at det er en  

 grundlæggende betingelse for ret til dagpenge, at medlemmet er tilmeldt  

 AF.
A-kassen skal herunder informere om, at medlemmet  

 skal 1)	tilmelde sig AF på 1. ledighedsdag, 2)	afmelde sig AF, når medlemmet er syg eller i arbejde på  

 fuld tid i mindst 14 dage, og 3)	gentilmelde sig AF, når medlemmet igen skal have dagpenge fra  

 a-kassen.
 A-kassen skal også informere om, at et medlem skal  

 være tilmeldt AF for at kunne afvikle en effektiv karantæne.
 A-kassen skal endelig informere om, at medlemmet kan til-  

 og afmelde sig AF ved brug af digitale selvbetjeningsværktøjer,  

 og at medlemmet kan få bistand af AF og a-kassen til at bruge disse  

 værktøjer.
Til § 2, stk. 1, nr. 2 A-kassen skal informere medlemmet om, at medlemmet som en  

 del af sin rådighedsforpligtelse skal lægge sit CV ind i  

 AFs Job- og CV-bank, "Jobnet.dk", på www.Jobnet.dk  

 senest 1 måned efter tilmeldingen til AF.
 A-kassen skal informere om, at CVet skal indeholde  

 en beskrivelse af medlemmets kvalifikationer og tidligere joberfaring.
 A-kassen skal også informere om, at CVet vil  

 indgå som et element i rådighedsvurderingen af medlemmet.
 A-kassen skal endelig informere om, at medlemmet kan  

 få bistand af AF og a-kassen til at lægge sit CV ind i AFs  

 "Jobnet.dk".
Til § 2, stk. 1, nr. 3 A-kassen skal informere medlemmet om, at en del af  

 medlemmets rådighedsforpligtelse er at opretholde kontakten til AF,  

 a-kassen og andre aktører gennem hele ledighedsforløbet.
I det at opretholde kontakten ligger bl.a., at  

 medlemmet 1)	skal møde til aktiviteter under det individuelt tilpassede  

 kontaktforløb på AF, i a-kassen og hos andre aktører, 2)	skal give besked til AF og a-kassen om forhold, der har betydning  

 for, at kontakten kan opretholdes, fx ændringer i medlemmets opholds-  

 og bopælsadresse, og 3)	skal give besked om sygdom og ferie i henhold til reglerne herom,  

 herunder melde ferie, senest 14 dage før ferien skal holdes, medmindre  

 der er tale om ferie på enkeltdage.
Til § 2, stk. 1, nr. 4 og 5 A-kassen skal informere om medlemmets pligt til at  

 være aktivt arbejdssøgende til rimeligt arbejde fra 1.  

 ledighedsdag.
A-kassen skal også informere om medlemmets pligt til at  

 kunne formidles rimeligt arbejde med dags varsel fra 1. ledighedsdag.  

 Medlemmet skal have information om, hvordan rimeligt arbejde defineres, jf.  

 bekendtgørelse om rådighed.
A-kassen skal herudover informere om, at medlemmet har  

 pligt til at være aktivt arbejdssøgende samt pligt til at tage  

 imod formidlet arbejde under deltagelse i tilbud, medmindre der foreligger en  

 dispensation.
Det er AF, der kan give en sådan dispensation ved et  

 medlems deltagelse i bestemte tilbud.
 A-kassen skal desuden informere om, at medlemmet har pligt  

 til at søge job, der er slået op i AFs  

 "Jobnet.dk", efter krav fra AF eller a-kassen.
 A-kassen skal endelig informere om, at mellem- eller  

 højtuddannede medlemmer kan have en særlig udvidet geografisk  

 rådighedsforpligtelse.
Til § 2, stk. 3 A-kassen skal give medlemmet en overordnet introduktion  

 til de rettigheder og pligter samt muligheder et medlem har efter  

 arbejdsmarkedslovgivningen.
Hovedvægten skal lægges på  

 information om:
 1)	Kontaktforløbet og hvad det som minimum indebærer af  

 kontakt.
 2)	Jobformidling, bl.a. som et vigtigt redskab i hele  

 kontaktforløbet.
 3)	Hvad en handlings- eller uddannelsesplan er, hvem der udarbejder den  

 og hvordan.
 4)	De tilbud om aktivering, der kan gives, og minimumskravene for  

 aktivering.
5)	Mulighederne for 6 ugers selvvalgt uddannelse.
A-kassen skal  

 herunder informere om, at medlemmet ud over den selvvalgte uddannelse, jf.  

 lov om statens voksenuddannelsesstøtte og lov om godtgørelse  

 ved deltagelse i erhvervsrettet voksen- og efteruddannelse, kun kan deltage i  

 uddannelse i henhold til en handlingsplan.
Til § 2, stk. 4 A-kassen skal informere om de dagpengemæssige  

 konsekvenser af ikke at give besked om sygdom og ferie i henhold til reglerne  

 herom, herunder af ikke at melde ferie senest 14 dage, før ferien skal  

 holdes.
Til § 3 A-kassen skal give informationen til alle medlemmer,  

 a-kassen indplacerer i en (ny) dagpengeperiode, jf. bekendtgørelse om  

 beskæftigelseskrav og dagpengeperiode.
Til § 4 Pligten til at bistå egne medlemmer med digital til-  

 og afmelding samt med at lægge et medlems CV ind i AFs  

 "Jobnet.dk" fremgår af kapitel 3a i lov om en aktiv  

 arbejdsmarkedspolitik.
A-kassen tilrettelægger selv, hvordan den vil yde  

 bistand til det enkelte medlem.
Hvis medlemmet har behov for særlig  

 bistand eller anmoder herom, skal a-kassen yde denne særlige  

 bistand.
Hvis et medlem tilmelder sig AF i a-kassen, har a-kassen  

 pligt til at informere om, at medlemmet skal lægge sit CV ind i  

 AFs "Jobnet.dk" hurtigst muligt og senest 1 måned efter  

 tilmeldingen til AF.
A-kassen har også pligt til at informere om, at AF  

 og a-kassen yder den fornødne hjælp til, at medlemmet kan bruge  

 de digitale selvbetjeningsværktøjer og lægge sit CV ind i  

 AFs "Jobnet.dk".
Til § 5 Pligten til at give individuel og personlig vejledning  

 opstår, når medlemmet enten selv anmoder a-kassen om vejledning,  

 eller når a-kassen konstaterer, at det er relevant at vejlede, fordi  

 medlemmet har et særligt behov for vejledning, fx når  

 medlemmet 1)	har særlige rettigheder og pligter på grund af fx  

 alder, 2)	har pligt til selv at handle aktivt for at kunne få en ret, fx  

 pligt til at søge om noget indenfor en given frist, 3)	skifter mellem to ydelsesformer, fx hvis medlemmet skifter fra at  

 modtage dagpenge under ledighed til at modtage barselspenge under barsel  

 eller orlovsydelse under orlov til børnepasning, 4)	har fortabt eller står over for at fortabe en ret, 5)	hører til blandt de særligt udsatte grupper på  

 arbejdsmarkedet, eller 6)	har haft langvarig ledighed.
 Det er også relevant at vejlede, når a-kassen  

 konstaterer, at medlemmet har misforstået noget omkring medlemmets  

 rettigheder og pligter, en afgørelse mv.
Vejledningen kan under hensyntagen til medlemmets behov  

 gives skriftligt eller ved en personlig samtale.
A-kassen kan også  

 holde vejledningsmøder   ud over det obligatoriske møde i  

 kapitel 2   for særlige udsatte grupper af ledige, fx ledige med  

 manglende danskkundskaber, som a-kassen ellers kun vanskeligt kan  

 vejlede.
Kapitel 2 Vejledningsmødet Til § 6, stk. 1 A-kassen skal under vejledningsmødet vejlede om de  

 samme ting, som den har informeret om efter § 2, men vejledningen  

 skal være tilpasset og stilet til det enkelte medlem eller  

 medlemsgruppe.
A-kassen skal således også gå mere i dybden  

 med den information, der er givet efter § 2.
Vejledningen skal tilrettelægges således, at  

 der vejledes om de særlige rettigheder og pligter samt muligheder,  

 medlemmet eller medlemsgruppen eventuelt har.
Som eksempel kan nævnes  

 ledige medlemmer under 25 år med og uden uddannelse som en gruppe med  

 særlige rettigheder og pligter og ledige medlemmer, der som led i fx  

 integrationsindsatsen, har mulighed for at få særlige tilbud om  

 danskundervisning mv.
Over for disse grupper vil det kunne være  

 hensigtsmæssigt at afholde vejledningsmødet tidligere i  

 ledighedsforløbet.
 A-kassen kan i sin vejledning om mulighederne for at  

 få arbejde på det almindelige arbejdsmarked, om  

 kontaktforløb, om tilbud efter lov om en aktiv arbejdsmarkedspolitik  

 samt om mulighederne for selvvalgt uddannelse tage udgangspunkt i medlemmets  

 CV, som er lagt ind i AFs "Jobnet.dk".
 A-kassen kan indgå i et samarbejde med AF eller  

 andre aktører om vejledningen af medlemmet eller medlemsgruppen.
Til § 6, stk. 2 Medlemmet skal under mødet også vejledes om  

 de konsekvenser det har for retten til dagpenge, hvis medlemmet ikke  

 opretholder kontakten til AF, a-kassen og andre aktører gennem  

 ledighedsforløbet.
Medlemmet skal vejledes om, hvad det vil sige at  

 være selvforskyldt ledig.
Medlemmet skal herunder vejledes om, at  

 afslag på formidlet arbejde, tilbud om jobtræning mv. også  

 gælder tilfælde, hvor et medlem handler på en måde,  

 der kan sidestilles med afslag.
 Medlemmet skal endelig vejledes om de fælles 1.  

 gangs sanktioner for selvforskyldt ledighed samt om tab af retten til  

 dagpenge som sanktion, hvis medlemmet bliver selvforskyldt ledig 2 gange  

 indenfor 12 måneder.
Til § 7 Medlemmet kan være forhindret i at komme til  

 mødet i a-kassen på grund af fx arbejde (ordinært eller  

 støttet) på dagen.
A-kassen skal i så fald notere, at  

 mødet ikke kunne holdes på det fastlagte mødetidspunkt,  

 og at der hurtigst muligt skal indkaldes til et nyt møde.
Til § 8 A-kassen skal holde møde med de medlemmer, a-kassen  

 har indplaceret i en (ny) dagpengeperiode, jf. bekendtgørelse om  

 beskæftigelseskrav og dagpengeperiode, og med de medlemmer, a-kassen  

 har udbetalt dagpenge til efter en overflytning.
A-kassen skal dog ikke holde  

 møde med et overflyttet medlem, hvis a-kassen har sikkerhed for, at  

 den tidligere a-kasse har holdt møde med medlemmet.
A-kassen kan altid holde et møde med et medlem,  

 hvor der gives vejledning.
At a-kassen ikke har pligt til at holde et  

 møde med medlemmet efter § 6, er således ikke til hinder  

 for, at et møde kan holdes.
Kapitel 3 Konkret vejledningspligt Kapitlet i bekendtgørelsen omfatter situationer, hvor der er et  

 særligt behov for vejledning af medlemmet.
 Kapitlet er ikke udtømmende, idet en a-kasse altid  

 har pligt til at give et medlem individuel og personlig vejledning, når  

 medlemmet har særligt behov herfor, jf. § 5, stk. 1.
Vejledningen skal i enkelte bestemmelser gives i god tid,  

 før en begivenhed indtræder, fx retten til en ydelse  

 udløber.
Hvis ikke andet er fastsat betyder "i god tid", at  

 vejledningen skal gives senest 3 måneder, før begivenheden  

 indtræder.
Til § 16 Hvis et medlem oplyser, at medlemmet rejser til et land  

 uden for EØS, skal a-kassen vejlede om, at medlemmet kan bevare  

 medlemskabet af a-kassen under opholdet i udlandet.
A-kassen skal endvidere  

 vejlede om, at dokumenterede arbejdstimer kan medregnes til opfyldelse af  

 beskæftigelseskravet i § 53 i lov om  

 arbejdsløshedsforsikring m.v.
 Hvis et medlem oplyser, at medlemmet rejser til et andet  

 EØS-land, skal a-kassen vejlede om, at udmeldelse af a-kassen  

 først skal ske, når medlemmet har fået arbejde og har  

 dokumentation for, at medlemmet er blevet omfattet af et andet  

 EØS-lands arbejdsløshedsforsikringssystem.
Medlemmet skal vejledes om 1)	mulighederne for at blive genoptaget i a-kassen og få ret til  

 dagpenge, 2)	fristerne for ansøgning om genoptagelse og deraf  

 følgende medregning af arbejds- og forsikringsperioder fra det andet  

 EØS-land, 3)	betingelserne for medregning af arbejds- og forsikringsperioder i  

 forhold til retten til efterløn.
Medlemmet skal endvidere vejledes om muligheden for at  

 fortsætte medlemskabet af den danske a-kasse, hvis 1)	medlemmet er udsendt af en dansk arbejdsgiver, eller 2)	medlemmet ikke kan blive omfattet af  

 arbejdsløshedsforsikringen i det andet EØS-land.
 A-kassen skal endelig vejlede medlemmet om frister for  

 ansøgning om genoptagelse i a-kassen, hvis medlemmet skifter arbejde i  

 det andet EØS-land og ophører med at være  

 arbejdsløshedsforsikret.
 Hvis medlemmet ønsker at søge arbejde i et  

 andet EØS-land, skal a-kassen vejlede om muligheden for at få  

 dagpenge i op til 3 måneder under arbejdssøgning i det andet  

 EØS-land.
 Medlemmet skal vejledes om, at al relevant dokumentation  

 skal gemmes.
 Der henvises til bekendtgørelse om  

 arbejdsløshedsforsikring ved arbejde mv. inden for EØS og i det  

 øvrige udland og vejledning om arbejdsløshedsforsikring i  

 relation til EØS-landene.
 Hvis et medlem oplyser, at medlemmet rejser til  

 Færøerne, skal a-kassen vejlede om, at udmeldelse først  

 skal ske, når medlemmet har fået arbejde og har dokumentation  

 for, at medlemmet er blev omfattet af  

 arbejdsløshedsforsikringssystemet på Færøerne.
Medlemmet skal vejledes om 1)	mulighederne for at blive genoptaget i a-kassen og få ret til  

 dagpenge, 2)	fristerne for ansøgning om genoptagelse og deraf  

 følgende medregning af arbejds- og forsikringsperioder fra  

 Færøerne, og 3)	betingelserne for medregning af arbejds- og forsikringsperioder i  

 forhold til retten til efterløn.
Medlemmet skal endvidere vejledes om muligheden for at  

 fortsætte medlemskabet af den danske a-kasse, hvis medlemmet 1)	skal arbejde på Færøerne og arbejdet ikke  

 forventes at overstige et halvt år, 2)	arbejder eller opholder sig på Færøerne uden at  

 have ret til at blive arbejdsløshedsforsikret der, og 3)	arbejder som selvstændig erhvervsdrivende i væsentligt  

 omfang på Færøerne.
 Medlemmet skal vejledes om, at al relevant dokumentation  

 skal gemmes.
 Der henvises til bekendtgørelse om medlems- og  

 dagpengeret efter arbejde eller ophold på Færøerne.
Til § 17 Andre ydelser fra en a-kasse kan fx være  

 overgangsydelse og efterløn.
Til § 20, stk. 3 Medlemmet skal bl.a. vejledes om, at medlemmet får  

 ret og pligt til aktivering i hele perioden indtil det fyldte 60. år.  

 Der skal også vejledes om, at medlemmet fortsat skal søge og  

 kunne formidles rimeligt arbejde.
Til § 23 Der henvises til bekendtgørelse om betaling af  

 medlemsbidrag til en arbejdsløshedskasse med tilhørende  

 vejledning.
Til § 23, stk. 6 Lov om fleksydelse administreres af direktoratet.
Det er  

 derfor som udgangspunkt direktoratet, der vejleder om rettigheder og pligter  

 efter denne lov.
Da mange personer, der bliver visiteret til et fleksjob, kun  

 vil kunne få ret til fleksydelse, hvis der er betalt  

 efterlønsbidrag uafbrudt frem til det tidspunkt, hvor tilmeldingen til  

 fleksydelsesordningen får virkning, dvs. den 1. i måneden efter  

 visitationen til fleksjob, skal a-kassen vejlede om, at det kan have  

 konsekvenser for retten til fleksydelse at få efterlønsbidrag  

 tilbagebetalt.
Der henvises også til vejledningen til § 24,  

 stk. 3.
Til § 24, stk. 2 Hvis et medlem ønsker at melde sig ud af a-kassen,  

 fordi a-kassen har truffet en bebyrdende afgørelse, skal a-kassen  

 særligt vejlede medlemmet om, hvilken betydning en udmeldelse vil  

 få for en senere ret til ydelser.
A-kassen skal herunder vejlede  

 medlemmet om, hvilken betydning udmeldelsen vil få, hvis  

 afgørelsen eventuelt senere måtte blive ændret af  

 direktoratet eller Arbejdsmarkedets Ankenævn.
Der henvises også  

 til § 25.
Til § 24, stk. 3 I forbindelse med udmeldelse skal a-kassen sikre sig, at  

 medlemmet er vejledt om, at det kan have konsekvenser for retten til  

 fleksydelse, hvis der ikke betales efterlønsbidrag til og med udgangen  

 af den måned, hvori medlemmet er visiteret til fleksjob.
 Der henvises til bekendtgørelse om  

 standardvedtægt for anerkendte a-kasser med tilhørende  

 vejledning.
Til § 25, stk. 1 I forbindelse med at a-kassen træffer  

 afgørelse om, at medlemmet ikke har ret til dagpenge, fx på  

 grund af en pålagt sanktion, skal a-kassen vejlede medlemmet om, at det  

 er en betingelse for ret til efterbetaling af dagpenge, hvis  

 afgørelsen senere måtte blive ændret af direktoratet eller  

 Arbejdsmarkedets Ankenævn, at medlemmet har betalt medlemsbidrag og  

 været tilmeldt AF (eventuelt som personlig tilmeldt) og til  

 rådighed for arbejdsmarkedet i hele den periode efterbetalingen  

 vedrører.
Kapitel 4 Øvrige bestemmelser Til § 27 Et medlem skal bl.a. oplyse om arbejdssøgning,  

 kontakten til AF og andre aktører under kontaktforløbet,  

 herunder om deltagelse i tilbud mv., der skal bidrage til en hurtig  

 tilbagevenden til arbejdsmarkedet.
 Medlemmet skal også oplyse, om medlemmet har lagt  

 sit CV ind i AFs "Jobnet.dk", herunder om CVet er lagt  

 ind indenfor fristen.
 Medlemmet skal endelig oplyse om ønsker for  

 fremtidig beskæftigelse, kurser eller uddannelse.
Til § 28 A-kassen skal notere, hvad et medlem er informeret og  

 vejledt om under vejledningsmødet, jf. § 6, og under andre  

 møder og samtaler i a-kassen.
A-kassen skal desuden notere de oplysninger, som medlemmet  

 giver under møder og samtaler i a-kassen om medlemmets 1)	arbejdssøgning, 2)	deltagelse i kontaktforløb, herunder deltagelse  

 jobsøgningskurser og andre kurser, og 3)	ønsker for fremtidig beskæftigelse, kurser eller  

 uddannelse.
 Ved deltagelse i kurser skal a-kassen notere, hvilke  

 kurser medlemmet har gennemført og hvornår, i det omfang  

 kurserne ikke er blevet lagt ind i medlemmets CV i forbindelse med en  

 ajourføring af medlemmets kvalifikationer.
Hvis medlemmet giver oplysninger i a-kassen, som er egnede  

 til at give anledning til tvivl om medlemmets ret til dagpenge eller  

 øvrige rettigheder, skal oplysningerne noteres.
Der skal herefter ske  

 en opfølgning bl.a. i form af vejledning til medlemmet, hvis medlemmet  

 har særligt behov herfor, jf. § 5, stk. 1, i  

 bekendtgørelsen.
 Ved møder eller samtaler om medlemmets  

 rådighed for arbejdsmarkedet, skal a-kassen notere det ned, der  

 fremgår af bekendtgørelse om rådighed med  

 tilhørende vejledning.
 A-kassen skal endelig notere, om medlemmet har fulgt en  

 individuel handlingsplan.
Til § 29 Der skal ske en udveksling af information mellem a-kassen  

 og AF af de oplysninger, som medlemmet har givet til henholdsvis a-kassen og  

 AF.
 Udvekslingen sker umiddelbart efter, at medlemmet har  

 været til møde eller samtale i a-kassen eller på AF.
Til § 30 A-kassen kan fx opbevare oplysninger og informationer  

 elektronisk i sit edb-system eller opbevare kopi af notaterne.
Opbevaring kan  

 også ske ved notering på medlemmets sag.
Til § 31 Bestemmelsen informerer om, hvilke konsekvenser det kan  

 få, hvis en a-kasse ikke kan dokumentere, at der er givet information  

 og vejledning til et medlem.
 Bestemmelsen skal ikke skærpe praksis  

 vedrørende a-kassernes ret til refusion efter § 79, stk. 3,  

 i lov om arbejdsløshedsforsikring m.v.
 Hvis en a-kasse ikke har opfyldt sin pligt til at vejlede  

 mv., er et medlem som hovedregel henvist til at anlægge civilt  

 søgsmål mod a-kassen med påstand om erstatning af det tab,  

 fx af dagpenge, som medlemmet måtte have lidt.
Kapitel 5 Ikrafttræden Til § 31 Denne vejledning erstatter vejledning nr. 57 af 19. maj  

 1999.
