Resumé En kommune besluttede at et barn der var frivilligt anbragt hos  

 en plejefamilie, skulle hjemgives til den biologiske mor.
Efter hjemgivelsen  

 tog mor og barn ophold på et familiecenter.
Da moderen ikke overholdt aftaler  

 indgået med familiecentret, blev barnet - med moderens samtykke - anbragt på  

 en  

 døgninstitution, og senere hos sine bedsteforældre.
 Plejefamilien klagede over kommunens sagsbehandling i forbindelse  

 med hjemgivelsen af barnet og den senere anbringelse på institution.  

 Plejefamilien gjorde bl.a. gældende at kommunens oplysningsgrundlag var  

 utilstrækkeligt, og at de ikke var blevet tilstrækkeligt informeret om  

 beslutningen om hjemgivelse.
Ombudsmanden udtalte at undersøgelsen i forbindelse med en sag om  

 hjemgivelse må dreje sig om hvorvidt der hos mor eller barn foreligger de  

 forhold der kan begrunde, at barnet anbringes tvangsmæssigt uden for hjemmet  

 efter reglerne i bistandslovens § 35. Ombudsmanden mente på denne baggrund  

 ikke  

 der var grundlag for at kritisere, at kommunen fandt sagen tilstrækkeligt  

 oplyst ved en børnepsykiatrisk erklæring og en erklæring om moderens  

 forældreevne.
Ombudsmanden fandt i øvrigt ikke grundlag for at kritisere  

 kommunens  

 beslutning om hjemgivelse.
Ombudsmanden udtalte videre at de opgaver som varetages af en  

 plejefamilie, hviler på en aftale mellem plejefamilien og kommunen.
Et  

 plejeforældrepar er ikke parter i en sag om hjemgivelse, og kommunen er  

 derfor  

 ikke retligt forpligtet til at underrette plejeforældrene om en beslutning om  

 hjemgivelse, ud over hvad der måtte følge af kontraktforholdet.
Ombudsmanden  

 mente dog at det følger af god forvaltningsskik, at en kommune bør underrette  

 en plejefamilie om en afgørelse om hjemgivelse i rimelig tid inden  

 hjemgivelsen  

 finder sted.
Så vidt muligt bør en sådan afgørelse meddeles til plejefamilien  

 på samme tidspunkt som meddelelsen til den biologiske mor.
Ombudsmanden fandt ikke grundlag for at kritisere at kommunen  

 efter hjemgivelsen mente, at forudsætningerne for at genanbringe barnet hos  

 plejefamilien ikke var til stede.
Ombudsmanden mente at kommunen i denne  

 forbindelse lovligt kunne inddrage det forhold, at plejefamilien havde  

 videregivet oplysninger til pressen om den biologiske mors private forhold.  

 (J.  

 nr. 1994-2734-079).
Kommunes sagsbehandling i forbindelse med hjemgivelse af  

 frivilligt anbragt barn En advokat klagede for  

 plejeforældrene (A) over X Kommunes sagsbehandling i forbindelse med  

 plejebarnet (B's) hjemgivelse til sin biologiske mor (C), og senere  

 anbringelse  

 hos sine morforældre.
Det fremgik af de  

 foreliggende oplysninger at B blev født i  

 1988. C  

 var på det tidspunkt bosat i  

 Y Kommune.
I december 1989 blev B tvangsfjernet af Y Kommune og anbragt i  

 familiepleje hos A.
A var i forvejen godkendt af Z Kommune som plejeforældre.  

 Y  

 Kommune indgik en familieplejekontrakt med A.
I januar 1991 blev  

 foranstaltningen om tvangsmæssig anbringelse ændret til en frivillig  

 anbringelse.
I de første år efter  

 plejeforholdets etablering havde C kun meget begrænset kontakt med B.
B havde  

 i  

 denne periode regelmæssig kontakt med sine morforældre.
I sommeren 1992 udtrykte C  

 ønske om at have mere kontakt med B og på længere sigt at få ham hjemgivet.  

 På  

 baggrund af C's ønske blev der indgået en aftale om C's (og B's morforældres)  

 kontakt med B.
C havde ifølge denne aftale samvær med B hver fjerde weekend.
Den 1. marts 1993 flyttede C  

 til X Kommune.
Det blev mellem Y og X Kommune aftalt at sagen vedrørende B's  

 anbringelse ikke skulle overdrages til X Kommune, før der den 29. marts 1993  

 var blevet afholdt et opfølgningsmøde vedrørende C's samvær med B.
På  

 opfølgningsmødet blev det aftalt at C - ud over hver fjerde weekend - skulle  

 have samvær med B onsdage i ulige uger.
Den 14. april 1993 blev der  

 indgået en ny familieplejekontrakt med A.
Kontrakten blev underskrevet af Y  

 Kommune, men det blev angivet at tilsynet med B skulle overgå til X Kommune  

 den  

 1. maj 1993.
Efter at X Kommune havde  

 overtaget sagen, rettede A henvendelse til kommunen med oplysning om at B  

 efter  

 besøg hos C reagerede meget voldsomt.
X Kommune aftalte på denne baggrund med  

 C  

 at weekend-besøgsordningen foreløbig blev sat i bero.
I løbet af foråret og  

 sommeren 1993 begyndte samarbejdet mellem A og C at fungere dårligt.
C gav  

 udtryk for at hun ikke var indstillet på at lade B blive hos A.
Som følge af  

 samarbejdsproblemerne kontaktede A familiens læge med henblik på at få B  

 undersøgt på en børnepsykiatrisk afdeling.
C's sagsbehandler i X Kommune  

 gjorde  

 i denne forbindelse A opmærksom på at A skulle samarbejde med  

 sagsbehandleren,  

 og at A ikke på egen hånd kunne tage skridt til at få B henvist til en  

 børnepsykiatrisk undersøgelse.
Det blev dog aftalt at der skulle afholdes et  

 koordinationsmøde på en børnepsykiatrisk afdeling med henblik på at finde ud  

 af  

 hvilke undersøgelser B burde gennemgå.
Mødet blev afholdt den 22. september  

 1993. I X Kommunes journalark er bl.a. anført følgende om forløbet af mødet  

 (og  

 tiden derefter):
 "Dette med henblik på,  

 hvordan vi bedst hjælper (B) i en videre udslusning, idet det allerede i (Y  

 Kommune) er bestemt, at han skal hjemgives til sin mor.
 Denne hjemgivelse, der skulle  

 være planlagt til jan. 94 er blevet forhindret/forsinket idet (B)  

 tilsyneladende har reageret meget på overnatning hos (C). Dertil kommer et  

 ualmindeligt dårligt samarbejde mellem plejefam. og biologisk fam.
 Det er undertegnedes  

 opfattelse, at plejefam. har svært ved at slippe (B), som de har haft i ca. 4  

 år.
Dette vil de dog ikke give  

 udtryk for.
Tværtimod udtrykker de, at det er helt professionelt og at de har  

 haft mange børn igennem (...). Dog kan de ikke klare, at skulle have (C)  

 indenfor i deres eget hjem.
 Jeg har den 29.10.93 tilbudt  

 plejefam. 5 timers psykologbeh. med henblik på en bearbejdelse af div.  

 oplevelser omkring deres situation, idet de har været meget overladt til sig  

 selv og ikke har fået den nødvendige støtte omkring det, at få (B) i pleje og  

 det, at man hele tiden skal holde sig for øje at barnet skal hjem til biol.  

 forældre.
Det ønsker (A) ikke.
Derimod  

 ønsker hun en psykolog som fast supervisor, idet de kan have brug for en  

 person,  

 der har tavshedspligt i forh. til dem og soc. forv.
Altså en person de kan  

 drøfte situationen med - men hvor opl. ikke kommer videre.
..." Den 29. september 1993  

 besluttede X Kommune at få foretaget en undersøgelse af C's forældreevne.
 Resultatet af forældreevneundersøgelsen  

 forelå den 17. marts 1994. Af erklæringen vedrørende undersøgelsen fremgik  

 bl.a. følgende:
 "...
 5) (C) arbejder særdeles  

 nænsomt og med god forstandighed omkring at opbygge sit forhold til (B). Hun  

 viser omtanke og forudseenhed omkring de problemer, der kan opstå.
 6) (B) er tæt på sin mor og  

 fortsat integreret i hendes familie. (C) og (B's) forhold er under opbygning.
På trods af (C's) store  

 vanskeligheder i et længere livsafsnit, så virker hendes restituering inden  

 for  

 de sidste to år af hendes liv overbevisende og målrettet.
Hun viser både i  

 ord  

 og handling en nøgtern besindighed.
 (C) må tilbydes hjælp for at  

 balancere krav til sig selv og opbygge forholdet til (B). Hun må fortsat  

 tilbydes psykologhjælp.
 Det må afslutningsvist udtales,  

 at (C) vil være i stand til at klare forældreopgaverne omkring (B). En  

 eventuel  

 hjemgivelse må selvfølgelig afvejes i forhold til en vurdering af (B) og hans  

 forhold til plejefamilien.
..." Den 22. april 1994 forelå en  

 erklæring fra den børnepsykiatriske afdeling.
Erklæringens konklusion lød som  

 følger:
"... Herfra anbefaler vi  

 en behandlingsindlæggelse af (B) (på børnepsykiatrisk afdeling). Vi anbefaler  

 fortsat talepædagogisk behandling samt fysioterapeutisk behandling.
Det er  

 vigtigt, at (B) fortsat tilbydes maksimal støtte i børnehaven.
På konferencen afholdt (på  

 børnepsykiatrisk afdeling) den 28.3.94 har vi orienteret om vores tilbud om  

 en  

 behandlingsindlæggelse her, samt om biologisk mors accept af dette.
Vi har  

 dog  

 pointeret, at en indlæggelse her først kan ske, når det er afklaret, hvor (B)  

 skal bo fremover.
 Vi anbefaler, at der snarest  

 sker en afklaring af, hvor (B) skal bo fremover, idet vi vurderer, at den  

 aktuelle uafklarede situation er meget belastende for (B), bl.a. på grund af  

 det konfliktfyldte forhold mellem plejeforældrene og biologisk mor.
..." På baggrund af vurderingen  

 fra børnepsykiatrisk afdeling og forældreevnevurderingen besluttede X Kommune  

 den 2. maj 1994 at tage skridt til at hjemgive B til C.
Der blev desuden  

 truffet beslutning om at forsøge at få C indskrevet på amtets familiecenter  

 hvor hun kunne få den fornødne pædagogiske og terapeutiske støtte.
Den 25. maj 1994 rettede A's  

 advokat henvendelse til Børne- og Ungeudvalget i X Kommune bl.a. med  

 anmodning  

 om at kommunen forhindrede flytningen af B ved at træffe bestemmelse om en  

 anbringelse uden for hjemmet uden samtykke.
Af advokatens brev fremgik bl.a.  

 følgende:
 "...
Siden foråret 1993, hvor  

 sagen på grund af (B's) mors flytning overgik fra (Y) Kommune til (X)  

 Kommune,  

 har mine klienter oplevet en manglende vilje til samarbejde fra  

 Socialforvaltningens side.
Mine klienter bliver ikke taget med i  

 planlægningen  

 omkring (B's) forhold.
Den praktiserende læge og børnehaven har samme  

 erfaring,  

 jf. vedlagte kopi af skrivelser fra henholdsvis læge og børnehave.
(B) har været til  

 undersøgelse på (børnepsykiatrisk afdeling) i begyndelsen af indeværende år.  

 Mine klienter er alene blevet mundtligt orienteret om undersøgelsens  

 konklusion, men har ikke, ligesom børnehave og læge heller ikke har kunnet få  

 den skriftlige erklæring, da (B's) mor har nægtet samtykke hertil.
Mine  

 klienters skriftlige anmodning til sagsbehandleren om at blive gjort bekendt  

 med erklæringens indhold er forblevet ubesvaret.
Mine klienter er nu, ikke af  

 sagsbehandleren, men af (B's) mor, gjort bekendt med, at den handleplan, som  

 sagsbehandleren må have udarbejdet, men som ingen af dem, der til daglig  

 beskæftiger sig med (B), kender til eller er blevet inddraget i, går ud på,  

 at  

 (B) skal anbringes på institution sammen med sin mor.
 ... Mine klienter  

 finder det  

 derfor mere i overensstemmelse med (B's) tarv, at han forbliver i sine vante  

 omgivelser og i den vante børnehave, medens de anbefalede undersøgelser  

 foregår  

 og indtil han er godt i gang med behandlingen på (børnepsykiatrisk afdeling).  

 Derved ville vurderingen herfra også indgå i et grundlag for afgørelsen af,  

 hvor (B) skal bo i fremtiden.
Mine klienter finder den af  

 Socialforvaltningen valgte fremgangsmåde (som de altså kun har hørt om og  

 ikke  

 er egentlig bekendt med) som lidet hensyntagende til (B's) tarv, at de  

 overvejer at indbringe sagen for Den Sociale Ankestyrelse i medfør af  

 bistandslovens § 36a med anmodning om, at der lægges en handleplan, der tager  

 sit udgangspunkt i (B's) behov og derfor medinddrager de personer, der har  

 kendskab til ham.
Imidlertid har mine klienter forstået (B's) mor således, at  

 en flytning af (B) var nært forstående, og jeg ser mig derfor nødsaget til på  

 mine klienters vegne ved nærværende at anmode Børn- og Ungeudvalget om at  

 forhindre  

 en sådan flytning ved at træffe bestemmelse om (B's) anbringelse udenfor  

 hjemmet i medfør af bistandslovens § 127.
..." Den 31. maj 1994 afholdtes  

 møde på børnepsykiatrisk afdeling med deltagelse af en psykiater og en  

 psykolog  

 fra afdelingen, en socialrådgiver fra amtets familiecenter, en psykolog fra  

 børnerådgivningen og C's sagsbehandler.
I kommunens journalark var bl.a.  

 anført følgende vedrørende mødet:
 "...
 Der var enighed om, at grundlaget for en hjemgivelse var i orden og  

 forsvarligt.
Endvidere var alle parter  

 enige om, at det ville være af stor betydning at støtte biologisk mor mest  

 mulig i den næste tid.
Familiecentret gav udtryk for, at sagen var oplagt til  

 deres regi. (C) ville få den første ledige plads.
 Herefter blev aftalen, at  

 undertegnede sammen med psykolog (...) ville aflægge plejefamilien et besøg  

 og  

 orientere dem nærmere.
..." Den 8. juni 1994 svarede  

 Social- og Sundhedsforvaltningen i X Kommune på A's daværende advokats brev  

 af  

 25. maj 1994. Af kommunens brev fremgik bl.a. følgende:
 "...
 (X) Kommune har noteret sig  

 de fremførte betragtninger omkring vurderingen af socialforvaltningens  

 fremgangsmåde.
 Deres henvendelse indgår  

 således på barnet (B's) sag, og er dermed en del af afgørelsesgrundlaget for  

 (X) Kommunes stillingtagen til foranstaltninger for barnet.
 (X) Kommune må naturligvis  

 udtrykke beklagelse over Deres klienters opfattelse af kommunens manglende  

 hensyntagen til barnet (B's) tarv.
 Deres henvendelse har i  

 øvrigt ikke givet grundlag for en ændret vurdering af sagen.
 (X) Kommune drøfter gerne  

 foranstaltninger vedr. barnet med Deres klienter, forudsat at de  

 foranstaltninger som drøftes, har relation til barnets ophold hos Deres  

 klienter.
 Kommunen ønsker ikke at  

 drøfte forhold vedrørende barnets mor og relationerne imellem barnet og dets  

 mor med Deres klienter, og kommunen anser sig i øvrigt afskåret herfra på  

 grund  

 af forvaltningslovens almindelige tavshedspligtsbestemmelser.
..." Den 13. juni 1994 orienterede  

 C's sagsbehandler og en psykolog fra Børne- og Ungerådgivningen om  

 beslutningen  

 om at man arbejdede på en snarlig hjemgivelse af B, og om at det var meningen  

 at C og B skulle have ophold på amtets familiecenter så snart der var plads.  

 I  

 brev af 23. juni 1994 meddelte Social- og Sundhedsforvaltningen i X Kommune A  

 at C med virkning fra den 28. juni 1994 var optaget på amtets familiecenter,  

 men at B først ville blive indskrevet den 25. juli 1994.
 Under et møde den 6. juli  

 1994 traf Det Sociale Udvalg i X Kommune afgørelse om at følge den af Social-  

 og Sundhedsforvaltningen udarbejdede handleplan om at der igangsattes en  

 udslusning af B fra familieplejen til familiecentret.
A blev den 7. juli 1994  

 orienteret om Det Sociale Udvalgs beslutning.
Herudover fik A den 7. juli  

 1994  

 udleveret et brev hvori X Kommune henstillede at A ikke omtalte sagen  

 offentligt.
Den 11. juli 1994 klagede A  

 til det sociale ankenævn over kommunens beslutning om hjemgivelse af B.
Den  

 15.  

 juli 1994 oversendte ankenævnet klagen til Den Sociale Ankestyrelse.
I brev  

 af  

 20. juli 1994 meddelte Den Sociale Ankestyrelse bl.a. følgende til A:
 "...
 Ankestyrelsen skal oplyse, at  

 De ikke har klageadgang, idet De som formidlet døgnplejefamile efter § 66 i  

 bistandsloven ikke er part i sagen.
 Ankestyrelsen har efter  

 bistandslovens §  

 36 a  

 beføjelser til at træffe beslutning, om at der skal iværksættes undersøgelse  

 m.v., såfremt kommunalbestyrelsen ikke foretager fornødne undersøgelser eller  

 iværksætter foranstaltninger.
 Ankestyrelsen har derfor  

 indhentet akter fra kommunen, og efter gennemgang af disse har Ankestyrelsen  

 ikke fundet grundlag for at foretage sig yderligere.
..." Den 25. juli 1994 blev B  

 indskrevet på familiecentret.
 Den 26. juli 1994 opsagde X  

 Kommune plejekontrakten med A med virkning fra den 31. august 1994.
Den 3. august 1994 tog C  

 sammen med B hjem til en lejlighed C havde fået i X-by.
Det blev aftalt at C  

 og  

 B skulle være tilbage på familiecentret den 7. august 1994.
Den 8. august 1994 kontaktede  

 C familiecentret og oplyste at hun var syg.
Det blev derfor aftalt at C kunne  

 blive i lejligheden sammen med B til den 10. august 1994.
Den 10. august 1994 udeblev C  

 fra familiecentret.
En medarbejder fra familiecentret opsøgte C og aftalte at  

 hun kunne vente med at komme tilbage til familiecentret til dagen efter, idet  

 hun stadig var syg.
Den 11. august 1994 mødte C  

 igen ikke som aftalt på familiecentret.
Ved et besøg på C's bopæl nægtede hun  

 at tage tilbage til familiecentret.
Hun accepterede at B samme dag blev  

 anbragt  

 på institutionen H, idet hun for tiden ikke magtede at passe ham ordentligt.
 Den 22. august 1994  

 besluttede X Kommune med C's samtykke at B med virkning fra samme dag skulle  

 på  

 ferie hos sine morforældre.
Den 24. august 1994  

 besluttede X Kommune på et møde med familiecentret at B fortsat skulle være  

 indskrevet på institutionen, men at han stadig skulle være på ferie hos  

 morforældrene.
Under denne ferie skulle der foretages en børnesagkyndig  

 undersøgelse  

 af B med henblik på at afdække hans relationer til biologisk mor, morforældre  

 og tidligere plejeforældre.
Denne beslutning blev den 25. august accepteret  

 af  

 C ved underskrift af samtykkeerklæring.
 Den 19. september 1994  

 besluttede socialforvaltningen og socialdirektøren på et møde at B skulle  

 udskrives fra institutionen og i stedet anbringes hos sine morforældre.
I anledning af klagen bad jeg  

 i brev af 25. november 1994 X Kommune om en udtalelse.
Jeg bad om at  

 udtalelsen  

 blev koncentreret om følgende:
1) Forløbet i forbindelse med  

 X Kommunes beslutning om at "udsluse" B fra familieplejen til  

 amtets  

 familiecenter med henblik på hjemgivelse til den biologiske mor, herunder  

 især ·  

  

 	  

 hvilke undersøgelser og overvejelser  

 kommunen foretog vedrørende spørgsmålet om hvorvidt der på dette tidspunkt  

 var  

 grundlag for en tvangsmæssig anbringelse af B uden for hjemmet, eventuelt med  

 henblik på at han kunne blive hos A, ·  

  

 	  

 kommunens orientering af A vedrørende overvejelserne  

 og den senere beslutning om at udsluse B fra familieplejen og arbejde på en  

 hjemgivelse til den biologiske mor.
2) Forløbet i forbindelse med  

 kommunens beslutning om igen at fjerne B fra den biologiske mor til  

 (frivillig)  

 anbringelse på en døgninstitution og senere hos B's bedsteforældre, herunder  

 især ·  

  

 	  

 hvilke undersøgelser og overvejelser  

 kommunen på dette tidspunkt foretog vedrørende spørgsmålet om hvorvidt der nu  

 var grundlag for en tvangsmæssig anbringelse af B, eventuelt med henblik på  

 at  

 han kunne vende tilbage til A, ·  

  

 	  

 hvilken vægt kommunen tillagde A's  

 udtalelser til pressen og formentlige brud på tavshedspligten i relation til  

 vurderingen af A's mulighed for igen at virke som plejefamilie for B.
 Af X Kommunes udtalelse til  

 mig fremgik bl.a. følgende:
 "...
 1. Forløbet i forbindelse med  

 kommunens beslutning om at "udsluse" (B) fra familiepleje til  

 (amtets) familiecenter med henblik på hjemgivelse til den biologiske mor.
Indledningsvis bemærkes, at  

 (X) Kommune har behandlet sagen fra maj 1993, hvor sagen oversendtes fra (Y)  

 Kommune på grund af moderens tilflytning.
Ved (X) Kommunes modtagelse af  

 sagen  

 var barnet anbragt i familiepleje i henhold til bistandslovens § 33  

 (foranstaltning  

 med samtykke fra forældremyndighedens indehaver) hos (A).
 ...
 Efter sagens modtagelse  

 arbejdede (X) Kommune i fortsættelse af (Y) Kommunes forudsætning og i  

 overensstemmelse med hensigtserklæringen i bistandslovens § 33, stk. 1, 2.  

 pkt.  

 på at afdække mulighederne for en ændring af foranstaltningerne, gennem  

 tilvejebringelse  

 af et fyldestgørende beslutningsgrundlag, herunder særlig ved iværksættelse  

 af  

 følgende 2 undersøgelser.
 (Børnepsykiatrisk afdeling),  

 har afgivet erklæring af 22. april 1994, hvis konklusion kan sammenfattes som  

 en anbefaling af behandlingsindlæggelse af barnet, idet en sådan dog først  

 kan  

 ske, når det er afklaret, hvor barnet skal bo fremover.
 Det konkluderes endvidere, at  

 der snarest bør ske en afklaring af, hvor barnet skal bo fremover, idet den  

 aktuelle uafklarede situation er meget belastende for barnet, bl.a. på grund  

 af  

 det konfliktfyldte forhold mellem plejeforældre og biologisk mor.
 (En psykolog) har i erklæring  

 af 17.3.1994 vurderet moderens forældreevne, og det i erklæringen indeholdte  

 taler helt klart for en hjemgivelse med supplerende foranstaltninger.
 På Det Sociale Udvalgs møde  

 den 6. juli 1994 vedtages en handleplan, hvorefter barnet udsluses fra  

 familieplejen til ophold hos moderen på (amtets) familiecenter.
 Denne ændring af  

 foranstaltninger er sket med samtykke fra moderen.
De nævnte 2 undersøgelsers  

 konklusioner har indgået med væsentlig vægt i sagsbehandlingen, og da  

 kommunen  

 i øvrigt ikke derudover var i besiddelse af oplysninger, som kunne danne  

 grundlag for at betvivle rigtigheden af undersøgelsernes konklusion, og da  

 der  

 forelå accept fra moderens side på at indgå i et behandlingsforløb, fandt (X)  

 Kommune ikke, at der i forbindelse med foranstaltningsændringerne var  

 grundlag  

 for at overveje tvangsmæssig anbringelse.
Såfremt det havde været vurderet,  

 at  

 de ændrede foranstaltninger ville efterlade barnet i en tilstand med åbenbar  

 risiko for barnets udvikling eller sundhed, havde (X) Kommune selvsagt ikke  

 bragt de omtalte foranstaltninger til udførelse.
 På vegne af (A) har (A's)  

 advokat ved brev af 25. maj 1994 anmodet om, at barnet blev anbragt udenfor  

 hjemmet.
Der er ikke i henvendelsen  

 egentlige faktiske oplysninger, som kunne danne grundlag for en ændret  

 opfattelse af sagen hos (X) Kommune.
Henvendelsen og de vedlagte bilag  

 indeholder en engageret stillingtagen, som imidlertid er fremkommet uden  

 kendskab til de 2 ovennævnte undersøgelsers resultat.
 Tilkendegivelser om sagens  

 afgørelse fra personer, som ikke er parter i sagen, må nødvendigvis tillægges  

 en begrænset vægt i forhold til en samlet vurdering af sagen med inddragelse  

 af  

 samtlige relevante hensyn, herunder hensynet til de interesser som mor og  

 barn  

 hver for sig og som familie er bærer af.
Som nævnt tidligere har  

 spørgsmålet om hjemgivelse allerede været berørt, medens sagen var under  

 behandling i (Y) Kommune. (X) Kommune har stedse behandlet sagen ud fra en  

 forudsætning om hjemgivelse inden for et relativt begrænset tidsrum.
Denne  

 forudsætning har været plejefamilien bekendt jfr. bl.a.  

 familieplejekontraktens  

 beskrivelse (referat nedenfor), men har været vanskelig at acceptere for  

 plejefamilien.
 Der kan i den forbindelse  

 henvises til (X) Kommunes journalark, s. 8:
 "Jeg har den 29.10.1993  

 tilbudt plejefamilien 5 timers psykologbehandling med henblik på en  

 bearbejdelse af diverse oplevelser omkring deres situation, idet de har været  

 meget overladt til sig selv og ikke har fået den nødvendige støtte omkring  

 det,  

 at få (B) i pleje og det, at man hele tiden skal holde sig for øje, at barnet  

 skal hjem til biologiske forældre".
 Den 13.6.1994 orienteredes  

 plejefamilien ved Social- og Sundhedsforvaltningens besøg i hjemmet om den  

 forventede snarlige hjemgivelse af barnet.
 Den 23.6.1994 blev  

 plejefamilien skriftligt orienteret om tidspunktet for den planlagte  

 hjemgivelse  

 den 27.7.1994.
 Det er således (X) Kommunes  

 opfattelse, at plejefamilien har været rimeligt orienteret om plejeforholdets  

 karakter af midlertidig foranstaltning samt overvejelser om datoen for  

 plejeforholdets forventede faktiske ophør.
 2. Forløbet i forbindelse med  

 kommunens beslutning om igen at fjerne (B) fra den biologiske mor til  

 frivillig  

 anbringelse på en døgninstitution og senere hos (B's) bedsteforældre.
Efter barnets hjemgivelse til  

 moderen på amtets familiecenter ultimo juli 1994 blev mor og barn løbende  

 fulgt  

 af Social- og Sundhedsforvaltningen.
Den 10.8.1994 afbryder moderen de  

 aftalte  

 foranstaltninger.
 Den 11.8.1994 anbringes  

 barnet på (institutionen H) med samtykke fra moderen.
 Den 22.8.1994 ændres  

 opholdssted for barnet fra (institutionen H) til ophold hos bedsteforældre.  

 Ændringen sker med samtykke fra moderen.
 Anbringelserne 11.8.1994 og  

 22.8.1994 skete som nævnt med samtykke og var efter (X) Kommunes opfattelse  

 foranstaltninger, som med tilstrækkelig sikkerhed bragte barnet udenfor  

 området  

 af bistandslovens § 35 (tvangsmæssige foranstaltninger). Idet de aftalte  

 foranstaltninger ansås for velbegrundede og tilstrækkelige, har der således  

 ikke været grundlag for at iværksætte tvangsmæssige foranstaltninger.
 Udover at en tvangsmæssig foranstaltning  

 om genanbringelse hos (A) efter kommunens opfattelse ikke ville have været  

 forenelig med bistandsloven, anser kommunen desuden en sådan løsning for at  

 ville have været særdeles uhensigtmæssig af følgende årsager:
 Forholdet mellem mor og morforældre  

 på den ene side og plejefamilie på den anden side var vedvarende præget af  

 konflikter.
 Det er kommunens opfattelse,  

 at disse konflikter medførte alvorlige belastninger for barnet, og at  

 hensynet  

 til barnet afgørende tilsagde, at belastningen blev bragt til ophør.
 Det er (X) Kommunes  

 opfattelse, at konflikterne i et vist omfang kan tilskrives plejefamilien,  

 idet  

 plejefamilien havde svært ved loyalt at efterleve plan og mål for opholdet  

 som  

 beskrevet i familieplejekontrakten med (Y) Kommune, dec. 1989 således:
"Pleje/omsorgsopgave  

 vedr. (B). Observation af både fysiske og psykiske reaktioner på  

 hændelsesforløbet forud for anbringelsen.
Dette i samarbejde med egen læge,  

 sundhedsplejerske samt (Y) Kommunes Social- og Sundhedsforvaltning.
Det  

 sidste  

 i samarbejde efter behov med børnerådgivningen.
Samarbejde med moderen, samt  

 kontakt med morforældre.
Særlige foranstaltninger: Deltids daginstitution,  

 når  

 dette er muligt, og når (B) er parat hertil", Som blev afløst af  

 plejekontrakt med (X) Kommune af 14.4.1993, hvor plan og mål for opholdet var  

 beskrevet således:
 "Yde (B) pleje og omsorg  

 i dagligdagen, og herigennem give ham trygge og faste rammer, således at han  

 styrkes i sin personlige udvikling.
 Samarbejde primært med  

 moderen i forbindelse med det nærmere aftalte samkvem, samt inddrage hende  

 mest  

 muligt i (B's) liv, ved at orientere/invitere hende til arrangementer m.v. i  

 f.eks. børnehaven.
 Tillige samarbejde med  

 morforældrene i forbindelse med det nærmere aftalte samkvem.
 Sammen med (B) arbejde på en hjemgivelse  

 til moderen, såfremt/forudsat at stabiliteten i relationerne moderen og (B)  

 imellem fortsat udvikles positivt.
 (B) skal fortsat gå i  

 børnehave på deltid.
Modtage supervision fra Børn-  

 og Ungerådgivningen for bedst muligt at varetage formålet med anbringelsen af  

 (B)." Det fremgår af sagen, at  

 plejekontrakternes forudsætninger om samarbejde med moderen og  

 plejeforholdets  

 tilrettelæggelse med henblik på hjemgivelse ikke har været efterlevet på en  

 for  

 (X) Kommune tilfredsstillende måde.
Det er desuden kommunens  

 opfattelse, at plejeforældrene grundlæggende har misforstået deres opgave i  

 sagen.
Plejeforældrene har haft svært ved at acceptere (X) Kommunes  

 overordnede  

 ansvar for sagen, og har søgt løsninger, som efter plejefamiliens opfattelse  

 stemte overens med det plejeforældrene opfatter som bedst stemmende med  

 barnets  

 tarv, uden hensyntagen til, om kommunens formål med anbringelsen derved blev  

 tilgodeset.
Den tilbudte - og i  

 plejekontrakterne forudsatte - supervision har ikke fungeret  

 tilfredsstillende,  

 idet plejefamilien anså den for overflødig. (A) er i (X) Kommunes journaler  

 (s.5) citeret for en udtalelse fra juni 1993 om, at besøgene fra Børne- og  

 Ungerådgivningen opleves som overflødige, idet plejefamilien ikke har de  

 store  

 problemer på hjemmefronten, men at det mere handler om forholdet til (B's)  

 mor  

 og om, hvad der i det hele taget skal ske med (B) fremover.
I journalark  

 (s.9)  

 er plejefamilien citeret for at ønske en person som supervisor, som har  

 tavshedspligt overfor (X) Kommune.
 Det har således ikke været  

 muligt for (X) Kommune at formå plejefamilien til i funktionen som  

 plejefamilie  

 i tilfredsstillende omfang at inddrage også hensynet til at fastholde og  

 forbedre barnets relationer til moder og morforældre.
 (X) Kommune har tillagt det  

 megen vægt, at plejefamilien henvendte sig til offentligheden med oplysninger  

 om moder og barns rent private forhold, særligt må det anses for groft  

 krænkende overfor familien, når der fremdrages flere år gamle forhold, som  

 ikke  

 med rimelighed kan tillægges særlig betydning i en kritik af kommunens  

 behandling af sagen.
 Plejeforældrenes udtalelser  

 medførte en absolut modstand fra moderens side mod en genanbringelse hos  

 familien (A). En genanbringelse ville derfor væsentlig vanskeliggøre  

 fremtidige  

 bestræbelser på at fastholde og forbedre relationerne til moder og  

 morforældre.
 Plejeforældrenes udtalelser  

 til pressen, sammenholdt med plejefamiliens absolutte afvisning af enhver  

 kontakt med barnet efter hjemgivelsen den 25. juli 1994, har medført, at (X)  

 Kommune måtte befrygte, at plejefamilien (ej heller) fremover ville være  

 villige til at anerkende (X) Kommunes overordnede ansvar for  

 sagsbehandlingen,  

 og kommunen anså det ikke for muligt at have tillid til, at plejefamilien  

 ville  

 efterleve de instrukser m.v., som kommunen måtte fastsætte for  

 plejeforholdets  

 udførelse. (X) Kommune måtte endvidere anse det for udelukket, at der kunne  

 opnås tilfredsstillende samkvem med barnet og mor/morforældre efter  

 presseomtalen.
 Plejeforældrenes udtalelser  

 til pressen har haft den virkning, at det blev bydende nødvendigt at hindre  

 muligheden for, at spændingsfeltet mellem mor/morforældre og plejefamilie  

 kunne udvikle sig yderligere til skade for barnet.
 Et hensyn til det ønskelige i  

 barnets genanbringelse i vante omgivelser fandtes således at måtte vige for  

 hensynet til at sikre barnet fortsat tilknytning til det biologiske ophav  

 uden  

 risiko for belastende følgevirkninger af konflikter mellem mor/morforældre og  

 plejefamilie.
 (X) Kommune var efterhånden  

 tvivlende overfor, om (A) magtede familieplejeopgaven, og på længere sigt var  

 et velegnet anbringelsessted.
 Den gradvise aftrapning af  

 relationerne mellem barn og plejeforældre, som ellers kunne have været  

 ønskelig, blev som en konsekvens af udslusningens forløb beklageligvis  

 afskåret  

 definitivt.
Afslutningsvis bemærkes, at  

 Den Sociale Ankestyrelse efter opfordring fra klagerne, i henhold til  

 bistandslovens § 36 har gennemgået akter fra sagen.
Ankestyrelsen har ved  

 brev  

 af 20. juli 1994 meddelt, at styrelsen ikke har fundet grundlag for at  

 foretage sig yderligere.
Ankestyrelsen har ikke taget stilling til  

 sagsforløbet  

 efter barnets hjemgivelse til (amtets) familiecenter ultimo juli 1994.
..." I brev af 4. januar 1995  

 fremkom A's advokat med sine kommentarer til kommunens udtalelse.
Han  

 bemærkede  

 bl.a. følgende:
·  

  

 	  

 at det var A's opfattelse at problemet med  

 B's tarv først er opstået efter at den biologiske mor optog kontakten med  

 sin søn.
Indtil da fungerede forholdet omkring B's udvikling og forholdet til  

 bedsteforældrene upåklageligt.
 ·  

  

 	  

 at de undersøgelser som X Kommune nævnte  

 alene vedrørte B's og den biologiske mors forhold, men ikke indeholdt en  

 vurdering af plejeforældrenes evne som plejeforældre.
·  

  

 	  

 at X Kommune kun enkelte gange tilbød A  

 supervision og aldrig mens B var til stede, ·  

  

 	  

 at X Kommune i sommeren 1993 lovede at  

 arrangere et fællesmøde mellem A og den biologiske moder, men at dette aldrig  

 skete trods gentagne opfordringer fra A.
Den tilbudte psykologbehandling  

 skulle  

 ses som kommunens reaktion på plejeforældrenes klage over manglende  

 handlingsplan, og ·  

  

 	  

 at X Kommune efter B's anbringelse og frem  

 til 6. juli 1994 ikke levede op til krav om en handlingsplan.
 I mit afsluttende brev til  

 A's advokat udtalte jeg følgende:
 "  

  

 1. (X) Kommunes overtagelse af sagen.
Ved lov nr. 501 af 24. juni  

 1992 blev bistandslovens regler om foranstaltninger over for børn og unge  

 ændret.
Bl.a. blev der i bistandslovens § § 66 b og  

 66 f  

 indsat bestemmelser om udarbejdelse  

 af handleplaner i forbindelse med anbringelse af børn og unge uden for  

 hjemmet  

 og bestemmelser om løbende revision af disse planer under anbringelsen.  

 Bestemmelserne har følgende ordlyd:
"§ 66 b.
Forinden der  

 træffes beslutning om at anbringe et barn eller en ung uden for hjemmet, jf.  

 §  

 33, stk. 2, nr. 10 og § 35, skal kommunalbestyrelsen udarbejde en plan for  

 barnets eller den unges ophold uden for hjemmet.
Stk. 2.  

  

 Planen skal angive formålet med anbringelsen.
Planen skal  

 under hensyn til dette formål tillige angive anbringelsens forventede  

 varighed,  

 særlige forhold vedrørende barnets eller den unges pleje, behandling,  

 uddannelse m.v. samt foranstaltninger til støtte for familien under barnets  

 eller den unges ophold uden for hjemmet og i tiden derefter.
 ...
§  

 66 f.
Kommunalbestyrelsen skal senest 3  

 måneder efter, at barnet eller den unge har fået ophold uden for hjemmet  

 vurdere om den i § 66 b eller § 123 nævnte plan skal revideres, og skal  

 herefter med højst 6 måneders mellemrum foretage en sådan vurdering.  

 Beslutning  

 om revision af planen træffes så vidt muligt i forståelse med  

 forældremyndighedens indehaver og barnet eller den unge." I medfør af bestemmelsen i §  

 7 i lov nr. 501 af 24. juni 1992 skulle ændringerne træde i kraft den 1.  

 januar  

 1993 og fra denne dato have virkning for beslutninger der blev truffet af  

 kommunalbestyrelsen eller af børn og unge-udvalget.
 I Socialministeriets  

 vejledning af 15. december 1992 om bistandslovens bestemmelser om særlig  

 støtte til børn og unge er i pkt. 202 bl.a. anført følgende vedrørende  

 overgangsregler:
 "...
Som det følger af overgangsreglerne,  

 stilles der ikke krav om udarbejdelse af planer i de anbringelsessager, der  

 verserer pr. 1. januar 1993. Af hensyn til kommunens målrettede indsats over  

 for børn og unge kan det være hensigtsmæssigt at opstille en plan i  

 overensstemmelse med de nye regler i de anbringelsessager, der ikke forventes  

 afsluttet i løbet af kortere tid eller til et forud fastsat tidspunkt.
Den  

 efterfølgende opstilling af planen må naturligvis ske med de modifikationer,  

 der følger af, at der er tale om en allerede iværksat anbringelse.
 I de før 1. januar 1993  

 iværksatte anbringelser, hvor der efterfølgende opstilles en plan i  

 overensstemmelse med § 66b, stk. 2, bør sagen herefter revideres efter  

 reglerne  

 i §  

 66f, stk. 1.
..." Anbringelsen af (B) blev  

 iværksat af (Y) Kommune før den 1. januar 1993 hvor de ændrede regler trådte  

 i  

 kraft. (X) Kommune overtog sagen fra (Y) Kommune i maj 1994. (X) Kommunes  

 overtagelse af sagen medførte således efter min opfattelse ikke at (X)  

 Kommune  

 blev omfattet af reglerne om handleplaner, selv om (X) Kommunes overtagelse  

 af sagen skete efter de nye reglers ikrafttræden.
 Jeg har derfor ikke grundlag  

 for at kritisere at (X) Kommune ved overtagelsen af sagen ikke "startede  

 forfra" og udarbejdede en egentlig (ny) handleplan for (B's) fremtidige  

 anbringelse, herunder fastlagde retningslinier for anbringelsens varighed.  

 (X)  

 Kommune var efter min mening berettiget til at tage udgangspunkt i de  

 retningslinier for anbringelsen som (Y) Kommune havde tilkendegivet.
 2. (X) Kommunes tilsyn med (B) og øvrige opfølgning af sagen.
Ved overtagelsen af sagen fra  

 (Y) Kommune overtog (X) Kommune forpligtelsen til at følge op på sagen og  

 føre  

 tilsyn med (B) under anbringelsen, jf. herved bestemmelsen i bistandslovens §  

 66 d.
Bestemmelsen har følgende ordlyd:
"§ 66 d.  

 Kommunalbestyrelsen træffer beslutning om valg af opholdssted i  

 overensstemmelse med den i § 66 b eller § 123 nævnte plan.  

 Kommunalbestyrelsen  

 fører løbende tilsyn med barnets eller den unges forhold under opholdet uden  

 for hjemmet og træffer bestemmelse om ændret opholdssted, behandling,  

 uddannelse m.v. under opholdet, i det omfang det må anses for nødvendigt  

 under  

 hensyn til formålet med anbringelsen." Reglen om løbende tilsyn med  

 barnet under anbringelsen er videreført fra de tidligere gældende regler i  

 bistandsloven.
Efter gennemførelse af reglerne om handleplaner og revision  

 heraf indgår reglerne om tilsyn nu som led i bestræbelserne på at sikre  

 kontinuiteten i børnesager.
I betænkning nr. 1212/90 om de retlige rammer for  

 indsatsen over for børn og unge er på s. 41 anført følgende vedrørende  

 reglerne om tilsyn:
 "...
Efter gældende ret skal  

 kommunen føre tilsyn med barnets eller den unges forhold og træffe  

 bestemmelse  

 om ændret opholdssted, behandling, uddannelse m.v. under opholdet.
Denne  

 forpligtelse, som udvalget foreslår videreført, må ses i lyset af, at de  

 beslutninger, der træffes om barnets forhold, skal skabe en ramme, der også  

 efter anbringelsen giver barnet eller den unge stabile kontaktforhold både  

 med  

 de nye omsorgspersoner og med forældrene.
Kontinuitet for det anbragte barn  

 eller unge skabes ved, at indsatsen fra de - ofte mange - involverede  

 mennesker  

 koordineres, og kommunens forpligtelse ved tilsynet er at udøve denne  

 koordinerende funktion.
Tilsynet sikrer bl.a., at  

 barnet får relevant støtte under anbringelsen.
Er barnet placeret i en  

 plejefamilie, er det almindeligt, at tilsynet udføres af kurator fra en  

 plejehjemsforening.
Af og til har kommunen ansat egen kurator til varetagelse  

 af denne funktion.
Kurator har udover tilsynet med barnet også  

 vejledningsopgaver over for plejeforældrene.
Ved institutionsanbringelse  

 udøves  

 tilsynet normalt fra amtskommunen, og herfra kan der også udøves vejledning i  

 behandlingen af barnet.
..." I Socialministeriets  

 vejledning af 15. december 1992 om særlig støtte til børn og unge er i pkt.  

 116  

 bl.a. anført følgende om tilsynsforpligtelsen:
 "...
Kommunen har pligt til at  

 føre tilsyn med barnet eller den unge med regelmæssige mellemrum og  

 opretholde  

 personlig kontakt med barnet eller den unge og anbringelsesstedet.
Dette  

 gælder  

 uanset hvilken type opholdssted barnet eller den unge er anbragt i.
Tilsynet  

 kan på kommunens vegne udøves af andre med særlige forudsætninger herfor,  

 f.eks. plejehjemsforeningerne, men det endelige ansvar for tilsynets udøvelse  

 påhviler kommunen.
 Det vil være en fordel, hvis  

 tilsynet tilrettelægges således, at det bliver den samme person, der har  

 kontakten med barnet eller den unge, og som forestår rådgivnings- og  

 vejledningsopgaver over for familien med henblik på barnets eller den unges  

 tilbagevenden til hjemmet.
..." (X) Kommunes  

 tilsynsforpligtelse indebar således ikke kun en forpligtelse til at føre  

 tilsyn  

 med (B), men også en forpligtelse til at supervisere og vejlede plejefamilien  

 vedrørende plejeopgaven.
De har gjort gældende at (X)  

 Kommune ikke har levet op til sin tilsynsforpligtelse, bl.a. fordi der ingen  

 kontakt var mellem kommunen og plejefamilien fra den 29. oktober 1993 til den  

 13. juni 1994. De har herudover gjort gældende at der kun enkelte gange har  

 været supervision og aldrig mens (B) var til stede.
Endelig har De anført at  

 (X) Kommune havde lovet at foranstalte et fællesmøde mellem (A) og den  

 biologiske mor, men at kommunen den 13. juni 1994 meddelte at kommunen ikke  

 fandt dette nødvendigt.
Tilbudet om psykologbehandling skal ses som kommunens  

 reaktion på (A's) klager over at mødet ikke blev til noget.
 Det fremgår af sagens akter  

 at en psykolog for Børne- og Ungerådgivningen aflagde flere besøg hos  

 familien  

 (A). (C's) sagsbehandler aflagde også tilsynsbesøg et par gange og havde  

 desuden telefonisk kontakt med (A).
 (A) blev ud over den  

 supervision som psykologen fra Børne- og Ungerådgivningen foretog, tilbudt  

 psykologhjælp til bearbejdelse af oplevelserne i forbindelse med (B's)  

 hjemgivelse.
Jeg mener ikke at jeg kan  

 kritisere (X) Kommunes varetagelse af sine tilsynsforpligtelser.
Jeg har  

 herved  

 også taget hensyn til at (A) flere gange over for (C's) sagsbehandler gav  

 udtryk for at de fandt tilsyns- og supervisionsbesøgene overflødige.
 Ved overtagelsen af sagen fra  

 (Y) Kommune overtog (X) Kommune desuden forpligtelsen til at sørge for at  

 kontakten mellem (B) og (C) blev holdt vedlige, jf. bistandslovens § 67.  

 Reglen  

 har følgende ordlyd:
"§ 67  

.  

  

 Forældrene og barnet eller den unge  

 har ret til samvær og kontakt under barnets eller den unges anbringelse uden  

 for hjemmet.
Kommunalbestyrelsen skal sørge for at forbindelsen mellem  

 forældrene og barnet eller den unge holdes ved lige.
 ...
Stk. 2.  

  

 Kommunalbestyrelsen træffer om fornødent beslutning om  

 omfanget og udøvelsen af samværet og kontakten og kan fastsætte nærmere  

 vilkår  

 for samværet og kontakten.
Ved beslutningen lægges særlig vægt på hensynet  

 til  

 barnet eller den unge og formålet med anbringelsen.
Stk. 3.  

  

 Når det er nødvendigt af hensyn til barnets eller den unges  

 sundhed eller udvikling, kan kommunalbestyrelsen for en bestemt periode  

 beslutte, at samvær kun må foregå under tilstedeværelse af en repræsentant  

 for  

 kommunen.
Under de samme betingelser og ligeledes for en bestemt periode kan  

 det besluttes at afbryde forbindelsen mellem forældrene og barnet eller den  

 unge, ligesom det kan besluttes, at barnets eller den unges opholdssted ikke  

 må oplyses over for forældrene.
..." I betænkning nr. 1212/1990 er  

 bl.a. anført følgende om kommunalbestyrelsens pligt til at sørge for at  

 forbindelsen mellem forældre og barn holdes vedlige:
 "...
Når barnet efter anbringelsen  

 forventes hjemgivet, er den fortsatte kontakt et vigtigt og nødvendigt led i  

 at  

 skabe kontinuitet i barnets relationer.
Retten til samvær må forstås med  

 udgangspunkt i barnets udvikling, idet forældrene har en vigtig rolle som  

 instrumenter i barnets udvikling, også selv om de ikke magter at have barnet  

 boende i en kortere eller længere periode.
 ...
Omfang og hyppighed må  

 vurderes ud fra barnets udvikling og ud fra, hvad barnet kan bære.
Det kan  

 være  

 nødvendigt at træffe beslutning om kontaktophør i perioder.
Det skal dog  

 understreges, at ophør af samvær er en alvorlig beslutning og kun bør finde  

 sted i relativt få tilfælde.
 En forudsætning for, at  

 samværet kan reguleres efter barnets behov, er, at der er en regelmæssig  

 kontakt mellem forældrene og sagsbehandleren, hvor man drøfter disse forhold.
..." Da (X) Kommune overtog sagen  

 fra (Y) Kommune, havde (C) siden efteråret 1992 haft regelmæssigt samvær med  

 (B). Omfanget af samværet var nedfældet i aftaler.
Efter overtagelsen af sagen  

 fortsatte (X) Kommune med løbende at lave faste aftaler om (C's) samvær med  

 (B).  

 Aftalerne blev lavet bl.a. ud fra (C's) ønsker om hvornår hun gerne ville se  

 (B).  

 Der blev endvidere taget hensyn til hvad (B) kunne bære.
Besøgene blev  

 således  

 begrænset i en periode efter at (A) havde henvendt sig til  

 socialforvaltningen  

 med oplysning om at (B) reagerede kraftigt efter besøg hos (C).
 Jeg mener ikke at jeg har  

 grundlag for at kritisere den måde hvorpå (X) Kommune varetog sin  

 forpligtelse  

 efter bistandslovens § 67 til at opretholde forbindelsen mellem (B) og (C).
3. Hjemgivelse (X) Kommune byggede primært  

 sin vurdering af om en hjemgivelse var forsvarlig, på to undersøgelser.
En  

 børnepsykiatrisk undersøgelse af (B) og en undersøgelse af (C's)  

 forældreevne.
De har bl.a. gjort gældende  

 at oplysningsgrundlaget ikke var tilstrækkeligt, idet de to undersøgelser kun  

 vedrører (B's) udvikling og den biologiske mors forældreevne og ikke  

 plejeforældrenes evne som plejeforældre.
De har desuden som bilag medsendt et  

 brev fra (B's) læge hvori han over for socialforvaltningen udtrykker sin  

 undren  

 over at man ikke i forbindelse med afgørelsen om hjemgivelse har indhentet en  

 udtalelse fra ham.
Det er et grundlæggende  

 princip i dansk forvaltningsret at det påhviler den pågældende  

 forvaltningsmyndighed selv, eventuelt i samarbejde med andre myndigheder, at  

 fremskaffe fornødne oplysninger om de foreliggende sager eller dog  

 foranledige,  

 at private, navnlig parterne, medvirker til sagens oplysning.
En sag skal  

 undersøges af myndigheden så grundigt som det i det enkelte tilfælde er  

 nødvendigt for at kunne træffe en juridisk og sagligt korrekt afgørelse.  

 Hvilke elementer undersøgelsen bør omfatte, er i første række afhængigt af  

 det  

 retsgrundlag som afgørelsen skal træffes efter.
 I bistandslovens § 33, stk.  

 1, 2. pkt., er indeholdt en hensigtserklæring hvorefter en kommune ved valg  

 af  

 foranstaltninger skal tilstræbe at barnet eller den unge kan blive i hjemmet.  

 Kommunen skal således ved valg af foranstaltninger vælge den mindst  

 indgribende  

 blandt de foranstaltninger der anses for formålstjenlige.
Før ændringen af  

 bistandsloven (ved lov nr. 501 af 24. juni 1992) fandtes der tillige i loven  

 en  

 hensigtserklæring om at det påhvilede kommunen at skabe mulighed for barnets  

 tilbagevenden til hjemmet.
I betænkning nr. 1212/1990 er bl.a. anført  

 følgende  

 vedrørende udvalgets overvejelser om hvorvidt denne regel burde videreføres:
 "...
 Efter udvalgets forslag skal  

 det ved valget af foranstaltninger af hensyn til et barns eller en ungs  

 særlige  

 behov for støtte tilstræbes, at barnet eller den unge kan forblive i  

 forældrehjemmet.
 I de tilfælde, hvor en  

 anbringelse uden for hjemmet imidlertid findes at være den rette  

 hjælpeforanstaltning, skal der udarbejdes en plan for barnets eller den unges  

 ophold uden for hjemmet, og planen skal blandt øvrige forhold angive  

 anbringelsens forventede varighed.
 Spørgsmålet om anbringelsens  

 forventede varighed og dermed spørgsmålet om det forventede  

 hjemgivelsestidspunkt har hermed fået en fremtrædende plads i den enkelte  

 anbringelsessag.
Da dette krav til planens  

 indhold efter udvalgets forslag skal fremgå direkte af loven, må det  

 forekomme  

 tvivlsomt, om det vil give mening herudover at optage en generelt holdt  

 hensigtserklæring om hjemgivelse i loven.
Dette finder udvalget ikke er  

 tilfældet.
 Efter udvalgets opfattelse må  

 de foreslåede bestemmelser, hvorved det efter valg af foranstaltning skal  

 tilstræbes, at barnet eller den unge kan forblive i hjemmet, jf. udkastets §  

 1.6, stk. 1, samt udarbejdelsen af en konkret plan i de tilfælde hvor  

 foranstaltningen består i en anbringelse, jf. udkastets § 2.3 og § 3.1., til  

 fulde erstatte en generel hensigtserklæring om hjemgivelse.
..." Som det fremgår, ønskede man  

 ikke en ændring af den hidtil gældende retstilstand hvorefter der påhvilede  

 kommunen en almindelig pligt til at skabe mulighed for barnets tilbagevenden  

 til hjemmet (forældremyndighedens indehaver). Bistandslovens regler om  

 hjemgivelse  

 må således stadig læses i lyset af denne prioriteringsregel.
 I bistandsloven er i § 36,  

 stk. 1, indsat en bestemmelse om ophør af foranstaltninger/hjemgivelse.  

 Bestemmelsen har følgende ordlyd:
"§ 36. Foranstaltninger  

 efter §§ 33, 34 og 35 skal ophøre, når formålet er nået, når de ikke længere  

 opfylder deres formål under hensyn til barnets eller den unges særlige behov,  

 eller når den unge fylder 18 år.
Kommunalbestyrelsen træffer beslutning om  

 hjemgivelse, uanset at barnet eller den unge er anbragt uden for hjemmet  

 efter  

 § 35. Såfremt kommunalbestyrelsen ikke kan imødekomme en begæring om  

 hjemgivelse, forelægges sagen til afgørelse i børn og unge-udvalget efter §  

 35." Bestemmelsen gælder både for  

 frivillige og tvangsmæssige anbringelser.
Betydningen af at betingelserne for  

 anbringelsen er opfyldt, er derimod forskellig alt efter om der er tale om en  

 frivillig eller en tvangsmæssig anbringelse.
I Socialministeriets vejledning  

 af  

 15. december 1992 om særlig støtte til børn og unge er i pkt. 131 anført  

 følgende vedrørende hjemgivelse:
 "...
Er anbringelsen uden for  

 hjemmet etableret med samtykke fra forældremyndighedens indehaver og den  

 unge,  

 der er fyldt 15 år, kan samtykket til enhver tid tilbagekaldes og barnet  

 eller  

 den unge kræves hjemgivet.
Ved tilbagekaldelse af samtykket er betingelserne  

 for den frivillige anbringelse ikke længere opfyldt.
Hjemgivelse kræver i denne  

 situation ikke nogen beslutning fra kommunens side.
Hvis hjemgivelse findes  

 uforsvarlig, er der ikke andre muligheder end at fremme en anbringelse efter  

 §  

 35, hvilket i praksis betyder, at der må træffes en foreløbig afgørelse efter  

 §  

 35 c, når forældremyndighedens indehaver tilkendegiver at ville hjemtage  

 barnet  

 eller den unge.
..." Samtykke fra  

 forældremyndighedens indehaver har således en afgørende betydning i  

 forbindelse  

 med bistandslovens regler om særlige foranstaltninger over for børn og unge,  

 herunder reglerne om hjemgivelse.
Hvis et samtykke til en frivillig  

 anbringelse  

 trækkes tilbage, er den eneste mulighed for opretholdelse af foranstaltningen  

 en tvangsmæssig anbringelse i medfør af bistandslovens § 35.
 Denne bestemmelse har  

 følgende ordlyd:
"§ 35. Når der på grund  

 af utilstrækkelig omsorg for eller behandling af barnet  

 eller den unge, vold eller andre alvorlige overgreb, misbrugsproblemer, kriminel adfærd eller andre svære  

 sociale vanskeligheder hos barnet eller den unge eller andre velfærds- eller tilpasningsproblemer hos barnet  

 eller den unge er åbenbar risiko for, at barnets eller den unges sundhed  

 eller udvikling  

 lider alvorlig skade, kan børn og unge-udvalget uden samtykke fra  

 forældremyndighedens indehaver og den unge, der er fyldt 15 år, træffe  

 beslutning om, at barnet eller den unge anbringes uden for hjemmet, jf. § 33,  

 stk. 2, nr. 10. Der kan kun træffes en beslutning efter 1. pkt., når det må  

 anses for godtgjort, at problemerne ikke kan løses under barnets eller den  

 unges fortsatte ophold i hjemmet." Det er i betænkning nr.  

 1212/1990 forudsat at der med bestemmelsen ikke lægges op til en ændret  

 praksis  

 på området.
Undersøgelsens genstand i  

 forbindelse med en sag om hjemgivelse må i overensstemmelse med de ovenfor  

 nævnte regler derfor være om der hos moderen eller barnet foreligger sådanne  

 forhold - åbenbar risiko for barnets sundhed eller udvikling - som kan  

 begrunde  

 at barnet anbringes tvangsmæssigt uden for hjemmet.
Undersøgelsestemaet er  

 barnets forhold hos den eller de personer tvangen i givet fald skal rettes  

 mod,  

 dvs. forældremyndighedens indehaver, og ikke - som De synes at gå ud fra - en  

 egentlig  

 sammenligning af plejeforældrenes og den biologiske mors forældreevne.
 På denne baggrund mener jeg  

 ikke at jeg kan kritisere at (X) Kommune fandt sagen tilstrækkeligt oplyst  

 ved  

 den børnepsykiatriske erklæring og erklæringen vedrørende (C's) forældreevne.  

 Jeg mener ikke at det i denne forbindelse har nogen betydning at den  

 børnepsykiatriske undersøgelse delvis blev foranstaltet på (A's) initiativ.
Vurderingen og afgørelsen af  

 om det på baggrund af de indhentede oplysninger var forsvarligt at hjemgive  

 (B), hviler for en stor del på et skøn.
Som det fremgår af det foranstående,  

 er  

 kommunen forpligtet til at udøve skønnet således at barnets hjemgivelse har  

 prioritet frem for andre anbringelsesmåder.
Efter de regler der gælder  

 for min virksomhed, kan jeg kun kritisere skønsmæssige vurderinger hvis der  

 foreligger særlige omstændigheder.
En sådan særlig omstændighed kunne f.eks.  

 være tilsidesættelse af den nævnte prioriteringsregel eller en utilstrækkelig  

 sagsoplysning.
Efter min gennemgang af sagen har jeg ikke fundet at der gør  

 sig sådanne særlige omstændigheder gældende at jeg kan kritisere (X) Kommunes  

 beslutning om hjemgivelse af (B).
4. Information af plejefamilien De opgaver som varetages af  

 en plejefamilie, hviler på en aftale mellem anbringelseskommunen og  

 plejefamilien.
Aftalen med (A) blev fastlagt i den familieplejekontrakt der  

 blev indgået den 14. april 1993 efter (X) Kommunes overtagelse af sagen.
Det  

 fremgik af kontrakten at den kunne opsiges med en måneds varsel af begge  

 parter, men der var ikke i øvrigt i kontrakten indsat bestemmelser om  

 plejeforældrenes krav på information.
Et plejeforældrepar eller et  

 andet formidlet opholdssted er ikke parter i en sag om hjemgivelse.
Parter er  

 alene de biologiske forældre som under anbringelsen uden for hjemmet bevarer  

 den retsstilling som lovgivningen i øvrigt tillægger indehaveren af  

 forældremyndigheden.
En afgørelse skal meddeles  

 til afgørelsens adressat og til andre parter i sagen for at få virkning efter  

 sit indhold.
Underretning til andre private der ikke er parter, skal derimod  

 som udgangspunkt kun ske hvis dette er fastsat i lovgivningen.
Der er ikke krav i  

 bistandsloven eller anden lovgivning om at plejeforældrene skal underrettes  

 om  

 en afgørelse om hjemgivelse.
Da plejeforældrene ikke er parter i sagen,  

 består  

 der som udgangspunkt ikke en retlig pligt for kommunen til at underrette  

 plejeforældrene  

 om beslutningen, ud over hvad der følger af kontraktforholdet.
 Derimod må det følge af god  

 forvaltningsskik at en kommune bør underrette en plejefamilie om en afgørelse  

 om hjemgivelse i rimelig tid inden hjemgivelsen skal finde sted, således at  

 plejefamilien kan indrette sig på afgørelsen.
 Efter min opfattelse bør en  

 afgørelse om hjemgivelse så vidt muligt meddeles plejeforældrene på samme  

 tidspunkt som afgørelsen meddeles den biologiske mor.
 Socialforvaltningen begyndte  

 efter mødet den 2. maj 1994 at tage skridt til en hjemgivelse af (B). (A)  

 blev  

 først den 13. juni 1994 officielt orienteret om at en snarlig hjemgivelse af  

 (B) kunne forventes.
 Afgørelsen om hjemgivelse  

 blev truffet af Det Sociale Udvalg den 6. juli 1994. (A) blev orienteret om  

 afgørelsen den 7. juli 1994.
Selv om Socialforvaltningens  

 beslutning den 2. maj 1994 om at arbejde på at (B) skulle hjemgives ikke  

 havde  

 karakter af en afgørelse, havde det efter min opfattelse været ønskeligt om  

 (X)  

 Kommune havde orienteret plejefamilien om denne beslutning umiddelbart efter  

 at den blev truffet.
Jeg har herved bl.a. lagt vægt på at socialforvaltningen  

 kort tid efter beslutningen - og inden Det Sociale Udvalg traf afgørelse -  

 tog  

 skridt til at realisere beslutningen, bl.a. ved orientering af (C) og ved  

 henvendelse til amtets familiecenter.
 Jeg har gjort (X) Kommune  

 bekendt med min opfattelse, men foretager mig i øvrigt ikke mere vedrørende  

 dette spørgsmål.
5. Forløbet efter hjemgivelsen (X) Kommune traf - da  

 anbringelse af (B) igen blev aktuel i august 1994 - afgørelse om at anbringe  

 (B) først på en institution og siden hos bedsteforældrene.
Begge anbringelser  

 skete med (C's) samtykke. (C) havde tilkendegivet at hun under ingen  

 omstændigheder ønskede (B) genanbragt hos (A). En sådan genanbringelse kunne  

 derfor kun ske som en tvangsanbringelse, jf. bistandslovens § 35.
I sin udtalelse til mig har  

 (X) Kommune anført at kommunen ikke fandt at der var grundlag for en  

 tvangsmæssig anbringelse, idet de foranstaltninger som det blev besluttet at  

 iværksætte, var velbegrundede og tilstrækkelige.
Herudover har kommunen  

 anført  

 at en tvangsmæssig anbringelse hos (A) under alle omstændigheder ville have  

 været uhensigtsmæssig, idet forholdet mellem (C) og (A) var præget af  

 konflikter.  

 En genanbringelse ville vanskeliggøre fremtidige bestræbelser på at fastholde  

 og forbedre forholdet til den biologiske mor.
Kommunen har i denne  

 forbindelse  

 tillagt det megen vægt at plejeforældrene henvendte sig til offentligheden  

 med  

 oplysninger om (C's) private forhold.
Det fremgår flere steder af  

 sagens akter at forholdet mellem (C) og hendes forældre på den ene side og  

 (A)  

 på den anden side var meget anspændt.
Samarbejdet mellem dem fungerede  

 dårligt  

 både før kommunens beslutning om hjemgivelse og i forbindelse med selve  

 hjemgivelsesforløbet.
Heller ikke (A's) samarbejde med kommunen fungerede som  

 det skulle. (A) var af den opfattelse at kommunen varetog (C's) interesser  

 frem  

 for (B's) ved beslutningen om hjemgivelse.
Bl.a. som en reaktion herpå gengav  

 (A) oplysninger om (C's) forhold til pressen.
Som det er beskrevet ovenfor  

 i pkt. 3, er det i bistandslovens regler forudsat at der gælder en  

 prioriteringsregel hvorefter barnet eller den unges forbliven i eget hjem og  

 tilbagevenden hertil har prioritet ved valg af foranstaltninger.
En kommune  

 er  

 forpligtet til ved valg af anbringelsessted at have denne prioriteringsregel  

 for øje.
På baggrund heraf mener jeg  

 ikke at kunne kritisere at (X) Kommune ikke fandt at forudsætningerne for en  

 genanbringelse hos (A) var til stede.
Jeg har herved bl.a. lagt vægt på at  

 kommunen ved en anbringelse hos (A) måtte forudse betydelige vanskeligheder  

 ved  

 opfyldelse af forpligtelsen til at sørge for at opretholde kontakten mellem  

 (C)  

 og (B), og forpligtelsen til at stræbe efter at (B) med tiden kunne vende  

 hjem.
Efter min opfattelse kunne (X) Kommune ved sin vurdering af om (B)  

 kunne  

 genanbringes hos (A), lovligt inddrage det forhold at (A) havde videregivet  

 oplysninger til pressen om (C's) private forhold.
Videregivelsen af  

 oplysningerne måtte - i hvert fald - ses som et symptom på at samarbejdet  

 ikke  

 fungerede.
Det bemærkes at jeg som sagen er forelagt for mig, ikke har  

 anledning til at tage stilling til om der er tale om en (strafbar)  

 overtrædelse  

 af plejefamiliens tavshedspligt.
Som beskrevet under pkt. 3  

 kan reglerne om tvangsmæssige foranstaltninger på grund af deres indgribende  

 karakter kun undtagelsesvist anvendes.
Et samtykke fra de biologiske forældre  

 er af afgørende betydning.
Hvis en frivillig foranstaltning kan bringe barnet  

 ud fra anvendelsesområdet for bistandslovens § 35, må denne iværksættes frem  

 for en tvangsmæssig foranstaltning.
Jeg mener således heller ikke at jeg i  

 øvrigt kan kritisere (X) Kommunes vurdering af at der ikke var grundlag for  

 en  

 tvangsmæssig anbringelse.
