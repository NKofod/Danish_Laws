Nr LSF 109 Forslag til Lov om ændring af lov om social pension (Forhøjelse af  

 pensionstillæg) Fremsat af socialministeren (Karen Jespersen) den 2. juni 1998 Vedtaget ved tredjebehandling den 26. juni 1998 Lov nr. 481 af 02/07/1998 § 1 I lov om social pension, jf. lovbekendtgørelse nr. 22 af 14. januar 1998,  

 foretages følgende ændring:
 1. I § 49 indsættes som stk. 5:
»Stk. 5 . Pensionstillæg til andre, jf. stk. 1, nr. 3,  

 forhøjes den 1. januar 1999 med 360 kr. og den 1. januar 2000 med yderligere  

 360 kr.
Beløbene i 1. pkt. reguleres med satsreguleringsprocenten, jf. stk.  

 3, og reguleres første gang den 1. januar 1999.« § 2 Loven træder i kraft den 1. januar 1999.
Oprindeligt fremsat forslag § 1 I lov om social pension, jf. lovbekendtgørelse nr. 22 af 14. januar 1998,  

 foretages følgende ændringer:
 1. I § 49 indsættes som stk. 5 :
» Stk. 5 . Pensionstillæg til andre, jf. § 49, stk. 1, nr. 3,  

 forhøjes den 1. januar 1999 med 360 kr. og den 1. januar 2000 med yderligere  

 360 kr.
Beløbene i 1. pkt. reguleres med satsreguleringsprocenten, jf. § 49,  

 stk. 3, og reguleres første gang den 1. januar 1999.« § 2 Loven træder i kraft den 1. januar 1999.
Bemærkninger til lovforslaget Almindelige bemærkninger Forslaget fremsættes som led i regeringens forslag om justering af  

 lovgivningen om personbeskatningen m.v.
Der henvises til bemærkningerne til  

 det samtidigt hermed fremsatte lovforslag om ændring af  

 personbeskatningsloven og lov om kommunal indkomstskat (skattejusteringer).  

 Forhøjelsen af de gifte og samlevende pensionisters pensionstillæg skal  

 derfor ses i sammenhæng med de øvrige påvirkninger af pensionisternes  

 økonomiske situation som følge af regeringens lovforslag.
Administrative konsekvenser Forslaget skønnes ikke at medføre væsentlige administrative konsekvenser.
Økonomiske konsekvenser Forslaget betyder, at omkring 263.400 folkepensionister og 77.600  

 førtidspensionister får et højere pensionstillæg.
Både pensionister der i dag  

 får fuldt og reduceret pensionstillæg vil få et forhøjet pensionstillæg.
De samlede offentlige udgifter som følge af forslaget er vurderet til i  

 1999 at være 125 mill.kr og i 2000 og årene frem ialt 250 mill.kr.
De  

 stigende udgifter fordeler sig i 1999 med 95 mill.kr på folkepension og 30  

 mill.kr på førtidspension og i 2000 og frem med 190 mill.kr til folkepension  

 og 60 mill.kr til førtidspension (PL 98).
 De økonomiske konsekvenser skal forhandles med de kommunale parter.
Erhvervsøkonomiske og miljømæssige konsekvenser Forslaget forventes ikke at medføre erhvervsøkonomiske eller miljømæssige  

 konsekvenser.
Forhold til EU-retten Lovforslaget indeholder ikke EU-retlige aspekter.
Bemærkninger til lovforslagets enkelte bestemmelser Til § 1 Til nr. 1 Efter gældende regler er der to satser for pensionstillæg: en sats for  

 reelt enlige og en sats for andre.
Efter forslaget forhøjes alene satsen for  

 andre, dvs. for gifte og samlevende pensionister.
 Forhøjelsen af pensionstillægget til gifte og samlevende pensionister vil  

 medføre en forlængelse af det indkomstinterval, hvor der kan ske samtidig  

 aftrapning af pensionstillæg og grundbeløb.
 Der henvises i øvrigt til de almindelige bemærkninger.
Til § 2 Lovforslaget foreslås at træde i kraft den 1. januar 1999.
Skriftlig fremsættelse (2. juni 1998) Socialministeren (Karen Jespersen):
 Jeg tillader mig herved at fremsætte:
 Forslag til Lov om ændring af lov om social pension. (Forhøjelse af  

 pensionstillæg).
(Lovforslag nr.
L 109).
Forslaget fremsættes som led i regeringens forslag om justering af  

 lovgivningen om personbeskatningen m.v.
Der henvises til det samtidigt hermed  

 fremsatte lovforslag om ændring af personbeskatningsloven og lov om kommunal  

 indkomstskat (skattejusteringer). Pensionstillægget forhøjes pr. 1. januar  

 1999 med på årsbasis 360 kr. og den 1. januar 2000 med på årsbasis 360 kr.  

 for gifte og samlevende pensionister.
Virkningerne af forslaget skal derfor  

 ses i sammenhæng med de øvrige påvirkninger af pensionisternes økonomiske  

 situation som følge af regeringens lovforslag.
 Idet jeg i øvrigt henviser til lovforslaget og bemærkningerne hertil, skal  

 jeg på regeringens vegne anbefale lovforslaget til Tingets hurtige og  

 velvillige behandling.
Bilag I dette bilag er (med mindre skrift ) indsat den gældende formulering  

 af de bestemmelser, der berøres af forslaget § 1 I lov om social pension, jf. lovbekendtgørelse nr. 22 af 14. januar 1998,  

 foretages følgende ændringer:
 1. I § 49 indsættes som stk. 5 :
» Stk. 5 . Pensionstillæg til andre, jf. § 49, stk. 1, nr. 3,  

 forhøjes den 1. januar 1999 med 360 kr. og den 1. januar 2000 med yderligere  

 360 kr.
Beløbene i 1. pkt. reguleres med satsreguleringsprocenten, jf. § 49,  

 stk. 3, og reguleres første gang den 1. januar 1999.« § 49. (* 6) Ved fastsættelse af pension anvendes følgende beløb:
 1) Grundbeløb efter §§ 12 og 13 udgør 44.328 kr. årlig.
 2) (* 7) Fradragsbeløb i den opgjorte indtægt for grundbeløb efter § 27,  

 stk. 5, og § 28, stk. 5, udgør 106.700 kr. for enlige, 127.700 kr. for gifte.
 3) (* 8) (* 9) Pensionstillæg efter §§ 12 og 13 udgør for enlige, jf. stk.  

 2, 2. pkt., 19.476 kr. årlig og for andre 19.476 kr. årlig.
 4) Fradragsbeløb i den opgjorte indtægt for pensionstillæg efter § 29,  

 stk. 3, udgør 41.600 kr. for enlige, 83.300 kr. for gifte.
 5) Fradragsbeløb i den opgjorte indtægt for personligt tillæg efter § 29,  

 stk. 4, udgør 10.900 kr. for enlige og 21.900 kr. for gifte.
 6) Invaliditetsbeløb efter § 13, nr. 1 og 2, udgør 21.576 kr. årlig, dog  

 18.360 kr., hvis pensionistens ægtefælle modtager førtidspension efter § 14,  

 stk. 1 eller 2, eller invaliditetsydelse.
 7) Invaliditetsydelse efter § 18 udgør 21.684 kr. årlig, dog 17.616 kr.  

 årlig, hvis pensionistens ægtefælle modtager førtidspension efter § 14, stk.  

 1 eller 2, eller invaliditetsydelse.
 8) Erhvervsudygtighedsbeløb efter § 13, nr. 1, udgør 29.772 kr. årlig, dog  

 21.540 kr., hvis pensionistens ægtefælle modtager førtidspension efter § 14,  

 stk. 1.
 9) Førtidsbeløb efter § 13, nr. 3, udgør 11.256 kr. årlig.
 10) Bistandstillæg efter § 16, stk. 1, udgør 22.524 kr. årlig.
 11) Plejetillæg efter § 16, stk. 2, udgør 44.940 kr. årlig.
 12) Minimumsbeløb for udbetalt pension efter § 31, stk. 4, udgør 1/40 af  

 grundbeløbet.
Stk. 2. (* 10) Ved fastsættelse af pensionen anses gifte som  

 enlige, hvis samlivet med ægtefællen er ophævet.
Ved udbetaling af  

 pensionstillæg, jf. stk. 1, nr. 3, anses personer, der ikke lever i et  

 samlivsforhold, hvor parterne gennem kontante bidrag, arbejde i hjemmet eller  

 på anden måde bidrager til den fælles husførelse, og hvor samlivet kan føre  

 til ægteskab efter dansk ret, som enlige.
Stk. 3 . De beløb, der er nævnt i stk. 1, samt §§ 69-72, reguleres  

 een gang årligt den 1. januar med satsreguleringsprocenten, jf. lov om en  

 satsreguleringsprocent.
Reguleringen sker 1. gang den 1. januar 1995.
 Stk. 4. De beløb, der er nævnt i stk. 1, nr. 1, 3 og 6-12, samt §§  

 69-72, afrundes til nærmeste kronebeløb, der kan deles med 12. De beløb, der  

 er nævnt i stk. 1, nr. 2, 4 og 5, afrundes til nærmeste kronebeløb, der kan  

 deles med 100.
