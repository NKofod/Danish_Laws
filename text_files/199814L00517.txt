Betænkning afgivet af Udvalget for  

 Fødevarer, Landbrug og Fiskeri den 19. maj 1999 Betænkning over Forslag til lov om ændring af lov om  

 landbrugsejendomme (Ændring af strukturregler om husdyrhold, samdrift og  

 sammenlægning m.v.) Udvalget har behandlet lovforslaget i nogle møder  

 og har herunder stillet spørgsmål til fødevareministeren,  

 som denne har besvaret skriftligt.
 Endvidere har udvalget modtaget skriftlige henvendelser  

 fra:
Advokat Leif Skov, Advokatfirmaet O.
Bondo Svane, Amtsrådsforeningen i Danmark, Danmarks Landboungdom, Dansk Erhvervsgartnerforening, Danske Svineproducenter, De danske Landboforeninger, Friluftsrådet, H.C.
Hansen, ejendomsmæglerfirma, Jordbrugsakademikernes Forbund, Jordbrugskommissionen for Sønderjyllands Amt, Jordbrugskommissionen for Ribe Amt, Jordbrugskommissionerne for Viborg, Ringkøbing og Nordjyllands  

 Amter, LandboCenter Midt, Lifa Landinspektører A/S.
 Herudover og i forlængelse af de skriftlige  

 henvendelser har deputationer fra:
Danmarks Landboungdom, Dansk Erhvervsgartnerforening, Danske Svineproducenter, De danske Landboforeninger, Friluftsrådet og Møldrup Kommune haft foretræde for udvalget.
 Endelig har udvalget den 29. og 30. marts 1999 aflagt  

 studiebesøg på en række landbrugsbedrifter i Viborg  

 Amt.
 Der er af fødevareministeren og et mindretal  

 stillet ændringsforslag, hvorom henvises til de ledsagende  

 bemærkninger.
Der er indgået politisk forlig mellem regeringen og  

 Venstre, Det Konservative Folkeparti, Dansk Folkeparti, Centrum-Demokraterne  

 og Kristeligt Folkeparti om lovforslaget.
Forliget er udmøntet ved  

 fødevareministerens ændringsforslag.
 Herefter indstiller et flertal (udvalget med  

 undtagelse af Socialistisk Folkepartis og Enhedslistens medlemmer)  

 lovforslaget til vedtagelse med de af fødevareministeren  

 stillede ændringsforslag.
 Vedrørende den teknologiske udvikling for  

 anlæg til behandling af gylle finder flertallet, at denne bør  

 følges nøje, da udviklingen af ny teknologi og nye former for  

 håndtering af gylle kan medvirke til at formindske  

 kvælstofudledningen fra landbruget.
Et mindretal (Socialistisk Folkepartis medlemmer af  

 udvalget) indstiller lovforslaget til vedtagelse med de af  

 mindretallet stillede ændringsforslag.
Mindretallet ønsker  

 lovforslaget tilbage i udvalget efter 2. behandling.
Mindretallet er forundret over, at regeringen ikke har  

 fastholdt sit oprindelige lovforslag og gennemført regeringens politik  

 sammen med det flertal, der bl.a. blev konstateret under 1. behandling af  

 lovforslaget.
Mindretallet finder ikke, at ministerens ændringsforslag  

 løser de grundlæggende strukturproblemer i dansk landbrug.
Mindretallet finder, at regeringens oprindelige forslag  

 vedrørende fortrinsstilling sikrede de mindre bedrifters muligheder  

 for at videreudvikle sig.
Med ministerens ændringsforslag er denne  

 landbrugspolitiske målsætning blevet kraftigt svækket.
Regeringens oprindelige forslag om at begrænse  

 bedrifternes størrelse til maksimum 300 ha er ikke blevet fastholdt i  

 ministerens ændringsforslag.
Dermed frygter mindretallet, at  

 strukturforvridningen i dansk landbrug vil fortsætte i de kommende  

 år.
 Mindretallet gør opmærksom på, at  

 mindretallets ændringsforslag nr. 5, 11, 15 og 18 skal ses i en  

 sammenhæng.
Mindretallet er særdeles betænkelig ved, at  

 overgangsreglerne fortsætter i 20 år.
Det svækker  

 yderligere muligheden for at gennemføre regeringens oprindelige  

 målsætning.
 Et andet mindretal (Enhedslistens medlem af  

 udvalget) indstiller lovforslaget til forkastelse ved 3. behandling,  

 men vil stemme for de af et mindretal stillede ændringsforslag ved 2.  

 behandling.
Ændringsforslag Til § 1 Af	et mindretal (SF), tiltrådt af et mindretal  

 (EL):
 1) Efter nr. 1 indsættes som nyt nummer:
» » Af	fødevareministeren, tiltrådt af et  

flertal (udvalget med undtagelse af SF og EL):
 2) Efter nr. 1 indsættes som nyt nummer:
» 3) I den under nr. 7 foreslåede affattelse af §  

 9, stk. 1, nr. 2, ændres »300 ha« til: »375 ha«.
 4) I den under nr. 7 foreslåede affattelse af §  

 9 ændres i stk. 2 (2 gange) »§  

 13, stk. 6« til: »§ 13,  

 stk. 7 « og »300 ha« til: »375 ha«, og i stk. 3  

 indsættes efter 1. pkt. som nyt punktum:
»Afstandsgrænsen på 15 km i stk. 1 kan  

 fraviges ved udtagning af landbrugsjorder.« Af	et mindretal (SF), tiltrådt af et mindretal  

 (EL):
 5) Nr. 13 affattes således:
» Af	fødevareministeren, tiltrådt af et  

flertal (udvalget med undtagelse af SF og EL):
 6) I den under nr. 13 foreslåede ændring af  

§ 13, stk. 1, ændres »100 ha« til: »125 ha«.
 7) I den under nr. 14 foreslåede ændring af  

§ 13, stk. 2, nr. 3, litra b, ændres »300 ha« til: »375 ha «.
 8) Nr. 20 affattes således:
» » 9) Efter nr. 20 indsættes som nyt nummer:
» » Stk. 6-8 bliver herefter stk. 7-9.
 Af	et mindretal (SF), tiltrådt af et mindretal  

 (EL):
 10) Efter nr. 21 indsættes som nyt nummer:
» » 11) Efter nr. 22 indsættes som nyt nummer:
» Af	fødevareministeren, tiltrådt af et  

flertal (udvalget med undtagelse af SF og EL):
 12) Efter nr. 23 indsættes som nyt nummer:
» 13) Nr. 24 affattes således:
» 14) Nr. 25 affattes således:
» Af	et mindretal (SF), tiltrådt af et mindretal  

 (EL):
 15) Efter nr. 25 indsættes som nye numre:
» 08.	I § 18, stk. 3, ændres »tre« til: »to«.
09.	I § 18, stk. 6, ændres »en eller to landbrugsejendomme, herunder  

 jordbrugsbedrifter i udlandet« til: »en landbrugsejendom her i landet eller i udlandet«.« Af	fødevareministeren, tiltrådt af et  

flertal (udvalget med undtagelse af SF og EL):
 16) Nr. 28 affattes således:
» » Stk. 7. Hvis ansøgeren selv har behov for arealet  

 for at skabe harmoni i bedriften mellem besætning og jordtilliggende  

 eller for at skabe et passende forhold mellem produktionsanlæg og  

 jordtilliggende i en bedrift med en væsentlig specialproduktion,  

 gælder fortrinsstillingen kun, hvis den, der ønsker  

 fortrinsstilling, har behov for arealet for at skabe harmoni i en bedrift med  

 en animalsk produktion eller for at skabe et passende forhold mellem  

 produktionsanlæg og jordtilliggende i en bedrift med en væsentlig  

 specialproduktion.«« 17) Efter nr. 28 indsættes som nyt nummer:
»0 » Stk. 8 bliver herefter stk. 9.« Af	et mindretal (SF), tiltrådt af et mindretal  

 (EL):
 18) Efter nr. 28 indsættes som nye numre:
» 012. I § 18 a, stk. 3, ændres »en eller to landbrugsejendomme« til: »en  

 landbrugsejendom«.« 19) Efter nr. 30 indsættes som nye numre:
» 014. I § 30 a, stk. 1, udgår »jordbrugskommissionerne,«.
015. § 30 a, stk. 2, ophæves.« Stk. 3 og 4 bliver herefter stk. 2 og 3.
 Af	fødevareministeren, tiltrådt af et  

flertal (udvalget med undtagelse af SF og EL):
 20) Efter nr. 30 indsættes som nyt nummer:
» 21) Nr. 34 affattes således:
» » og 7, § 9, stk. 3, § 11, stk. 5, § 12, stk. 2, § 13, stk. 1 og 8, § 14,  

 stk. 1 og 2, § 17, stk. 3, § 17 a, stk. 2, § 18, stk. 1-4 og 6-8, § 18 a, stk. 6, § 20, stk. 7, eller  

 § 21 eller«.
Bemærkninger Til nr. 1 Der bør i forbindelse med lovforslaget tages  

 højde for de igangværende politiske overvejelser om fremover at  

 se landbrugspolitikken i et bredere perspektiv.
Lovens formål  

 bør derfor ud over det produktionsmæssige afspejle en bred  

 hensyntagen til natur og miljø og samtidig tilgodese  

 befolkningsudviklingen i landdistrikterne.
 Landbrugslovens formålsbestemmelser bør  

 derfor ændres, således at de fremover i lighed med skovlovens  

 formålsbestemmelser præciserer både  

 produktionsmæssige formål og de hertil knyttede landskabelige,  

 naturhistoriske, kulturhistoriske, miljømæssige og  

 friluftsmæssige værdier.
Til nr. 2-4, 6-9, 12-14, 16 og 17 samt 21 Fødevareministeren skal efter aftale med  

 forligspartierne til ændringsforslag nr. 2-4, 6-9, 12-14, 16 og 17 samt  

 21 fremkomme med følgende bemærkninger, der ikke vedrører  

 ændringer af bestemmelser i det fremsatte lovforslag, men som skal  

 lægges til grund ved fastsættelse af bekendtgørelser og  

 cirkulærer m.v. vedrørende administrationen af  

 landbrugsloven.
Krav om egen jord, arealkravet (lovens § 7) For landbrugsejendomme med dyrehold skal indtil 33 pct. af  

 arealkravet, der fastsættes i medfør af lovens § 7, stk. 5,  

 kunne opfyldes med arealer fra anden ejendom eller tinglyste forpagtnings-  

 eller gylleaftaler, der løbende gælder 5 år frem.
Dette  

 gælder uanset antallet af dyreenheder på ejendommen.
 Ændringsforslaget indeholder en lempelse af 25  

 pct.-reglen, der er omtalt i bemærkningerne til lovforslaget (side 15),  

 og lempelsen gælder   i modsætning til lovforslaget   også  

 for ejendomme med mere end 250 dyreenheder.
 Lempelsen betyder, at den enkelte animalske producent har  

 bedre mulighed for at opfylde arealkravet.
Der foreslås endvidere en lempelse af de i  

 lovforslaget foreslåede overgangsregler for bestående husdyrhold,  

 der er omtalt i bemærkningerne til lovforslaget (side 18),  

 således at alle ejendomme og bedrifter med husdyrhold, der er lovligt  

 etableret efter reglerne i landbrugsloven ved de nye reglers  

 ikrafttræden, får en frist til den 1. september 2019 med hensyn  

 til opfyldelse af arealkravet og begrænsningen af husdyrholdets  

 størrelse inden for bedriften.
Denne frist skal gælde, uanset om  

 der sker ejerskifte af ejendommen.
De nye skærpede regler skal  

 således alene gælde i forbindelse med væsentlige udvidelser  

 af husdyrholdet.
 I situationer, hvor de nye regler, f.eks. ved  

 udløbet af overgangsperioden den 1. september 2019, vil ramme en  

 lovligt etableret bedrift uforholdsmæssigt hårdt, vil der   som  

 hidtil   kunne meddeles dispensation efter en konkret vurdering af forholdene  

 i hvert enkelt tilfælde.
Uddannelseskrav ved fortrinsstilling til  

 suppleringsjord Det lempelige uddannelseskrav i medfør af lovens §  

 13, stk. 3, nr. 4, der er omtalt i bemærkningerne til lovforslaget  

 (side 24), foreslås ændret således, at uddannelseskravet  

 anses opfyldt, når den pågældende Denne stramning af det lempelige uddannelseskrav skal  

 tilgodese, at fortrinsreglerne i højere grad bidrager til, at mindre  

 landbrug (under 70 ha), der drives som deltidslandbrug, kan få  

 suppleringsjord.
Stramningen skal samtidig tilgodese, at reglerne om  

 fortrinsstilling derimod normalt ikke skal kunne bringes i anvendelse til  

 supplering af ejendomme, der drives som hobbybrug, og hvor ønsker om  

 suppleringsjord fortrinsvis er begrundet i jagtinteresser,  

 herlighedsværdier m.v.
Ressourcer til administration af landbrugsloven Der skal ske en styrkelse af både  

 jordbrugskommissionerne og Strukturdirektoratet.
Ad nr. 2 Ændringen i lovens § 5 er en følge af  

 ændringsforslaget under nr. 9.
Ad nr. 3 Den foreslåede ændring, hvorved  

 arealgrænsen ved samdrift i lovens § 9 fastsættes til 375 ha, er  

 en følge af, at arealgrænsen ved sammenlægning  

 foreslås fastsat til 125 ha, jf. bemærkningerne til nr. 6 og 7.  

 Arealgrænsen ved samdrift svarer til, at der ved reglerne om  

 erhvervelse af landbrugsejendomme er adgang til at købe indtil 3  

 ejendomme, der hver for sig kan suppleres op til 125 ha.
Ad nr. 4 Ændringen af henvisningen i lovens § 9, stk. 2, til  

 § 13, stk. 7, er en følge af ændringsforslaget under nr. 9.
 Ændringen af arealgrænsen fra 300 ha til 375  

 ha er en følge af ændringsforslaget under nr. 3.
 Afstandsreglen på 15 km regnes   ligesom ved den  

 hidtil gældende bæltebestemmelse på 10-25 km   til hver  

 enkelt jordlod af de øvrige ejendomme, der indgår i samdriften.  

 I situationer, hvor hovedparten af en ejendom ligger inden for 15  

 km-grænsen, vil der dog normalt kunne forventes dispensation fra  

 afstandsgrænsen på 15 km, for så vidt angår  

 fraliggende lodder, der hører til ejendommen.
 Den foreslåede ændring af lovens § 9, stk. 3,  

 præciserer, at der kan forventes tilladelse til fravigelse af  

 afstandsgrænsen på 15 km ved samdrift og forpagtning af  

 landbrugsjorder, der udtages til braklægning i henhold til EU's  

 regler.
En tilladelse til samdrift og forpagtning efter lovens §  

 9, stk. 3, jf. § 12, stk. 2, meddeles kun for det tidsrum, hvor arealet rent  

 faktisk braklægges.
Der vil dog ikke kunne forventes tilladelse ud over  

 afstandsgrænsen på 15 km til forpagtning af landbrugsjorder til  

 braklægning på de 27 småøer, der er omfattet af  

»Sammenslutningen af Danske  

 Småøer« , jf. lov om støtte  

 til de små øsamfund (trafikstøtte m.v.), hvis jorderne  

 ønskes forpagtet til samdrift med en landbrugsejendom, der ikke ligger  

 på øen.
Ad nr. 6 og 7 Arealgrænsen ved sammenlægning i lovens § 13,  

 stk. 1, foreslås fastsat til 125 ha for i et videre omfang at tilgodese  

 ønsket om at kunne opbygge mere rentable enheder (byggeklodser).
 Som følge heraf fastsættes arealgrænsen  

 i lovens § 13, stk. 2, nr. 3, til 375 ha, hvilket svarer til, at der ved  

 reglerne om erhvervelse af landbrugsejendomme er adgang til at købe  

 indtil 3 ejendomme, der hver for sig kan suppleres op til 125 ha.
Ad nr. 8 Den foreslåede ændring af lovens § 13, stk. 5,  

 tager sigte på, at bedrifter med en væsentlig specialproduktion,  

 dvs. gartnerier, planteskoler, frugtplantager og bærproduktion m.v.,  

 hvor der er behov for suppleringsjord for at skabe et passende forhold mellem  

 produktionsanlæg og jordtilliggende, sidestilles fuldt ud med  

 husdyrbedrifter, hvor der er behov for areal for at skabe harmoni i  

 bedriften.
Forslaget vil give ejeren af en bedrift med en  

 væsentlig specialproduktion mulighed for   på linje med ejere af  

 husdyrbedrifter med harmonibehov   at tilbagevise ønsker om  

 fortrinsstilling fra ejere af landbrug under 70 ha, der ikke har behov for  

 suppleringsjord for at skabe harmoni i en bedrift med en animalsk produktion  

 eller en væsentlig specialproduktion.
Der er således tale om en  

 styrkelse for gartnerierhvervet i situationer, hvor ejeren af en bedrift med  

 specialproduktion som primæransøger ønsker at erhverve  

 suppleringsjord til sammenlægning, jf. i øvrigt  

 bemærkningerne til nr. 16.
 I situationer, hvor naboer kan fremsætte  

 ønske om suppleringsjord, sker der ingen ændring af  

 fortrinsreglerne, idet ejere af bedrifter med en væsentlig  

 specialproduktion allerede kan gøre krav på fortrinsstilling  

 efter reglerne i lovens § 13, stk. 5, og § 18, stk. 7. Disse regler  

 opretholdes uændret ved det fremsatte lovforslag.
Ad nr. 9 Der foreslås en ny bestemmelse, hvorefter reglerne  

 om fortrinsstilling til suppleringsjord ikke skal kunne bringes i anvendelse  

 ved jordomlægninger, der gennemføres ved jordfordeling efter  

 reglerne i jordfordelingsloven eller ved ekspropriation, når  

 jordomlægningerne sker i forbindelse med afståelse af  

 landbrugsjord til offentlige anlæg m.v.
 Bestemmelsen omhandler jordomlægninger, der  

 gennemføres efter jordfordelingsloven i forbindelse med  

 naturgenopretnings- eller naturplejeprojekter, skovtilplantning og  

 større anlægsarbejder m.v., samt jordomlægninger, der  

 gennemføres ved ekspropriation, f.eks. ved videreafhændelse af  

 eksproprierede, afskårne arealer i forbindelse med vejanlæg.
 Ved jordomlægninger, der gennemføres i  

 forbindelse med sådanne projekter, bør de myndigheder, der  

 forestår jordfordelingen eller ekspropriationen, dog tilstræbe at  

 tilgodese ønsker om suppleringsjord fra jordbrugere, der opfylder  

 betingelserne for en fortrinsstilling, selv om disse ikke kan gøre  

 krav på en fortrinsstilling til suppleringsjord.
 Ved jordfordeling, hvor hovedformålet alene er at  

 fremme en bedre jordarrondering og ejendomsstruktur, skal reglerne om  

 fortrinsstilling til suppleringsjord   som hidtil   iagttages, således  

 at jordbrugere, der opfylder betingelserne for en fortrinsstilling, får  

 mulighed for at supplere deres bedrift op til 70 ha-grænsen, inden der  

 kan blive tale om at supplere nærliggende bedrifter over 70 ha.
Ved sådanne jordfordelinger skal reglerne om  

 fortrinsstilling   som hidtil   ikke bringes i anvendelse, hvis der er tale  

 om en jordombytning, hvor der afgives og modtages arealer af nogenlunde samme  

 størrelse.
Fortrinsreglerne skal heller ikke anvendes i situationer,  

 hvor der f.eks. afgives landbrugsjord af bedste jordbonitet og modtages et  

 lidt større areal af en ringere jordbonitet.
Der vil således  

 kunne lægges vægt på, at reglerne om fortrinsstilling ikke  

 skal anvendes, hvis der omlægges arealer af nogenlunde samme  

 landbrugsmæssige værdi, f.eks. med hensyn til høstudbytte,  

 dækningsbidrag m.v.
Ad nr. 12 Den foreslåede ændring af lovens § 16, stk. 4,  

 er en følge af ændringsforslaget under nr. 9.
Ad nr. 13 og 14 Det foreslås, at kravet i lovens §§ 17 og 17 a om,  

 at den hidtidige ejer skal have ejet ejendommen i en årrække  

 før det fyldte 67. år, for at ejendommen kan overdrages efter de  

 lempelige regler for arv og familiehandel, ændres, således at der  

 alene stilles krav om 8 års ejertid, uafhængigt af ejerens  

 alder.
 Ændringen skal tilgodese, at også ejendomme,  

 der er erhvervet eller suppleret på et tidspunkt, hvor ejeren ikke har  

 mulighed for at kunne opfylde kravet om 8 års ejertid inden det fyldte  

 67. år, kan arves eller erhverves i familiehandel uden  

 dispensation.
Ved forøgelsen af den periode, hvor ejendomme skal  

 have været ejet, fra 3 år til 8 år vil formålet med  

 reglen kunne tilgodeses uden krav om en vis ejertid før det fyldte 67.  

 år.
Med et krav om 8 års ejertid vil det således være  

 vanskeligt at omgå lovens regler, f.eks. ved handel frem og tilbage  

 mellem fader og søn, for at undgå, at reglerne om  

 fortrinsstilling bringes i anvendelse.
 Der skal dog fortsat være dispensationsmulighed i  

 særlige situationer, f.eks. ved død og ulykke m.v.
Ad nr. 16 Bestemmelsen i lovens § 18, stk. 6, indeholder  

 hovedbestemmelsen i reglerne om fortrinsstilling til suppleringsjord i  

 forbindelse med erhvervelse af en hel landbrugsejendom, idet den  

 fastslår, at en jordbruger, der ejer en bedrift under 70 ha, kan  

 gøre krav på suppleringsjord, hvis en ansøger vil komme  

 til at eje mere end 70 ha.
Hvis ansøgeren selv har behov for arealet  

 for at skabe harmoni i sin bedrift, gælder dog særlige regler,  

 jf. § 18, stk. 7, der omtales nærmere nedenfor.
Ved den foreslåede ændring af lovens § 18,  

 stk. 6, præciseres det, at bestemmelsen angår situationer, hvor  

 en nabo har fremsat ønske om fortrinsstilling til suppleringsjord, og  

 at der er tre undtagelser fra hovedreglen.
Bestemmelserne i § 18, stk. 7 og  

 8, omtales nedenfor.
 Som det fremgår af bemærkningerne til nr. 17  

 om en ny bestemmelse i § 18, stk. 8, undtages erhvervelse af ejendom nr. 2  

 med en beboelsesbygning fra de generelle regler om fortrinsstilling.  

 Bestemmelsen i § 18, stk. 6, gælder således ved erhvervelse af en  

 ejendom nr. 2, der ikke er forsynet med en beboelsesbygning, og ved  

 erhvervelse af ejendom nr. 3 og yderligere ejendomme, jf. § 18, stk. 3.
Bestemmelsen i lovens § 18, stk. 7, foreslås  

 ændret, således at bedrifter med en væsentlig  

 specialproduktion, dvs. gartnerier og planteskoler m.v., hvor der er behov  

 for suppleringsjord for at skabe et passende forhold mellem  

 produktionsanlæg og jordtilliggende, sidestilles fuldt ud med  

 husdyrbedrifter, hvor der er behov for areal for at skabe harmoni i  

 bedriften.
Der kan henvises til bemærkningerne til nr. 8.
Ad nr. 17 Ved det fremsatte lovforslag skal reglerne om  

 fortrinsstilling til suppleringsjord i lovens §§ 13 og 18 tilgodese to  

 vigtige formål.
Det ene er at sikre udviklingsmuligheder for jordbrugere,  

 der ejer en bedrift under 70 ha.
Dette formål tilgodeses først  

 og fremmest ved den foreslåede ændring af lovens § 13, stk. 3,  

 nr. 2, hvor afstandsgrænsen ved fortrinsstilling udvides fra 1 km til 2  

 km, jf. også bemærkningerne ovenfor til lovens § 18, stk. 6 og  

 7.
Det andet formål er at styrke byggeklodsprincippet  

 ved at give mulighed for at opretholde bæredygtige driftsenheder og at  

 modvirke gårdslagtning.
Dette formål har navnlig betydning for  

 reglerne om fortrinsstilling i lovens § 18 i forbindelse med erhvervelse af  

 en hel landbrugsejendom i de situationer, hvor formålet med  

 erhvervelsen er at eje og drive ejendommen som en selvstændig  

 landbrugsejendom.
 På baggrund heraf foreslås indført en  

 ny bestemmelse i lovens § 18, stk. 8, hvorefter reglerne om fortrinsstilling  

 til suppleringsjord ikke skal bringes i anvendelse i forbindelse med  

 erhvervelse af ejendom nr. 2, uanset at det samlede areal af de to ejendomme,  

 som ansøgeren vil blive ejer eller medejer af, overstiger 70 ha.
 Det er en forudsætning, at ejendommen er forsynet  

 med beboelsesbygning, og at ejendommen opretholdes som en selvstændig  

 landbrugsejendom, således som det tilsigtes ved  

 byggeklodsprincippet.
 Hvis ejendommen eller dens jorder senere  

 sammenlægges med en anden landbrugsejendom, der tilhører samme  

 ejer, efter reglerne i § 13, eller hvis ejendommens bygninger fraskilles, jf.  

 § 4, stk. 1, og § 8, stk. 4-7, skal reglerne om fortrinsstilling bringes i  

 anvendelse.
Der er således tale om en »hvilende fortrinsstilling«,  

 idet reglerne om fortrinsstilling ikke bringes i anvendelse ved erhvervelse  

 af ejendom nr. 2, men først i forbindelse med en senere udstykning  

 eller sammenlægning af ejendommen, jf. ovenfor.
Det er derfor  

 situationen på tidspunktet for udstykning m.v., der skal lægges  

 til grund ved fortrinsreglerne, f.eks. ved opgørelse af husdyrhold og  

 harmonibehov m.v.
Ved ansøgning om erhvervelse af ejendom nr. 2 skal  

 jordbrugskommissionen påse, hvorvidt de øvrige  

 erhvervelsesbetingelser, herunder bopælskrav og uddannelseskrav m.v.,  

 er opfyldt.
Hvis erhvervelsesbetingelserne ikke er opfyldt, skal  

 jordbrugskommissionen vurdere, om der er grundlag for at dispensere fra  

 erhvervelsesbetingelserne efter de generelle retningslinjer for  

 dispensation.
 Hvis ansøgeren opfylder erhvervelsesbetingelserne  

 eller jordbrugskommissionen finder, at der er grundlag for at meddele  

 dispensation fra de generelle erhvervelsesbetingelser, skal  

 jordbrugskommissionen meddele tilladelse til erhvervelse af ejendom nr.  

 2.
Denne tilladelse skal betinges af, at der tinglyses en  

 deklaration, der sikrer, at fortrinsreglerne bringes i anvendelse, hvis  

 ejendommen eller dens jorder sammenlægges med en anden  

 landbrugsejendom, som den pågældende landmand ejer, eller hvis  

 ejendommens bygninger fraskilles.
Ved de nævnte betingelser er der ikke  

 tale om en ændring af de generelle erhvervelsesregler, som fortsat er  

 gældende.
 Deklarationen medfører, at ejendommen eller dens  

 jorder ikke kan sammenlægges med en anden lovligt ejet  

 landbrugsejendom, uden at reglerne om fortrinsstilling til suppleringsjord  

 skal bringes i anvendelse, for så vidt angår de jorder, der  

 ønskes overført til en anden ejendom, der ejes af samme  

 ejer.
 En landbrugsejendom, der er pålagt deklaration om  

 hvilende fortrinsstilling, kan derimod suppleres med jorder fra en anden,  

 lovlig ejet landbrugsejendom, uden at deklarationens regler om  

 fortrinsstilling skal bringes i anvendelse.
Deklarationen opretholdes som udgangspunkt ved ejerskifte,  

 herunder arv og familiehandel.
Deklarationen bortfalder dog, hvis ejendommen  

 afhændes enten som ejendom nr. 1 eller som ejendom nr. 2 eller 3 til en  

 køber, der ikke bliver ejer eller medejer af mere end 70 ha.  

 Deklarationen bortfalder også, hvis ejeren sælger sin ejendom nr.  

 1 og herefter kun ejer den ejendom, der tidligere er erhvervet som ejendom  

 nr. 2.
Ved supplering af en ejendom, der er erhvervet med  

 hvilende fortrinsstilling, gælder de generelle betingelser i lovens §  

 13, hvorefter fortrinsreglerne skal bringes i anvendelse, idet  

 ejeren/erhververen i forvejen er ejer eller medejer af mere end 70 ha.
Hvis  

 ejendommen suppleres, gælder den hvilende fortrinsstilling for hele den  

 supplerede ejendom, uanset at der er tale om køb af jorder, hvor  

 reglerne om fortrinsstilling har været bragt i anvendelse.
 En landbrugsejendom, der er erhvervet som ejendom nr. 2  

 med deklaration om hvilende fortrinsstilling, kan videreafhændes som en  

 selvstændig landbrugsejendom efter de generelle erhvervelsesregler i  

 lovens §§ 16-18, § 18 a og § 20, idet deklarationen alene omhandler  

 udstykning og sammenlægning m.v.
Hvis en landmand, der i forvejen er ejer af 2  

 landbrugsejendomme, ønsker at erhverve yderligere en landbrugsejendom,  

 hvorved arealgrænsen på 70 ha overskrides, skal  

 ansøgningen om erhvervelse af den nye ejendom behandles efter reglerne  

 i lovens § 18, stk. 6 (vedrørende ejendom nr. 3), hvorefter reglerne  

 om fortrinsstilling skal bringes i anvendelse.
Der kan ikke dispenseres,  

 således at der f.eks. meddeles en frist til at afhænde den hidtil  

 ejede ejendom nr. 2. Dette gælder også, hvis den hidtil ejede  

 ejendom nr. 2 afhændes umiddelbart efter købet af den nye  

 ejendom.
 Erhvervelse af en landbrugsejendom, der ikke er forsynet  

 med beboelsesbygning, omfattes ikke af reglerne i § 18, stk. 8. Hvis  

 ansøgeren ved erhvervelse af en bygningsløs ejendom vil blive  

 ejer eller medejer af mere end 70 ha, gælder reglerne i § 18, stk. 6,  

 jf. stk. 7. Dette gælder, både hvis den bygningsløse  

 ejendom ønskes erhvervet som ejendom nr. 2, og hvis der er tale om  

 ejendom nr. 3.
Ad nr. 21 Ændringen af lovens § 33, stk. 1, nr. 2, er en  

 følge af ændringsforslaget under nr. 9.
 Samtidig er foretaget en redaktionel rettelse.
Til nr. 5 Sammenlægningsgrænsen fastholdes på 150  

 ha.
Det forudsættes, at der højst kan ejes to ejendomme, jf.  

 bemærkningerne under nr. 11, 15 og 18.
Til nr. 10 Landbruget har gennemgået en mærkbar  

 strukturudvikling i Danmark gennem de seneste årtier.
Som en konsekvens  

 heraf er der i Danmark blevet færre og færre markveje.
I en  

 undersøgelse foretaget af Forskningscentret for Skov og Landskab  

 påvises det, at ca. 50 pct. af markvejene er forsvundet i løbet  

 af de seneste 40 år.
Nedlæggelse af markveje betyder, at  

 befolkningen mister mulighed for at benytte den adgangsret, som er en del af  

 naturbeskyttelsesloven.
For at sikre befolkningen mod yderligere forringelser  

 bør der i den nye landbrugslov indføjes en bestemmelse om, at  

 fødevareministeren kan fastsætte regler om, at markveje i det  

 åbne land skal opretholdes eller erstattes af nye.
Dette kommer  

 formentlig særlig på tale i forbindelse med lovens bestemmelser  

 om omlægning af jorder mellem landbrugsejendomme.
Til nr. 11, 15 og 18 Der kan højst erhverves indtil to ejendomme.
Til nr. 19 Ændringsforslaget indebærer, at  

 jordbrugskommissionerne nedlægges, og at de administrative opgaver, som  

 ifølge gældende lovgivning varetages af jordbrugskommissionerne,  

 overføres til amterne.
 Hvis ændringsforslaget ikke vedtages, vil  

 forslagsstillerne til 3. behandling stille ændringsforslag om:
Til nr. 20 Den foreslåede ændring er en følge af, at der ved  

 lovforslagets nr. 31 er indføjet et nyt stk. 4 i § 30 a.
Erling Christensen (S)  

Hugo Sørensen (S)
Erik Mortensen (S) Margot Torp (S)
Jørn Jespersen (SF) fmd.      

 Kristen Touborg (SF)
Annie Lunde Hansen (CD)
Vibeke Peschardt (RV)
Keld Albrechtsen (EL)
Christian Mejdahl (V) Jens Kirk (V)
 Mariann Fischer Boel (V)
Peter Hansen-Nord (V)
Lene Espersen (KF) nfmd.  

Henning Grove (KF)
Christian H.
Hansen (DF)   

 Ole M.
Nielsen (KRF) Fremskridtspartiet havde ikke medlemmer i udvalget.
