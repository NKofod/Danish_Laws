 I henhold til § 26, stk. 1, i den sociale styrelseslov, jf.  

 lovbekendtgørelse nr. 552 af 10. juli 1991, som ændret ved § 4 i lov nr. 380  

 af 14. juni 1995, fastsættes:
Det Sociale Informations- og Analysesystem § 1.  Kommuner og amtskommuner medvirker med oplysning  

 mv. til Det Sociale Informations- og Analysesystem.
 Stk. 2.  I kommuner og amtskommuner, hvor  

 beslutningskompetencen vedrørende omfang, indhold og kvalitet af indsatsen  

 for dele af det sociale område er lagt til særlige organer, lokalråd,  

 bydelsråd eller kommunale fællesskaber, jf. § 60 i lov om kommunernes  

 styrelse, medvirker disse organer efter reglerne i denne bekendtgørelse.
 Stk. 3.  I systemet medtages oplysninger om inddragelse  

 af og samordning i forhold til private, der udfører socialt arbejde, herunder  

 om udviklingen i samarbejde med virksomheder.
Indberetning af oplysninger § 2.  Kommuner og amtskommuner indberetter oplysninger  

 i henhold til Det Sociale Informations- og Analysesystem til Den Sociale  

 Database.
 Stk. 2.  Oplysningerne i Den Sociale Database ajourføres  

 af kommuner og amtskommuner efter § 3, eller når der lokalt er truffet en ny  

 politisk beslutning om udviklingen i indsatsen på det sociale område.
 § 3.  Socialministeriet foretager årligt pr. 1.  

 november et samlet udtræk fra Den Sociale Database af nøgleoplysninger om  

 kommuners og amtskommuners beslutninger og forventninger vedrørende  

 udviklingen på det sociale område, herunder om de mål, som de har sat sig for  

 udviklingen.
Stk. 2.  I den forudgående april måned udmelder  

 Socialministeriet et skemamateriale til kommuner og amtskommuner.
Det angiver  

 de aktiviteter og problemstillinger mv., som udtrækket efter stk. 1, vil  

 omfatte, samt oplysninger om de pågældende aktiviteter mv. i kommunen eller  

 amtskommunen, som er i Den Sociale Database.
 Stk. 3.  Hvis kommunen eller amtskommunen ikke benytter  

 sig af muligheden for at ajourføre de oplysninger, der findes i Den Sociale  

 Database om omfang og indhold af de sociale foranstaltninger mv., lægges  

 disse til grund som gældende udtryk for de seneste trufne politiske  

 beslutninger.
 Stk. 4.  På grundlag af de indkomne oplysninger mv.  

 udsender Socialministeriet i april måned i det følgende år en tilbagemelding,  

 der således vil kunne være til rådighed for den forestående budgetlægning i  

 kommuner og amtskommuner.
Temaplanlægning, kommunepaneler og særlige undersøgelser § 4.  Kommuner og amtskommuner har pligt til at  

 medvirke i kommunepaneler, til temaplanlægning og til særlige undersøgelser,  

 således at nødvendige supplerende oplysninger til brug for regeringens og  

 Folketingets arbejde hurtigt kan tilvejebringes.
 Stk. 2.  Når Socialministeriet i forbindelse hermed vil  

 trække oplysninger fra Den Sociale Database, skal ministeriet varsle, hvilke  

 aktiviteter og problemstillinger mv., der vil blive trukket oplysninger om og  

 på hvilket tidspunkt, så kommuner og amtskommuner får mulighed for at  

 indlægge, henholdsvis ajourføre registrerede oplysninger, jf. § 3, stk. 3.
Administration § 5.  Den Sociale Ankestyrelse administrerer de  

 centrale funktioner i forbindelse med Det Sociale Informations- og  

 Analysesystem.
 Stk. 2.  Det Sociale Informations- og Analysesystem  

 administreres i samspil med centrale og kommunale informationssystemer på det  

 sociale og tilgrænsende områder, således at dobbeltindberetning af  

 oplysninger undgås.
Ikrafttrædelse § 6.  Bekendtgørelsen træder i kraft den 1. januar  

 1998, og har gyldighed til og med 30. juni 1998. Samtidig ophæves  

 Socialministeriets cirkulære nr. 170 af 30. november 1989 om Det Sociale  

 Informations- og Analysesystem.
