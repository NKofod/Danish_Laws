 I medfør af §§ 4, 6 og 13 i dykkerlov nr. 214 af 23. maj 1979 fastsættes  

 følgende:
 § 1.  Denne bekendtgørelse finder anvendelse på såvel  

 dykkere som dykkeraspiranter.
 § 2.  Den i dykkerlovens § 4, stk. 1, omhandlede  

 lægeundersøgelse af erhversdykkeraspiranter og den i dykkerlovens § 6, stk. 1  

 og 2, omhandlede periodiske lægeundersøgelse af erhvervsdykkere skal  

 foretages i overensstemmelse med bestemmelserne i denne bekendtgørelse og i  

 det af direktoratet for statens skibstilsyn (i det følgende kaldet  

 direktoratet) udstedte regulativ.
 Stk. 2.  Undersøgelsen kan foretages af læger, der har  

 opnået sundhedsstyrelsens tilladelse til selvstændigt virke.
 § 3.  Ved undersøgelsen anvendes en særlig  

 attestformular, der fås ved henvendelse til direktoratet og af lægen  

 indsendes dertil.
 Stk. 2.  I forbindelse med undersøgelsen skal den  

 undersøgte afgive og underskrive en erklæring om sin egen og sin families  

 helbreds- og arvelighedsforhold.
Stk. 3.  Formularens spørgsmål skal besvares så  

 fuldstændigt og nøjagtigt som muligt.
Urigtige eller mangelfulde oplysninger  

 kan medføre, at erhvervsdykkerbeviset ikke udstedes, eller at det kan  

 inddrages.
§ 4.  Hvis undersøgelsen giver anledning til tvivl om,  

 hvorvidt dykkeren opfylder de gældende helbredskrav, kan direktoratet  

 forlange supplerende undersøgelser foretaget.
Direktoratet kan fastsætte, at  

 undersøgelserne skal foretages af særlige institutioner eller af læger med  

 speciel autorisation eller uddannelse.
Sådanne undersøgelser er gratis for  

 dykkeren.
Hvis en dykker undlader at lade sig undersøge som krævet, mister  

 den pågældendes erhvervsdykkerbevis sin gyldighed.
Med hensyn til aspiranter  

 skal den til den pågældende dykkerskole knyttede læge rådspørges.
 Stk. 2.  For dykkere, der har undergået  

 trindekompression, kan direktoratet stille krav om røntgenundersøgelse af de  

 lange rørknogler.
 § 5.  Lægeundersøgelsen skal foretages hvert femte år.  

 Er dykkeren fyldt 40 år, skal undersøgelsen dog foretages hvert andet år, og  

 er dykkeren fyldt 60 år, skal den foretages hvert år.
 Stk. 2.  Uanset bestemmelsen i stk. 1 skal  

 lægeundersøgelse foretages hvert år for erhvervsdykkere, hvis dykkerbevis har  

 påtegning om ret til at udføre off-shore dykkerarbejde, eller som har bevis  

 som blandingsgasdykker.
Stk. 3.  Uanset det i stk 1 nævnte må der for  

 aspiranters vedkommende dog ikke hengå mere end 3 måneder mellem  

 lægeundersøgelsen og påbegyndelsen af uddannelsen.
For dykkere, som søger en  

 udvidelse af dykkerbeviset, gælder den seneste lægeundersøgelse inden for  

 gyldighedsperioden, dog således at gyldighedsperioden for det nye bevis  

 følger det gamle.
 Stk. 4.  Direktoratet kan i tilfælde, hvor resultatet af  

 den i § 2 nævnte lægeundersøgelse eller af eventuelle supplerende  

 undersøgelser giver anledning hertil, fastsætte kortere gyldighedsperioder.
 Stk. 5.  I de år, hvor den i stk. 1 omtalte  

 lægeundersøgelse ikke er krævet, skal dykkeren gennemgå en separat  

 undersøgelse af lungerne (røntgenundersøgelse), jfr. det i § 2 nævnte  

 regulativ.
Stk. 6.  Er resultatet af de i stk. 1, 2 og 5 nævnte  

 undersøgelser tilfredsstillende, attesterer lægen dette i  

 erhvervsdykkerbeviset.
For så vidt angår den i stk. 1 og 2 nævnte  

 undersøgelse, skal lægen tillige fremsende den i § 3 nævnte attestformular  

 til direktoratet.
§ 6.  Dykkere, der som led i deres ansættelse  

 underkastes regelmæssige lægeundersøgelser, kan fritages for at gennemgå de  

 krævede periodiske lægeundersøgelser, hvis det over for direktoratet på  

 tilfredsstillende måde dokumenteres, Stk. 2.  I sådanne tilfælde påtegner den undersøgende  

 læge den pågældendes erhvervsdykkerbevis med de i § 5 nævnte intervaller og  

 indsender samtidig erklæring herom til direktoratet.
 Stk. 3.  Når ansættelsesforholdet ophører, regnes  

 gyldighedsperioden for den helbredsmæssige godkendelse fra den seneste  

 foretagne lægeundesøgelse, der opfylder de i stk. 1 nævnte krav.  

 Arbejdsgiveren skal straks ved dykkerens afgang underrette direktoratet herom  

 og oplyse datoen for den seneste undersøgelse.
 § 7.  Bekendtgørelsen træder i kraft den 1. januar  

 1986.
 Stk. 2.  Samtidig ophæves bekendtgørelse nr. 478 af 22.  

 november 1979 om lægeundersøgelse af erhvervsdykkeraspiranter og  

 erhvervsdykkere.
