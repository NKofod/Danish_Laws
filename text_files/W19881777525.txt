 Imødekommelse af dispensationsansøgning vedr. trindybden på bus, da  

 køretøjets totalhøjde er meget ringe og der tidligere er meddelt dispensation  

 til en tilsvarende minibus.
 I brev af 12. august 1988 har firmaet ansøgt om dispensation fra  

 bestemmelsen om trindybde i § 3, stk. 1, pkt. 1, i bekendtgørelse nr. 244 af  

 1. maj 1987 om erhvervsmæssig buskørsel for en Fiat Ducato Turbo D Minibus.
Det fremgår af ansøgningen, at det pågældende køretøj på grund af en meget  

 ringe totalhøjde fra jord til vognbund alene er indrettet med et  

 indstigningstrin.
Dette trins dybde er kun 22o mm mod de i bekendtgørelsen  

 foreskrevne 3oo mm.
 Det fremgår videre af sagen, at bussen agtes indsat på ruten Billund  

 Lufthavn-Hedensted-Horsens, hvor der i forvejen er indsat en minibus af  

 mærket Fiat Ducato med tilsvarende indstigningsforhold, som er omfattet af en  

 tidligere meddelt dispensation af 21. september 1987 fra ministeriet fra  

 kravet om dybden af indstigningstrin.
 I denne anledning skal ministeriet efter omstændighederne meddele denn  

 ansøgte dispensation.
