Fremsat den 9. oktober 2001 af  

 Hans Christian Schmidt (V), Kim Andersen (V),  

 Helga Moos (V), Bodil Thrane (V),  

 Jens Vibjerg (V), Jørgen Winther (V),  

 Henriette Kjær (KF), Eva Møller (KF),  

 Gitte Seeberg (KF), Svend Aage Fauerholdt (DF), Aase  

 D.
Madsen (DF), Ebbe Kalnæs (CD) og Ole M.
Nielsen (KRF) Forslag til folketingsbeslutning om overflytning af bekæmpelsesmiddelstatistik til  

 Danmarks Statistik Folketinget pålægger regeringen at overflytte  

 udarbejdelsen af bekæmpelsesmiddelstatistikken til Danmarks  

 Statistik.
Bemærkninger til forslaget Forslaget er i revideret form en  

 genfremsættelse af beslutningsforslag nr.
B 107 fra  

 folketingsåret 1995-96, se Folketingstidende 1995-96, forhandlingerne  

 s. 4293 og 5586 og tillæg A s. 4350, og beslutningsforslag nr.
B 11 fra  

 folketingsåret 1997-98, 1. samling, se Folketingstidende 1997-98 (1.  

 samling), forhandlingerne s. 2922 og tillæg A s. 688 og 690, samt en  

 genfremsættelse af beslutningsforslag nr.
B 67 fra folketingsåret  

 1999-2000, se Folketingstidende 1999-2000, forhandlingerne s. 5251 og 7639,  

 tillæg A s. 4612 og 4614 og tillæg B s. 676, og  

 beslutningsforslag nr.
B 88 fra folketingsåret 2000-01, se  

 Folketingstidende 2000-01, forhandlingerne s. 5151 og 6994, tillæg A s.  

 3576 og 3578 og tillæg B s. 863.
For forslagsstillerne er det af afgørende  

 betydning, at udarbejdelsen af statistik på miljøområdet i  

 lighed med andre områder er sikret den størst mulige  

 troværdighed og hurtighed.
Miljøstatistiske opgørelser er  

 i stadig stigende omfang blevet brugt som grundlag for omfattende  

 beslutninger af såvel administrativ som politisk karakter, senest med  

 de mange vedtagelser af grønne afgifter.
Hvis  

 bekæmpelsesmiddelstatistikkerne udarbejdes og publiceres i et politisk  

 miljø, kan det meget nemt påvirke troværdigheden og  

 hastigheden af arbejdet, og beslutningstagerne vil blive mere skeptiske over  

 for at benytte talmaterialet som grundlag for beslutninger.
Det  

 medfører, at offentligheden i for høj grad beskæftiger  

 sig med kvaliteten af det miljøstatistiske arbejde frem for konkrete  

 løsninger af de beskrevne miljøproblemer.
 Beslutningsforslaget søger at løse eller i  

 det mindste at minimere følgende tre typer af mulige problemer:
1.	Institutionen, der udfærdiger  

 bekæmpelsesmiddelstatistikken, har egeninteresse i høje eller  

 lave tal.
Den statistikproducerende institution må ikke være  

 direkte part i den politiske beslutningsproces.
Denne problemstilling er  

 særlig relevant efter indførelsen af de grønne afgifter,  

 f.eks. i de tilfælde, hvor afgifterne føres direkte tilbage til  

 den statistikproducerende myndighed.
Det er vigtigt, at den  

 pågældende miljømyndighed nøje følger de  

 fastlagte handlingsplaner, således at målene nås, samt at  

 en helt uafhængig institution sammenholder de målte resultater  

 med de opstillede mål.
Skal en sådan model lykkes, kræver  

 det naturligvis, at Folketinget i handlingsplanerne klart definerer  

 målene, og hvordan det skal måles, om de er opfyldt.
2.	Bekæmpelsesmiddelstatistikkens  

 offentliggørelsestidspunkt tilpasses politisk.
En uafhængig  

 institution vil kunne lægge produktionen af  

 bekæmpelsesmiddelstatistik i faste rammer, herunder også  

 afrapporteringstidspunkterne.
Med Danmarks Statistik som producent af  

 statistikken vil enhver tvivl om, hvorvidt der ligger en politisk dagsorden  

 bag bekæmpelsesmiddelstatistikken, blive fjernet.
3.	Det tager for lang tid at få tallene fra de ministerielle  

 systemer.
Udarbejdelsen af bekæmpelsesmiddelstatistikken skal  

 foregå i et højere tempo, end det sker i dag.
Tallene skal  

 være solide, og den høje faglige standard skal sikres, men  

 aktualiteten i tallene er vigtig, når de politiske beslutninger skal  

 træffes.
Derfor må tempoet øges ved at lægge  

 statistikproduktionen hos den højeste statistiske ekspertise.
Hvis  

 Danmarks Statistik skal kunne producere bekæmpelsesmiddelstatistik  

 hurtigt i en fast produktion, kræver det, at rådata hurtigst  

 muligt videregives fra de indsamlende myndigheder og institutioner.
Disse tre problemstillinger har desværre vist sig i  

 en række uheldige sager, hvor der er opstået tvivl om  

 bekæmpelsesmiddelstatistikkens troværdighed.
I en tidligere sag  

 om offentliggørelsen af tal om sprøjtemidler hævdede  

 mange, at Miljøstyrelsen havde grebet ind i fortolkningen af tallene,  

 og meget tydede på, at fortolkningen af tallene var blevet  

 ændret, så de bedre passede ind i miljø- og  

 energiministerens dagsorden.
 Sagen viste endvidere, at Danmarks Statistik har  

 pålagt sig selv en meget tilbageholdende praksis med hensyn til at  

 vurdere og kommentere en eventuel opfyldelse af en miljøpolitisk  

 handlingsplan.
 Finansiering af opgaven skal ske over den permanente  

 ekstrabevilling på 5,5 mio. kr., som Danmarks Statistik fik fra og med  

 finansåret 1998 til forbedring og videreudvikling af  

 miljøstatistikken.
Skriftlig fremsættelse Hans Christian Schmidt (V):
 Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om overflytning af  

 bekæmpelsesmiddelstatistik til Danmarks Statistik.
(Beslutningsforslag nr.
B 51).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
