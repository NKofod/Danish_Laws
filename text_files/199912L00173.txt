Fremsat den 26. januar 2000 af  

 indenrigsministeren (Thorkild Simonsen) Forslag til Lov om ændring af lov om kommunal  

 indkomstskat og lov om amtskommunal indkomstskat (Ændret afregning vedr. tidligere år af den  

 udbetalte kommuneskat af 10-mandsprojekter) § 1 I lov om kommunal indkomstskat, jf. lovbekendtgørelse nr. 770 af  

 13. oktober 1999, som ændret ved lov nr. 1097 af 29. december 1999,  

 foretages følgende ændringer:
 1. I § 16 b, stk. 1, ændres »stk. 2-6«  

 til: »stk. 2-7«.
 2. I § 16 b, stk. 3, 3. pkt., ændres  

 »§ 73 E i kildeskatteloven« til: »§ 38, stk. 2, i  

 skattestyrelsesloven«.
 3. I § 16 b indsættes som stk. 7:
»Stk. 7. Afregning efter stk. 2 og 3 omfatter ikke  

 beløb, der fremkommer til afregning, som følge af at staten  

 helt eller delvis får medhold ved domstolene i sagerne om de  

 såkaldte 10-mandsprojekter, og at skattekrav, hvormed der er givet  

 henstand under sagernes behandling i klagesystemet, må  

 afgangsføres som uerholdelige.
Det samme gælder beløb,  

 der fremkommer til afregning, som følge af at staten helt eller delvis  

 ikke får medhold ved domstolene i sagerne om disse  

 10-mandsprojekter.«.
§ 2 I lov om amtskommunal indkomstskat, jf. lovbekendtgørelse nr. 804  

 af 6. oktober 1995, som ændret ved § 3 i lov nr. 476 af 1. juli  

 1998, foretages følgende ændringer:
 1. I § 10, stk. 1, indsættes efter 1.  

 pkt.:
 »§ 16 b, stk. 7, finder dog ikke anvendelse for  

 så vidt angår amtskommunal indkomstskat.«.
§ 3 Loven træder i kraft den 1. januar 2001.
Bemærkninger til lovforslaget Almindelige bemærkninger 1. Lovforslagets formål og hovedindhold Lovforslaget er et led i udmøntningen af  

 regeringens aftale af 11. juni 1999 med Kommunernes Landsforening, hvor  

 følgende afsnit indgår:
»Der verserer for øjeblikket en række  

 pilotsager ved domstolene om, hvorvidt skattemyndighederne har været  

 berettiget til at underkende skattefradrag i forbindelse med de  

 såkaldte 10-mandsprojekter for indkomstårene 1989-93. Den  

 første sag forventes afgjort ved Højesteret tidligst i år  

 2001. Så længe sagerne løber, har de  

 pågældende skatteydere fået henstand med betaling af  

 skatten.
Men kommunerne har fået den kommunale andel af skatten  

 udbetalt uden hensyn til henstanden.
Skatten er dermed også  

 indgået i udligningen af beskatningsgrundlag.
Afslutningen af disse sager vil efter de gældende  

 regler kunne medføre, at kommunerne helt eller delvist skal  

 tilbagebetale den udbetalte kommuneskatteandel til staten.
Det vil ske, hvis  

 de henstandsbelagte beløb ikke kan inddrives, eller hvis staten taber  

 de verserende sager.
Under hensyn til, at disse skatteindtægter har  

 været meget skævt fordelt på kommuner og det forhold, at  

 indtægten er blevet udlignet, hvorved de pågældende  

 kommuners nettoprovenu af den ekstra skatteindtægt har været  

 meget begrænset, vil regeringen være indstillet på at  

 fremlægge forslag om, at staten for disse sager undlader at kræve  

 uerholdelige restancer afregnet med kommunerne eller undlader at kræve  

 den udbetalte skatteandel tilbagebetalt.« Lovforslaget vedrører statens afregning af  

 indkomstskat med kommunerne.
Lovforslaget indebærer, at staten undlader  

 at afregne uerholdelige restancer i forbindelse med de såkaldte  

 10-mandsprojekter med kommunerne samt at staten undlader at kræve den  

 udbetalte skatteandel vedrørende disse sager tilbagebetalt fra  

 kommunerne.
2. Provenumæssige konsekvenser Skattemyndighederne har ved ligningen underkendt  

 skattefradrag hos deltagerne i 10-mandsprojekterne og forhøjet  

 skatteansættelserne.
Den kommunale skatteandel af forhøjelserne  

 er afregnet til kommunerne, uanset at en del af de pågældende  

 skatteydere har fået henstand med skattebetalingen, indtil sagerne  

 bliver afgjort.
Selv om staten, som det forventes, vinder sagerne ved  

 Højesteret, kan kommunerne alligevel i et vist omfang komme til at  

 tilbagebetale kommuneandelen af forhøjelserne.
Det drejer sig om de  

 tilfælde, hvor skatteyderne har fået henstand med betalingen og  

 hvor det efterfølgende viser sig, at de henstandsbelagte beløb  

 ikke kan inddrives, men må afskrives som uerholdelige.
Efter  

 gældende regler skal kommunerne ved uerholdelighed tilbagebetale den  

 udbetalte kommuneskatteandel til staten.
Lovforslaget indebærer, at  

 kommuner fritages for at tilbagebetale uerholdelige restancer vedr.  

 henstandsbeløb i disse sager.
Det skønnes, at der i disse sager er givet henstand  

 med betalingen af skattebeløb på op mod 1 mia. kr.
Det vurderes,  

 at det ikke vil være muligt at inddrive en betydelig del af de  

 henstandsbelagte beløb, som derfor må afskrives.
Lægges  

 det til grund, at 75 pct. af henstandsbeløbet må afskrives som  

 uerholdeligt, vil kommunerne skulle tilbagebetale et skattebeløb  

 på godt 210 mill. kr.
Herudover skal der betales et tillæg  

 på 6 pct. pr. år eller op mod ca. 115 mill. kr. i alt,  

 således at det samlede tilbagebetalingsbeløb bliver ca. 325  

 mill. kr.
Såfremt staten mod forventning skulle tabe disse  

 sager nedsættes deltagernes skatteansættelser.
Herved kommer  

 kommuner under det gældende regelsæt til at tilbagebetale de  

 kommunale skatter af forhøjelserne til staten.
Det skønnes at  

 dreje sig om ca. 650 mill. kr. samt tillægget på 6 pct. pr.  

 år på i alt ca. 325 mill. kr.
Det samlede  

 tilbagebetalingsbeløb bliver således i alt ca. 1.000 mill.  

 kr.
 Med en dom fra Højesteret i løbet af 2001  

 vil lovforslaget formentlig først have virkning fra og med  

 finansåret 2002.
3. Administrative konsekvenser Lovforslaget skønnes ikke at have  

 nævneværdige administrative konsekvenser.
4. Forholdet til EU-retten Lovforslaget indeholder ikke EU-retlige aspekter.
5. Miljømæssige og erhvervsmæssige konsekvenser Lovforslaget har ingen miljømæssige eller  

 erhvervsmæssige konsekvenser.
6. Udtalelser over lovforslaget Et udkast til lovforslaget er sendt til høring hos  

 Kommunernes Landsforening, Amtsrådsforeningen i Danmark,  

 Københavns Kommune, Frederiksberg Kommune, Finansministeriet,  

 Økonomiministeriet og Justitsministeriet.
Vurdering af konsekvenser af lovforslag Positive konsekvenser/mindreudgifter Negative konsekvenser/merudgifter Økonomiske konsekvenser for stat, kommuner og amtskommuner Finansårsvirkning:
 Kommuner og amtskommunerer:
 Efter forslaget fritages kommuner for tilbagebetaling af uerholdelige  

 restancer på ca. 0,3 mia. kr. eller af for store skattebeløb  

 vedr. 10-mandsprojekterne på ca. 1,0 mia. kr., afhængig af dommen  

 fra Højesteret.
 Med en dom fra Højesteret i løbet af 2001 vil lovforslaget  

 formentlig først have virkning fra og med finansåret 2002.
 Finansårsvirkning:
 Staten:
Efter forslaget fritages kommuner for tilbagebetaling af uerholdelige  

 restancer på ca. 0,3 mia. kr. eller af for store skattebeløb  

 vedr. 10-mandsprojekterne på ca. 1,0 mia. kr., afhængig af dommen  

 fra Højesteret Med en dom fra Højesteret i løbet af 2001 vil lovforslaget  

 formentlig først have virkning fra og med finansåret  

 2002.
Administrative konsekvenser for stat, kommuner og amtskommuner Lovforslaget skønnes ikke at have  

 nævneværdige administrative konsekvenser.
 Lovforslaget skønnes ikke at have  

 nævneværdige administrative konsekvenser.
Økonomiske konsekvenser for erhvervslivet Ingen Ingen Administrative konsekvenser for erhvervslivet - - Miljømæssige konsekvenser - - Administrative konsekvenser for borgere - - Forholdet til EU-retten Lovforslaget indeholder ikke EU-retlige aspekter.
Bemærkninger til de enkelte  

 bestemmelser Til § 1 Til nr. 1 og 3 Der verserer for øjeblikket en række sager  

 ved domstolene om skattemyndighedernes underkendelse af skattefradrag for  

 indkomstårene 1989-94 i de såkaldte 10-mandsprojekter.
Endvidere  

 afventer en række sager i det administrative klagesystem udfaldet af  

 disse domstolssager.
 Projekterne er karakteriseret ved, at indtil 10 personer  

 er gået sammen om at erhverve aktiver, der typisk befinder sig i  

 udlandet, med henblik på at udleje aktiverne, samt foretage  

 skattemæssige fradrag for renteudgifter og afskrive på  

 aktiverne.
Skattemyndighederne har ikke kunnet godkende disse  

 projekter, bl.a. fordi myndighederne ikke anser investorerne for at drive  

 selvstændig erhvervsvirksomhed.
I den forbindelse har myndighederne  

 lagt vægt på, at arrangementerne er underskudsgivende, og at  

 investorernes risiko ved deltagelsen reelt er udelukket på grund af den  

 måde, projekterne er sammensat.
Endvidere har man lagt vægt  

 på, at der alene foreligger et formelt ejerskab til aktiverne.
Finansieringen af anskaffelsen af leasingaktiverne  

 foretages i de fleste tilfælde på såkaldte non-recourse  

 vilkår, således at långiver ved misligholdelse af  

 låneaftalen ikke kan gøre krav gældende imod investorerne,  

 men alene søge sig fyldestgjort i aktiverne og i leasingydelserne.  

 Renter og afdrag på lånet betales med leasingydelserne.
De fleste  

 projekter indeholder en køberet eller købepligt for  

 leasingaftagerne.
Købsprisen svarer normalt til restgælden  

 på lånet.
 Det endelige udfald af sagerne om 10-mandsprojekter vil  

 kunne medføre, at kommuner efter kommuneskattelovens § 16 b,  

 stk. 2 og 3, helt eller delvis skal tilbagebetale kommuneskatteandele  

 til staten.
Tilbagebetaling vil for det første skulle ske, hvis  

 en deltager i et 10-mandsprojekt har fået henstand med betaling af  

 skatten af den del af skatteansættelsen, som 10-mandsprojektet  

 vedrører.
Taber en deltager i et 10-mandsprojekt en sag, og kan den  

 pågældende ikke betale det beløb, der er givet henstand  

 med, vil det uerholdelige beløb skulle indgå i afregningen  

 mellem kommunen og staten.
 Tilbagebetaling vil for det andet skulle ske, hvis staten  

 helt eller delvis taber sagerne om disse 10-mandsprojekter.
Problemet for disse kommuner skyldes samspillet mellem  

 skattesystemet og det kommunale udligningssystem.
Som nævnt ovenfor  

 får kommunerne i indkomståret afregnet den kommunale indkomstskat  

 svarende til skatteansættelserne for det pågældende  

 år.
Det er også dette grundlag, der indgår i den kommunale  

 udligning af beskatningsgrundlag.
For den enkelte kommune kan det betyde, at  

 en væsentlig del af en forhøjet skatteansættelse vil  

 »forsvinde« i udligningssystemet.
Det høje udligningsniveau i  

 hovedstadsområdet betyder, at en kommune i hovedstadsområdet  

 typisk kun vil kunne beholde ca. 10 procent af en ekstra  

 skatteindtægt.
 Hvis det senere viser sig, at kommunen har fået  

 udbetalt for meget i kommuneskat, f.eks. som følge af afgørelse  

 ved domstolene af nogle skattesager eller som følge af, at restancer,  

 som kommunen har fået udbetalt kommuneskatten af, ikke kan inddrives,  

 skal kommunen betale det for meget udbetalte tilbage til staten.
En kommune vil således skulle betale den for meget  

 udbetalte kommuneskat tilbage, uanset at den er blevet udlignet på det.  

 Almindeligvis vil der dog være tale om forholdsvis små  

 reguleringer i skatteansættelserne.
Der kan være tale om  

 både positive og negative reguleringer og det vurderes ikke, at de  

 systematisk falder i bestemte kommuner.
 I sagerne om 10-mandsprojekter må det dog vurderes,  

 at der dels er tale om ganske store beløb og dels om en meget  

 skæv fordeling mellem kommunerne.
 Lovforslaget indebærer, at kommunerne ikke skal  

 afregne det tab af skatteprovenu, der eventuelt følger af udfaldet af  

 sagerne om 10-mandsprojekter.
Til nr. 2 Der er tale om en redaktionel ændring som  

 følge af lov nr. 1098 af 29. december 1997.
Til § 2 Bestemmelsen i § 2 indebærer, at  

 lovændringen ikke får virkning for den amtskommunale  

 indkomstskat.
Den amtskommunale indkomstskat vil fortsat blive afregnet efter  

 de hidtil gældende regler.
Lovforslaget er en udmøntning af regeringens aftale  

 af 11. juni 1999 med Kommunernes Landsforening, men spørgsmålet  

 har ikke indgået i regeringens forhandlinger med  

 Amtsrådsforeningen.
Det bemærkes i den forbindelse, at de enkelte  

 kommuners samlede økonomi som oftest er betydeligt mindre end  

 amtskommunernes, ligesom den kommunale skatteprocent typisk er ca. dobbelt  

 så høj som amtskommunernes.
Den økonomiske  

 påvirkning af enkeltkommuner vil derfor   uden lovændringen  

 kunne være betydeligt kraftigere end for enkelte amtskommuner.
Til § 3 Loven træder i kraft den 1. januar 2001 og har  

 således virkning for den afregning, der finder sted i 2001 og senere,  

 uanset hvilket indkomstår ansættelsen vedrører.
Den  

 første Højesteretsdom i sagerne om 10-mandsprojekter forventes  

 nu ultimo 2000.
Bilag Lovforslaget sammenholdt med gældende lov Gældende formulering Lovforslaget § 1 I lov om kommunal indkomstskat, jf. lovbekendtgørelse nr. 770 af  

 13. oktober 1999, som ændret ved lov nr. 1097 af 29. december 1999,  

 foretages følgende ændringer:
16 b.
Efter reglerne i stk. 2-6 foretages der regulering og  

 afregning for alle kommuner.
Stk. 2 1. I § 16 b, stk. 1, ændres »stk. 2-6«  

 til: »stk. 2-7«.
Stk. 3. Kommunale indkomstskatter, kommunal  

 ejendomsværdiskat og kirkelige afgifter, der endnu ikke er inddrevet  

 den 1. maj i det tredje år efter det indkomstår, skatterne  

 vedrører, afregnes i dette år.
Beløbene modregnes med en  

 tredjedel i hvert af de beløb, der tilkommer kommunen for  

 månederne oktober, november og december i dette år.
Reglerne i 1.  

 pkt. finder ikke anvendelse, når der inden den 1. maj efter reglerne i  

 §§ 73 B og C i kildeskatteloven er bevilget henstand på grund af  

 skyldnerens økonomiske forhold, eller der efter § 73 E i  

 kildeskatteloven er bevilget henstand i forbindelse med klage over  

 skatteansættelser, eller når de kommunale inddrivelsesmyndigheder  

 har bevilget henstand af længere varighed.
Endvidere finder 1. pkt.  

 ikke anvendelse, hvis skyldnerens bo inden den 1. maj er taget under  

 konkursbehandling, eller hvis boet efter skyldneren er taget under offentligt  

 skifte.
Reglerne i 3. og 4. pkt. finder kun anvendelse i det omfang  

 skyldnerens restance for indkomståret overstiger et grundbeløb  

 på 22.000 kr.
Grundbeløbet reguleres efter personskattelovens  

 § 20. Kommunale indkomstskatter, kommunal ejendomsværdiskat og  

 kirkelige afgifter omfattet af 3. og 4. pkt. opgøres pr.  

 førstkommende 1. maj efter at den bevilgede henstand er udløbet  

 eller bobehandlingen er afsluttet, og afregnes med en tredjedel hver den 1. i  

 månederne oktober, november og december.
Told- og Skattestyrelsen kan  

 for enkeltstående restancer aftale med en kommune, at der ikke skal ske  

 afregning efter reglerne i 1. pkt.
Sådanne aftaler kan indgås,  

 hvor det beløb, der skyldes, er meget betydeligt, en afregning af  

 beløbet efter 1. pkt. vil have væsentlig betydning for den  

 berørte kommunes likviditet og økonomi i øvrigt,  

 beløbet på grund af særlige omstændigheder ikke kan  

 inddrives for nærværende, samt at der er udsigt til, at  

 beløbet på længere sigt kan inddrives.
Det skal i aftalen  

 fastsættes, hvor længe den løber, og det omhandlede  

 beløb skal indgå i opgørelsen pr. førstkommende 1.  

 maj efter det således aftalte udløbstidspunkt og afregnes med en  

 tredjedel hver den 1. i månederne oktober, november og december.
 2. I § 16 b, stk. 3, 3. pkt., ændres »§ 73  

 E i kildeskatteloven« til: »§ 38, stk. 2, i  

 skattestyrelsesloven«.
 3. I § 16 b indsættes som  

stk. 7:
»Stk. 7. Afregning efter stk. 2 og 3 omfatter ikke  

 beløb, der fremkommer til afregning, som følge af at staten  

 helt eller delvis får medhold ved domstolene i sagerne om de  

 såkaldte 10-mandsprojekter, og at skattekrav, hvormed der er givet  

 henstand under sagernes behandling i klagesystemet, må  

 afgangsføres som uerholdelige.
Det samme gælder beløb,  

 der fremkommer til afregning, som følge af at staten helt eller delvis  

 ikke får medhold ved domstolene i sagerne om disse  

 10-mandsprojekter.«.
§ 2 I lov om amtskommunal indkomstskat, jf. lovbekendtgørelse nr. 804  

 af 6. oktober 1995, som ændret ved § 3 i lov nr. 476 af 1. juli  

 1998, foretages følgende ændringer:
 § 10. Bestemmelserne i §§ 6 og 7 i loven om kommunal  

 indkomstskat finder tilsvarende anvendelse, for så vidt angår  

 amtskommuner og amtskommunal indkomstskat.
 1. I § 10, stk. 1, indsættes efter 1.  

 pkt.:
 »§ 16 b, stk. 7, finder dog ikke anvendelse for  

 så vidt angår amtskommunal indkomstskat.«.
§ 3 Loven træder i kraft den 1. januar 2001.
