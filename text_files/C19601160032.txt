Under en sag, i hvilken en forpagter var tiltalt efter straffelovens §  

 244, stk. 3 og 4, ved at have overfaldet en godsejer, afhørtes efter begæring  

 af forpagterens forsvarer to vidner om, at de for henholdsvis 6-8 år og en  

 halv snes år siden var blevet slået af godsejeren.
Forholdene havde været  

 genstand for politimæssig undersøgelse, men akterne var ikke til stede i  

 retten, kun en straffeattest for godsejeren.
Ved dommen ansås forpagteren  

 efter § 244, stk. 3, og idømtes hæfte i 14 dage.
 I skrivelse af 11.6.1960 udtalte jeg i anledning af en klage over den  

 omtalte vidneførsel, at jeg ville have fundet det rigtigst, at der af  

 anklagemyndigheden overfor retten var blevet protesteret mod den af forsvaret  

 begærede bevisførelse vedrørende godsejerens tidligere optræden og de ham  

 tidligere overgåede straffedomme, da denne bevisførelse måtte anses for  

 irrelevant.
 Genoptrykt 1983.
