Landsskatteretskendelse af 2. maj 2002 vedrørende  

 aktieinvestering A A/S klage vedrører opgørelse af indkomst på følgende punkter:
 Indkomståret 1997:
Avance ved salg af aktier anset for skattepligtig, jf.
ABL §  

 3, opgjort til 58.820.502 kr.
Tab ved salg af aktier anset for fradragsberettiget, jf.
ABL §  

 3, opgjort til 5.212.717 kr.
 Indkomståret 1998:
Udbytte fra selskaber, hvori selskabet ejer mindre end 25 % af  

 aktiekapitalen medtaget med 100 %, jf.
SEL § 13, stk. 3 503.511 kr.
Avance ved salg af aktier anset for skattepligtigt, jf.
ABL §  

 3, opgjort til 23.801.585 kr.
Tab ved salg af aktier anset for fradragsberettiget, jf.
ABL §  

 3, opgjort til 46.524.847 kr.
 Indkomståret 1999:
Udbytte fra selskaber, hvori selskabet ejer mindre end 25 % af  

 aktiekapitalen medtaget med 100 %, jf.
SEL § 13, stk. 3 379.462 kr.
Avance ved salg af aktier anset for skattepligtig, jf.
ABL §  

 3, opgjort til 139.673.955 kr.
Avance ved salg af aktier ejer under 3 år selvangivet med  

 15.530.451 kr., medregnet ved opgørelse af avance skattepligtig efter ABL § 3 -15.530.451 kr.
Tab ved salg af aktier anset for fradragsberettiget, jf.
ABL §  

 3, opgjort til 16.637.081 kr.
 Indkomståret 2000:
Udbytte fra selskaber, hvori selskabet ejer mindre end 25 % af  

 aktiekapitalen medtaget med 100 %, jf.
SEL § 13, stk. 3 908.255 kr.
Tab ved salg af aktier ejet under 3 år selvangivet med  

 1.416.483 kr., medregnet ved opgørelse af skattepligtig avance efter ABL § 3 1.416.483 kr.
Tab ved salg af aktier anset for fradragsberettiget, jf.
ABL §  

 3, opgjort til 13.064.000 kr.
Det er oplyst, at selskabet er børsnoteret og siden 1984 har  

 beskæftiget sig med investering i ikke-noterede selskaber.
Aktiekapitalen  

 ejes  

 af diverse selskaber med henholdsvis  

    

  

 ca.  

 18 % af aktiekapitalen, ca. 14 %, ca. 10 %, ca. 8 %, ca. 14 %, ca. 8 % og ca.  

 7  

 %. Selskabet selv ejer ca. 8 %, og de resterende ca. 13 % af aktiekapitalen  

 er  

 fordelt på en række mindre aktionærer.
Det er videre oplyst, at det er selskabets bestyrelse, der  

 træffer bestemmelse om investeringer, idet dog direktionen kan træffe  

 beslutning om investeringer på op til 5 mio. kr.
Der indsendes årligt ca.  

 1.000  

 anmodninger om kapitaltilførsel fra forskellige selskaber, og selskabets  

 investeringsmedarbejdere foretager herefter en indledende undersøgelse, hvor  

 de  

 sorterer ca. 80 % af henvendelserne fra.
Der oprettes en sag på de resterende  

 ca. 200 virksomheder, og efter yderligere undersøgelser investerer selskabet  

 årligt i ca. 5  15 virksomheder.
Selskabet ejer i intet tilfælde over 50 % af aktiekapitalen i  

 det selskab, der investeres i.
I ét selskab udgjorde ejerandelen 50 %, medens  

 der i de resterende selskaber typisk ejes væsentligt under 50 %.  

 Gennemsnitlig  

 ejerandel i perioden var 18,1 %.
Det er videre oplyst, at selskabet ikke deltager i den daglige  

 drift i porteføljevirksomhederne, men at det er en betingelse for  

 kapitalindskud, at der kan opnås indflydelse gennem en bestyrelsespost.  

    

  

 Det er endvidere en betingelse for  

 investering, at der indgås en aktionæroverenskomst med  

 porteføljevirksomhedens  

 øvrige aktionærer, hvor der bl.a. skal indgå bestemmelser om gensidig  

 forkøbsret til dokumenteret markedsværdi.
Selskabets indskud foregår gennem  

 kapitaludvidelser, men der ydes som hovedregel ikke lån til  

 porteføljevirksomheden.  

 I visse tilfælde ydes lån som ansvarlig lånekapital, som ved udgangen af 1997  

 udgjorde 1.487 t.kr., ved udgangen af 1998 5.622 t.kr., ved udgangen af 1999  

 20.122 t.kr. og ved udgangen af 2000 34.740 t.kr.
 Det er videre bl.a. forklaret, at afviklingen af de foretagne  

 investeringer afhænger af, hvorledes porteføljevirksomheden har udviklet sig.  

 Som en hovedregel sker afhændelse ved, at samtlige aktier afhændes   

 både  

 selskabets og de øvrige aktionærers.
Visse porteføljevirksomheder udvikler sig slet ikke i den  

 retning, der var forventet ved investeringens start.
Hvis ledelse og  

 ejerkreds  

 vurderer, at problemerne ikke kan løses, forsøges virksomheden solgt,  

 eventuelt  

 ved at afhænde aktiviteterne enkeltvis med efterfølgende likvidation af  

 porteføljevirksomheden.  

 Er dette ikke muligt, kan det blive nødvendigt at lukke virksomheden ved en  

 konkurs.
 I andre tilfælde har porteføljevirksomheden nok udviklet sig,  

 men ikke som forventet, og hvis virksomheden ikke vurderes at kunne skabe  

 tilstrækkelig indtjening til opfyldelse af selskabets krav, vil  

 porteføljevirksomheden ofte blive solgt til iværksætter eller ledelse.  

    

  

 Porteføljevirksomheden vil i denne situation  

 være vanskelig at sælge, og som hovedregel vil kun den oprindelige  

 iværksætter  

 og selskabets ledelse være interesserede i at overtage virksomheden.
Den mest almindelige form for afvikling af en investering sker  

 ved en samlet overdragelse af porteføljevirksomheden til en ny investor.
I de  

 fleste tilfælde vil den nye investor være en virksomhed eller international  

 koncern inden for samme branche som porteføljevirksomheden.
Potentielle  

 købere  

 identificeres ofte af porteføljevirksomheden selv.
Vederlæggelsen sker som  

 hovedregel kontant.
I visse situation sker vederlæggelsen ved modtagelse af  

 aktier i den købende virksomhed, i hvilket tilfælde den købende virksomhed  

 ofte  

 vil være et børsnoteret selskab, og selskabet vil typisk afhænde de modtagne  

 vederlagsaktier kort tid efter porteføljevirksomhedens overdragelse.
I enkelte tilfælde indeholder en porteføljevirksomhed  

 tilstrækkeligt potentiale til at kunne børsnoteres.
Sker dette vil selskabet  

 typisk afhænde de børsnoterede aktier 6-12 måneder efter børsnoteringen.  

 Afviklingsperioden på 6-12 måneder er begrundet i hensynet til kursdannelsen  

 og  

 børsretlige bestemmelser om lock-up periode for selskabets oprindelige  

 aktionærer.
 I 1997 blev der foretaget 8 investeringer i nye  

 porteføljevirksomheder, og der blev solgt 7 aktieposter med følgende  

 resultater:
Ejertid Resultat (i t.kr.) 1.
12 år 7.974 2.
11 år 721 3.
11 år 4.962 4.
4 år 44.879 5.
3 år 996 6.
2 år - 3.000 7.
2 år - 2.208 Nr. 6 og  

    

  

 nr. 7 var begge  

 omfattet af lov om statsgaranti til udviklingsvirksomhed, og selskabet modtog  

 i  

 1999 garantiudbetalinger på 2,6 mio. kr. svarende til 50 % af det opgjorte  

 tab.
 I 1998 blev der foretaget 8 nye investeringer og solgt 6  

 aktieposter, heraf 5 med tab:
Ejertid Resultat (i t.kr.) 8.
10 år + 1 måned - 5.238 9.
4 år + 4 måneder - 11.509 10.
4 år + 1 måned - 9.724 11. (første investering) 4 år - 11.150 12.
2 år + 6 måneder 26.300 13.
2 år + 2 måneder - 8.500 Selskaberne nr. 13, nr. 10 og nr. 9 var omfattet af lov om  

 statsgaranti til udviklingsvirksomhed, og selskabet modtog i 1999  

 garantiudbetalinger på 13,5 mio. kr., svarende til knap 50 % af det opgjorte  

 tab.
 I 1999 foretog selskabet 8 investeringer i nye virksomheder og  

 solgte 13 aktieposter, heraf 5 med tab:
Ejertid Resultat (i t.kr.) 14.
11 år + 11 måneder - 4.120 15.
11 år + 7 måneder - 4.900 16.
10 år + 9 måneder 11.441 17.
8 år + 10 måneder 13.929 18.
4 år + 7 måneder 40.008 19.
4 år + 5 måneder 208 20. (aktieombytning) 3 år 8.460 21.
3 år 46.346 22.
2 år + 11 måneder - 15 23.
2 år + 11 måneder - 7.075 24.
2 år + 11 måneder - 4.994 25.
1 år + 6 måneder 4.299 26.
11 måneder 9.230 I 2000 foretog selskabet investeringer i 14 nye virksomheder og  

 solgte 6 aktieposter med følgende resultat:
Ejertid Resultat (i t.kr.) 27.
11 år 984.172 28.
8 år + 6 måneder 187.500 19.
4 år + 9 måneder 7.493 29.
2 år + 10 måneder - 10.997 30.
1 år + 6 måneder 64 31.(vederlag modtaget ved salg af nr.  

    

 25) 8 måneder 1.335 Det fremgår videre af selskabets årsregnskaber, at langt  

 størstedelen af selskabets aktiver er investeret i aktier i  

 porteføljevirksomhederne, og at selskabet derudover har placeret likvide  

 midler  

 i obligationer og lignende værdipapirer.
Selskabets resultat i årsregnskabet  

 består i langt overvejende grad af avance eller tab ved salg af aktier,  

 udbytte  

 af aktieinvesteringer, samt op- eller nedskrivninger af aktier.
Den kommunale skattemyndighed har efter en samlet vurdering af  

 aktiviteterne i selskabet anset selskabets avance og tab ved salg af aktier i  

 porteføljevirksomhederne for omfattet af ABL § 3, idet aktierne må anses for  

 anskaffet som et led i selskabets næring, da det er anset som et led i  

 selskabets almindelige virksomhed at investere i aktier i udvalgte  

 virksomheder  

 med henblik på salg med fortjeneste for øje.
Der er herved især lagt vægt på,  

 at selskabet som sin primære  og eneste  deciderede  

 erhvervsmæssige aktivitet  

 har køb og salg af de omhandlede porteføljeselskaber, idet de eneste  

 indtægter  

 herudover er udbytter fra disse selskaber (primært skattefrie), samt afkast  

 af  

 obligationer fra anbringelsen af selskabets overskydende likviditet.
ABL § 3 omfatter både aktier erhvervet som led i handelsnæring  

 og som vederlagsnæring.
Ved vurderingen af om, der er tale om handelsnæring,  

 er  

 selve aktiviteten afgørende, og der skal i denne forbindelse lægges vægt på  

 omfanget af aktiviteten med handel med aktier m.v. og på, om aktiviteten har  

 systematisk karakter.
Blandt de momenter, der kan tillægges vægt, er  

 størrelsen  

 af beholdningen af værdipapirer, herunder om den skattepligtige har økonomisk  

 mulighed for at beholde aktierne som anlægsaktiver, den hastighed, hvormed  

 papirerne omsættes, omsætningens størrelse, samt den regelmæssighed, købene  

 og  

 salgene foretages med.
 Den kommunale skattemyndighed har videre bl.a. anført, at  

 selskabets udgifter til personale og administration m.v. alene er anset for  

 fradragsberettigede ved opgørelsen af den skattepligtige indkomst under  

 hensyntagen til, at selskabet er anset for næringsdrivende efter ABL § 3 ved  

 handel med aktier, da udgifterne primært anses at vedrøre denne aktivitet.  

 Såfremt selskabet ikke kan anses for næringsdrivende ved handel med aktier  

 skal  

 disse udgifter efter et konkret skøn tillægges aktiernes anskaffelsessum, da  

 udgifterne ikke kan anses afholdt for at erhverve, sikre og vedligeholde  

 indkomsten i årets løb, jf. statsskattelovens § 6 a.
 Selskabets repræsentant har nedlagt påstand om nedsættelse af de  

 påklagede ansættelser til de selvangivne beløb.
Han har til støtte herfor principalt gjort gældende, at  

 selskabet ikke driver næringsvirksomhed med handel med aktier som defineret i  

 ABL § 3, stk. 1. De omhandlede aktieposter er derimod anlægsaktier omfattet  

 af  

 ABL § 2 og dermed undergivet den almindelige 3-årsregel, hvorefter  

 gevinst/tab  

 er skattefri henholdsvis ikke fradragsberettiget efter mindst 3 års ejertid.  

 Gevinster fra aktier, der afhændes inden 3 års ejertid, vil være  

 skattepligtige, mens tab alene kan fradrages i tilsvarende gevinster.
ABL §  

 3,  

 stk. 1, der er uændret siden lovens vedtagelse i 1981, definerer  

 næringsaktier  

 som   aktier, som er erhvervet som led i den skattepligtiges næringsvej  

  .
I  

 bemærkningerne til § 3 i lovforslag nr.
L 140 af 28.1.1981 (ABL) uddybes  

 definitionen: Aktier anses for næringsaktier i samme omfang som efter  

 hidtidig  

 praksis.
Det gælder i første række, når de er erhvervet af skattepligtige,  

 der  

 har som erhverv at handle med aktier og lignende værdipapirer, når aktierne  

 er  

 erhvervet med videresalg for øje.
Praksis stiller yderligere det krav,  

 at  

 videresalgshensigten skal være båret af ønsket om at opnå fortjeneste.
Efter  

 hidtil offentliggjort praksis er det stort set kun selskaber, der har som  

 deres  

 erhverv at handel med aktier for andre, der er blevet anset for  

 næringsskattepligtige med aktier.
I kerneområdet befinder sig  

 pengeinstitutter  

 og fondsmæglerselskaber, idet der ligefrem antages at være en formodning for,  

 at pengeinstitutters aktiebeholdninger er næringsaktier.
Aktier i  

 datterselskaber, der driver virksomhed i forlængelse af  

 pengeinstituttets  

 virksomhed, er dog anlægsaktier, ligesom næringsformodningen kan afkræftes  

 med  

 hensyn til enkeltstående aktieposter.
Når aktiehandlerne ikke er målet i sig  

 selv, men et middel i en langsigtet værditilvækststrategi, sker der ikke  

 næringsbeskatning, selvom der løbende handles aktier i betydeligt omfang.  

 Forsikringsselskaber og investeringsforeninger er eksempler på det.
Selskabets formål afviger ikke væsentligt fra formålet for en  

 investeringsforening.
Begge enheder, med hver deres særlige  

 investeringsstrategi, har til formål at skabe et løbende og stabilt afkast,  

 ligesom investeringerne i begge tilfælde foretages for egne midler.
Det  

 forhold, at selskabet ikke er etableret som en investeringsforening, skal  

 bl.a.  

 ses i lyset af, at placeringsreglerne i lov om investeringsforeninger og  

 specialforeninger ikke er forenelig med selskabets investeringsstrategi om  

 fortrinsvis at investere i unoterede aktier, ligesom ejerandelen i de enkelte  

 porteføljeselskaber i flere tilfælde vil overskride de i lov om  

 investeringsforeninger og specialforeninger fastsatte grænser.
Det forhold,  

 at  

 selskabet ikke udøver sin aktivitet gennem en investeringsforening, kan  

 imidlertid ikke medføre en skærpet næringsbedømmelse af selskabet i forhold  

 til  

 bl.a. akkumulerende investeringsforeninger, der er undergivet præcis de samme  

 bestemmelser i ABL.
Praksis vedrørende investeringsforeninger taler således  

 også for, at selskabet ikke er næringsskattepligtig med handel med aktier.
Det er ikke udelukket, at andre virksomheder end  

 pengeinstitutter o. lign. kan handelsnæringsbeskattes af aktier, selvom de  

 ikke  

 har det som deres erklærede næringsvej at handle med aktier.
En gennemgang af  

 praksis viser dog tydeligt, at handelsnæringsbegrebet er ganske snævert.
Ved  

 vurderingen ses der på aktivitetens omfang og på, om aktiviteten har  

 systematisk karakter.
De forhold, der tillægges vægt, er omsætningens  

 størrelse  

 og vægt i den skattepligtiges økonomi, den regelmæssighed, der har præget køb  

 og salg, omsætningshastigheden, omsætteligheden samt finansieringen (egen-  

 eller fremmedkapital), hvor høj grad af fremmedkapital kan tale for  

 næringsbeskatning.
Det følger allerede af selskabets investeringsproces og  

 salgsprocedure, at aktiviteten ikke kan beskrives som systematisk køb og salg  

 af aktier.
Endvidere er omsætningshastigheden af unoterede aktier langt  

 lavere  

 end børsnoterede aktier, ligesom aktionæroverenskomsterne fastsætter  

 bindinger,  

 der yderligere nedsætter omsætningshastigheden og begrænser aktiernes  

 omsættelighed i det hele taget.
Det betyder, at det systematiske køb og salg  

 af  

 aktier, der er en ufravigelig betingelse for handelsnæringsbeskatning, ganske  

 enkelt ikke er foreneligt med selskabets idegrundlag eller faktiske virke.
Det er videre gjort gældende, at det forudsætningsvis følger af  

 lov nr. 365 af 18.5.1994 om statsgaranti til udviklingsvirksomhed, at den  

 aktivitet (udviklingsvirksomhed) som selskabet udøver, ikke er  

 næringsvirksomhed i ABLs forstand.
Selskabet har modtaget statsgaranti  

 vedrørende selskab nr. 6, der gik konkurs, og selskab nr. 7, der blev  

 afhændet  

 for at minimere tab.
Lov om statsgaranti til udviklingsvirksomhed havde til  

 formål at fremme den risikovillige kapital til små og mellemstore  

 virksomheder.  

 Forudsat at visse betingelser blev opfyldt, kunne udviklingsselskaberne få  

 dækket op til 50 % af et eventuelt tab på en porteføljevirksomhed.
I  

 bemærkningerne til § 8 i det fremsatte lovforslag er det om den skattemæssig  

 behandling af udviklingsselskabernes gevinst og tab på aktier anført:
Gevinster af aktier og anparter, der er ejet i mere end 3 år,  

 vil ikke være skattepligtige, ligesom tab ikke vil være fradragsberettigede.  

 Gevinster fra aktier eller anparter, der afhændes inden 3 år fra  

 anskaffelsesdato, vil være skattepligtige, mens tab alene vil kunne fradrages  

 i  

 tilsvarende gevinster. Landsskatteretten skal  

 udtale:
 Ifølge ABL § 3, stk. 1, medregnes fortjeneste eller tab ved  

 afståelse af aktier, som er erhvervet som led i den skattepligtiges  

 næringsvej,  

 ved opgørelsen af den skattepligtige almindelige indkomst.
Selskabets eneste aktivitet er investeringer i aktier i  

 selskaber, der har behov for kapitalindskud, med det formål at udvikle  

 porteføljevirksomhederne.
I forbindelse med disse investeringer betinger  

 selskabet sig indflydelse i porteføljevirksomhedernes bestyrelse, og at der  

 indgås aktionæroverenskomster med de øvrige aktionærer, men selskabet  

 deltager  

 efter det forklarede ikke i den daglige drift af porteføljevirksomhederne,  

 ligesom der herudover alene i begrænset omfang stilles finansiering til  

 rådighed.
Selskabet har i de omhandlede 4 år foretaget henholdsvis 8, 8, 8 og  

 14 nye investeringer og har solgt aktier i henholdsvis 7, 6, 13 og 6  

 selskaber  

 efter at have ejet aktierne i perioder på mellem 8 måneder og 12 år.
 Uanset den professionelle tilrettelæggelse af selskabets  

 investeringsvirksomhed og investeringernes omfang finder retten i  

 overensstemmelse med en udtalelse fra Told- og Skattestyrelsen, at selskabets  

 køb og salg af de omhandlede aktier ikke er sket som led i en sådan  

 næringsvirksomhed, som efter praksis kan anses for omfattet af ABL § 3, stk.  

 1.  

 Der er herved bl.a. henset til det begrænsede antal køb og salg af aktier og  

 omsætningshastigheden.
Den påklagede ansættelse af indkomst for indkomståret 1997 vil  

 derfor være at nedsætte med 58.820.502 kr. og at forhøje med 5.212.717 kr.  

 Ansættelsen for indkomståret 1998 vil være at nedsætte med udbytte på 503.511  

 kr. og avance på 23.801.585 kr. samt at forhøje med ikke fradragsberettiget  

 tab  

 på aktier med 46.524.847 kr.
For indkomståret 1999 vil indkomstansættelsen  

 være  

 at nedsætte med udbytte på 379.462 kr. og avance på 139.673.955 kr. og at  

 forhøje med avance ved salg af aktier ejet under 3 år, 15.530.451 kr., og  

 ikke  

 fradragsberettiget tab ved salg af aktier på 16.637.081 kr.  

 Indkomstansættelsen  

 for indkomståret 2000 vil være at nedsætte med udbytte, 908.255 kr., avance  

 ved  

 salg af aktier på 1.177.614.000 kr. og fradrag for tab ved salg af aktier  

 ejet  

 under 3 år, 1.416.483 kr. og at forhøje med ikke fradragsberettiget tab på  

 aktier på 13.064.000 kr.
Det bemærkes, at Landsskatteretten ikke herved har  

 taget stilling til de selvangivne fradrag for udgifter til personale og  

 administration  

 m.v.
