Landsskatteretskendelse vedr.
Færøfradrag Klagen vedrører, om klageren er  

 berettiget til fradrag gældende for studerende fra Færøerne.
Landsskatterettens  

 afgørelse Skatteankenævnet har i den personlige  

 indkomst for indkomståret 1997 ikke godkendt fradrag gældende for studerende  

 fra Færøerne med 25.937 kr., jf. artikel 20 i den nordiske  

 dobbeltbeskatningsoverenskomst af 12. september 1989, jf. protokollens afsnit  

 XI, stk. 3.
 Landsskatteretten stadfæster  

 skatteankenævnets afgørelse.
Sagens  

 oplysninger Klageren afsluttede 10. klasse på  

 Færøerne i 1977. Den 24. juli 1979 flyttede han fra Færøerne til Danmark for  

 at  

 påbegynde en uddannelse som automekaniker.
Han afsluttede uddannelsen som  

 automekaniker i X i 1983. I juni 1983 tilmeldte han sig maskinistuddannelsen.  

 Han gik til eksamen første gang i december 1983, men bestod først endeligt  

 eksamen i juni 1984 i Y.
Den 26. juni 1984 udstedtes eksamensbevis som  

 maskinist af 2. grad.
Han fik først udleveret sit eksamensbevis den 30.  

 januar  

 1992, idet han manglede nogle færdigheder vedrørende drejning.  

 Den 1. august  

 1984 flyttede klageren tilbage til Færøerne.
 Klageren arbejdede i perioden fra 1984  

 til 1989 som maskinmester på en trawler ved Færøerne, i perioden fra 1990 til  

 1992 som virksomhedsleder på en laksefabrik på Færøerne og i perioden fra  

 1992  

 til 1996 som maskinmester i handelsflåden.
Den 4. juli 1996 flyttede klageren fra  

 Færøerne til Danmark for at påbegynde en maskinistuddannelse på Z  

 Maskinmesterskole, idet hans tidligere uddannelse som maskinist af 2. grad  

 fra  

 1984 var forældet som følge af en ny uddannelseslov fra 1988. Klageren var  

 tilmeldt maskinmesteruddannelsen i perioden fra 29. juli 1996 til 22.  

 december  

 1997, hvor han blev maskinist af 2. grad og fik udstedt eksamensbevis.  

 Søfartsstyrelsen udstedte den 17. juni 1998 på klagerens begæring bevis som  

 Skibsmaskinist af 1. grad.
Bevis som Skibsmaskinist af 1. grad kræver en  

 sejltid på 24 måneder.
Den 29. juni 1998 flyttede klageren tilbage til  

 Færøerne.
Klagerens fulde skattepligt til Danmark ophørte den 29. juni 1998.
Søfartsstyrelsen har den 16. januar 2002  

 telefonisk bl.a. meddelt skatteankenævnet, at maskinistuddannelsen ved den  

 nye  

 uddannelseslov fra 1988 blev ændret til maskinmesteruddannelsen.
Denne  

 uddannelse består af 1. årsprøve, 2. årsprøve og 3. årsprøve.
Klageren bestod  

 1. årsprøve den 22. december 1997 og var dermed maskinist.
Det er en  

 betingelse  

 for at blive maskinist af 1. grad, at man har 1. årsprøve af den nye  

 maskinmesteruddannelse.
 Fra 1998 har klageren arbejdet som  

 maskinmester i handelsflåden.
Maskinistuddannelsen er en overbygning  

 til en maritim grunduddannelse som skibsmekaniker eller skibsassistent.
For  

 at  

 blive optaget på uddannelsen skal man bestå en helbredsundersøgelse for  

 søfarende og være uddannet skibsmekaniker eller skibsassistent eller have en  

 uddannelse som faglært inden for jern og metal.
En skibsassistent skal dog  

 først have en supplerende håndværksmæssig uddannelse.
Den teoretiske del af  

 uddannelsen varer i alt 9 måneder.
Dertil kan komme sejltid på op til 12  

 måneder.
Uddannelsen er SU-berettiget.
En uddannelse som skibsmaskinist giver  

 ret til, efter mindst 24 måneders godkendt fartstid, at arbejde som 1.  

 maskinmester i handelsskibe op til 2999 kW.
 Klageren har i 1997 modtaget løn på  

 28.192 kr. og SU på 68.549 kr.
Klageren har på selvangivelsen for  

 indkomståret 1997 foretaget fradrag gældende for studerende og praktikanter  

 fra  

 Færøerne med 25.937 kr. i den personlige indkomst.
Fradraget svarer til den  

 af  

 klageren optjente lønindkomst efter arbejdsmarkedsbidrag.
Skatteankenævnets  

 afgørelse Klageren er under opholdet i Danmark i  

 indkomståret 1997 ikke berettiget til fradrag gældende for studerende fra  

 Færøerne med 25.937 kr., jf. artikel 20 i den nordiske  

 dobbeltbeskatningsoverenskomst af 12. september 1989, jf. protokollens afsnit  

 XI, stk. 3.
Det er ved afgørelsen lagt til grund, at  

 klagerens formål med at komme til Danmark i 1996 var at få bevis som  

 maskinist  

 af 1. grad.
Dette krævede, at klageren bestod 1. årsprøve af  

 maskinmesteruddannelsen.  

 Klageren var ved påbegyndelsen af 1. årsprøve på maskinmesteruddannelsen i  

 Danmark den 29. juli 1996 imidlertid allerede uddannet dels som automekaniker  

 dels som maskinist.
Uddannelsen til maskinist i 1997 kan herefter for  

 klagerens  

 vedkommende ikke anses for en grunduddannelse, hvilket er en betingelse for  

 fradrag efter artikel 20. Uddannelsen må i stedet anses for en  

 videreuddannelse.
Klagerens uddannelse som henholdsvis  

 automekaniker og maskinist i 1984 og 1997 kan ikke anses som én uddannelse.  

 Der  

 er ved afgørelsen lagt vægt på, at der i klagerens tilfælde ikke har været  

 tale  

 om et uafbrudt studium i Danmark.
Klagerens studier har således været afbrudt  

 af flere perioder med arbejde.
Klagerens  

 påstand og argumenter Klagerens repræsentant har fremsat  

 påstand om, at klageren ved opgørelsen af den personlige indkomst for  

 indkomståret 1997 er berettiget til fradrag gældende for studerende fra  

 Færøerne med 25.937 kr., jf. artikel 20 i den nordiske  

 dobbeltbeskatningsoverenskomst  

 af 12. september 1989, jf. protokollens afsnit XI, stk. 3.
Til støtte for påstanden har  

 repræsentanten bl.a. gjort gældende, at uddannelsen som 1. maskinist ikke kan  

 anses som en specialuddannelse efter endt grunduddannelse.
Det fremgår af  

 Søfartsstyrelsens hjemmeside Fuld Skrue Frem, at der er 3 veje  

 til uddannelsen  

 som skibsmaskinist.
Man kan enten komme ind som skibsmekaniker eller som  

 skibsassistent, eller man kan have en uddannelse som faglært inden for jern  

 og  

 metal. Uddannelsen til skibsmekaniker varer 3  

 år og 3 måneder og veksler mellem skole og praktik.
Opfylder man ikke de  

 skolemæssige forudsætninger, er det nødvendigt at starte med et maritimt  

 forberedelseskursus.
Dette kursus tager et halvt år.
Uddannelsen tager i så  

 fald 3 år og 9 måneder.
Uddannelsen til skibsassistent varer 2 ½  

 år og veksler mellem skoleundervisning og praktiktid til søs.
Uddannelsen må  

 dog suppleres med en håndværksmæssig uddannelse på værkstedsskole i et år.  

 Denne uddannelse tager således 3 ½ år.
En faglært kan gå direkte i gang med  

 uddannelsen.
Uddannelsen til mekaniker tager 3 ½ år.
 Det er således rent tidsmæssigt stort  

 set uden betydning, hvilken af de 3 veje man vælger.
Klageren har færdiguddannet sig som  

 mekaniker.
Uddannelsen som 1. maskinist må imidlertid anses som én  

 uddannelse,  

 da der enten må en håndværksuddannelse eller et supplerende kursus til, inden  

 man kan begynde på uddannelsen som 2. maskinist, og da man ikke kan begynde  

 på  

 uddannelsen som 1. maskinist, inden man er uddannet som 2. maskinist.
Uddannelsen som 1. maskinist må  

 sammenlignes med uddannelsen i LSRM 1978.28, hvor der var tale om en agronom,  

 der uddannede sig videre til plantepatolog, og hvor uddannelsen måtte  

 betragtes  

 som én uddannelse.
I modsætning til agronom er der dog 3 muligheder for at  

 blive skibsmaskinist, men der er ikke én uddannelse, der fører hele vejen til  

 skibsmaskinist.
Klageren har endvidere opholdt sig i  

 Danmark udelukkende med henblik på maskinmesteruddannelsen.
Til uddannelsen  

 hører praktik, og man kan ikke blive 1. maskinist uden at have denne praktik,  

 jf. herved artikel 20, litra b, i den nordiske  

 dobbeltbeskatningsoverenskomst,  

 eller før man har en uddannelse som 2. maskinist.
Uddannelsen som 2.  

 maskinist  

 er en nødvendig del af uddannelsen.
Det forhold, at uddannelsen som  

 mekaniker giver erhvervskompetence, er uden betydning for sagens afgørelse,  

 idet uddannelsen som mekaniker ikke kan bruges ombord på et skib.
Det er  

 nødvendigt under en eller anden form at tage mere undervisning for at opnå en  

 erhvervskompetence på søen.
Landsskatterettens  

 bemærkninger og begrundelse Det fremgår af afsnit XI, stk. 3, i  

 protokollen til den nordiske dobbeltbeskatningsoverenskomst af 12. september  

 1989, at studerende, lærlinge og lignende, der er eller som umiddelbart før  

 opholdet i Danmark var bosat på Færøerne, og som midlertidigt opholder sig i  

 Danmark udelukkende i studie- eller uddannelsesøjemed, ikke beskattes i  

 Danmark  

 af beløb, der udbetales som vederlag for tjenesteydelser forudsat, at disse  

 tjenesteydelser er nødvendige for deres ophold.
 For indkomståret 1997 er det beløb, der  

 er anset for nødvendigt for en studerendes ophold, fastsat til 55.000 kr.
Klageren var i 1996 og 1997 tilmeldt  

 maskinmesteruddannelsen på Z Maskinmesterskole med henblik på først at blive  

 maskinist af 2. grad og efterfølgende maskinist af 1. grad.
Uddannelsen til  

 først automekaniker og senere maskinist af 2. grad må konkret anses for et  

 sammenhængende studieforløb med en forud fastsat normeret studietid for  

 opnåelse af eksamen som maskinist af 2. grad, idet optagelse på uddannelsen  

 forudsætter  

 en forudgående uddannelse som skibsmekaniker eller som skibsassistent eller  

 en  

 uddannelse inden for jern og metal, herunder automekaniker.
Klageren havde  

 dog  

 inden påbegyndelsen af 1. årsprøve på maskinmesteruddannelsen den 29. juli  

 1996  

 allerede afsluttet en kompetencegivende uddannelse som maskinist af 2. grad i  

 Danmark i juni 1984. Uddannelsen til maskinist af 2. grad i 1996 og 1997 må  

 derfor for klagerens vedkommende anses for en videreuddannelse som følge af,  

 at  

 maskinistuddannelsen blev ændret i 1988.
 Retten finder herefter, at klageren i  

 indkomståret 1997 ikke kan anses som studerende i relation til bestemmelsen i  

 afsnit XI, stk. 3, i protokollen til den nordiske  

 dobbeltbeskatningsoverenskomst, og at han derfor ikke er berettiget til  

 fradrag  

 gældende for studerende fra Færøerne ved indkomstopgørelsen for indkomståret  

 1997.
