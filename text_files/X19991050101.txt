 Ikke hjemmel til at eftergive afgift ved for  

 sen indsendelse af årsregnskab, fordi revisor eller andre, der har  

 påtaget sig indsendelsen,  

  ved en ekspeditionsfejl eller forglemmelse indsender regnskabet for  

 sent.
 Advokat A har på vegne K m.fl. i skrivelse af 3.  

 september 1997 klaget over, at Erhvervs- og Selskabsstyrelsen ved skrivelse  

 af 15. august 1997 pålagde K og den øvrige ledelse i K A/S en  

 afgift på 2.400 kr. ved for sen indsendelse af selskabets  

 årsregnskab.
 Sagens omstændigheder:
K A/S har 1. januar - 31. december som regnskabsperiode.  

 Selskabets årsregnskab for 1996 blev fremlagt og godkendt på en  

 ordinær generalforsamling den 1. maj 1997, hvilket fremgår af det  

 referat fra generalforsamlingen, som blev indsendt til Erhvervs- og  

 Selskabsstyrelsen den 12. maj 1997 i forbindelse med anmeldelse af en  

 kapitalforhøjelse, der samtidigt vedtoges.
Da årsregnskabet  

 imidlertid ikke var modtaget i Erhvervs- og Selskabsstyrelsen den 16. juli  

 1997 sendte Erhvervs- og Selskabsstyrelsen samme dag meddelelse til  

 selskabets ledelse på selskabets adresse om, at såfremt  

 regnskabet ikke var modtaget i styrelsen senest den 28. juli 1997 ville hvert  

 medlem af ledelsen blive pålagt afgift efter årsregnskabslovens §  

 62. Erhvervs- og Selskabsstyrelsen modtog herefter regnskabet den 1. august  

 1997, det vil sige efter udløbet af såvel indsendelsesfristen  

 på 1 måned efter generalforsamlingens godkendelse som 6  

 måneders fristen efter regnskabsårets afslutning, jfr.  

 årsregnskabslovens § 62, stk. 1. Erhvervs- og Selskabsstyrelsen  

 pålagde derfor den 15. august 1997 hvert medlem af ledelsen en afgift  

 på 2.400 kr. i henhold til årsregnskabslovens § 62, stk. 5 og 6.
 I klageskrivelsen har advokat A blandt andet  

 anført:
" Ved en misforståelse mellem selskabets revisor,  

 selskabets ledelse og undertegnede blev det underskrevne regnskab ikke  

 indsendt til Erhvervs- og Selskabsstyrelsens Regnskabsafdeling samtidig med  

 indlevering af anmeldelse vedrørende kapitalforhøjelsen.
Den 16. juli 1997 fremsender Erhvervs- og  

 Selskabsstyrelsen sædvanlig rykker for fremsendelse af regnskab og  

 meddeler frist til den 28/7 1997. Rykkerskrivelsen fremsendes til ledelsen,  

 der er bortrejst på ferie hele juli måned og straks efter  

 hjemkomsten fra ferien den 31. juli konstaterer, at regnskabet ikke er  

 indleveret.
Regnskabet fremsendes den 31. juli og modtages i Erhvervs- og  

 Selskabsstyrelsen den 1. august.
På vegne bestyrelsen skal jeg anmode om, at  

 bødekravet frafaldes subsidiært nedsættes.
Jeg skal  

 henvise til de særlige omstændigheder.
Den manglende indsendelse  

 af regnskabet, der forelå på generalforsamlingen den 1. maj 1997,  

 skyldes alene misforståelse mellem de implicerede parter.
Det  

 følger af anmeldelsen af kapitalforhøjelsen, at regnskabet har  

 været udarbejdet og fremlagt.
Kapitalforhøjelsen er registreret  

 uden forbehold af nogen art.
Endelig skal påpeges det uheldige i, at  

 rykkerskrivelsen fra Erhvervs- og Selskabsstyrelsen fremkommer i en  

 ferieperiode, hvorved den ansvarlige ledelse ikke får mulighed for at  

 reagere inden udløbet af den meget korte frist.
" I en supplerende skrivelse af 10. september 1997 har  

 klagers advokat endvidere bemærket, at ingen af bestyrelsens medlemmer  

 har fået rykkerskrivelser fra Erhvervs- og Selskabsstyrelsen,  

 før gebyrpålægget fremsendes ved skrivelsen af 15. august  

 1997.
 I en redegørelse for sagen af 29. september 1997  

 har Erhvervs- og Selskabsstyrelsen blandt andet udtalt:
 "Udtalelse:
 Styrelsen fastholder de pålagte og betalte  

 afgifter, da der ikke er anført sådanne særlige forhold,  

 som kan berettige til fritagelse eller nedsættelse.
 Advokaten har efterfølgende tilføjet, at  

 ingen af bestyrelsens medlemmer har fået rykkerskrivelser fra Erhvervs-  

 og Selskabsstyrelsen, før gebyrpålægget fremsendes ved  

 skrivelsen af 15. august 1997. Advokaten må her se bort fra  

 påkravsbrevet af 16. juli 1997.
 Sagens retlige omstændigheder:
I henhold til årsregnskabslovens § 62, stk. 1, skal  

 et selskabs årsregnskab "indsendes til Erhvervs- og  

 Selskabsstyrelsen, så det er modtaget i styrelsen senest 1 måned  

 efter dagen for godkendelsen på generalforsamlingen eller ved  

 tilsvarende lovlig beslutning og senest 6 måneder efter  

 regnskabsårets afslutning." Ifølge årsregnskabslovens § 62, stk. 6 og 7,  

 pålægges de enkelte medlemmer af selskabets bestyrelse, direktion  

 eller lignende ansvarligt ledelsesorgan en særlig afgift, såfremt  

 årsregnskabet er modtaget for sent i forhold til fristerne i  

 årsregnskabslovens § 62, stk. 1.
Forinden der pålægges afgift for  

 overtrædelse af 6-måneders fristen, udsendes der påkrav om  

 indsendelse af årsregnskabet.
Påkravet sendes til selskabets  

 ledelse på selskabets adresse.
Er årsregnskab ikke modtaget  

 senest den 8. hverdag efter dagen for påkravets datering,  

 pålægges der afgift som anført ovenfor, jf.  

 årsregnskabslovens § 62, stk. 6.
 Afgiften beregnes på basis af omfanget af  

 fristoverskridelsen i henhold til de takster, som er anført i § 62,  

 stk. 6, sidste pkt.
 I henhold til årsregnskabslovens § 62, stk. 7, 2.  

 pkt., kan Erhvervs- og Selskabsstyrelsen dog undlade at pålægge  

 et ledelsesmedlem en afgift eller fritage den pågældende for  

 betaling af en allerede pålagt afgift, hvis særlige  

 omstændigheder taler herfor.
I den foreliggende klage til Erhvervsankenævnet har  

 advokat A på sine klienters vegne som nævnt anmodet om, at  

 afgiften frafaldes subsidiært nedsættes under henvisning til, at  

 det skyldes en misforståele mellem selskabets revisor, ledelse og  

 advokat, at det underskrevne og godkendte regnskab ikke blev indsendt til  

 Erhvervs- og Selskabsstyrelsen samtidig med indlevering af anmeldelse  

 vedrørende kapitalforhøjelse.
Endvidere anfører  

 advokaten, at det er uheldigt, at styrelsens rykkerskrivelse fremkommer i en  

 ferieperiode, hvorved den ansvarlige ledelse ikke får mulighed for at  

 reagere inden udløbet af den meget korte frist.
Advokaten har  

 efterfølgende tilføjet, at ingen af bestyrelsens medlemmer har  

 fået rykkerskrivelser fra Erhvervs- og Selskabsstyrelsen, før  

 gebyrpålægget fremsendes ved skrivelsen af 15. august 1997.
Hertil bemærkes, at der ifølge  

 årsregnskabslovens § 62, stk. 6, ikke skal sendes rykkere til de  

 enkelte ledelsesmedlemmer personligt, inden de pålægges afgift,  

 men derimod som nævnt fremsendes påkrav om indsendelse af  

 årsregnskab til selskabets ledelse på selskabets adresse.
Dette  

 er sket ved styrelsens brev af 16. juli 1997, som bl.a. indeholder oplysning  

 om, at ledelsen vil blive pålagt afgift, hvis årsregnskabet ikke  

 er modtaget i styrelsen inden udløbet af den i brevet anførte  

 frist.
Denne frist er fastsat i overensstemmelse med den i loven  

 anførte frist.
Efter årsregnskabsloven påhviler der hvert  

 enkelt medlem af selskabets ledelse et selvstændigt ansvar for, at  

 indsendelsesfristerne overholdes.
Det enkelte medlem kan dog som nævnt  

 fritages for betaling af afgiften i særlige tilfælde, jf. § 62,  

 stk. 7, 2. pkt.
Ifølge lovmotiverne til denne bestemmelse foreligger  

 disse særlige tilfælde dog "kun, hvor medlemmet over for  

 Erhvervs- og Selskabsstyrelsen kan godtgøre, at vedkommende har  

 søgt at fremme indsendelsen, og at forsinkelsen derfor ikke kan  

 lægges den pågældende til last", jf.  

 bemærkningerne til lovforslag nr.
L 83, Folketinget 1993-94,  

 vedrørende den dagældende § 62, stk. 5.
Det forhold, at selskabets ledelse har overladt det til  

 selskabets advokat eller revisor at indsende årsregnskabet til  

 Erhvervs- og Selskabsstyrelsen, fritager ikke ledelsen for ansvaret for  

 rettidig indsendelse af årsregnskabet.
Erhvervsankenævnet har  

 således i en kendelse af 11. oktober 1996, j.nr. 96-28.742, hvor et  

 selskabs revisor havde indsendt årsregnskabet for sent, udtalt at de  

 enkelte medlemmer af selskabets ledelse efter årsregnskabsloven har et  

 selvstændigt ansvar for, at indsendelsesfristen overholdes.
Da der ikke i klagebrevet er anført sådanne  

 særlige forhold, som kan berettige til fritagelse for eller  

 nedsættelse af de pålagte og betalte afgifter, fastholder  

 styrelsen de pålagte og betalte afgifter." Klagers advokat, der er gjort bekendt med  

 redegørelsen og udtalelsen, har ikke fremsat yderligere  

 bemærkninger i sagen.
 Ankenævnet udtaler:
 Der er ikke efter loven, jfr. forarbejderne til loven  

 grundlag for at nedsætte eller eftergive afgifterne efter  

 årsregnskabslovens § 62 for selskabets ledelse, der har et  

 selvstændigt ansvar for indsendelsen, fordi revisoren, advokaten eller  

 andre, der overfor ledelsen har påtaget sig ansvaret for indsendelsen,  

 ved ekspeditionsfejl eller forglemmelse indsender regnskaberne for sent,  

 medmindre eventuelt sådanne særlige omstændigheder, som  

 omtalt i § 62, stk. 7, gør sig gældende.
 Idet bemærkes, at afgifterne også  

 indholdsmæssigt er lovbestemte og da der ikke er oplyst sådanne  

 særlige omstændigheder, som nævnt ovenfor, stadfæstes  

 afgørelsen.
 I ankenævnets afgørelse har Ellen Andersen,  

 Morten Iversen og Niels Larsen deltaget.
