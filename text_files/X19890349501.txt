Virksomhed anmoder om fritagelse for blodprøver.
Direktoratet afslår  

 fritagelse idet ansatte der er fundet omfattet af måleprogrammet principielt  

 ikke kan fritages for blodblymålinger.
 I henvendelse af 26. januar 1989 anmoder De om fritagelse for blodprøver  

 for en medarbejder, der ved sidste prøveudtagning havde efterfølgende gener.
Niveauet af blybelastning, der udløser krav om blymålinger, er fastsat i  

 blybekendtgørelsen fra 1985, og formålet er at få det mest præcise mål for  

 den enkelte medarbejders blyudsættelse med henblik på forebyggelse af  

 helbredsskader.
Ved et blodniveau under 25 mikrogram/100 ml eller 50  

 mikrogram/m3 luft skal der ikke foretages målinger.
Hvis resultatet ligger  

 mellem 25 og 40 mikrogram/100 ml i blod eller mellem 50 og 75 mikrogram/m3 i  

 luft skal begge målinger gentages een gang årligt.
Ved blodbly over 40  

 mikrogram/100 ml skal det kontrolleres mindst 2 gange årligt.
 Ansatte, der af Arbejdstilsynets kreds er fundet omfattet af  

 måleprogrammet kan principielt ikke fritages for blodblymålinger.
 Vægring ved at deltage i blodblymålinger eller helbredsundersøgelse vil  

 medføre, at arbejdsgiveren ikke må lade vedkommende arbejde i et område, hvor  

 kredsen skønner, der er risiko for blybelastning.
