I indlæggelsesdøgnet blev der givet beroligende injektion mod  

 patientens vilje.
Da han ikke umiddelbart faldt til ro, blev han fikseret med  

 bælte.
Fra indlæggelsens start blev han søgt motiveret for  

 igen at lade sig behandle med en større dosis Cisordinol, men modsatte  

 sig dette.
I 3. indlæggelsesdøgn blev der truffet beslutning om  

 tvangsbehandling med en større dosis.
 Det lokale Psykiatriske Patientklagenævn godkendte indgiften af  

 beroligende medicin, tvangsfiksering samt beslutningen om tvangsbehandling af  

 patienten, som derefter ankede afgørelsen til Sundhedsvæsenets  

 Patientklagenævn.
Betænkningstid på 3 dage i  

 forbindelse med tvangsbehandling af psykiatrisk patient Sundhedsvæsenets Patientklagenævn fandt, at  

 betingelserne for at indgive beroligende medicin mod patientens vilje var  

 opfyldt, da han var i en meget urolig tilstand, og da der var tale om  

 velkendte, velegnede lægemidler i sædvanlige doser.
Sundhedsvæsenets Patientklagenævn fandt  

 endvidere, at betingelserne for ved fysisk magt at bæltefiksere  

 patienten var opfyldt, idet der var nærliggende fare for, at personalet  

 ville lide skade på legeme eller helbred, da patienten ifølge  

 journalen havde slået og sparket ud mod personalet.
Endvidere fandt  

 nævnet, at tvangsfikseringen samt udstrækningen af denne opfyldte  

 kravet om mindst indgribende foranstaltninger.
Efter en samlet vurdering fandt Sundhedsvæsenets  

 Patientklagenævn, at patienten var i en sindssygelig tilstand, og at  

 det ville være uforsvarligt ikke at tvangsbehandle ham, da udsigten til  

 hans helbredelse eller en betydelig bedring i tilstanden ellers ville blive  

 væsentlig forringet.
Sundhedsvæsenets Patientklagenævn  

 fandt endvidere, at tvangsbehandlingen opfyldte kravet om mindst indgribende  

 foranstaltninger.
Nævnet lagde herved vægt på, at patienten  

 før og under den aktuelle indlæggelse var søgt motiveret  

 for frivillig antipsykotisk medicins behandling, før beslutningen om  

 tvangsbehandling blev truffet i indlæggelsens 3. døgn, samt at  

 yderligere forsøg på at opnå hans frivillige medvirken  

 efter nævnets vurdering ikke med en rimelig grad af sandsynlighed ville  

 ændre hans standpunkt.
Nævnet lagde endvidere vægt  

 på, at patienten var beskrevet som forpint af tilstanden, samt at han  

 tidligere havde modtaget Cisordinol med god effekt og uden væsentlige  

 generende bivirkninger.
