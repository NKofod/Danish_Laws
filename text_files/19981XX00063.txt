Skriftlig fremsættelse (28. oktober  

 1998) Erhvervsministeren (Pia Gjellerup):
 Herved tillader jeg mig for Folketinget at  

 fremsætte:
 Forslag til lov om ændring af lov om  

 aktieselskaber. (Undladelse af at udstede aktiebreve i forbindelse med handel  

 på en autoriseret markedsplads   indførelse af  

 aktiebogsfører).
(Lovforslag nr.
L 64).
 Lovforslaget har først og fremmest til formål  

 at gennemføre de anbefalinger, der fremgår af  

 "Forundersøgelse af et svensk handelssystem IM-marknaden i  

 forhold til dansk lovgivning.". Forundersøgelsen er indeholdt i  

 rapport om Autoriseret Markedsplads i Danmark udgivet juni 1998 af  

 Erhvervsministeriet og Økonomiministeriet.
Forslaget indeholder mulighed for, at et selskab kan  

 undlade at udstede aktiebreve, hvis selskabets aktier handles på en  

 autoriseret markedsplads.
Af hensyn til omsætningsbeskyttelse ved  

 overdragelse af aktier, er muligheden for at undlade at udstede aktiebreve  

 begrænset til navneaktier, der tillige er ikke-omsætningspapirer.
Det har med den nuværende lovgivning været  

 muligt at undlade at udstede aktiebreve for denne slags aktier, men selskabet  

 har hidtil været forpligtet til at udstede aktiebreve, hvis en  

 aktionær begærede det.
Af hensyn til at smidiggøre handlen  

 på en autoriseret markedsplads, fratages en aktionær denne  

 mulighed, sålænge selskabets aktier handles på en  

 autoriseret markedsplads.
Forslaget indeholder også en udtrykkelig hjemmel til  

 at selskabet kan lade andre end selskabets bestyrelse føre selskabets  

 aktiebog.
For at en aktionær kan gøre sig bekendt med, hvem der  

 fører aktiebogen, skal oplysningen fremgå af selskabets  

 vedtægter.
 Endvidere indeholder forslaget konsekvensændringer  

 og ændringer som følge af ændringer i anden lovgivning,  

 som aktieselskabsloven henviser til.
 Med disse bemærkninger, og idet jeg i øvrigt  

 henviser til de udførlige bemærkninger til lovforslaget, skal  

 jeg hermed anbefale lovforslaget til Folketingets hurtige og velvillige  

 behandling.
