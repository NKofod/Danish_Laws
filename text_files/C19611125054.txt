 Direktoratet bestemmer herved, at der af indehaverne af tjeneste- og  

 lejeboliger under fængselsvæsenet fremtidig skal betales en fast årlig afgift  

 på ubestemt tid for benyttelse af el- og gaskomfur samt eventuelt hertil  

 hørende kogegrej, såfremt anskaffelsen sker for statens regning.
 Afgiften fastsættes indtil videre til 12 % af anskaffelsessummen.
 Staten afholder de med anlæggets vedligeholdelse forbundne udgifter i det  

 omfang, sådant ikke er gjort påkrævet ved forhold, der kan lægges brugeren  

 til last.
 I de tilfælde, hvor der til en bolig allerede for statens regning er  

 foretaget anskaffelse af el- eller gaskomfur med eventuelt kogegrej, og hvor  

 der ikke hidtil er afkrævet boligindehaveren nogen afgift, opkræves afgiften  

 med virkning fra 1. juli 1961, idet det bedes iagttaget, at der gives  

 brugeren 3 måneders varsel.
- - Ved fremtidige anskaffelser afgives særskilt indberetning hertil med  

 henblik på underretning til revisionsdepartementet.
 Til samtlige inspektører.
