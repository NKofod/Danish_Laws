Bekendtgørelse om ændring af bekendtgørelse om fund af højpatogen aviær influenza ved Pedersker i Bornholms Regionskommune § 1 I bekendtgørelse nr. 338 af 4. marts 2021 om fund af højpatogen aviær influenza ved Pedersker i Bornholms Regionskommune, foretages følgende ændringer:
 1. Indledningen affattes således:
»I medfør af § 30, stk. 1 og 3, § 34, og § 67, i lov om hold af dyr, jf. lovbekendtgørelse nr. 330 af 2. marts 2021, fastsættes efter bemyndigelse i henhold til § 7, stk. 1, nr. 1, og § 10, stk. 1, nr. 1, i bekendtgørelse nr. 1721 af 30. november 2020 om Fødevarestyrelsens opgaver og beføjelser:« 2. § 1 affattes således:
»§ 1. Som følge af fund af højpatogen aviær influenza i en hobbybesætning ved Pedersker i Bornholms Regionskommune opretter Fødevarestyrelsen med virkning fra den 4. marts 2021, kl. 13.00 en beskyttelseszone og en overvågningszone, jf. § 27 i bekendtgørelse nr. 1444 af 12. december 2019 om bekæmpelse af højpatogen aviær influenza.
Med virkning fra den 1. april 2021 ophæves beskyttelseszonen, og området som hidtil har indgået i beskyttelseszonen, indgår derefter i overvågningszonen.« 3.  § 2, § 4 og § 5 ophæves.
 4. Bilag 1 affattes som bilag 1 til denne bekendtgørelse.
§ 2 Bekendtgørelsen træder i kraft den 1. april 2021.
