 I medfør af § 1, § 3, § 6 og § 7 i lov om radiokommunikation, jf.
 lovbekendtgørelse nr. 210 af 6. april 1976 som ændret ved lov nr.
 933 af 19. december 1986, fastsættes:
 § 1.  Bekendtgørelsen gælder for oprettelse og  

 benyttelse af radioanlæg, der er indrettet til direkte modtagning af  

 programstof, der overføres via kommunikationssatellitter.
 § 2.  Oprettelse og drift af de i § 1 nævnte  

 radioanlæg må kun ske, såfremt der foreligger tilladelse hertil fra  

 Teleinspektionen.
 Stk. 2.  Tilladelsen forudsætter, at radioanlægget af  

 Teleinspektionen er typegodkendt eller godkendt som enkeltanlæg.
 Stk. 3.  Tilladelse kan bl.a. gives som en generel  

 tilladelse i forbindelse med typegodkendelse efter § 6.
 Stk. 4.  Ansøgningsprocedure og tilladelsernes  

 udformning fastsættes af Teleinspektionen.
 § 3.  Et radioanlæg anses for oprettet, såfremt det er  

 driftsklart for modtagning og enten er tilsluttet eller umiddelbart kan  

 tilsluttes strømforsyning og antenne.
§ 4.  Et eksemplar af denne bekendtgørelse samt en  

 særlig vejledning skal medfølge ethvert af denne bekendtgørelse omfattet  

 radioanlæg ved enhver overdragelse.
Bekendtgørelsen og vejledningen kan  

 rekvireres hos Teleinspektionen.
 § 5.  En tilladelse i henhold til § 2, stk. 1 fritager  

 ikke indehaveren for pligt til at indhente eventuelt andre nødvendige  

 tilladelser.
 § 6.  Typegodkendelse eller godkendelse som  

 enkeltanlæg sker på grundlag af tekniske bestemmelser, som fastsættes af  

 Generaldirektoratet for P&T.
 Stk. 2.  Typegodkendte radioanlæg skal af  

 tilladelsesindehaveren forinden oprettelsen mærkes med Teleinspektionens  

 tilladelsesnummer, der skal anføres således:
Mærkningen skal være mekanisk solid og holdbar.
Den skal være anbragt let  

 synlig for kontrol og være godkendt af Teleinspektionen.
 § 7.  For tilladelser og typegodkendelser betales  

 gebyrer, som fastsættes af P&T.
 § 8.  En tilladelse indebærer ikke sikkerhed for  

 forstyrrelsesfri modtagning af programstof fra kommunikationssatellitter.
Stk. 2.  Såfremt fejl eller mangler ved det af  

 tilladelsen omfattede radioanlæg eller dettes benyttelse efter  

 Teleinspektionens opfattelse har medført eller vil kunne medføre forstyrrelse  

 af andre teletjenester, herunder radiofoni- og fjernsynsmodtagning, kan  

 Teleinspektionen stille krav om afhjælpning.
Krav om afhjælpning kan også  

 stilles, selv om anlægget i øvrigt opfylder de tekniske bestemmelser.
 Stk. 3.  Udgifterne til afhjælpning afholdes af  

 tilladelsesindehaveren, medmindre Teleinspektionen træffer anden bestemmelse.
 Stk. 4.  Bestemmelserne i stk. 2-3 kan efter  

 Teleinspektionens vurdering også gøres gældende i tilfælde af forstyrrelse af  

 andre elektriske anlæg.
 § 9.  Radioanlægget skal benyttes på en sådan måde, at  

 der kun modtages programstof, hvortil der foreligger eventuelt nødvendige  

 tilladelser fra programleverandører.
 Stk. 2.  Såfremt der modtages andre radiosignaler end  

 dem, et anlæg har tilladelse til, må deres indhold ikke gengives, meddeles  

 til trediemand eller benyttes til noget som helst formål; deres eksistens må  

 end ikke røbes til uvedkommende.
§ 10.  Teleinspektionen kan til enhver tid foretage  

 kontrol af de af bekendtgørelsen omfattede radioanlæg.
De til kontrollen  

 bemyndigede personer skal til enhver tid mod forevisning af særlig  

 legitimation have uhindret adgang til at kontrollere, at radioanlægget  

 opfylder de tekniske bestemmelser og tilladelsens vilkår.
Stk. 2.  De oplysninger, der forlanges af  

 Teleinspektionens kontrollanter om radioanlæggets indretning og benyttelse,  

 skal omgående gives.
Kontrollanternes påbud med hensyn til forhold, der er  

 reguleret i denne bekendtgørelse, skal efterkommes.
 Stk. 3.  Såfremt det konstateres, at der fremstilles  

 eller forhandles anlæg af godkendt type, som ikke opfylder de  

 specifikationer, i henhold til hvilke godkendelsen er udstedt, eller hvis der  

 lægges hindringer i vejen for en effektiv kontrol af anlæg af en given type,  

 kan godkendelsen og den på grundlag heraf udstedte tilladelse tilbagekaldes  

 både for allerede ibrugtagne anlæg og for ikke ibrugtagne anlæg.
 Stk. 4.  Teleinspektionen kan plombere et radioanlæg,  

 hvis der ikke foreligger tilladelse, eller hvis en tidligere meddelt  

 tilladelse anvendes i strid med de for tilladelsen fastsatte vilkår.
§ 11.  Med bøde straffes den, der Stk. 2.  Er overtrædelsen begået af et aktieselskab,  

 anpartsselskab, andelsselskab eller lignende, kan der pålægges selskabet som  

 sådant bødeansvar.
 Stk. 3.  Den, som har foretaget installation af  

 modtageanlæg, apparater eller dele dertil, der ikke opfylder bestemmelserne,  

 eller som bringer allerede eksisterende anlæg i strid med bestemmelserne, kan  

 idømmes bøde.
 § 12.  For radioanlæg i Grønland, som er omfattet af  

 denne bekendtgørelse, og som ikke indgår i det offentlige telenet, varetages  

 de tilladelses- og dertil hørende kontrolfunktioner, der i bekendtgørelsen er  

 henlagt til Teleinspektionen, af Grønlands hjemmestyre.
 § 13.  Bekendtgørelsen træder i kraft den 15. maj  

 1989.
 Stk. 2.  Bekendtgørelse nr. 468 af 6. juli 1986 om  

 radioanlæg til modtagning fra kommunikationssatellitter ophæves.
