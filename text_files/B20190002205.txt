Bekendtgørelse om afskrivning af visse renter af fordringer, der vedrører Skatteforvaltningens køretøjsregister (Det Digitale MotorRegister, DMR) I medfør af § 18 h, stk. 10, 4. og 5. pkt., i lov om inddrivelse af gæld til det offentlige, jf. lovbekendtgørelse nr. 29 af 12. januar 2015, som ændret ved lov nr. 258 af 10. april 2018, fastsættes:
 § 1. Skatteforvaltningen afskriver endeligt opkrævningsrenter, der fra og med den 1. marts 2016 er påløbet og til og med den 28. februar 2019 vil påløbe registreringsafgift, vægtafgift og andre fordringer, der vedrører Skatteforvaltningens køretøjsregister (Det Digitale MotorRegister, DMR). Afskrivningen gennemføres, ved at Skatteforvaltningen undlader at beregne og opkræve de nævnte opkrævningsrenter.
 § 2. Bekendtgørelsen træder i kraft den 15. januar 2019.
