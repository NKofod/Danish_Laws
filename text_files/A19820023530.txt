(Stormfaldsloven) VI MARGRETHE DEN ANDEN, af Guds Nåde Danmarks Dronning,  

 gør vitterligt: Folketinget har vedtaget og Vi ved Vort samtykke stadfæstet  

 følgende lov:
§ 1.  Landbrugsministeren kan efter ansøgning give  

 tilsagn om garanti på statskassens vegne for lån, der inden for en samlet  

 beløbsramme på 165 mill. kr. optages i pengeinstitutter her i landet af 1. ejere af private skovejendomme til dækning af  

 udgifter vedrørende den i 1981 stormfældede mængde nåletræ, som overstiger  

 normalhugsten + 100 m3, og 2. ejere af private træindustrielle virksomheder, der  

 forarbejder eller agter at forarbejde stormfældet nåletræ.
 Stk. 2.  Ansøgning om statsgaranti efter stk. 1, nr. 1,  

 skal indgives inden den 30. juni 1983, og ansøgning efter stk. 1, nr. 2, skal  

 indgives inden den 31. december 1982.
 Stk. 3.  Landbrugsministeren kan i de tre første år af  

 løbetiden for de i stk. 1 nævnte lån yde et rentetilskud på henholdsvis 7  

 pct., 5 pct. og 3 pct. af lånets hovedstol til enhver tid i det enkelte år.
 Stk. 4.  Skovejendomme og træindustrielle virksomheder,  

 der helt eller delvis tilhører staten, kommuner, kirker, præsteembeder og  

 offentlige stiftelser, er ikke omfattet af loven.
 Stk. 5.  Ved garanti for lån gælder følgende om statens  

 forpligtelser:
 1. Garantien omfatter foruden hovedstolen tillige  

 renter, provision og omkostninger m.v. i forbindelse med skadesløs indfrielse  

 af det garanterede lånebeløb.
2. Hvis låntageren ikke betaler forfaldne beløb til  

 forfaldstid, betaler staten efter påkrav 80 pct. af det forfaldne beløb.
Det  

 samme gælder, hvis lånet er forfaldent i henhold til låneaftalen.
3. Provenuet ved realisation af sikkerhed, som er  

 særskilt stillet for lånet, deles mellem staten og pengeinstituttet med  

 henholdsvis 80 pct. og 20 pct.
Det samme gælder eventuel dividende i  

 låntagers konkursbo samt indbetalinger fra eventuelle andre kautionister.
 Stk. 6.  Nærmere regler om opgørelsen af mellemværendet  

 mellem staten og långiveren fastsættes i den i § 8 nævnte rammeaftale.
 § 2.  Statsgaranti for lån efter § 1, stk. 1, nr. 1,  

 og rentetilskud hertil efter § 1, stk. 3, kan ydes til følgende formål og  

 inden for følgende beløb:
 § 3.  Lån efter § 1, stk. 1, nr. 1, skal have en  

 løbetid på 10 år og skal være optaget på det pågældende pengeinstituts  

 sædvanlige lånevilkår med hensyn til renteberegning, opsigelse m.v., jfr. dog  

 stk. 2.
 Stk. 2.  Lånet skal være afdragsfrit i det første år og  

 skal derefter afdrages med lige store afdrag i de følgende 9 år.
Stk. 3.  Lånet skal være sikret ved oprykkende panteret  

 inden for handelsværdien af låntagers stormfaldsramte ejendom.  

 Landbrugsministeren fastsætter regler om ansættelse af handelsværdien.
Der  

 vil ved senere optagelse af lån til investeringer på den pågældende ejendom  

 uden virkning for garantien kunne ske tilbagerykning for lån til finansiering  

 af domumenterede investeringsudgifter i det omfang, lånet fortsat er sikret  

 inden for handelsværdien.
 Stk. 4.  Landbrugsministeren kan i særlige tilfælde  

 efter ansøgning godkende anden betryggende sikkerhed end den i stk. 3 nævnte.
Stk. 5.  Såfremt den pantsatte ejendom skifter ejer,  

 forfalder lånet uden opsigelse til øjeblikkelig indfrielse.
Rentetilskud  

 efter § 1, stk. 3, bortfalder med virkning fra forfaldstidspunktet.
Stk. 6.  Stk. 5 finder ikke anvendelse ved ejendommens  

 overgang til den hidtidige ejers ægtefælle.
Landbrugsministeren kan endvidere  

 fravige bestemmelserne i stk. 5, når særlige forhold taler derfor.
 § 4.  Garanti for lån og rentetilskud efter § 1, stk.  

 1, nr. 2, ydes til lån optaget til finansiering af investeringer med henblik  

 på udvidelse eller omlægning af den træindustrielle virksomhed i forbindelse  

 med opskæring, oplagring og afsætning af stormfældet nåletræ.
 § 5.  Lån efter § 1, stk. 1, nr. 2, skal have en  

 løbetid på 5 år og skal være optaget på det pågældende pengeinstituts  

 sædvanlige lånevilkår med hensyn til renteberegning, opsigelse m.v., jfr. dog  

 stk. 2.
 Stk. 2.  Lånet skal være afdragsfrit i det første år og  

 skal derefter afdrages med lige store afdrag i de følgende 4 år.
Stk. 3.  Lånet skal være sikret ved oprykkende panteret  

 inden for virksomhedens handelsværdi.
Landbrugsministeren fastsætter regler  

 om ansættelse af handelsværdien.
Der vil ved senere optagelse af lån til  

 investeringer i den pågældende virksomhed uden virkning for garantien kunne  

 ske tilbagerykning for lån til finansiering af dokumenterede  

 investeringsudgifter i det omfang, lånet fortsat er sikret inden for  

 handelsværdien.
 Stk. 4.  Landbrugsministeren kan i særlige tilfælde  

 efter ansøgning godkende anden betryggende sikkerhed end den i stk. 3 nævnte.
 § 6.  Ved ekstraordinær nedbringelse af lånet inden  

 for den periode, hvor der ydes rentetilskud til det pågældende lån, sker  

 forholdsvis afkortning i rentetilskuddet.
 § 7.  Tilsagn om rentetilskud og rentetilskud  

 bortfalder, såfremt ansøgeren giver urigtige eller vildledende oplysninger  

 eller fortier oplysninger af betydning for meddelelse om tilsagn om garanti  

 og rentetilskud.
 Stk. 2.  I de i stk. 1 nævnte tilfælde kan  

 landbrugsministeren endvidere bestemme, at udbetalte rentetilskud skal  

 tilbagebetales.
 § 8.  Landbrugsministeren indgår med bankernes og  

 sparekassernes organisationer en rammeaftale om garantiordningens nærmere  

 udformning og om formen for samarbejdet mellem pengeinstitutterne og den  

 statslige administration af loven.
 § 9.  Landbrugsministeren kan bemyndige Kongeriget  

 Danmarks Hypotekbank og Finansforvaltning til at træffe afgørelse efter denne  

 lov.
 Stk. 2.  Afgørelser, der i medfør af loven træffes af  

 Kongeriget Danmarks Hypotekbank og Finansfovaltning, kan indbringes for  

 landbrugsministeren inden 4 uger fra den dag, afgørelsen er meddelt den  

 pågældende.
 § 10.  Landbrugsministeren kan fastsætte nærmere  

 regler om lovens administration, herunder om fremgangsmåden ved ansøgning om  

 støtte i henhold til loven, samt om lånenes og rentetilskuddets udbetaling.
 § 11.  Landbrugsministeren kan i finansårene 1982 til  

 1985 inden for en beløbsramme på i alt 7,35 mill. kr. afholde de fornødne  

 udgifter til følgende statslige opgaver i forbindelse med den af stormfaldet  

 skabte situation:
a.
Midlertidig udvidelse af uddannelseskapaciteten på skovskolens  

 skovarbejderlinie.
b.
Indsamling og bearbjdning af materiale fra statens forstlige  

 forsøgsvæsens prøveflader i stormfaldsramte skove.
 § 12.  Loven træder i kraft ved bekendtgørelsen i  

 Lovtidende.
 § 13.  Loven gælder ikke for Færøerne og Grønland.
Givet på Christiansborg slot, den 26.  

 maj 1982 Under Vor Kongelige Hånd og Segl MARGRETHE R.
