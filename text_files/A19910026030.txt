 VI MARGRETHE DEN ANDEN, af Guds Nåde Danmarks Dronning,  

 gør vitterligt: Folketinget har vedtaget og Vi ved Vort samtykke stadfæstet  

 følgende lov:
§ 1 I lov nr. 710 af 22. november 1989 om forhøjelse af hædersgaver foretages  

 følgende ændring:
 I § 2 indsættes efter 2. pkt. som nyt punktum:
 »En modtager af hædersgave, der har ret til forhøjelsen på 1.800 kr.
årligt, bevarer denne ret efter overgang til at modtage folkepension ved  

 det fyldte 67. år.« § 2 Stk. 1.  Loven træder i kraft dagen efter  

 bekendtgørelsen i Lovtidende og har virkning fra den 1. april 1991.
 Stk. 2.  Loven finder tillige anvendelse for de  

 hædersgavemodtagere, der før den 1. april 1991 har mistet retten til  

 forhøjelsen ved at være overgået til at modtage folkepension, således at de  

 fremover modtager forhøjelsen.
Givet på Amalienborg, den 29. april 1991 Under Vor Kongelige Hånd og Segl MARGRETHE R.
