(Til alle lærerseminarier, børnehave-  

 og fritidspædagogseminarier, socialpædagogiske seminarier,  

 seminarier, der uddanner til ernærings- og husholdningsøkonom,  

 håndarbejdsseminarier, amtscentraler m.fl.) Som meddelt i skrivelse herfra af 19. juli 1989 er »Aftale vedr.  

 optagelser m.v. af Danmarks Radios radio- og fjernsynsudsendelser til brug  

 inden for undervisning på folkeskole- og gymnasieniveau samt 2-årige kursus  

 til HF« og den hertil knyttede tillægsaftale vedrørende seminarier  

 udløbet med udgangen af undervisningsåret 1988/89 (ultimo juli 1989).
 Skoleaftalen er afløst af en ny aftale af 18. juni 1990 samt af en aftale  

 på universitetsområdet af 4. juli 1990. Sidstnævnte medfølger til orientering  

 tillige med den nye tillægsaftale for seminarieområdet.
 Den hidtidige abonnementsordning er bortfaldet og afløst af en samlet  

 betaling fra Undervisningsministeriet direkte til COPY-DAN (på grundlag af  

 antallet af studerende).
 Dette indebærer, at alle seminarier omfattet af tillægsaftalen kan anvende  

 optagelser i henhold til universitetsaftalen uden at særligt abonnement eller  

 anden aftale med COPY-DAN er nødvendig.
 Det bemærkes, at aftalen kun omfatter udsendelser fra Danmarks Radio og  

 TV-2 (samt dennes regionale stationer), og at der endnu ikke er truffet nogen  

 aftalemæssig ordning med hensyn til betaling for optagelser mv. af andre  

 udsendelser (regional- og lokalradioer, private TV-selskaber samt udsendelser  

 fra udenlandske radio- og TV-selskaber), hvorfor seminarier - hvis de  

 foretager optagelser fra disse udsendelser - i givet fald vil kunne blive  

 stillet over for krav om særskilt betaling herfor.
 Seminariernes HF-kurser omfattes ikke af tillægsaftalen, men de kan  

 tilmelde sig den særlige kommunale/amtskommunale skoleaftale af 18. juni 1990  

 (vedlagt til seminarier med HF) i lighed med de private skoler.
 P.m.v.
 e.b.
Erik Metz eksp.sekr.
Bilag 1 Aftale af 4. juli 1990 vedrørende optagelser m.v. af Danmarks Radios og  

 TV-2's radio- og fjernsynsudsendelser til brug inden for undervisning ved  

 uddannelsesinstitutioner under Direktoratet for de Videregående Uddannelser.
Udeladt her.
Der henvises til Z SKR nr 22078 af 17/07/1990 Bilag 2 Tillægsaftale til »Aftale vedrørende optagelser m.v. af Danmarks  

 Radios og TV-2's radio- og fjernsynsudsendelser til brug inden for  

 undervisning ved uddannelsesinstitutioner under Direktoratet for de  

 Videregående Uddannelser.« Fra og med undervisningsåret 1989/90 omfatter aftalen også  

 lærerseminarier, børnehave- og fritidspædagogseminarier, de socialpædagogiske  

 seminarier, håndarbejdsseminarier og seminarier, der uddanner til ernærings-  

 og husholdningsøkonom.
 For undervisningsåret 1989/90 betaler Undervisningsministeriet til  

 COPY-DAN et samlet beløb på 73.304 kr.
 For perioden 1. august - 31. december 1990 (5 måneder) betaler  

 Undervisningsministeriet til COPY-DAN et samlet beløb, der beregnes som 5/12  

 af 7,12 kr. x antal studerende pr. 1. oktober 1989, dog med et fradrag på 12%  

 (som følge af den besparelse i administrationen, som COPY-DAN opnår ved den  

 centrale afregning). Betalingen sker umiddelbart efter aftalens indgåelse.
 Herefter betaler Undervisningsministeriet til COPY-DAN een gang årligt i  

 januar måned, dækkende det pågældende kalenderår, jf. hovedaftalens § 6.  

 Beløbet beregnes som 7,12 kr. x antal studerende i det forudgående kalenderår  

 eller - hvis dette ikke foreligger - det senest oplyste kalenderår og med et  

 fradrag på 12%.
 Antal studerende opgøres på grundlag af den af Undervisningsministeriet  

 (Økonomiafdelingen, Datakontoret) udarbejdede årlige uddannelsesstatistik  

 (med bestand af studerende pr. 1. oktober) eller - hvis oplysningerne ikke  

 fremgår heraf - på grundlag af andet statistisk materiale fra  

 Undervisningsministeriet.
For COPY-DAN For Undervisningsministeriet, Kirsten Kierkegaard den 3. januar 1991. Helge Thomsen afdelingschef /Erik  

 Metz eksp.sekr.
Bilag 3 (vedlagt til seminarier med HF) Aftale af 18. juni 1990 vedrørende optagelser m.v. af Danmarks Radios og  

 TV-2's radio- og fjernsynsudsendelser til brug inden for undervisning på  

 folkeskole- og gymnasieniveau.
