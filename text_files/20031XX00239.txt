Skriftlig fremsættelse (28. januar 2004) Skatteministeren  

  

 (Svend Erik Hovmand):
 Herved tillader jeg mig for Folketinget at fremsætte:
Forslag til lov om  


  

 ændring af  


  

 momsloven og toldloven (leveringssteder for  

 gas og elektricitet og tilpasninger til 6. momsdirektiv) (Lovforslag nr.
L 148).
 Lovforslaget består for det første af forslag til  

 gennemførelse af et nyt momsdirektiv som indebærer, at der fastsættes et  

 klart  

 regelsæt for den momsmæssige behandling af grænseoverskridende handel med gas  

 og elektricitet.
 Forslaget går i hovedtræk ud på, at alle leverancer af gas  

 og elektricitet forud for slutleverancen momses der, hvor kunden har  

 etableret  

 sin virksomhed, og at leverancer i slutleddet  det vil sige til den  

 endelige  

 forbruger - momse der, hvor forbruget rent faktisk sker.
 For at undgå risiko for opkrævning af dobbeltmoms gennem  

 opkrævning af moms ved både indførsel og ved forbrug foreslås det, at gas og  

 elektricitet kan indføres momsfrit.
Desuden foreslås der fastsat regler for, hvor der skal  

 betales moms af adgang til at bruge netværker for gas og elektricitet.
Som  

 hovedregel foreslås, at sådanne ydelser leveret til afgiftspligtige kunder  

 momses der, hvor kunden er etableret.
 Endelig foreslås følgende tilpasninger til de gældende  

 regler i 6. momsdirektiv:
Adgangen for  

 virksomheder til fælles momsregistrering udvides, adgangen til at  

 sælge momsfrit til provianteringsvirksomheder ophæves, hvilket medfører en  

 konsekvensændring i toldloven, og ordlyden i  

 bestemmelserne om leveringstidspunktet for intern EU-handel og hvad der skal  

 medregnes i afgiftsgrundlaget tilpasses ordlyden i 6. momsdirektiv.
Det foreslås, at lovforslaget træder i kraft den 1. juli  

 2004,  

    

  

 dog således at ændringerne  

 vedrørende leveringssteder for gas og elektricitet i overensstemmelse med  

 EU-direktivet først træder i kraft den 1. januar 2005 Forslaget skønnes med usikkerhed at være provenuneutralt,  

 men medføre engangsudgifter for ToldSkat på ca. 0,25 årsværk til information  

 og  

 600.000 kr. til edb-tilretninger.
 Den del af lovforslaget der vedrører leveringssteder for gas  

 og elektricitet forventes at medføre en mindre løbende lettelse for de  

 berørte  

 virksomheder, mens virksomheder der provianterer skibe og fly får en mindre  

 omstillingsbyrde i forbindelse med lovforslaget.
 Forslaget skønnes at være i overensstemmelse med EU-retten.
 Med disse bemærkninger skal jeg anbefale forslaget til  

 Folketingets velvillige behandling.
