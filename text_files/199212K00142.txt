Nr LSF 142 Forslag til Lov om ændring af lov om statstilskud til forbedringsarbejder  

 m.v. i helårsboliger og lov om påligningen af indkomst- og formueskat til  

 staten (ligningsloven) (Udvidede tilskudsmuligheder) Fremsat af boligministeren (Svend Erik Hovmand) den 2. december 1992 Vedtaget ved tredjebehandling den 18. december 1992 Lov nr. 1045 af 23/12/1992 § 1 I lov nr. 379 af 6. juni 1991 om statstilskud til forbedringsarbejder m.v.  

 i helårsboliger foretages følgende ændringer:
 1. I lovens titel indsættes efter »helårsboliger«:  

 »og fritidsboliger«.
 2. § 1 affattes således:
» § 1. Boligministeren kan inden for et samlet beløb på 2,85  

 mia. kr. yde tilskud til forbedring m.v. af boliger, der lovligt anvendes til  

 helårsbeboelse, og som er forsynet med eget køkken med afløb, samt  

 fritidsboliger, som er forsynet med eget køkken med afløb.« 3. I § 2, nr. 1, indsættes efter »helårsbolig«:  

 »samt ejere af fritidsboliger, uanset at disse ikke anvendes til  

 helårsbeboelse,».
 4. I § 2, nr. 2, indsættes efter »m.v.,»:  

 »som bebor deres andelsbolig,».
 5. I § 2, nr. 3, indsættes efter »handicap«:  

 », som bebor lejligheden,».
 6. I § 2 indsættes efter nr. 3 som nyt nummer:
»4) ejere af boliger omfattet af nr. 3.« 7. § 4 affattes således:
» § 4. Har en lejer, jf. § 2, nr. 3, ikke senest den 30. juni  

 ansøgt om hele boligens årlige tilskud, opnår ejeren, jf. § 2, nr. 4, i  

 perioden fra den 1. juli til den 31. december samme ret som lejeren til at  

 ansøge om tilskud til denne lejers bolig.
Ejeren vil kunne anvende tilskuddet  

 til gennemførelse af alle typer af tilskudsberettigede arbejder fastsat i  

 medfør af § 9.
 Stk. 2. Ejeren har pligt til senest 8 uger inden ansøgning om  

 tilskud efter stk. 1 skriftligt at orientere lejerne om de arbejder, hvortil  

 der søges tilskud.
Stk. 3. Boligministeren fastsætter nærmere bestemmelser om de i  

 stk. 1 og 2 nævnte forhold.« 8. § 5, stk. 1, affattes således:
»Tilskuddet udgør 40 pct. af den del af regningsbeløbet inkl. moms  

 med fradrag for virksomhedens udgifter til materialer inkl. moms, som efter  

 fradrag af støtte efter anden lovgivning overstiger et årligt grundbeløb på  

 2.000 kr.
Tilskud kan højst udgøre 10.000 kr. årligt pr. helårsbolig og pr.  

 fritidsbolig.
Tilskud, der udgør mindre end 100 kr. pr. helårsbolig og pr.  

 fritidsbolig, udbetales ikke.« 9. § 5, stk. 2, ophæves.
10. I § 7, stk. 1, udgår »senest den 30. juni  

 1993.« 11. I § 7 indsættes efter stk. 2 som nyt stykke:
»Tilskud kan kun bevilges, såfremt arbejdet ikke er igangsat, når  

 tilsagn om tilskud meddeles, og såfremt arbejdet er påbegyndt i det  

 kalenderår, hvori tilsagnet er meddelt.« Stk. 3 bliver herefter stk. 4.
 12. I § 8, stk. 3, ændres »6 måneder« til:  

 »9 måneder«.
 13. I § 9 indsættes efter »tilskud,» ordene:  

 »om, hvorledes tilskuddet skal indgå i lejeberegningen,».
§ 2 I lov om påligningen af indkomst- og formueskat til staten  

 (ligningsloven), jf. lovbekendtgørelse nr. 735 af 5. november 1991, som  

 senest ændret ved § 4 i lov nr. 501 af 24. juni 1992, foretages følgende  

 ændringer:
1. I § 7 F, stk. 1, nr. 3, indsættes efter  

 »helårsboliger«: »og fritidsboliger.« 2. § 15 N, stk. 3, affattes således:
 » Stk. 3. For personer som nævnt i stk. 1, nr. 1 og 2, anses  

 følgende arbejder vedrørende ejendommen for fradragsberettigede efter stk. 1  

 og 2:
 1) Energibesparende foranstaltninger, herunder efterisolering,  

 forsatsruder, termostatventiler, varmemålere, varmegenvinding samt sol- og  

 jordvarme og lign.
 2) Andre ressourcebesparende foranstaltninger end nr. 1, f.eks.  

 vandbesparende foranstaltninger, vandmålere, affaldshåndtering og lign.
 3) Installation, udskiftning og reparation af varmeforsyningsanlæg,  

 herunder naturgas og fjernvarme.
 4) Tag, ydermure, vinduer, udvendige og indvendige overflader samt  

 fundamenter.
 5) Bad, wc og køkkener, herunder såvel etablering og udskiftning som  

 istandsættelse.
 6) Renovering af kloak.
7) Tekniske installationer, herunder elinstallationer.« 3. I § 15 N indsættes efter stk. 3 som nyt stykke:
 » Stk. 4. For personer som nævnt i stk. 1, nr. 3, anses  

 følgende arbejder vedrørende den enkelte bolig for fradragsberettigede efter  

 stk. 1 og 2:
 1) Energibesparende foranstaltninger, herunder efterisolering,  

 forsatsvinduer, termostatventiler, varmemålere og lign.
 2) Andre ressourcebesparende foranstaltninger end nr. 1, f.eks.  

 vandbesparende foranstaltninger, vandmålere, affaldshåndtering og lign.
 3) Bad, wc og køkkener, herunder såvel etablering og udskiftning som  

 istandsættelse.
 4) Indvendige overflader.
5) Tekniske installationer, herunder elinstallationer.« Stk. 4-7 bliver herefter stk. 5-8.
§ 3 Stk. 1. Loven træder i kraft den 1. januar 1993.
 Stk. 2. Loven finder anvendelse på arbejder i henhold til § 9 i  

 lov om statstilskud til forbedringsarbejder m.v. i helårsboliger, der er  

 påbegyndt efter den 31. december 1992.
 Stk. 3. Tilskud til arbejder, der er påbegyndt før den 1. januar  

 1993, ydes efter de hidtil gældende regler.
 Stk. 4. Lovens § 2, nr. 2 og 3, har virkning for arbejder, der  

 afsluttes efter den 31. december 1992.
Oprindeligt fremsat forslag § 1 I lov nr. 379 af 6. juni 1991 om statstilskud til forbedringsarbejder m.v.  

 i helårsboliger foretages følgende ændringer:
 1. I lovens titel indsættes efter »helårsboliger«:  

 »og fritidsboliger«.
 2. § 1 affattes således:
 » § 1. Boligministeren kan inden for et samlet beløb på 2,85  

 mia. kr. yde tilskud til forbedring m.v. af boliger, der lovligt anvendes til  

 helårsbeboelse, og som er forsynet med eget køkken med afløb samt  

 fritidsboliger, som er forsynet med eget køkken med afløb.«.
 3. I § 2, nr. 1, indsættes efter »helårsbolig«:  

 »samt ejere af fritidsboliger, uanset at disse ikke anvendes til  

 helårsbeboelse,».
 4. I § 2, nr. 2, indsættes efter »m.v.,»:  

 »som bebor deres andelsbolig,».
 5. I § 2, nr. 3, indsættes efter »handicap«:  

 »som bebor lejligheden.«.
 6. § 4, stk. 1, ophæves.
 Stk. 2 bliver herefter stk. 1.
 7. § 5, stk. 1, affattes således:
»Tilskuddet udgør 40 pct. af den del af regningsbeløbet incl. moms  

 med fradrag for virksomhedens udgifter til mateiraler incl. moms, som efter  

 fradrag af støtte efter anden lovgivning overstiger et årligt grundbeløb på  

 2.000 kr.
Tilskud kan højst udgøre 10.000 kr. årligt pr. helårsbolig og pr.  

 fritidsbolig.
Tilskud, der udgør mindre end 100 kr. pr. helårsbolig og pr.  

 fritidsbolig, udbetales ikke.« 8. § 5, stk. 2, ophæves.
 9. I § 7, stk. 1, udgår »senest den 30. juni  

 1993.«.
 10. I § 7 indsættes efter stk. 2 som nyt stykke:
»Tilskud kan kun bevilges, såfremt arbejdet ikke er igangsat, når  

 tilsagn om tilskud meddeles, og såfremt arbejdet er påbegyndt i det  

 kalenderår hvori tilsagnet er meddelt.« Stk. 3 bliver herefter stk. 4.
§ 2 I lov om påligningen af indkomst- og formueskat til staten  

 (ligningsloven), jf. lovbekendtgørelse nr. 735 af 5. november 1991, som  

 senest ændret ved § 4 i lov nr. 501 af 24. juni 1992, foretages følgende  

 ændringer:
 1. I § 7 F stk. 1, nr. 3, indsættes efter  

 »helårsboliger«: »og fritidsboliger.«.
 2. § 15N, stk. 3, affattes således:
 » Stk. 3. For personer som nævnt i stk. 1, nr. 1 og 2, anses  

 følgende arbejder vedrørende ejendommen for fradragsberettigede efter stk. 1  

 og 2:
 1) Energibesparende foranstaltninger, herunder efterisolering,  

 forsatsruder, termostatventiler, varmemålere, varmegenvinding samt sol- og  

 jordvarme o.lign.
 2) Andre ressourcebesparende foranstaltninger end punkt 1, f.eks.  

 vandbesparende foranstaltninger, vandmålere, affaldshåndtering o.lign.
 3) Installation, udskiftning og reparation af varmeforsyningsanlæg,  

 herunder naturgas og fjernvarme.
 4) Tag, ydermure, vinduer, udvendige og indvendige overflader samt  

 fundamenter.
 5) Bad, wc og køkkener, herunder såvel etablering og udskiftning som  

 istandsættelse.
 6) Renovering af kloak.
7) Tekniske installationer, herunder elinstallationer.« 3. I § 15 N indsættes efter stk. 3 som nyt stykke:
 » Stk. 4. For personer som nævnt i stk. 1, nr. 3, anses  

 følgende arbejder vedrørende den enkelte bolig for fradragsberettigede efter  

 stk. 1 og 2:
 1) Energibesparende foranstaltninger, herunder efterisolering,  

 forsatsvinduer, termostatventiler, varmemålere o.lign.
 2) Andre ressourcebesparende foranstaltninger end punkt 1, f.eks.  

 vandbesparende foranstaltninger, vandmålere, affaldshåndtering o.lign.
 3) Bad, wc og køkkener, herunder såvel etablering og udskiftning som  

 istandsættelse.
 4) Indvendige overflader.
5) Tekniske installationer, herunder elinstallationer.« Stk. 4-7 bliver herefter stk. 5-8.
§ 3 Stk. 1. Loven træder i kraft den 1. januar 1993.
 Stk. 2. Loven finder anvendelse på arbejder i henhold til § 9 i  

 lov om statstilskud til forbedringsarbejder m.v. i helårsboliger, der er  

 påbegyndt efter den 31. december 1992.
 Stk. 3. Tilskud til arbejder, der er påbegyndt før den 1. januar  

 1993, ydes efter de hidtil gældende regler.
 Stk. 4. Lovens § 2, nr. 2 og 3, har virkning for arbejder, der  

 afsluttes efter den 31. december 1992.
Bemærkninger til lovforslaget Almindelige bemærkninger Lov om statstilskud til forbedringsarbejder m.v. i helårsboliger trådte i  

 kraft den 1. juli 1991 og udløber den 30. juni 1993. Loven har vist sig at  

 være en succes, idet der har været stor interesse for at benytte ordningen.  

 Da der samtidig kan konstateres en positiv beskæftigelsesmæssig effekt som  

 forudsat, foreslås det hermed at gøre ordningen permanent.
 Forslaget indebærer, at der gives udvidede tilskudsmuligheder vedrørende  

 forbedrings- og vedligeholdelsesarbejder i helårsboliger og fritidsboliger.
Det foreslås således, at den samlede ramme for tilskudsordningen hæves fra  

 1,8 mia. kr. til 2,85 mia. kr., frem til udgangen af 1993, samt at ordningen  

 gøres permanent.
Herudover foreslås det, at ordningen udvides til at omfatte  

 fritidsboliger, uanset at disse ikke anvendes til helårsbeboelse.
Forslaget indebærer endvidere en forhøjelse af det maksimalt opnåelige  

 tilskud pr. bolig fra 7.000 kr. een gang i ordningens løbetid til 10.000 kr.  

 pr. bolig pr. år.
Herudover skabes der mulighed for, at tilskud indenfor det  

 årlige maksimum kan søges og udbetales ad flere gange.
Endelig er det hensigten, at de i medfør af loven fastsatte positivlister  

 opblødes således, at vedligeholdelsesarbejder, der gennemføres i private og  

 almennyttige udlejningsboliger, i større omfang end tilfældet er efter den  

 gældende ordning, bliver tilskudsberettigede.
Gennemførelse af denne ændring  

 foreslås at ske således, at de hidtil gældende positivlister for såvel  

 private som almennyttige udlejningsboliger ophæves, og at disse boliger  

 fremover omfattes af positivlisten for ejer- og andelsboliger.
Økonomiske og administrative konsekvenser Lovforslaget indebærer, at den årlige tilskudsramme forhøjes fra de  

 nuværende 900 mill. kr. til 1,5 mia. kr.
Samtidig gøres tilskudsordningen  

 permanent, således at den kommer til at gælde efter den 30. juni 1993.
Den samlede tilskudsramme for 1993 forhøjes således med 1.05 mia. kr.,  

 nemlig fra 450 mill. kr. til 1,5 mia. kr.
Finanslovsaftalen vedrører alene  

 rammen på 1,5 mia. kr., for 1993. Tilskudsrammen for 1994 og følgende år  

 fastsættes på de årlige finanslove.
 Af tilskudsrammen for 1993 afholdes engangsudgifter på 800.000 kr. til  

 ændring af det administrative edb-system, trykning af skemaer samt udgifter  

 til information herunder annoncering, indslag i TV og pjecer, hertil kommer  

 løbende driftsudgifter i 1993 på 4,3 mill. kr.
Der stilles endvidere forslag om, at ordningen ændres således, at det  

 maksimale tilskudsbeløb hæves fra 7.000 kr. til 10.000 kr.
Samtidig skal  

 tilskuddet også kunne ydes til byggearbejder i fritidsboliger, og endelig  

 blødes reglerne omkring de såkaldte »positivlister« op.
Disse  

 ændringer medfører totalt set, at ordningen i sig selv vil blive mere  

 fordelagtig.
 Med en vis usikkerhed kan udvidelsen af tilskudsrammen for 1993 - sammen  

 med de foreslåede ændringer i selve ordningen - skønnes at give en samlet  

 merbeskæftigelse på knap 6.000 personer i løbet af 1993/1994. På grund af  

 tidsmæssige forskydninger skønnes nettoeffekten at blive en merbeskæftigelse  

 på knap 4.000 personer i 1993 og knap 2.000 personer i 1994.
 Af den samlede forøgelse af tilskudsrammen på 1,05 mia. kr. forventes  

 udbetalt omkring 700 mio. kr. i 1993 og omkring 350 mio. kr. i 1994.
Forslaget forventes ikke at få administrative konsekvenser for det  

 offentlige.
I et vist omfang må den kommunale administration dog forventes at  

 blive lettere, fordi kriterierne for at opnå tilskud gøres ensartede for de  

 forskellige boligformer.
Modsat vil den administrative byrde dog kunne øges  

 svagt, fordi der efter forslaget skal kunne udbetales tilskud ad flere  

 omgange indenfor maksimumbeløbet.
Videreførelsen af ordningen ud over den 30.  

 juni 1993 forudsætter opretholdelse af forøgelsen på 5 årsværk i  

 Boligministeriet.
Bemærkninger til de enkelte bestemmelser Til § 1 Til nr. 1 Det foreslås, at lovens overskrift ændres således at det fremgår, at  

 fritidsboliger også er omfattet af tilskudsordningen.
Til nr. 2 Som følge af, at tilskudsordningen foreslås gjort permanent, og dermed får  

 virkning for hele finansåret 1993, foreslås tilskudsrammen udvidet med 1,05  

 mia. kr. for finansåret 1993. Den samlede tilskudsramme udgør herefter 2,85  

 mia. kr. frem til udgangen af 1993.
 Det foreslås, at den samlede beløbsramme for 1993 på 1,5 mia. kr. fordeles  

 i forhold til antallet af boliger i puljerne for ejer- og andelsboliger,  

 private udlejningsboliger og almennyttige boliger.
Tilskudsordningen foreslås udvidet til også at omfatte fritidsboliger,  

 uanset at disse ikke anvendes til helårsbeboelse.
Tilskud til fritidsboliger  

 afholdes af puljen for ejer- og andelsboliger.
 Det er hensigten i den eksisterende bekendtgørelse nr. 479 af 25. juni  

 1991 om tilskud til forbedringarbejder m.v. i helårsboliger, der bl.a.  

 indeholder lister over de arbejder, der efter den gældende lov er  

 tilskudsberettigede, at afgrænse de tilskudsberettigede arbejder til  

 fritidsboliger efter samme retningslinier som afgrænsningen i forhold til  

 ejerboliger (og efter forslaget udlejningsboliger) således, at  

 tilskudsberettigede arbejder er omfattet af een positivliste uanset hvilken  

 type af tilskudsberettigede boliger, der er tale om.
Til nr. 3 Det foreslås, at tilskudsordningen udvides til at omfatte fritidsboliger,  

 uanset at disse ikke anvendes til helårsbeboelse.
 Som fritidsboliger anses sommerhuse, kolonihavehuse og lignende.  

 Vandrerhjem, feriekoloni og lignende er ikke omfattet af loven.
Tilskud kan efter den gældende lov kun ydes til fritidsboliger, der  

 lovligt anvendes til helårsbeboelse, hvor ansøgeren er tilmeldt  

 folkeregistret på adressen.
Efter forslaget vil tilskud endvidere kunne ydes  

 til ejere af fritidsboliger, uanset at ejeren ikke anvender huset som  

 helårsbolig, og således ikke er tilmeldt folkeregistret på adressen.
 Denne ændring betyder, at fritidsboligejere både vil kunne opnå tilskud  

 til deres helårsbolig og til deres fritidsbolig(er).
Til nr. 4 Ændringen præciserer gældende retstilstand.
Til nr. 5 Ændringen præciserer gældende retstilstand.
Til nr. 6 Forslag om ophævelse af bestemmelsen er en konsekvens af, at der i medfør  

 af forslagets nr. 8 åbnes mulighed for, at tilskud kan søges og udbetales ad  

 flere gange.
Til nr. 7 Den gældende bestemmelse om, at tilskud på maksimalt 7.000 kr. kan ydes  

 een gang ændres, således at der fremover vil kunne opnås et årligt tilskud på  

 10.000 kr.
Det præcieres endvidere, at det årlige bundfradrag ved  

 tilskudsberegningen er 2.000 kr.
Til nr. 8 Det foreslås, at bestemmelsen ophæves, således at tilskudsansøgere  

 indenfor det årlige tilskudsmaksimum, jf. lovens § 5 (forslagets nr. 7) vil  

 kunne ansøge om tilskud og udbetaling ad flere gange.
Til nr. 9 Ændringen er en konsekvens af, at tilskudsordningen foreslås gjort  

 permanent.
Til nr. 10 Som følge af, at der efter forslaget kan opnås 10.000 kr. i tilskud årligt  

 pr. helårsbolig og pr. fritidsbolig i modsætning til 7.000 kr. een gang i  

 ordningens løbetid efter den nugældende ordning, vil det være nødvendigt at  

 etablere en styring af den årlige tilskudssum.
Der foreslås derfor, at  

 tilskud kun kan ydes til arbejder, hvortil der er meddelt tilsagn om tilskud  

 inden arbejderne er påbegyndt.
Det er endvidere en betingelse, at arbejderne  

 er påbegyndt i det kalenderår hvori tilsagnet er meddelt, hvilket  

 dokumenteres ved angivelse af gennemførelsesperioden på regningerne jf. den  

 gældende lovs § 8, stk. 2.
Til § 2 Til nr. 1 Der er tale om en konsekvensændring.
Til nr. 2 I fradragsordningen for udgifter til vedligeholdelse m.v. af boliger på  

 Bornholm foreslås det, at reglerne for hvilke arbejder, der er  

 fradragsberettigede indsættes i loven.
Efter gældende regler anvendes  

 Boligministeriets bekendtgørelse nr. 479 af 25. juni 1991 til afgrænsningen.  

 Det findes mest hensigtsmæssigt, at det direkte fremgår af lovteksten, hvilke  

 arbejder, der er fradragsberettigede.
Ved overflytningen bibeholdes den  

 gældende afgrænsning af de fradragsberettigede arbejder, således at ejere,  

 kan fradrage de arbejder, som er opregnet i henhold til forslagets § 15N,  

 stk. 3 og lejere de arbejdere som er nævnt i forslagets § 15N, stk. 4.
Til § 3 Det foreslås, at loven træder i kraft den 1. januar 1993, og får virkning  

 for tilskudsberettigede arbejder, der er påbegyndt efter den 31. december  

 1992.
 Tilskud til arbejder, der er påbegyndt før den 1. januar 1993, foreslås  

 ydet efter reglerne i den gældende lov.
 For ansøgere, som har modtaget tilsagn om tilskud efter de hidtil gældende  

 regler betyder denne bestemmelse, at tilskud kun ydes efter hidtidige regler,  

 såfremt arbejdet er påbegyndt i 1992. Påbegyndes arbejderne efter den 31.  

 december 1992, kan det opnåede tilsagn ikke anvendes, hvorfor der må ansøges  

 om tilsagn om tilskud efter de nye regler.
For ansøgere, der er optaget på venteliste i 1992, vil der primo januar  

 1993 blive meddelt disse ansøgere et tilsagn i henhold til de hidtil gældende  

 bestemmelser.
Disse ansøgeres retsstilling er herefter som nævnt ovenfor  

 vedrørende ansøgere, der allerede i 1992 havde opnået tilsagn efter de hidtil  

 gældende bestemmelser.
 Personer, som i 1992 har påbegyndt tilskudsberettigede arbejder, men endnu  

 ikke har anmodet om tilskud hertil, vil være omfattet af de hidtil gældende  

 regler.
 For tilskudsmodtagere, der er omfattet af de hidtil gældende regler  

 ophører muligheden for at ansøge om tilskud til arbejder påbegyndt i 1992,  

 den 30. juni 1993, jf. den gældende lovs § 7, stk. 1.
Bilag 1 I dette bilag er (med mindre skrift) indsat den gældende formulering af de bestemmelser, der berøres af lovforslaget § 1 I lov nr. 379 af 6. juni 1991 om statstilskud til forbedringsarbejder m.v.  

 i helårsboliger foretages følgende ændringer:
 1. I lovens titel indsættes efter »helårsboliger«:  

 »og fritidsboliger«.
 Lov om statstilskud til forbedringsarbejder m.v. i helårsboliger.
 2. § 1 affattes således:
 » § 1. Boligministeren kan inden for et samlet beløb på 2,85  

 mia. kr. yde tilskud til forbedring m.v. af boliger, der lovligt anvendes til  

 helårsbeboelse og som er forsynet med eget køkken med afløb, samt  

 fritidsboliger, som er forsynet med eget køkken med afløb.«.
 § 1. Boligministeren kan inden for et samlet beløb på 1,8 mia. kr.  

 yde tilskud til forbedring m.v. af boliger, der lovligt anvendes til  

 helårsbeboelse, og som er forsynet med eget køkken med afløb.
 3. I § 2, nr. 1, indsættes efter »helårsbolig«:  

 »samt ejere af fritidsboliger, uanset at disse ikke anvendes til  

 helårsbeboelse,».
 4. I § 2, nr. 2, indsættes efter »m.v.,»:  

 »som bebor deres andelsbolig,».
 5. I § 2, nr. 3, indsættes efter »handicap«:  

 »som bebor lejligheden.«.
 § 2. Tilskud efter § 1 kan ydes til:
1) ejere, der bebor deres helårsbolig, 2) andelshavere i private andelsboligforeninger m.v., 3) lejere af beboelseslejligheder i private udlejningsejendomme og  

 boligtagere i almennyttige boligselskaber samt andet byggeri opført med  

 støtte efter lov om boligbyggeri eller lov om boliger for ældre og personer  

 med handicap.
 6. § 4, stk. 1, ophæves.
 Stk. 2 bliver herefter stk. 1.
 § 4. Lejere, jf. § 2, nr. 3, som opnår tilskud efter denne lov til  

 forbedringsarbejder, der medfører lejeforhøjelse, kan ikke samtidig opnå  

 tilskud efter denne lov til andre forbedringsarbejder.
 Stk. 2. Ved fastsættelse af lejeforhøjelse i udlejningsejendomme  

 for forbedringsarbejder, hvortil der ydes tilskud efter denne lov, påhviler  

 det udlejeren at sikre, at lejeforhøjelsen beregnes under hensyntagen til det  

 bevilgede tilskud til hver enkelt beboelseslejlighed.
 7. § 5, stk. 1, affattes således:
»Tilskuddet udgør 40 pct. af den del af regningsbeløbet incl. moms  

 med fradrag for virksomhedens udgifter til materialer incl. moms, som efter  

 fradrag af støtte efter anden lovgivning overstiger et årligt grundbeløb på  

 2.000 kr.
Tilskud kan højest udgøre 10.000 kr. årligt pr. helårsbolig og pr.  

 fritidsbolig.
Tilskud, der udgør mindre end 100 kr. pr. helårsbolig og pr.  

 fritidsbolig, udbetales ikke.« 8. § 5, stk. 2, ophæves.
§ 5. Tilskuddet udgør 40 pct. af den del af regningsbeløbet inkl.  

 moms med fradrag for virksomhedens udgifter til materialer inkl. moms, som  

 efter fradrag af støtte efter anden lovgivning overstiger 2.000 kr.
Tilskud  

 kan højst udgøre 7.000 kr. pr. bolig.
Tilskud, der udgør mindre end 100 kr.  

 pr. bolig, udbetales ikke.
 Stk. 2. Tilskud kan kun ydes een gang til hver bolig.
 9. I § 7, stk. 1, udgår »senest den 30. juni  

 1993.«.
 10. I § 7, indsættes efter stk. 2 som nyt stykke:
»Tilskud kan kun bevilges, såfremt arbejdet ikke er igangsat, når  

 tilsagn om tilskud meddeles, og såfremt arbejdet er påbegyndt i det  

 kalenderår hvori tilsagnet er meddelt.« Stk. 3 bliver herefter stk. 4.
 § 7. Ansøgning om tilskud indsendes til kommunalbestyrlesen i den  

 kommune, hvor boligen er beliggende, senest den 30. juni 1993. Ansøgningen  

 skal udfærdiges på et særligt skema, som rekvireres hos kommunen.
 Stk. 2. På grundlag af ansøgningen kan kommunalbestyrelsen på et  

 særligt skema meddele tilsagn om tilskud.
 Stk. 3. Kommunalbestyrelsen kan kun meddele tilsagn i det omfang,  

 det fornødne tilskudsbeløb er reserveret gennem et administrativt styrings-  

 og udbetalingssystem.
§ 2 I lov om påligningen af indkomst- og formueskat til staten  

 (ligningsloven), jf. lovbekendtgørelse nr. 735 af 5. november 1991, som  

 senest ændret ved § 4 i lov nr. 501 af 24. juni 1992 fortages følgende  

 ændringer:
 1. I § 7 F stk. 1, nr. 3, indsættes efter  

 »helårsboliger«: »og fritidsboliger.«.
 2. § 15N, stk. 3, affattes således:
 » Stk. 3. For personer som nævnt i stk. 1, nr. 1 og 2, anses  

 følgende arbejder vedrørende ejendommen for fradragsberettigede efter stk. 1  

 og 2:
 1) Energibesparende foranstaltninger, herunder efterisolering,  

 forsatsruder, termostatventiler, varmemålere, varmegenvinding samt sol- og  

 jordvarme o.lign.
 2) Andre ressourcebesparende foranstaltninger end punkt 1, f.eks.  

 vandbesparende foranstaltninger, vandmålere, affaldshåndtering o.lign.
 3) Installation, udskiftning og reparation af varmeforsyningsanlæg,  

 herunder naturgas og fjernvarme.
 4) Tag, ydermure, vinduer, udvendige og indvendige overflader samt  

 fundamenter.
 5) Bad, wc og køkkener, herunder såvel etablering og udskiftning som  

 istandsættelse.
 6) Renovering af kloak.
7) Tekniske installationer, herunder elinstallationer.« 3. I § 15 N indsættes efter stk. 3 som nyt stykke:
 » Stk. 4. For personer som nævnt i stk. 1, nr. 3, anses  

 følgende arbejder vedrørende den enkelte bolig for fradragsberettigede efter  

 stk. 1 og 2:
 1) Energibesparende foranstaltninger, herunder efterisolering,  

 forsatsvinduer, termostatventiler, varmemålere o.lign.
 2) Andre ressourcebesparende foranstaltninger end punkt 1, f.eks.  

 vandbesparende foranstaltninger, vandmålere, affaldshåndtering o.lign.
 3) Bad, wc og køkkener, herunder såvel etablering og udskiftning som  

 istandsættelse.
 4) Indvendige overflader.
5) Tekniske installationer, herunder elinstallationer.« Stk. 4-7 bliver herefter stk. 5-8.
§ 15N - - - Stk. 3. Som fradragsberettigede arbejder efter stk. 1 og 2 anses  

 for personer nvænt under stk. 1, nr. 1 og 2, de arbejder, der er anført i §  

 1, stk. 1, punkt 1.1-1.7. i Boligministeriets bekendtgørelse nr. 479 af 25.  

 juni 1991, og for personer nævnt under stk. 1, nr. 3, de arbejder, der er  

 anført i § 1, stk 1, punkt 3.1-3.5, i samme bekendtgørelse.
 Stk. 4. Fradrag efter stk. 1 og 2 indrømmes kun for udgifter til  

 abejder, der udføres af virksomheder, der er registreret efter  

 merværdiafgiftsloven (momsloven). Fradrag kan ikke foretages for arbejder  

 udført af egen virksomhed.
 Stk. 5. Hvor en ejendom omfattet af stk. 1 tillige i væsentligt  

 omfang benyttes erhvervsmæssigt, kan der alene beregnes fradrag efter stk. 1  

 og 2 for udgifter, der vedrører den del af ejendommen, der tjener som bolig.
Stk. 6. Der indrømmes ikke fradrag efter stk. 1 og 2 for arbejder  

 i det omfang, der er ydet tilskud til de afholdte udgifter fra det offentlige  

 eller indrømmet fradrag for de afholdte udgifter efter andre regler i  

 skattelovgivnignen.
For ejere af ejendomme, der tjener til bolig for ejeren,  

 og som indeholder en eller to selvstændige lejligheder, og for hvilke der  

 foretages fradrag efter stk. 1 og 2 for 1992, kan standardfradrag efter § 15  

 J for indkomståret 1992 ikke overstige halvdelen af det årlige  

 standardsfradrag.
Foretages der fradrag for 1993, bortfalder standardfradrag  

 efter § 15 J for indkomståret 1993.
 Stk. 7. Udgifter, der er fradraget i indkomsten efter stk. 1 og 2,  

 medregnes ikke ved opgørelsen af grundlaget for skattemæssige af  

 afskrivninger og medregnes ikke til anskaffelsessummen ved opgørelse af  

 skattepligtig fortjeneste ved afståelse af fast ejendom.
§ 3 Stk. 1. Loven træder i kraft den 1. januar 1993.
 Stk. 2. Loven finder anvendelse på arbejder i henhold til § 9 i  

 lov om statstilskud til forbedringsarbejder m.v. i helårsboliger, der er  

 påbegyndt efter den 31. december 1992.
 § 3. Tilskud til arbejder, der er påbegyndt inden den 1. januar  

 1993 ydes efter gældende regler.
 Stk. 4. Lovens § 2, nr. 2 og nr. 3 har virkning for arbejder, der  

 afsluttes efter den 31. december 1992.
Bilag 2 Folketingets forhandlinger vedrørende lov om statstilskud til  

 forbedringsarbejder m.v.
i helårsboliger Folketingsåret 1990-91.
 Sp. 6097, 6406, 6795, 7246.
 A. 6443 B. 1477, 1689 C. 1349.
 Loven stadfæstet 6. juni 1991 (lovtidende nr. 379).
