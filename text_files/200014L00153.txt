Betænkning afgivet af Socialudvalget den  

 30. november 2000 Betænkning over Forslag til lov om ændring af lov om  

 dagpenge ved sygdom eller fødsel [af  

 socialministeren (Henrik Dam Kristensen)] 1. Udvalgsarbejdet Lovforslaget blev fremsat den 11. oktober 2000 og var til  

 1. behandling den 31. oktober 2000. Lovforslaget blev efter 1. behandling  

 henvist til behandling i Socialudvalget.
Møder Udvalget har behandlet lovforslaget i tre  

 møder.
Skriftlige henvendelser Udvalget har i forbindelse med udvalgsarbejdet modtaget  

 skriftlige henvendelser fra:
Forsikring & Pension, Hjerneskadeforeningen og Landsorganisationen i Danmark.
Spørgsmål Udvalget har stillet 5 spørgsmål til  

 socialministeren til skriftlig besvarelse, som denne har besvaret.
Bemærkninger fra socialministeren Socialministeren har over for udvalget oplyst  

 følgende:
 I bemærkningerne til lovforslaget er det  

 nævnt, at regeringen vil følge lovændringen tæt for  

 at sikre, at den foreslåede forlængelsesmulighed virker efter  

 hensigten.
 I aftalen om finansloven for 2001 mellem regeringen,  

 Socialistisk Folkeparti og Enhedslisten er der desuden enighed om, at der i  

 oktober 2001 gøres status over dels udviklingen i antallet af  

 sygedagpengesager, der afsluttes for så vidt angår  

 varighedsbegrænsningen, dels erfaringerne med den nye mulighed for at  

 forlænge sygedagpenge ud over 52 uger, som indgår i  

 lovforslaget.
I overensstemmelse hermed og tillige som opfølgning  

 på aftalen mellem regeringen og Kommunernes Landsforening om  

 kommunernes økonomi for 2001 vil Socialministeriet gennemføre  

 en undersøgelse af de sygedagpengesager, der forlænges ud over  

 52 uger samt en analyse af omfanget af de interne og eksterne ventetider i  

 forhold til tidlig og aktiv opfølgning.
Med henblik på at styrke  

 sygedagpengeopfølgningen vil Socialministeriet endvidere foretage en  

 undersøgelse af erfaringerne med kommunernes anvendelse af den nye  

 forlængelsesmulighed i lovforslaget.
2. Indstillinger og politiske bemærkninger Et flertal i udvalget (S, SF, DF, RV, EL og KRF)  

 indstiller lovforslaget til vedtagelse uændret.
 Dansk Folkepartis medlem af udvalget finder, at det er  

 urimeligt, at meget langvarigt syge på grund af en eventuel  

 langsommelig sagsbehandling i kommunen og lange ventetider på  

 genoptræning og revalideringsklinikker bliver frataget sygedagpenge,  

 når de således er uden skyld i, at tidsbegrænsningen  

 på de 52 uger bliver overskredet.
 Dansk Folkeparti mener dog, at der for personer med  

 alvorlige sygdomme som for eksempel hjerneskadede, bør gælde  

 særlig fleksible forlængelsesregler, da denne gruppe som bekendt  

 fremviser betydelige fremskridt i løbet af en lang  

 genoptræningsperiode.
 I øvrigt er det ikke tilfredsstillende, at  

 kommunerne i øjeblikket ikke har en ensartet administration af  

 forlængelsesreglerne, hvorfor Dansk Folkeparti er enig i, at der skal  

 foretages en undersøgelse af erfaringerne med  

 forlængelsesmulighederne.
 Dansk Folkeparti forudsætter, at der ydes kommunerne  

 fuld kompensation for lovforslagets økonomiske konsekvenser.
 Et mindretal i udvalget (V, KF og CD) vil ved 3.  

 behandling stemme hverken for eller imod lovforslaget.
 Venstres og Det Konservative Folkepartis medlemmer af  

 udvalget kan se positive muligheder ved at kunne forlænge  

 dagpengeperioden i op til 2 gange 13 uger for at kunne klarlægge den  

 sikredes arbejdsevne med henblik på størst mulig  

 selvforsørgelse.
 Når partierne undlader at stemme for forslaget,  

 skyldes det den foreslåede finansiering.
 Centrum-Demokraterne har ikke medvirket til  

 finanslovforliget for 2001 på det sociale område.  

 Centrum-Demokraterne prioriterer etableringen af det rummelige arbejdsmarked  

 højt og vil derfor ikke lægge øgede udgifter på  

 arbejdsgiverne, hvis medvirken er en forudsætning for det rummelige  

 arbejdsmarked.
 Frihed 2000 var på tidspunktet for  

 betænkningens afgivelse ikke repræsenteret med medlemmer i  

 udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er  

 optrykt i betænkningen.
Jørn Pedersen (S)  

  Inger Bierbaum (S)  Karen J.
Klint (S)  

  Frederik Nørgaard (S)  Grete Schødts (S)  

  Villy Søvndal (SF) fmd.  

 Yvonne Herløv Andersen (CD)  

  Anders Samuelsen (RV)  Jette Gottlieb (EL)  

  Erik Larsen (V)  Else Winther Andersen (V)  

  Tove Fergo (V)  Eva Kjer Hansen (V)  

 Pia Christmas-Møller (KF)  

  Knud Erik Kirkegaard (KF)  Aase D.
Madsen (DF)  

  Tove Videbæk (KRF) Frihed 2000 havde ikke medlemmer i udvalget.
Folketingets sammensætning Socialdemokratiet (S) 64 * Det Radikale Venstre (RV) 7 Venstre, Danmarks Liberale Parti (V) 43 * Enhedslisten (EL) 5 Det Konservative Folkeparti (KF) 16 ** Kristeligt Folkeparti (KRF) 4 Socialistisk Folkeparti (SF) 13 Frihed 2000 (FRI) 4 Dansk Folkeparti (DF) 10 Valgt på Færøerne (FÆR) 1 Centrum-Demokraterne (CD) 8 Uden for Partierne (UP) 4 * Heraf 1 medlem valgt i Grønland ** Heraf 1 medlem valgt på  

 Færøerne Bilag 1 Oversigt over bilag vedrørende L 55 Bilagsnr.
