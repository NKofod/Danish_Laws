Nr BSF 115 Forslag til folketingsbeslutning om at flytte administrationen af  

 tipsmidler til ungdomsorganisationer fra DUF til Undervisningsministeriet Fremsat af Kristian Thulesen Dahl (DF) Ole Donner (DF) Pia Kjærsgaard (DF)  

 Poul Nødgaard (DF) den 4. april 1997 Folketinget opfordrer regeringen til at fremsætte lovforslag, som 1. fratager Dansk Ungdoms Fællesråd kompetencen til at administrere  

 tipsmidler til fordeling blandt ungdomsorganisationer og 2. placerer den fremtidige administration af området, herunder selve  

 fordelingen, hos undervisningsministeren.
Bemærkninger til forslaget Forslagsstillerne finder det uhensigtsmæssigt, at administrationen af  

 tipsmidler til ungdomsorganisationer er placeret hos Dansk Ungdoms Fællesråd  

 (DUF).
Baggrunden for denne holdning er, at forslagsstillerne finder at det er en  

 uskik, at organisationer reelt fordeler midler til sig selv og hinanden.
DUF  

 består af de selvsamme organisationer, som modtager tipstilskud, og  

 forslagsstillerne finder derfor, at DUF har en uheldig dobbeltrolle.
 Det er Folketingets opgave at sørge for, at denne dobbeltrolle fratages  

 DUF, som herefter kan koncentrere sig om at være medlemsorganisationernes  

 talerør.
 Forslagsstillerne finder det naturligt, at administrationen af  

 tipsmidlerne til ungdomsorganisationer fremover placeres hos  

 undervisningsministeren, som hermed får ansvaret for fordelingen af  

 tipsmidler til ungdomsorganisationer.
 Endeligt opfordrer forslagsstillerne regeringen til at fremkomme med det  

 nødvendige lovinitiativ så hurtigt, at ændringen kan træde i kraft allerede i  

 indeværende tilskudsår.
Skriftlig fremsættelse Kristian Thulesen Dahl (SF):
 Som ordfører for forslagsstillerne tillader jeg mig herved at fremsætte:
 Forslag til folketingsbeslutning om at flytte administrationen af  

 tipsmidler til ungdomsorganisationer fra DUF til  

 Undervisningsministeriet.
(Beslutningsforslag nr.
B 115).
 Idet jeg henviser til de bemærkninger, der ledsager forslaget, henviser  

 jeg det til Tingets velvillige behandling.
