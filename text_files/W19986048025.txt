Pressenævnet udtalte, at indholdet af udsendelsen p.g.a. dens form  

 og ordvalg kunne være krænkende for klageren.
Pressenævnet  

 lagde til grund, at mediet havde søgt at efterprøve  

 oplysningerne.
Klageren havde accepteret at udtale sig under et møde,  

 uden deltagelse af et tv-hold.
Klager fik derefter ikke lejlighed til at  

 udtale sig yderligere.
Mediet burde have bestræbt sig på at sikre  

 sig klagerens kommentar til den omhandlede families beskyldninger.
Det var  

 endvidere i strid med god presseskik, at mediet alene oplyste, at klageren  

 havde forsøgt at stoppe indslaget.
 God presseskik var overtrådt, og mediet blev pålagt at  

 offentliggøre et resumé af kendelsen.
Kendelse fra Pressenævnet i sag nr.  

 94/1998 Dansk Flytteservice ApS har ved  Benny  Sørensen  

 klaget til Pressenævnet over et indslag bragt i udsendelsen "Ekstra  

 Bladet på TV" på TvDanmark den 17. september 1998, idet firmaet  

 mener, at god presseskik er tilsidesat.
 I indslaget hed det:
"Studie speak: Nu skal vi se historien om en flyttemand  

 der i den grad snyder sine kunder.
Først fordobler han den aftalte  

 pris, og når kunden så klager og ikke vil betale, ja så  

 løber han både med fjernsynet og kummefryseren.
Nina  Johansen, pensionist: Vi skulle egentlig flytte for  

 at starte på en frisk.
Og det var det der var meningen, og jeg kan ikke  

 ligefrem påstå, at det er blevet at starte på en frisk.
Det  

 er meget ubehagelig ting at havne i den her.
Speak: Det, der skulle have været starten på  

 et nyt liv for  Nina  Johansen og datteren  Joan, er endt med gruelige  

 lommesmerter.
Som adskillige andre danskere valgte  Nina  Johansen firmaet  

 Dansk Flytteservice ApS, der i en annonce og ved telefonisk henvendelse  

 fremstår som et seriøst og ikke mindst billigt selskab.
Men  

 manden bag selskabet,  Benny  Sørensen, er ikke til at stole  

 på.
Speak: Da  Nina  Johansen fik sine møbler, betalte  

 hun det, hun troede var den reelle flyttepris, nemlig 5000 kroner.
Men det  

 mente  Benny  Sørensen ikke, så han nuppede lige  

 invalidepensionistens køleskab og kummefryser.  Nina  Johansens  

 oplevelse med tilbuddet, der blev ganget med 2, er ikke usædvanligt,  

 når flyttemand  Benny  Sørensen har sine fingre med i  

 spillet.
(telefonsamtale:) N.J.: Ja goddag, mit navn er  Nina  Johansen.
 Charlotte  Aurup, jurist, Forbrugerstyrelsen: Ja dav.
N.J.: Dav.
Jeg har en forespørgsel til jer.
C.A.: Ja! N.J.: Det drejer sig om en flytning fra Varde til  

 Kalundborg, hvor jeg har fået et tilbud på 4300, og nu har jeg  

 fået en regning, der hedder 11.250.
 C.A.: Det var ellers ikke så lidt.
N.J.: Nej.
Er det noget, I kunne hjælpe mig med? C.A.: Ja, det kan du tro.
Hvem har du fået flyttet  

 hos? N.J.: Jeg har fået flyttet hos en, der hedder Dansk  

 Flytteservice ApS.
C.A.: Okay.
Ja.
N.J.: Er det noget I kender til da? C.A.: Ja, det kan du tro vi gør.
Dem har vi haft  

 flere henvendelser på.
 N.J.: Nå.
 C.A.: Så du er rigtigt i kløerne på en  

 kender her.
 Interviewer: Ved du positivt, at der er nogle mennesker,  

 der har fået penge tilbage.
C.A.: Ja, bestemt.
Og der er også nogen, altså  

 der er nogen, hvor der er blevet givet medhold her ved nævnet, og  

 så er der også nogen, hvor han så har betalt ikke.
 Interviewer: Men der er chancer for  Nina  

 stadigvæk.
 C.A.: Ja, det er der.
 Interviewer: Selv om hun går ud og betaler pengene  

 der, at hun så kan få dem tilbage via en dom fra jer evt.
C.A.: Ja, det mener jeg bestemt.
Ja.
(Fotograferet foran paracelhus) Speak: Jeg har netop forsøgt at få en  

 kommentar fra  Benny  Sørensen, men hans kone fortalte mig, at han  

 ikke er at træffe i øjeblikket.
Og hun ved ikke, hvornår  

 han kommer hjem.
 Tidligere på dagen lykkedes det os at få et  

 interview med ham pr. mobiltelefon.
(Man ser huset) Speak: Har du en kommentar til det her altså? Benny  Sørensen: Jamen ved du hvad du, det   jeg  

 havde sagt, jeg kan ikke snakke med dig nu, ikke Speak: Jo, men kan du B.S.: Jeg står ude ved  Hvad fanden bliver du  

 så ved med at ringe for.
Det er jo klart, alle de der bistandsklienter,  

 dem tager I jo sat'me op, som om at de var dronninger, jo.
Ikke! Speak: Nej, vi har (utydeligt). Det passer jo ikke,  

 det du siger dér.
B.S.: Jo, det passer hvad jeg siger, ikk' også, og  

 nu I ringer den ene gang efter den anden og prøver på at  

 være seriøse, ikk' også, og så sætter i en  

 artikel i, du ved, der er lige til klodshans, du.
Ikke.
Og du er lige  

 så (dut, dut, dut) Speak: Efter optagelserne har flyttemanden forsøgt  

 at stoppe vores indslag.
Han hævder, at det er kunden, der har  

 forsøgt at snyde ham." Klageren har anført, at forløbet omkring den  

 konkrete flytning er forkert refereret.
Det var aftalt med kunden, at kunden  

 og 5 hjælpere skulle være på adressen i Kalundborg for at  

 modtage indboet om aftenen den 1. september 1998. Da flyttevognen ankom, var  

 der imidlertid ingen, og ingen i gaden havde kendskab til, at der skulle  

 flytte nogen ind på adressen.
Efter en time returnerede flyttevognen  

 til København, og flyttelæsset blev afleveret dagen efter.
 Klageren har fremlagt kopi af ordrebekræftelse af  

 31. august 1998 samt faktura af 7. september 1998.
Klageren har videre anført, at han den 14.  

 september 1998 flere gange blev ringet op af journalisten.
Han havde  

 imidlertid ikke tid til at tale med journalisten.
Samme aften kom  

 journalisten med tv fotograf og lydmand til klagerens bopæl.
Klageren  

 var ikke hjemme men kontaktede journalisten telefonisk for at forsøge  

 at få et møde.
Klagerens forsøg på at få en  

 seriøs samtale blev imidlertid afvist med hånlig latter under  

 samtalen og med udtalelsen om, at klageren kun var et "fup og  

 svindelfirma".
 Klageren har videre anført, at klageren ikke har  

 presset kunden til at underskrive ordrebekræftelsen, og at bladets  

 gengivelse af forløbet i øvrigt er ukorrekt.
 Klageren har endelig anført, at massemedierne  

 må forventes at være informative og sandfærdige.
 TvDanmark har i en udtalelse anført, at klagerens  

 firma tidligere har været omtalt i TvDanmarks lokale nyhedsudsendelser,  

 og han er således kendt af seere for situationer, hvor han har  

 forsøgt at opnå et større vederlagt hos kunder, en det  

 var aftalt før flytningen.
TvDanmark har videre anført, at det fremgår  

 af udsendelsen, at klageren har fået flere muligheder for at komme til  

 orde i udsendelsen og herunder redegøre for sit syn på den  

 konkrete sag.
Han ønskede ikke at medvirke i udsendelsen, hvorefter  

 journalisterne lagde den pågældende kundes oplysninger til grund  

 for udsendelsen.
 I sagens behandling har følgende  

 nævnsmedlemmer deltaget: Per Sørensen, Bo Maltesen, Lene Sarup  

 og Ole Askvig.
 Pressenævnet udtaler:
Pressenævnet bemærker indledningsvis  

 vedrørende formalia i forbindelse med klagen, at denne vedrører  

 en udsendelse udsendt i netværkssamarbejde mellem de tv-stationer, der  

 anvender profilnavnet TvDanmark.
Udsendelsen er udsendt på alle lokale  

 TvDanmark-stationer af Kanal 60 A/S, der har sendetilladelse i  

 Københavns Amt og Københavns og Frederiksberg kommuner.
 Pressenævnet har taget spørgsmålet op  

 med Kulturministeriet, hvem der er ansvarlig efter medieansvarsloven for  

 udsendelser udsendt i netværkssamarbejdet.
 Til brug for denne sag har Pressenævnet anset den  

 ansvarshavende redaktør for Kanal 60 A/S for at være den, der  

 skulle afgive en udtalelse i medfør af medieansvarslovens § 45, stk.  

 1, og nævnet kan derfor behandle klagen over overtrædelse af god  

 presseskik, uanset det er uklart, hvem der i givet fald er strafferetligt og  

 erstatningsretligt ansvarlig for udsendelsen.
 Nævnet kan ikke foretage en egentlig  

 bevisførelse om, hvilken aftale der var indgået mellem klageren  

 og klagerens kunde.
Pressenævnet finder, at indholdet af udsendelsen  

 på grund af dens form og ordvalg kan være skadevoldende,  

 krænkende og virke agtelsesforringende for klageren.
TvDanmark var  

 derfor forpligtet til at efterprøve oplysningerne i særlig grad,  

 først og fremmest ved forelæggelse for klageren.
 På grundlag af det, parterne har anført,  

 lægger Pressenævnet til grund, at TvDanmark har søgt at  

 efterprøve oplysningerne.
Pressenævnet lægger videre til grund, at  

 klageren har accepteret at udtale sig under et møde, men uden  

 deltagelse af et tv-hold.
Klageren fik derefter ikke lejlighed til at udtale  

 sig yderligere.
Selvom klageren afviste at komme med sin kommentar under  

 et tv-indslag, fritog det ikke TvDanmark for at indhente og videregive hans  

 kommentar til familiens beskyldninger.
Pressenævnet finder  

 således, at TvDanmark ikke har udfoldet tilstrækkelige  

 bestræbelser på at sikre sig klagerens kommentar.
Dette er i  

 strid med god presseskik.
Det er endvidere i strid med god presseskik, at TvDanmark  

 alene oplyste, at klageren efter optagelserne havde forsøgt at stoppe  

 indslaget.
Nævnet udtaler derfor sin kritik af TvDanmark.
 I medfør af medieansvarslovens § 49  

 pålægges det herefter den ansvarshavende redaktør af det  

 sendesamarbejde, der udsender i netværk på TvDanmark at  

 offentliggøre følgende:
 "Kendelse fra Pressenævnet:
 Pressenævnet har udtalt kritik af TvDanmark i  

 anledning af et indslag i programmet "Ekstra Bladet på TV", bragt den  

 17. september 1998. Indslaget handlede om en familie, der havde fået  

 foretaget en flytning af Dansk Flytteservice ApS ved  Benny  Sørensen.  

 Familien mente, at Dansk Flytteservice ApS havde krævet for meget for  

 flytningen.
 Firmaet har klaget til Pressenævnet over indslaget,  

 idet firmaet mener, at god presseskik er tilsidesat, fordi firmaets  

 opfattelse af forholdene ikke blev gengivet.
TvDanmark har afvist klagen med henvisning til, at firmaet  

 har fået flere muligheder for at komme til orde i udsendelsen.
Det  

 ønskede firmaet imidlertid ikke.
 Pressenævnet har udtalt følgende:
TvDanmark har søgt at efterprøve  

 oplysningerne, og klageren accepterede at udtale sig, men uden deltagelse af  

 et tv-hold.
Klageren fik derefter ikke lejlighed til at udtale sig  

 yderligere.
Selvom klageren afviste at komme med sin kommentar under  

 et tv-indslag, fritog det ikke TvDanmark for at indhente og videregive hans  

 kommentar til familiens beskyldninger.
TvDanmark har derfor ikke udfoldet  

 tilstrækkelige bestræbelser på at sikre sig klagerens  

 kommentar.
Dette er i strid med god presseskik.
Det er endvidere i strid med god presseskik, at TvDanmark  

 alene oplyste, at klageren efter optagelserne havde forsøgt at stoppe  

 indslaget.
Pressenævnet udtaler derfor sin kritik af TvDanmark.
 København, den 4. november 1998.
Per Sørensen, Bo Maltesen, Lene Sarup og Ole  

 Askvig." Afsagt den 4. november 1998.
