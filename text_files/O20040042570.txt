Resumé En mand var sygemeldt på grund af følgerne efter en  

 trafikulykke.
Kommunen indkaldte manden til opfølgningssamtale på et  

 tidspunkt  

 hvor han ubestridt var uarbejdsdygtig på grund af sygdom.
Da manden ikke  

 mødte  

 op, skrev kommunen samme dag at sygedagpengene ville blive standset med  

 virkning fra den følgende dag.
Den sygemeldte oplyste at han ikke havde  

 modtaget kommunens brev med indkaldelse til opfølgningssamtalen.
Ved beregning af klagefrister og søgsmålsfrister anses  

 afgørelsen som udgangspunkt for, i overensstemmelse med sædvanlig postgang,  

 at  

 være kommet frem dagen efter afsendelsen.
Det er ombudsmandens opfattelse at  

 bevisbyrden for at et brev afsendt af en offentlig myndighed anses for at  

 være  

 kommet frem til modtageren (dagen efter afsendelse med A-post), påhviler den  

 offentlige myndighed.
Ombudsmanden gennemgik den foreliggende praksis og teori.
I  

 den konkrete sag mente ombudsmanden ikke det var utvivlsomt om kommunen i  

 tilstrækkeligt omfang havde dokumenteret afsendelsen af indkaldelsesbrevet.  

 Ombudsmanden udtalte at kommunens praksis  hvorefter man ikke kontakter  

 Post  

 Danmark når en borger påberåber sig at et brev fra kommunen ikke er modtaget  

   

 kan indebære at kommunen tilsidesætter officialprincippet.
 Ombudsmanden kritiserede at det sociale nævn havde lagt vægt  

 på oplysninger om postgangen for en periode der ikke var relevant for sagen,  

 og  

 henstillede derfor til det sociale nævn at genoptage behandlingen af sagen.
Ombudsmanden tog ikke stilling til  

 proportionalitetsprincippets anvendelse i den foreliggende sag, men hæftede  

 sig  

 ved den særdeles indgribende konsekvens mandens enkelte udeblivelse fra den  

 første opfølgningssamtale fik, i og med at manden blev frataget sit  

 forsørgelsesgrundlag.
Ombudsmanden henstillede til det sociale nævn at det  

 ved  

 den fornyede behandling af sagen udtrykkeligt tog stilling til om afgørelsen  

 var i overensstemmelse med den almindelige forvaltningsretlige grundsætning  

 om  

 proportionalitet. (J.nr. 2003-0859-025).
Sygedagpenge  

  

 Dokumentation for afsendelse af brev med indkaldelse til  

  

 opfølgningssamtale.
Bevisbyrde.
Proportionalitet A var i maj 2002 ude for en bilulykke som medførte at han måtte  

 opereres i hånden, og at han blev sygemeldt fra arbejdet.
A blev opsagt og  

 oplyste i brevet til mig at det var første gang i 17 år at han var  

 arbejdsløs.
 Af journal fra X hospital fremgår bl.a.:
 03.07.02 Håndkir. amb.:
Fortsat meget hævet ve. hånd.
Træner dagl. i ergoterapien.
Ve. hånd: Fortsat betydeligt ødem af hånd og fingre.
Dorsal flekterer  

 5 º, volar flekterer 30 º i håndleddet.
Flekterer 0-30 i MP-leddene.  

 Betydelig  

 rigiditet i PIP- og DIP-led 3. og 4. finger.
Frakturene virker faste, er nu 8  

 uger gamle og pt. kan behandles med nedbindingshandske.
 Fortsætter med intensiv ergoterapi.
Læge (B)/ab 29.07.02 Håndkirurgisk sektion.
Træner dagligt og ihærdigt i ergoterapien.
Der er  

 bevægeproblemer specielt af 2-5 fingers PIP- og DIP-led, men der er små  

 fremskridt  

 i størrelsesordenen 10-15º.
Objektivt Ve. hånd fortsat betydelig ødem af hele hånden.
 Dorso flektere og volar flektere ca. 10º.
 Flektere MP-leddene 0-45º og PIP- og DIP- led omkring 10-20º.
 Fortsat meget stor PVA.
 Der er fremskridt.
Pt. fortsætter i ergoterapien.
Har spurgt, om han kan påregne at  

 gå i arbejde 17.08.02, hvilket ikke er realistisk.
Klinisk kontrol om 3 uger Læge (B)/ds-elev 16.8.2002  Håndkir. amb. 3004:
Møder til klinisk kontrol.
Er meget generet af hævede fingre på  

 den venstre hånd.
Vi diskuterer behov for videre træning. Københavns Kommune har oplyst at kommunen den 24. juli 2002  

 sendte et brev til A, hvoraf følgende fremgår:
Vedrørende din sygedagpengesag Socialcentret har modtaget meddelelse om, at du har været  

 sygemeldt siden d. 06.05.2002.
 I henhold til Dagpengelovens § 24, stk. 1, skal kommunen senest  

 efter 8 uger og derefter mindst hver 8. uge tage den sygemeldtes forhold op  

 til vurdering med henblik på, om der er behov for behandling, optræning,  

 revalidering,  

 overgang til pension eller andre former for bistand til den sygemeldte og  

 dennes familie.
 Dette må ske i fornødent samarbejde med læger, hospitals- og  

 revalideringsinstitutioner samt faglige organisationer.
 Under henvisning til ovenstående bedes du venligst møde til  

 samtale i dagpengeafsnittet hos:
 Sagsbehandler (C) d. 01/08 2002 kl. 15.00.
 Du bedes medbringe en liste over hvilke beskæftigelsesforhold du  

 har haft siden folkeskolen.
Du er velkommen til at have en bisidder med.
Det kan være et  

 familiemedlem, en ven, en kollega, en fra din fagforening eller lignende.
 Skulle du være forhindret i at møde ovenstående dag, på grund  

 af eventuel behandling eller raskmelding, bedes du venligst kontakte mig pr.  

 telefon på tlf. nr. (...).
Det skal oplyses, at dagpengeudbetalingen vil blive bragt til  

 ophør, hvis man udebliver fra samtale uden at have meddelt socialcentret om  

 årsagen hertil, inden den anførte dato. Af journalnotat af 24. juli 2002 fremgår:
 Der sendes d.d. brev til (A) om at møde til samtale d. 1.8. kl.  

 15.00 2002.
 Den 1. august 2002 traf Københavns Kommune afgørelse om at  

 standse As sygedagpenge.
Kommunen skrev således:
Vedr. ophør af udbetaling af refusion til Deres arbejdsgiver Det skal hermed meddeles, at det er besluttet at bringe Deres  

 sygedagpengesag til ophør pr. 02.08.2002.
 Begrundelsen er, at De er udeblevet fra samtale på Lokalcentret  

 (Y) d. 01.08.2002 kl. 15.00. De er blevet indkaldt til samtale ved brev af d.  

 24.07.2002.
Retten til udbetaling af sygedagpenge og herunder refusion til  

 arbejdsgiver bortfalder såfremt man uden rimelig grund undlader at medvirke  

 ved  

 kommunens opfølgning, jf.
Sygedagpengelovens § 8 stk. 1, nr. 3.
 Af kommunens journalark af 12. august 2002 fremgår bl.a.:
 Han medd. mig da vi taler sammen, at han kommer for at få dp.
Han instr. om forretningsgangen ved klager.
Han medd. at han  

 ikke har fået brevet, og jeg opl. at vi ikke har fået det retur, dertil siger  

 han at han har fået det, men så sent at han var til behl. og først var hjemme  

 efter 13.00 (samtalen var først kl. 15.00)  A klagede over kommunens afgørelse idet han bestred at have modtaget  

 mødeindkaldelsen.
Ved personligt fremmøde ved nævnssekretariatet modtog A  

 aktindsigt i sagen den 21. august 2002. Nævnet bad samtidig A om at sende  

 eventuelle kommentarer til sagen inden 20 dage.
A henvendte sig også til  

 postvæsenet samt til sine naboer for at undersøge om brevet af 24. juli 2002  

 var afleveret forkert.
 Den 1. oktober 2002 skrev Post Danmark følgende til A:
 Du har rettet henvendelse hertil i forbindelse med, at du  

 mangler en forsendelse afsendt fra Socialforvaltningen i (Z)-gade, som  

 Socialcenteret  

 påstår at de har afsendt til dig i uge 36.
 Du har forespurgt, om der har været uregelmæssigheder omkring  

 postgangen i den omtalte uge.
 Det har der ikke været i den omtalte uge.
 Da brevet skulle være afsendt som en almindelig brevforsendelse,  

 er det os ikke muligt at se, om vi her på postkontoret, har haft forsendelsen  

 til omdeling.
 Vi kan heller ikke udelukke, at hvis vi har haft forsendelse til  

 omdeling i den pågældende periode, at denne så er havnet hos en forkert  

 modtager.
Vi har i øjeblikket en del nye medarbejdere, der ikke er så  

 rutineret.
En af disse medarbejdere, har i en periode afløst i det område  

 hvor du er bosiddende. Den 15. november 2002 tiltrådte Det Sociale Nævn for Københavns  

 og Frederiksberg Kommuner kommunens afgørelse.
Nævnet skrev således i sin  

 afgørelse:
 A F G Ø R E L S E Nævnet finder ikke grundlag for at ændre forvaltningens  

 afgørelse om ophør af sygedagpenge pr. 2. august 2002.
 Begrundelsen for afgørelsen er, at De anses for uden rimelig  

 grund at have undladt at medvirke ved kommunens opfølgning, jf.  

 dagpengelovens  

 § 24 og § 8, stk. 1, nr. 3. De findes ikke at have godtgjort, at De ikke har  

 modtaget kommunens brev af 24. juli 2002, og at dette brev skulle være  

 bortkommet.
 Nævnet har lagt til grund, at kommunen har afsendt brev om  

 indkaldelse til samtale samt oplyst om konsekvensen ved udeblivelse den 24.  

 juli 2002.
Nævnet har lagt vægt på, at kommunen ikke har modtaget brevet  

 retur.
Nævnet lægger desuden vægt på brev til Dem af 1. oktober 2001 [2002;  

 min  

 rettelse] fra Post Danmark, som bl.a. oplyser, at der i den omhandlede uge  

 ikke har været uregelmæssigheder omkring postgangen.
Post Danmark kan dog  

 ikke  

 udelukke, at posten kan være havnet hos en forkert modtager.
 Nævnet finder, at kommunen har godtgjort, at brevet om  

 indkaldelse til samtale i forvaltningen er afsendt den 24. juli 2002 til Dem  

 på  

 Deres adresse.
Nævnet tiltræder hermed kommunens afgørelse. Den 19. november 2002 skrev A følgende til det sociale nævn:
 Jeg (A), anker hermed afgørelsen af min sygedagpengesag.  

 Papirerne er modtaget den 18-11-02.
Jeg forstår stadig ikke afgørelsen, da jeg intet brev har  

 modtaget, af dato 24-7-02 fra kommunen.
Hvordan skal jeg dokumentere, at jeg  

 taler sandt, når der ikke er noget brev? Alt er undersøgt, fra min side, hvor  

 brevet eventuelt skulle være havnet, intet resultat.
Jeg har flere gange gået  

 til kommunen (Z)- gade for at få en personlig samtale m. sagsbehandler (C),  

 er  

 blevet afvist, kunne ikke engang bestille tid.
Det er vel enhvers ret at  

 kunne  

 det.
Går stadig til genoptræning på (X) hospital.
Har ikke modtaget nogen  

 form  

 for penge, siden juli md. 02.
 Jeg er fuldstændig klar over konsekvensen ved at udeblive, men  

 hvad skulle jeg gøre, da jeg ingen indkaldelse har fået.
Nu håber jeg at De vil se på sagen igen, da jeg absolut ikke har  

 noget at skjule. I brev af 19. december 2002 til Den Sociale Ankestyrelse (nu  

 Ankestyrelsen) anførte det sociale nævn:
 Nævnet har efter genvurdering af sagen besluttet at fastholde  

 sin afgørelse, hvortil der i øvrigt henvises.
Nævnet finder, at kommunen har  

 godtgjort, at afgørelsen er sendt den 24. juli 2002 til korrekt adresse og  

 har  

 ikke modtaget brevet retur.
Nævnet har desuden lagt vægt på, at der ikke  

 skønnes at have været uregelmæssigheder med posten i den omhandlede periode.
 Den 30. december 2002 afviste Ankestyrelsen at tage stilling  

 til sagen.
Styrelsen fandt ikke at sagen var af generel eller principiel  

 betydning.
Ankestyrelsen anførte:
 Efter loven kan Ankestyrelsen kun behandle sagen, hvis den har  

 principiel eller generel betydning.
 Ankestyrelsen finder, at sagen ikke har principiel eller generel  

 betydning.
Begrundelsen herfor er, at afgørelsen beror på en konkret  

 vurdering af, om betingelserne for at standse udbetalingen af sygedagpenge  

 efter dagpengelovens § 8, stk. 1, nr. 3 er opfyldt.
Det fremgår af  

 dagpengelovens  

 § 8, stk. 1, nr. 3, at retten til dagpenge bortfalder, hvis lønmodtageren  

 ikke  

 medvirker til kommunens opfølgning af sygedagpengesagen.
Nævnets afgørelse strider ikke på det foreliggende grundlag  

 imod Ankestyrelsens praksis.
Den skønnes heller ikke at have generel  

 betydning  

 for retsanvendelsen på området.
 En afgørelse fra Ankestyrelsen kan derfor ikke forventes at  

 ville blive til vejledning for kommunerne og de sociale nævn ved den  

 fremtidige  

 sagsbehandling.
 Ankestyrelsen skal med hensyn til det, der er anført i klagen  

 om, at De ikke har modtaget brev fra kommunen henvise til nævnets brev af 19.  

 december 2002.
Ankestyrelsen kan derfor ikke behandle sagen. Den 25. marts 2003 bad jeg Det Sociale Nævn for Københavns og  

 Frederiksberg Kommuner om en udtalelse.
Jeg bad nævnet om forinden at  

 indhente en udtalelse om sagen fra Københavns Kommune samt om at tilsende mig  

 udtalelserne og sagens akter via Ankestyrelsen således at styrelsen kunne få  

 lejlighed til at kommentere styrelsens afvisning af sagen.
 I et brev med bilag som jeg modtog den 16. juni 2003, gjorde A  

 bl.a. opmærksom på at kommunens brev af 24. juli 2002 ikke var sendt i uge  

 36.  

 Den 19. juni 2003 sendte jeg materialet videre til det sociale nævn således  

 at  

 det kunne indgå i grundlaget for myndighedernes behandling af sagen.
 Den 29. september 2003 udtalte Københavns Kommune følgende:
 Med udgangspunkt i sagsgennemgang og på baggrund af  

 forespørgsler til Nævnet, har forvaltningen taget stilling til følgende  

 punkter:
 Partshøring.
 Interne postgange.
 Behandling af klagesag.
 Manglende inddragelse af borgeren.
 Aktuelle status.
Ad) 1 I henhold til indkaldelsen til opfølgningssamtale dateret den  

 24.07.2002 fremgår det, at Lokalcentret gør (A) opmærksom på, at  

 dagpengeudbetalingen vil ophøre, hvis han udebliver fra samtalen uden at have  

 meddelt Lokalcentret om årsagen.
 Lokalcentret træffer den 01.08.2003 [01.08.2002; min rettelse]  

 afgørelse om ophør af sygedagpenge, idet (A) udebliver fra samtalen den  

 01.08.2003 [01.08.2002; min rettelse] uden at meddele Lokalcentret om årsagen  

 hertil.
 Lokalcentret forudsætter, at (A) har modtaget brevet og derfor  

 er blevet gjort bekendt med, at sygedagpenge vil blive bragt til ophør ved  

 udeblivelse fra samtale.
 I forbindelse med remonstration af klagesag den 09.08.2002  

 modtager Lokalcentret ikke nye oplysninger, hvorfor der ikke i forbindelse  

 med  

 behandling af klage er foretaget yderligere partshøring.
 Det fremgår af journalnotat den 7. oktober 2002, at Lokalcentret  

 modtager en skrivelse fra Post Danmark, som er adresseret til (A), denne  

 oversendes til Det sociale nævn.
 Skrivelsen er adresseret til (A), som endvidere selv afleverer  

 skrivelsen fra Post Danmark til Lokalcentret, der er således ikke foretaget  

 partshøring af sagsaktet, idet (A) personligt har afleveret det omtalte  

 dokument  

 til Lokalcentret.
Ad) 2 Af sag fremgår det, at brevet vedrørende indkaldelse til  

 opfølgningssamtale er fremsendt den 24.07.2002.
 Lokalcentret har efterfølgende ikke modtaget brevet retur.  

 Lokalcentret har derfor en formodning for, at (A) har modtaget brevet  

 vedrørende indkaldelse til samtale.
 Lokalcentret fremsender mange breve hver dag, hvorfor  

 Lokalcentret nødvendigvis må forudsætte, at brevet er indleveret til  

 postvæsenet når det er noteret i sagen og der er vedlagt kopi af brevet i  

 sagen.
 Det skal yderligere bemærkes, at Lokalcentret i omhandlede  

 periode ikke har oplevet uregelmæssigheder i forhold til vores interne  

 postgange.
 Lokalcenteret har som udgangspunkt tillid til Post Danmark,  

 hvorfor at der ikke er praksis for at kontakte Postvæsenet når en borger  

 påberåber sig ikke at have modtaget et brev, hvilket ikke er ualmindeligt i  

 Lokalcentret.
 Ovenstående er ikke ensbetydende med, at Lokalcenteret  

 mistænkeliggør borgerens troværdighed, men Lokalcentret er nødsaget til at  

 forholde sig til vores praksis vedrørende afsendelse af breve.
 (A) fremskaffer, efter sagens oversendelse til Det sociale nævn,  

 en skrivelse fra Post Danmark som oplyser, at der ikke har været  

 uregelmæssigheder i posten i den omhandlede uge.
 Lokalcentret finder derfor ikke anledning til at foretage sig  

 yderligere og oversender derfor skrivelsen til det sociale nævn til brug for  

 deres behandling af klagesagen.
Ad) 3 Klagen bliver remonstreret af Lokalcentret den 09.08.2002,  

 Lokalcentret fastholder afgørelsen, idet det ikke vurderes, at der er  

 tilkommet  

 sagen nye oplysninger.
(A) anfører i sin klage, at han ikke har modtaget indkaldelsen  

 til samtalen.
Lokalcentret finder det godtgjort, at han har modtaget brevet,  

 idet brevet ikke er kommet retur og det fremgår i øvrigt af sagen, at brevet  

 er fremsendt.
 (A) anfører endvidere i sin klageskrivelse, at han gik til  

 genoptræning hver dag.
 Lokalcentret burde have vurderet selvstændigt, om dette var en  

 gyldig grund for udeblivelse til samtale, men dette synes dog ikke at ændre  

 på  

 udfaldet, idet det må lægges til grund, at (A) har haft mulighed for at melde  

 afbud til Lokalcentret.
Ad) 4 (A) møder i forbindelse med ophør af sine sygedagpenge den  

 05.08.02, hvor han taler med en kontorassistent, som ikke havde de faglige  

 forudsætninger for at yde konkret vejledning, men henviser ham i stedet til  

 at  

 møde den 12.08.02, hvor der vil være en sagsbehandler til stede.
 Den 12.08.02 møder (A) og taler med en sagsbehandler, som  

 informerer ham om forretningsgangen vedrørende klagesager, samt udtaler at  

 Lokalcentret ikke har modtaget brevet retur.
 (A) udtaler i den forbindelse, at han har modtaget brevet men så  

 sent, at han var til behandling, og først var hjemme klokken 1300.  

 Sagsbehandleren bemærker i den forbindelse, at samtalen først fandt sted  

 klokken  

 1500.
 Ved samtalen får (A) endvidere råd og vejledning i forbindelse  

 med ansøgning om kontanthjælp.
 Den 22.08.2002 møder (A) igen i modtagelsen og kommer til at  

 tale med en af centrets sagsbehandlere.
 Ved denne samtale er (A) meget ophidset og råber, at han  

 stadigvæk er syg.
 (A) orienteres om, at afgørelsen ikke omhandler, hvorvidt han  

 er syg eller ej, men begrundelsen for afgørelsen skyldes, at han udeblev fra  

 samtalen.
 Der findes ikke at være oplysninger som indikerer, at (A) er  

 blevet afvist, men selvfølgelig kan det ikke udelukkes, at (A) har følt sig  

 afvist når han har været mødt uanmeldt og ikke har kunnet tale med en  

 sagsbehandler samme dag.
 Lokalcentrets sagsbehandlere sidder med mange samtaler hver dag  

 og har derfor ikke altid mulighed for at tale med en borger uden forudgående  

 aftale.
 (A) burde allerede i ophørsskrivelsen være blevet vejledt om  

 muligheden for at ansøge om kontanthjælp, hvilket må betragtes som en fejl,  

 som dog forsøges udbedret ved ovenstående samtale.
 Et andet forhold, der kan være medvirkende til, at (A) har følt  

 sig afvist af Lokalcentret er, at (A) havde svært ved at forstå afgørelsens  

 konkrete indhold, ikke på grund af sproglige vanskeligheder, men fordi (A)  

 ikke  

 kunne forstå, hvordan Lokalcentret kunne ophøre udbetalingen af sygedagpenge,  

 når han fortsat var syg.
 Herefter var dialogen vanskelig, idet Lokalcenteret henholdte  

 sig til, at (A) ikke var mødt til samtalen, og (A) fastholdt fortsat at være  

 syg.
Ad) 5 Hvad angår den aktuelle status skal følgende bemærkes:
 - (A) modtager supplerende kontanthjælp.
- Lokalcentrets kontanthjælpsafsnit tager stilling til ansøgning  

 om førtidspension. I brev af 6. november 2003 udtalte kommunen supplerende:
Vedrørende manglende  

 journaloplysninger Forvaltningen anmodes om at redegøre for manglende kopi af  

 journalnotat af 12. august 2002. Herudover anmodes forvaltningen om at  

 kommentere journalnotat af 12. august 2003 [2002; min rettelse].
Redegørelse Det fremgår af journalnotat af 9. august 2003 [2002; min  

 rettelse] at sagen oversendes til Det Sociale Nævn denne dato.
Forklaringen  

 er  

 altså at sagen oversendes den 9. august 2003 [2002; min rettelse], og der  

 bliver  

 ikke efterfølgende sendt kopi af journalnotat af 12. august 2002 til Det  

 Sociale  

 Nævn.
 Vedrørende indholdet af journalnotat af 12. august 2002, må  

 forvaltningen forholde sig til det, der står i det pågældende journalnotat.  

 Forvaltningen kan således på nuværende tidspunkt ikke forholde sig til  

 borgerens  

 bemærkninger om det modsatte forhold.
 I brev af 21. november 2003 anførte As advokat bl.a.:
Min klient oplyser, at han ikke har fået brevet af 24. juli.  

 Min klient vidste på det tidspunkt, at hans arbejdsgiver ville standse  

 lønudbetaling  

 med udgangen af juli måned, så min klient har givetvis været særdeles  

 interesseret  

 i et møde med kommunen.
Det har således sandsynligheden imod sig, at min  

 klient  

 i denne situation skulle ignorere et brev fra kommunen. Det sociale nævn udtalte den 18. december 2003 bl.a. følgende:
 1. Nævnets afgørelse af  

 15. november 2002.
 Det fremgår af § 8, stk. 1, i lov om dagpenge ved sygdom eller  

 fødsel, at retten til dagpenge bortfalder, hvis lønmodtageren ikke medvirker  

 til kommunens opfølgning af sygedagpengesagen.
 Om disse betingelser er opfyldt beror i den konkrete sag på en  

 konkret vurdering af omstændighederne omkring udeblivelse fra  

 opfølgningssamtalen i kommunen, herunder en konkret bevismæssig vurdering af,  

 om indkaldelsen til opfølgningssamtalen i kommunen må antages at være kommet  

 frem.
Det er efter nævnets opfattelse i overensstemmelse med  

 almindelige forvaltningsretlige principper at anse et brev sendt til en  

 adresse i Danmark for at være kommet frem dagen efter afsendelsen.
Denne  

 formodning kan afkræftes, hvis konkrete omstændigheder taler for det.
Nævnet lagde ved sin afgørelse af 15. november 2002 til grund,  

 at kommunen den 24. juli 2002 havde afsendt brev om indkaldelse til samtale  

 den  

 1. august 2002 samt oplyst om konsekvenserne ved udeblivelse fra samtalen.  

 Nævnet lagde endvidere til grund, at brevet af 24. juli 2002 måtte antages at  

 være kommet frem.
Nævnet lagde herved vægt på, at kommunen ikke havde  

 modtaget  

 brevet retur, og at Post Danmark havde oplyst, at der i den omhandlede uge  

 ikke havde været uregelmæssigheder omkring postgangen.
 Nævnet fandt på denne baggrund ikke tilstrækkeligt grundlag for  

 at ændre kommunens afgørelse.
 Nævnet har ikke i selve afgørelsen forholdt sig til de helbredsmæssige  

 oplysninger i sagen, men bemærker, at nævnet som anført har lagt til grund,  

 at  

 kommunens brev af 24. juli er kommet frem og ud fra de helbredsmæssige  

 oplysninger må man antage, at han ikke har været forhindret i at melde afbud  

 til mødet den 1. august.
 2. Nævnets partshøring.
 Nævnet har den 21. august 2002 efter anmodning fra (A) givet  

 aktindsigt med anmodning om eventuelle kommentarer inden 20 dage i samtlige  

 akter nævnet modtog den 12. august 2002 fra kommunen ved sagens fremsendelse,  

 herunder kommunens afgørelse af 1. august 2002 samt kommunens journalark  

 vedrørende ekspeditionerne den 24. juli, 1. august, 5. august og 9. august  

 2002  

 (i journalen fejlagtigt anført som den 9. september 2002).
Nævnet modtog den 3. oktober 2002 kopi af Post Danmarks brev af  

 1. oktober stilet til (A). Nævnet har ikke foretaget partshøring af dette  

 brev,  

 da brevet er fremkommet på initiativ af (A) selv.
Det kan i øvrigt oplyses,  

 at  

 (A) den 21. august 2002 under fremmøde i nævnet med en hjælper anmodede om  

 ovennævnte  

 aktindsigt.
Nævnet oplyste i den forbindelse på opfordring fra hjælper, at  

 han  

 kunne henvende sig til postvæsenet for at forhøre sig, om der havde været  

 uregelmæssigheder i postgangen. (A) henvendte sig herefter til Post Danmark  

   

 som under (A)s tilstedeværelse  ringer op til Nævnet den 24.  

 september for at  

 blive orienteret om nødvendigheden af oplysningerne om postgangen.
Nævnet er  

 opmærksom på officialprincippet, hvorefter det påhviler den enkelte  

 forvaltningsmyndighed  

 selv at sørge for at oplyse sagen.
Nævnet finder ikke at princippet er brudt,  

 fordi nævnet på opfordring vejledte om, at oplysningerne om postgangen også  

 gerne kunne fremskaffes af klager selv.
 Nævnet modtog den 9. oktober 2002 kopi af kommunens journal fra  

 den 12. august ifølge hvilken (A) har udtalt, at han har fået kommunens brev  

 (af 24. juli 2002) men så sent, at han var til behandling.
 Desværre skete der i nævnet en journaliseringsfejl, idet  

 kommunens brev af 9. oktober med journalkopien fra 12. august fejlagtigt blev  

 henlagt på en anden sag vedrørende (A). Fejlen medførte, dels at nævnet ikke  

 gav aktindsigt i journalen fra 12. august, dels at oplysningerne ikke kom til  

 at indgå i grundlaget for nævnets afgørelse.
Nævnet beklager, at fejlen først er blevet opdaget nu i forbindelse  

 med udarbejdelsen af udtalelsen til Folketingets Ombudsmand.
Nævnet finder  

 ikke, at fejlen kan danne grundlag for at nævnet genoptager sagen.
Nævnet  

 lægger herved vægt på, at nævnets afgørelse ikke kan forventes at ville have  

 fået et andet resultat, hvis nævnet havde kendt til journaloplysningerne og  

 kendt til (A)s afvisning af den 1. august at have modtaget kommunens  

 brev af  

 24. juli.
Hvis (A) først havde modtaget brevet den 1. august kl. 13, kan det  

 ikke afvises at han havde mulighed for at aflyse mødet klokken 15. Da (A)  

 senere afviser at have modtaget brevet den 1. august, må nævnet fortsat  

 henholde sig til ovennævnte forvaltningsmæssige princip om, at et brev sendt  

 til en adresse i Danmark, anses for at være kommet frem dagen efter  

 afsendelsen,  

 medmindre konkrete omstændigheder afkræfter formodningen. Den 9. januar 2004 meddelte Ankestyrelsen at styrelsen ikke på  

 det foreliggende grundlag havde bemærkninger til sagen.
 I brev af 20. januar 2004 kommenterede As advokat  

 myndighedernes udtalelser således:
 I brevet fra Københavns Kommune til Det Sociale Nævn, ad) 4 på  

 side 3, 2. afsnit vedr. mødet den 12. august, er det anført, at min klient  

 skulle have udtalt, at han har modtaget brevet.
Det brev, han har modtaget,  

 er  

 ikke indkaldelsesbrevet af 24. juli 2002, jf. i øvrigt min tidligere  

 skrivelse.
 Det fremgår af skrivelsen, at der åbenbart findes en praksis  

 inden for kommunen, hvor man har valgt at fremsende vigtige breve som  

 almindelig post, og hvor man har valgt at placere bevisbyrden for  

 ikke-modtagelse af breve på modtageren, hvilket er i strid med almindelig  

 retsopfattelse.
 Hvis man går ud fra, at dette er den sædvanlige håndtering af  

 denne type sager, skal jeg anmode Folketingets Ombudsmand om at tage stilling  

 til den generelle problemstilling, idet det forekommer uacceptabelt, at alle  

 parter skal bruge så store ressourcer på at bevise noget, som ikke kan  

 bevises.
Kommunen kan ikke bevise, at brevet er sendt.
Min klient kan  

 ikke bevise, at han ikke har modtaget brevet, og på den måde bruges der en  

 masse ressourcer på en uløselig opgave.
 Det gøres således gældende, at kommunen må være forpligtet til  

 enten at fremsende denne type særdeles væsentlige breve som anbefalet  

 forsendelse, eller at kommunen, såfremt der ikke bliver givet møde på et  

 foreslået  

 tidspunkt, tager fat i den pågældende og giver vedkommende en ny mulighed for  

 at komme til et møde.
Jeg skal i øvrigt henvise til min skrivelse af 21. november f.  

 å., hvor jeg har understreget det usandsynlige i, at min klient skulle have  

 valgt at udeblive fra et møde, som var så vitalt for ham og for hans økonomi.  

 Det er ganske urimeligt at lægge bevisbyrden for, at min klient ikke har  

 modtaget et brev, på min klient. Ombudsmandens udtalelse Retsgrundlaget §§ 5, 8 og 24 i lov om dagpenge ved sygdom eller fødsel (lovbekendtgørelse  

 nr. 147 af 2. marts 2001) har følgende ordlyd:
§ 5.  

  

 Dagpenge ydes ved fuld uarbejdsdygtighed på grund af sygdom.
Udbetaling af  

 dagpenge ophører den dag, lønmodtageren er arbejdsdygtig, uanset om den  

 pågældende undlader at træde i arbejde eller at raskmelde sig.
§ 8.  

  

 Retten til dagpenge bortfalder, så længe den sikrede mod lægens opfordring hertil nægter at lade sig indlægge  

 på sygehus eller at modtage nødvendig lægebehandling eller  

 mod lægens eller kommunens opfordring at deltage i hensigtsmæssig optræning  

 for at genvinde arbejdsevnen, hvis den sikrede ved sin adfærd forhaler helbredelsen, eller hvis den sikrede uden rimelig grund undlader at medvirke ved  

 kommunens opfølgning, jf. § 24, stk. 1-3.
§ 24.  

  

 Kommunen skal  

 med henblik på at bevare den sikredes tilknytning til arbejdsmarkedet senest  

 efter 8 uger og derefter mindst hver 8. uge tage dennes forhold op til  

 vurdering med henblik på, om der er behov for behandling, optræning,  

 revalidering,  

 eller andre former for bistand til den pågældende eller dennes familie.
Dette  

 skal ske i samarbejde med dagpengemodtageren, læger, hospitals- og  

 revalideringsinstitutioner, virksomheder og de faglige organisationer samt  

 arbejdsformidlingen.
Stk. 2.  

  

 Kommunen skal  

 før den første kontakt til den sikrede tage stilling til, om karakteren af  

 den  

 sikredes sygdom eller den sikredes sygdomsfrekvens kræver, at den sikrede  

 indkaldes til en personlig samtale.
Samtidig skal der tages stilling til, i  

 hvilket omfang der skal ske inddragelse af læger, hospitals- og  

 revalideringsinstitutioner, virksomheder og de faglige organisationer samt  

 arbejdsformidlingen.
Stk. 3.  

  

 Kommunen skal  

 ved den første opfølgning tage stilling til udarbejdelsen af en  

 opfølgningsplan.  

 Planen skal i alle tilfælde senest udarbejdes, når dagpengemodtageren har  

 været sygemeldt i 6 måneder inden for de sidste 12 måneder.
Har kommunen  

 forlænget dagpengeperioden efter § 22, stk. 1, nr. 1, skal nødvendige  

 afklarende  

 aktiviteter forud for revalideringen være iværksat senest 6 måneder efter  

 forlængelsen.
 § 63 i lov om retssikkerhed og administration på det sociale  

 område (lovbekendtgørelse nr. 807 af 26. september 2002) har følgende ordlyd:
§ 63.  

  

 Det sociale  

 nævns afgørelser kan ikke indbringes for anden administrativ myndighed.
Den  

 Sociale Ankestyrelse kan dog optage en sag til behandling, når Ankestyrelsen  

 skønner, at sagen har principiel eller generel betydning.
Det er den person,  

 som afgørelsen vedrører, kommunen eller amtskommunen, der kan anmode  

 Ankestyrelsen om at optage sagen til behandling. Det sociale nævns  

 afgørelse Dagpenge ydes ved fuld uarbejdsdygtighed på grund af sygdom.  

 Udbetaling af dagpenge ophører den dag lønmodtageren er arbejdsdygtig, uanset  

 om den pågældende undlader at træde i arbejde eller at raskmelde sig, jf.  

 dagpengelovens § 5, stk. 1. Som sagen foreligger oplyst for mig, er det  

 ubestridt at (A) den 1. august 2002 fortsat var uarbejdsdygtig på grund af  

 sygdom, og at han nøje fulgte de lægelige anvisninger med henblik på hurtigst  

 mulig helbredelse.
Efter dagpengelovens § 8, stk. 1, nr. 3, bortfalder retten til  

 dagpenge hvis den sikrede uden rimelig grund undlader at medvirke ved  

 kommunens  

 opfølgning.
En afgørelse om at standse sygedagpengeudbetalingen på et  

 tidspunkt hvor den sikrede er uarbejdsdygtig på grund af sygdom, er en  

 særdeles indgribende afgørelse idet den sikredes forsørgelsesgrundlag jo  

 derved  

 bortfalder.
 Vurderingen af om (A)s manglende fremmøde til  

 opfølgningssamtalen den 1. august 2002 er udtryk for manglende medvirken ved  

 kommunens opfølgning, og i bekræftende fald om den manglende deltagelse er  

 sket  

 uden rimelig grund således at dagpengeretten bortfalder i medfør af  

 dagpengelovens  

 § 8, stk. 1, nr. 3, bygger på en konkret vurdering af en række hensyn og  

 omstændigheder (jf. således SM D-5-02).
Bedømt ud fra ordlyden af (X) Hospitals journalnotat af 29.  

 juli 2002 tyder meget på at (A) var yderst motiveret for at vende tilbage til  

 arbejdspladsen hurtigst muligt.
Der er intet i sagens faktum der tyder på at  

 (A) ikke ønskede at medvirke ved sagens opfølgning  

 snarere tværtimod.
(A) har gjort gældende at han ikke har modtaget  

 indkaldelsesbrevet som var sendt med almindelig post.
Det er almindeligt  

 anerkendt at ikke alle breve sendt med almindelig post når frem til  

 modtageren.
 I den foreliggende sag er den bevismæssige vurdering af om  

 kommunens brev af 24. juli 2002 kan antages at være kommet frem til (A), af  

 stor betydning.
 I brev af 20. januar 2004 har (A)s advokat bl.a. anført:
Kommunen kan ikke bevise, at brevet er sendt.
Min klient kan  

 ikke bevise, at han ikke har modtaget brevet, og på den måde bruges der en  

 masse ressourcer på en uløselig opgave.
Det gøres således gældende, at kommunen må være forpligtet til  

 enten at fremsende denne type særdeles væsentlige breve som anbefalet  

 forsendelse, eller at kommunen, såfremt der ikke bliver givet møde på et  

 foreslået tidspunkt, tager fat i den pågældende og giver vedkommende en ny  

 mulighed  

 for at komme til et møde. Ved beregning af klagefrister og søgsmålsfrister er det praksis  

 som udgangspunkt at anse afgørelser sendt fra en offentlig myndighed for i  

 overensstemmelse med sædvanlig postgang at være kommet frem til adressaten  

 dagen efter afsendelsen.
Myndighedernes afgørelser i den foreliggende sag er  

 truffet i overensstemmelse med denne praksis.
 I den foreliggende sag var der imidlertid særdeles indgribende  

 konsekvenser af manglende møde til opfølgningssamtalen idet den sikrede blev  

 frataget sit forsørgelsesgrundlag.
 For så vidt angår de bevismæssige krav til  

 forvaltningsmyndighederne om at kunne godtgøre at brevet er afsendt samme dag  

 som det er dateret, og er kommet frem dagen efter, henvises til ombudsmandens  

 sag j.nr. 1993-156-199 og Vestre Landsrets dom af 12. februar 1998  

 (6.,1.B-1982-96)  

 som de er gengivet af Karsten Loiborg mfl. i Forvaltningsret, 2002, 2.  

 udgave,  

 s. 974.  

 For så vidt angår de tilsvarende  

 krav der gælder på det obligationsretlige område, henvises til UfR 1973, s.  

 396  

 Ø, og til Bernard Gomard i Almindelig Kontraktret, 1996, 2. udgave, s. 101.
På baggrund af disse retsafgørelser er det min opfattelse at  

 bevisbyrden for at et brev afsendt af en offentlig myndighed anses for at  

 være  

 kommet frem til modtageren (dagen efter afsendelsen ved A- post), påhviler  

 den  

 offentlige myndighed.
Myndigheden vil normalt kunne løfte denne bevisbyrde  

 ved  

 detaljeret at redegøre for proceduren på det pågældende tidspunkt for  

 afsendelse af post.
Brevet må herefter anses for at være kommet (rettidigt)  

 frem medmindre der foreligger oplysninger der kan sandsynliggøre et andet  

 forløb.
Jeg henviser i øvrigt også til Lennart Lynge Andersen og Palle Bo  

 Madsen i Aftaler og mellemmænd, 2001, 4. udgave, s. 60, hvor der gives udtryk  

 for at man på sagsområder med kraftige sociale undertoner fordi parterne ikke  

 er jævnbyrdige, meget vel kan forestille sig at en domstol vil være mindre  

 tilbøjelig til at mene at et brev er kommet (rettidigt) frem.
 I kommunens udtalelse af 29. september 2003 har kommunen bl.a.  

 anført:
 Lokalcentret fremsender mange breve hver dag, hvorfor  

 Lokalcentret nødvendigvis må forudsætte, at brevet er indleveret til  

 postvæsenet når det er noteret i sagen og der er vedlagt kopi af brevet i  

 sagen.
Det skal yderligere bemærkes, at Lokalcentret i omhandlede  

 periode ikke har oplevet uregelmæssigheder i forhold til vores interne  

 postgange. Om den bevismæssige vurdering af om kommunens brev af 24. juli  

 2002 er afsendt og kommet frem til (A), har nævnet i afgørelsen af 15.  

 november 2002 nærmere anført:
 Nævnet har lagt til grund, at kommunen har afsendt brev om  

 indkaldelse til samtale samt oplyst om konsekvensen ved udeblivelse den 24.  

 juli 2002.
Nævnet har lagt vægt på, at kommunen ikke har modtaget brevet  

 retur.
Nævnet lægger desuden vægt på brev til Dem af 1. oktober 2001 [2002;  

 min  

 rettelse] fra Post Danmark, som bl.a. oplyser, at der i den omhandlede uge  

 ikke  

 har været uregelmæssigheder omkring postgangen.
Post Danmark kan dog ikke  

 udelukke, at posten kan være havnet hos en forkert modtager.
 Nævnet finder, at kommunen har godtgjort, at brevet om  

 indkaldelse til samtale i forvaltningen er afsendt den 24. juli 2002 til Dem  

 på  

 Deres adresse.
 Post Danmark har i sit brev anført følgende:
 Du har rettet henvendelse hertil i forbindelse med, at du  

 mangler en forsendelse afsendt fra Socialforvaltningen i (Z)-gade, som  

 Socialcenteret påstår at de har afsendt til dig i uge 36.
 Du har forespurgt, om der har været uregelmæssigheder omkring  

 postgangen i den omtalte uge.
 Det har der ikke været i den omtalte uge.
 Da brevet skulle være afsendt som en almindelig brevforsendelse,  

 er det os ikke muligt at se, om vi her på postkontoret, har haft forsendelsen  

 til omdeling.
 Vi kan heller ikke udelukke, at hvis vi har haft forsendelse til  

 omdeling i den pågældende periode, at denne så er havnet hos en forkert  

 modtager.
Vi har i øjeblikket en del nye medarbejdere, der ikke er så  

 rutineret.
En af disse medarbejdere, har i en periode afløst i det område  

 hvor  

 du er bosiddende. Post Danmarks brev af 1. oktober 2002 til (A) omhandler efter  

 sin ordlyd uge 36, det vil sige perioden fra den 2. til den 9. september 2002  

 og således ikke dagene omkring kommunens afsendelse af brevet af 24. juli  

 2002.  

 Jeg finder det meget beklageligt at nævnet har lagt vægt på oplysninger  

 angående  

 en periode der ikke er relevant for bedømmelsen af sagen.
Jeg skal samtidig  

 tilføje at det efter min opfattelse ikke er utvivlsomt om kommunen i  

 tilstrækkeligt  

 omfang har dokumenteret afsendelsen af brevet af 24. juli 2002. Jeg har i den  

 forbindelse noteret mig at kommunen har valgt ikke at fremsende  

 indkaldelsesbrevet  

 på den optimale måde; se nærmere sag omtalt i Folketingets Ombudsmands  

 beretning for 1990, s. 45 ff*, og for1991, s. 261 f*, samt Anbefalet brev som  

 bevismiddel af Jens Frederik Hansen i UfR 1989 B, s. 38.
 Jeg har gjort det sociale nævn bekendt med min opfattelse og har  

 samtidig henstillet til nævnet at genoptage behandlingen af sagen.
Officialprincippet Københavns Kommune har i udtalelsen af 29. september 2003 bl.a.  

 anført:
 Lokalcentret fremsender mange breve hver dag, hvorfor  

 Lokalcentret nødvendigvis må forudsætte, at brevet er indleveret til  

 postvæsenet når det er noteret i sagen og der er vedlagt kopi af brevet i  

 sagen.
 Det skal yderligere bemærkes, at Lokalcentret i omhandlede  

 periode ikke har oplevet uregelmæssigheder i forhold til vores interne  

 postgange.
 Lokalcenteret har som udgangspunkt tillid til Post Danmark,  

 hvorfor at der ikke er praksis for at kontakte Postvæsenet når en borger  

 påberåber sig ikke at have modtaget et brev, hvilket ikke er ualmindeligt i  

 Lokalcentret.
Ovenstående er ikke ensbetydende med, at Lokalcenteret  

 mistænkeliggør borgerens troværdighed, men Lokalcentret er nødsaget til at  

 forholde sig til vores praksis vedrørende afsendelse af breve. Det er et grundlæggende princip i dansk forvaltningsret at det  

 er den myndighed der skal træffe afgørelse i en sag der har ansvaret for at  

 få  

 sagen tilstrækkeligt oplyst.
Sagsoplysningen kan ske i samarbejde med andre  

 myndigheder eller private  eventuelt parten selv.
Officialprincippet er en garantiforskrift.
Iagttagelse af  

 princippet er generelt af væsentlig betydning for en afgørelses lovlighed og  

 rigtighed.
Utilstrækkelig sagsoplysning vil ud fra en konkret vurdering kunne  

 medføre afgørelsens ugyldighed, se nærmere i Kaj Larsen mfl.,  

 Forvaltningsretten,  

 2002, 2. udgave, s. 447 ff, og Jens Garde mfl., Forvaltningsret   

 Sagsbehandling,  

 2001, 5. udgave, s. 128 ff og s.  

 339 f.
Københavns Kommune har i udtalelsen af 29. september 2003 oplyst  

 at det ikke er ualmindeligt at borgere påberåber sig at et brev fra kommunen  

 ikke er modtaget.
Om sådanne situationer oplyser kommunen at den efter  

 praksis  

 ikke kontakter Post Danmark.
Hertil skal jeg for en god ordens skyld bemærke  

 at det ikke kan udelukkes at kommunens praksis kan føre til at kommunen i  

 visse sager derved tilsidesætter officialprincippet.
Kommunen bør i hver  

 enkelt  

 sag vurdere om en indsigelse giver grundlag for videre undersøgelse.
 Jeg har gjort kommunen bekendt med min opfattelse.
Proportionalitetsprincippet Jeg har ikke ved min behandling af sagen taget stilling til  

 proportionalitetsprincippets anvendelse i den foreliggende sag.
Jeg har  

 imidlertid hæftet mig ved den særdeles indgribende konsekvens som (A)s  

 manglende møde til opfølgningssamtalen havde i og med at han blev frataget  

 sit  

 forsørgelsesgrundlag.
Jeg har endvidere hæftet mig ved at der var tale om en  

 enkelt udeblivelse til første opfølgningssamtale som (A) var indkaldt til på  

 et  

 tidspunkt hvor han uomtvisteligt var uarbejdsdygtig på grund af sygdom, og  

 hvor han fulgte alle lægelige anvisninger om genoptræning.
Der er, som  

 tidligere anført, intet der tyder på at (A) ikke ønskede at medvirke ved  

 sagens  

 opfølgning  

 snarere tværtimod.
 Jeg har på denne baggrund henstillet til  

 nævnet at det ved den fornyede behandling af sagen udtrykkeligt tager  

 stilling  

 til om afgørelsen er i overensstemmelse med den almindelige  

 forvaltningsretlige  

 grundsætning om proportionalitet.
 Proportionalitetsprincippet er bl.a. omtalt af Jon Andersen  

 mfl., Forvaltningsret, 2002, 2. udgave, s. 372 ff, Jens Garde mfl.,  

 Forvaltningsret  Almindelige emner, 1997, 3. udgave, s. 217 ff, Bent  

 Christensen, Forvaltningsret  Opgaver  Hjemmel   

 Organisation, 2. udgave,  

 1997, s. 201 ff, og Timmermann Pedersen, Proportionalitetsprincippet, 2000.
Jeg har tidligere haft lejlighed til at tage stilling til om en  

 afgørelse om at slette en person som a-kasse-medlem var i overensstemmelse  

 med  

 proportionalitetsprincippet.
Jeg henviser til min beretning for 1999, s.  

 80ff.  

 I denne sag klagede en mand over at han var blevet slettet som medlem af en  

 arbejdsløshedskasse fordi han ikke rettidigt havde indbetalt et nærmere  

 angivet  

 beløb til en anden arbejdsløshedskasse.
Efter min opfattelse var det  

 tvivlsomt  

 om afgørelsen om at slette medlemmet som a-kasse-medlem var i  

 overensstemmelse  

 med det grundlæggende proportionalitetsprincip.
Afgørelsen om at slette  

 medlemmet som a-kasse-medlem ramte den pågældende særdeles hårdt økonomisk.  

 Ved min vurdering af sagen hæftede jeg mig endvidere ved at medlemmet ved at  

 deponere restgælden havde vist at han var indstillet på at betale.
Han  

 befandt  

 sig imidlertid i en vildfarelse med hensyn til retsvirkningerne af  

 deponeringen, og den vildfarelse burde have været åbenbar for myndighederne.  

 For  

 så vidt angår domspraksis, henviser jeg specielt til UfR 1999.1916 Ø.
I sager gengivet i Folketingets Ombudsmands beretning for 1994,  

 s. 365 ff*, og for 2001, s. 479 ff*, har jeg ligeledes vurderet  

 myndighedernes  

 afgørelser i forhold til proportionalitetsgrundsætningen.
I beretningen for  

 2001, s. 479 ff, omtales også nyere domspraksis.
 Herefter traf det sociale nævn følgende afgørelse der blev  

 meddelt (A)s advokat i brev af 16. august 2004:
 AFGØRELSE På baggrund af den fornyede vurdering af sagen har nævnet fundet  

 grundlag for at ændre forvaltningens afgørelse, således at Deres klient pr.  

 2.  

 august 2002 fortsat var berettiget til at modtage sygedagpenge.
Kommunen skal  

 efter denne dato fortsat foretage opfølgning i sagen og vurdere, hvorvidt (A)  

 fortsat er berettiget til dagpenge efter dagpengelovens § 5, stk. 1. Ved  

 varighedens indtræden skal kommunen tillige vurdere, hvorvidt betingelserne i  

 dagpengelovens § 22, stk. 1, nr. 1-6 er opfyldt for fortsat udbetaling af  

 sygedagpenge.
 Begrundelsen for afgørelsen er, at det ikke kan dokumenteres, at  

 Deres klient uden rimelig grund har undladt at medvirke ved kommunens  

 opfølgning, jf. dagpengelovens § 8, stk. 1, nr. 3. Kommunen har i Deres  

 klients tilfælde ikke efterfølgende foretaget en vurdering af, hvorvidt han  

 er  

 udeblevet fra kommunens opfølgning uden rimelig grund.
 Nævnet har lagt til grund, at kommunen har afsendt brev om  

 indkaldelse til samtale med oplysning om konsekvensen for udeblivelsen den  

 24.  

 juli 2002 med almindelig A-post uden at sikre sig dokumentation for brevets  

 afsendelse. (A) har overfor nævnet og Folketingets Ombudsmand oplyst, at han  

 ikke har haft kendskab til kommunens brev af 24. juli 2002 før anmodningen om  

 aktindsigt i nævnet.
Nævnet har lagt vægt på, at kommunen ikke har afsendt  

 indkaldelsesbrevet på den mest optimale måde.
Nævnet finder dog ikke grundlag  

 for generelt at afkræve kommunen at sende sådanne breve anbefalet eller ved  

 afkrævning af attest fra postvæsenet.
Begrundelsen er, at kommunen dagligt  

 afsender  

 mange lignende breve i lignende sager hver dag, og det vil indebære store  

 ekstraomkostninger for kommunen i forhold til de breve, der bortkommer under  

 postgang.
Nævnet finder dog, at kommunen ved henvendelse om bortkomne  

 breve skal foretage en nærmere undersøgelse om forholdene, herunder indkalde  

 til en yderligere afklarende samtale om forløbet samt undersøge, hvorvidt  

 udeblivelsen er sket uden rimelig grund.
Nævnet finder desuden, at [kommunen]  

 når kommunen er ude af stand til at dokumentere afsendelse af brevet, ikke  

 kan  

 afvise at gå nærmere ind i Deres klients situation med henvisning til, at  

 brevet ikke er kommet retur til kommunen.
Nævnet har under sagens behandling på ny spurgt Post Danmark om  

 uregelmæssigheder ved postgangen i perioden 24. juli til 2. august 2002. Post  

 Danmark har i brev af 18. juni 2004 meddelt, at der heller ikke i den nu  

 angivne periode har været driftsforstyrrelser omkring postgangen.
Nævnet  

 beklager at have lagt vægt på oplysningerne fra postvæsenet vedrørende  

 postgangen i uge 36.
 Nævnet finder, at der er hjemmel i dagpengelovens § 8, stk. 1,  

 nr. 3 til at ophøre udbetalingen af dagpenge, såfremt den sikrede uden  

 rimelig  

 grund undlader at medvirke ved kommunens opfølgning efter dagpengelovens §  

 24.  

 Nævnet er vidende om, at ophør af dagpenge er en særdeles indgribende  

 konsekvens, da det medfører tab af det hidtidige forsørgelsesgrundlag.
Nævnet har endvidere lagt vægt på, at (A) deltager dagligt i  

 genoptræningen på (X) Hospital, og at han ifølge de lægelige oplysninger  

 fortsat på tidspunktet for ophør af dagpengene var fuldt uarbejdsdygtig.
Egen  

 læge har den 23. juli 2002 udarbejdet en statusattest om Deres klients  

 helbredssituation.  

 Dette er heller ikke bestridt af forvaltningen.
Der er tale om udeblivelse  

 fra kommunens første indkaldelse.
Nævnet har ved den fornyede vurdering lagt vægt på kommunens  

 journaloplysning af 12. august 2002. Det fremgår af journaloplysningen, at  

 (A)  

 alene er blevet instrueret om forretningsgange ved klager.
Han meddeler, at  

 han ikke har modtaget brevet, men da sagsbehandleren oplyser, at dette ikke  

 er modtaget retur, oplyser han, at brevet er modtaget men så sent, at han var  

 til behandling og først var hjemme efter kl. 13.00. Det fremgår ligeledes af  

 journaloplysningen, at Deres klient blev noget ophidset.
Nævnet skal bemærke,  

 at nævnet ikke har nogen grund til at betvivle rigtigheden af journalnotater  

 udarbejdet  

 af offentlige myndigheder.
Nævnet har dog i denne situation lagt vægt på  

 Deres  

 klients sindsstemning, samt det forhold, at kommunen ikke i denne sammenhæng  

 nærmere har udspurgt ham, om han faktisk henviser til indkaldelsesbrevet af  

 24.  

 juli 2002. Kommunen har heller ikke foretaget nærmere undersøgelse af, om der  

 har været en rimelig grund til udeblivelsen.
Nævnet har derfor ved anvendelsen af proportionalitetsprincippet  

 lagt vægt på, at der er tale om en enkelt udeblivelse ved første  

 opfølgningssamtale, og at Deres klient har dokumenteret, at han har fulgt  

 alle  

 lægelige anvisninger om genoptræning.
Han har tillige efter nævnets  

 opfattelse  

 ikke udvist en sådan adfærd som kunne karakteriseres som modvillighed ved  

 medvirken til sagens opfølgning.
Ophør af dagpenge som følge af udeblivelse  

 fra  

 kommunens samtale synes i dette konkrete tilfælde således at være en for  

 vidtgående konsekvens i forhold til tab af forsørgelsesgrundlaget.
Nævnet har  

 sluttelig lagt vægt på, at kommunen ikke i sagen har foretaget en nærmere  

 undersøgelse af Deres klients forhold, herunder ikke taget stilling til om  

 udeblivelsen er sket uden rimelig grund.
Nævnet ændrer hermed nævnets afgørelse af 15. november 2002,  

 hvorefter Deres klient er berettiget til sygedagpenge efter den 1. august  

 2002 trods udeblivelsen.
Nævnet skal henstille til kommunen at foretage  

 opfølgning i sagen.
Nævnet skal bemærke, at Deres klient kun er berettiget  

 til  

 dagpenge, så længe at betingelserne i dagpengeloven er opfyldt.
 I brev af 19. august 2004 meddelte jeg det sociale nævn at jeg  

 ikke foretog mig mere i sagen.
 Det sociale nævn meddelte i brev af 16. august 2004 at nævnet  

 havde ændret forvaltningens afgørelse således at A pr. 2. august 2002 fortsat  

 var berettiget til at modtage sygedagpenge.
 NOTER: (*) FOB 1991, s. 261,  

 1993, s. 41,  

 1994, s. 365,  

 og  

 2001, s. 479.
