I delafgørelse ophæves den del af Miljøstyrelsens afgørelse hvori  

 bestemmes at anke ikke tillægges opsættende virkning Delafgørelse i henhold til § 53, stk. 2, jf. § 38, stk. 1 i lov nr. 212 af  

 23. maj 1979 om kemiske stoffer og produkter (jf. lovbekendtgørelse nr. 566  

 af 15. august 1989) om  stråforkortningsmidler  og opsættende virkning  

 for klage over salgsforbud.
 Miljøstyrelsen tilbagekaldte i en række afgørelser af 23., 30. juli og 2.  

 august 1990 i medfør af § 38, stk. 1 i ovennævnte lov retten til at sælge  

 vækstreguleringsmidler indeholdende chlormequat-chlorid og ethephon.
 Afgørelserne havde virkning fra modtagelsen af styrelsens afgørelser.
 Miljøstyrelsens afgørelser bestemte også, at klage til Miljøankenævnet  

 ikke skulle have opsættende virkning. jf. § 53, stk. 2 i ovennævnte lov.
 Af bemærkningerne til lovens § 53, stk. 2 fremgår, at øjeblikkeligt forbud  

 og bestemmelse om ikke opsættende virkning af anke er beregnet på de  

 tilfælde, hvor alvorlig sundhedsfare eller miljøskade truer.
 Miljøstyrelsen tilbagekaldte retten til salg med hjemmel i § 38, stk. 1,  

 der er fakultativ, og ikke i medfør af § 38, stk. 2, der foreskriver  

 øjeblikkelig tilbagekaldelse, såfremt det konstateres, at et kemisk stof  

 eller produkt medfører alvorlig fare for sundheden eller miljøet.
 Miljøankenævnet tillagde i delafgørelse af 17. september 1990 anken  

 opsættende virkning.
 Nævnet fandt det betænkeligt at antage, at en forsøgsstations  

 enkeltstående forsøgsresultater, der ikke havde været genstand for en  

 egentlig vurdering af Miljøstyrelsen, kunne danne grundlag for afgørelse  

 efter § 53, stk. 2.
 En række andre omstændigheder, herunder den gældende praksis med hensyn  

 til godkendelse af bekæmpelsesmidler, er omtalt i nævnets afgørelse.
