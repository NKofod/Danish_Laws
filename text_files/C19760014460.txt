(Til alle amtsråd, kommunalbestyrelser,  

 skolekommissioner, skolenævn, lærerråd og skoleledere uden for  

 København) Arbejdstilsynet har henledt direktoratets opmærksomhed på, at der kan være  

 risiko i arbejdshygiejnisk henseende ved anvendelse af emaljer, der ofte  

 indeholder bly, cadmium og andre sundhedsfarlige stoffer.
 Risikoen kan være til stede, dels ved arbejdet med det tørre emaljepulver,  

 f.eks. ved afvejning og oprøring af emaljepulveret eller ved tør påføring af  

 dette på metalunderlaget, dels under brænding af genstanden, hvorved der kan  

 frigives sundhedsfarlig røg.
 På denne baggrund meddeler direktoratet følgende retningslinier, som man  

 henstiller til de kommunale skolemyndigheder at pålægge skolerne at følge:
 1. Emaljepulveret påføres metalunderlaget opslemmet i  

 vand eller sigtes på en i forvejen limstrøgen metalflade.
2. Brændingen bør fortrinsvis ske i el-emaljeovne, som  

 enten står på et velventileret sted eller er forsynet med aftræk gennem rør,  

 der har forbindelse med fri luft.
Sker brændingen over åben ild, skal  

 processen foregå under emhætte med mekanisk udsugning eller i stinkskab.
 3. Det bør påses, at eleverne udviser forsigtighed ved  

 omgang med emaljerne, herunder at de vasker hænder efter afslutning af  

 arbejdet.
4. Det bør endvidere indskærpes, at det er forbundet  

 med sundhedsmæssig risiko at tage hjembragte, emaljerede genstande, f.eks.  

 hængesmykker i munden.
Skolerne bør advare eleverne imod denne risiko , også  

 for så vidt angår tidligere hjembragte emaljerede genstande.
 5. Dersom der undtagelsesvis fremstilles emaljerede  

 metalgenstande, der er beregnet til opbevaring af mad- og drikkevarer, eller  

 som hjembragt kan tænkes anvendt hertil, gælder bestemmelserne i  

 undervisningsministeriets vejledning af 30. juni 1975 om anvendelse af  

 glasurer m.v.ved keramikfremstilling på skoler.
Undervisningsministeriet, Direktoratet for folkeskolen, folkeoplysning, seminarier m.v., den.
 28. juni 1976.
