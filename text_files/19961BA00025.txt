Nr BSF 25 Forslag til folketingsbeslutning om tilbagetrækning af  

 beskæftigelsesforslag Fremsat af Keld Albrechtsen (EL) Kristian Thulesen Dahl (DF) den 10. oktober 1996 Folketinget opfordrer regeringen til at trække sine forslag om ændringer af Maastricht-Traktaten vedrørende beskæftigelse tilbage.
Bemærkninger til forslaget Enhedslisten og Dansk Folkeparti finder, at regeringen ikke alene burde  

 have orienteret Folketingets Europaudvalg, men også søgt forhandlingsmandat i  

 udvalget, før regeringen fremsatte sit forslag om nye bestemmelser om  

 beskæftigelse i Maastricht-Traktaten.
Men regeringen ville ikke søge mandat,  

 og et flertal i udvalget vedtog den 11. september 1996 en beretning, der  

 giver regeringen mulighed for at fremsætte en række traktatændringsforslag  

 uden at søge mandat hertil i udvalget.
I konsekvens heraf meddelte Dansk Folkeparti og Enhedslisten, at  

 Folketinget så bør tage stiling til regeringens traktatforslag, så der sikres  

 en åben debat i salen, og således at de enkelte partiers holdning til  

 traktatforslagene kan komme klart frem.
Herunder håber forslagsstillerne at  

 få afklaret, om der faktisk er et flertal i Folketinget, der støtter  

 indholdet i regeringens forslag.
 Forslagsstillerne finder, at det er udemokratisk, at forslag om ændringer  

 af Maastricht-Traktaten på Danmarks vegne kan fremsættes, uden at der har  

 været en omfattende offentlig debat herom, og uden at Folketinget har taget  

 stilling til disse forslag.
 Enhedslisten og Dansk Folkeparti finder begge, at regeringens forslag om  

 nye traktatbestemmelser vedrørende beskæftigelse på den baggrund bør trækkes  

 tilbage.
Enhedslisten finder, at regeringens EU-udspil om beskæftigelse  

 dels er et forsøg på at videreudvikle en konservativ ØMU-politik, dels er der  

 tale om en farlig udvidelse af Unionens magt.
Hertil kommer oven i købet, at  

 den danske regerings forslag ikke engang er til gavn for beskæftigelsen.
Der  

 er intet i forslaget, som vil gavne beskæftigelsen, det hele går ud på at  

 tilpasse de enkelte landes beskæftigelsespolitik til ØMU-politikken.
Den danske regering vil give EU ret til ved flertalsafgørelse at blande  

 sig i de enkelte landes arbejdsmarkedspolitik og finanspolitik.
Og EU skal  

 have ret til at vedtage såkaldte tilskyndelsesforanstaltninger.
Ganske vist  

 siges det, at disse beslutninger ikke må medføre en harmonisering af landenes  

 lovgivning, men som regeringens forslag er formuleret, er der tale om  

 bindende beslutninger, som EU-landene skal rette sig efter.
Derfor er  

 regeringens traktatforslag en farlig gummiparagraf, der vil kunne misbruges  

 af et flertal i EU til at gribe ind i danske forhold.
 Dansk Folkeparti finder, at skal EU på vegne af de enkelte  

 EU-lande have som opgave for alvor at iværksætte initiativer, som kan  

 nedbringe arbejdsløsheden, vil det kræve så massive overflytninger af  

 kompetence på vitale områder fra medlemslandene til EU, at det er kompelt  

 uacceptabelt for hovedparten af danskerne - den befolkning, som regeringen på  

 regeringskonferencen skulle repræsentere.
Skal EU for alvor øge beskæftigelsen, skal store dele af finanspolitikken  

 reguleres via EU.
Dette vil helt afgørende gribe ind i Danmarks  

 selvbestemmelse, hvorfor Folketinget bør afvise sådanne tiltag.
Skriftlig fremsættelse Keld Albrechtsen (EL):
 Som ordfører for forslagsstillerne tillader jeg mig herved at fremsætte:
 Forslag til folketingsbeslutning om tilbagetrækning af  

 beskæftigelsesforslag.
(Beslutningsforslag nr.
B 25).
 Jeg henviser i øvrigt til de bemærkninger, der ledsager  

 beslutningsforslaget, og anbefaler det til Tingets velvillige behandling.
