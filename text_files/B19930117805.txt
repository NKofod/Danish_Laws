I medfør af § 30 a, stk. 1-3, i lov om statens fremskaffelse af jord til jordbugsmæssige formål m.m. (jordkøbsloven), jf.
 lovbekendtgørelse nr. 470 af 22. juni 1990 som ændret ved lov nr.
 1105 af 22. december 1993, fastsættes:
 § 1.  Den sønderjyske Jordfond kan udøve beføjelser  

 efter §§ 18, 27 og 28 i jordkøbsloven i overensstemmelse med det i § 2 nævnte  

 regulativ.
 § 2.  Landbrugsministeren har den 23. december 1993  

 godkendt Sønderjyllands Amtsråds regulativ for Den sønderjyske Jordfond.
§ 3.  Afgørelser truffet af Den sønderjyske Jordfond i  

 henhold til jordkøbsloven kan for så vidt angår retlige spørgsmål påklages  

 til landbrugsministeren.
Herudover kan sådanne afgørelser ikke påklages.
 § 4.  Bekendtgørelsen og det i § 2 nævnte regulativ  

 træder i kraft den 1. januar 1994 og gælder til og med den 30. september  

 2002.
 Stk. 2.  Regulativet vil være fremlagt de samme steder  

 som amtsrådets mødedagsordener, jf. lov om kommunernes styrelse.
