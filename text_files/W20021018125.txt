Landsskatteretskendelse af 14. november 2002 vedr.  

 Overdragelse af  

    

  

 virksomhed  knowhow -  

 værdiansættelse A A/S klager over, at de stedlige skattemyndigheder for  

 indkomståret 1998 har forhøjet selskabets indkomst med 1.350.000 kr., der er  

 anset som skattepligtigt tilskud i form af vederlagsfri erhvervelse af  

 knowhow,  

 og samtidig har nedsat selskabets indkomst med samme beløb, anset som fradrag  

 for anskaffelsessum vedrørende knowhow.
Det fremgår af sagens oplysninger, at det klagende selskab ved  

 overdragelsesaftale af 1. april 1998 med virkning fra 1. januar 1998 har købt  

 virksomheden i B I/S.
Af overdragelsesaftalen fremgår blandt andet:
 BAGGRUND:
Sælgeren har igennem en årrække haft til formål at drive  

 reklamebureau.
Bureauet beskæftiger sig særligt med udarbejdelse af tryksager  

 finansieret af leverandører og samarbejdspartnere til de firmaer, der  

 præsenteres i tryksagerne.
Desuden har sælgeren etableret en virksomhed indenfor udvikling  

 af produkter til brug på Internettet og tilsvarende.
Denne virksomhed er  

 organisatorisk  

 adskilt fra reklamebureauet, og har anvendt navnet C, men er  

 juridisk en del  

 af det sælgende interessentskab.
 Med baggrund i et ønske om en omstrukturering af virksomheden er  

 det købende selskab etableret med det formål at fortsætte driften indenfor de  

 to forretningsområder.
 Køberen ønsker således at erhverve sælgerens aktiver og  

 aktiviteter, i det omfang de er nødvendige for den fortsatte drift af  

 virksomheden, og idet samtlige aktiver forudsættes at kunne overdrages til  

 køberen frie og ubehæftede.
 Køberen har ikke særligt med henblik på erhvervelse besigtiget  

 virksomheden, idet ejerne af det købende selskab har deres daglige gang og  

 virke i virksomheden.
 Såvel sælgeren som køberen vurderer efter bedste evne, samt  

 efter de udarbejdede perioderegnskaber, at resultatet i perioden 1. januar  

 til  

 26. marts 1998 total set er meget begrænset.
 Det aftales dog mellem parterne, at skulle skattemyndighederne  

 mod parternes forventning ved skatteansættelse for året anse sælgeren for  

 skattepligtig af dette meget begrænsede resultat, skal dette beløb refunderes  

 sælgeren senest 4 uger efter skattemyndighederne har afkrævet sælgeren  

 beløbet.
 På denne baggrund har hverken sælgeren eller køberen indsigelser  

 imod, at overdragelsen effektueres pr. den 1. januar 1998.
 Overdragelsen fra sælgeren til køberen finder sted den 1. januar  

 1998 kl. 00.01 på følgende vilkår:
 § 1OMSÆTNINGSAKTIVER, DRIFTSINVENTAR OG FINANSIELLE  

 ANLÆGSAKTIVER:
 Sælgeren overdrager til køberen alle sælgeren tilhørende  

 omsætningsaktiver i den hidtil af sælgeren drevne virksomhed på det ovenfor  

 anførte forretningssted med reklamebureau og internetvirksomhed i henhold til  

 bilag 1.
 Værdien af de overdragne omsætningsaktiver andrager kr.  

 1,823.158,00, i henhold til årsregnskab udarbejdet pr. 31. december 1997 for  

 sælgeren, og berigtiges i overensstemmelse med de i § 10 anførte.
( ) § 2LEJEMÅL:
Sælgeren oplyser, at køberen kan indtræde i det lejemål, hvorfra  

 sælgeren hidtil har drevet den overtagne virksomhed ( ) § 3IGANGVÆRENDE ARBEJDER:
 Igangværende arbejder overdrages i deres helhed til køberen.
( ) § 4MEDARBEJDERE:
 Sælgeren oplyser, at der i den overdragne virksomhed har været  

 ansat i alt 32 medarbejdere.
( ) § 5 RETTIGHEDER:
 Sælgeren overdrager til køberen de sælgeren tilhørende  

 kundekartotek, kundetilknytning og navnerettigheder, herunder  

 forretningskendetegn såvel registrerede som uregistrerede.
 Sælgeren erklærer at være ejer af og rettighedshaver til  

 nedennævnte enerettigheder, der er registreret i det danske varemærkeregister  

 og beskyttet i henhold til Lov om Ophavsret, Lov om Mønstre eller Lov om  

 Brugspatenter, idet disse alle overdrages:
 1.
Reg.nr.
X 1996 Logo for B.
Med B skrevet nedenunder 2.
Reg.nr.
Y 1997 Internetadresse 3.
Reg.nr.
X  

 1997 A Udskrifter fra det danske varemærkeregister er vedlagt.
 Alle de sælgeren i øvrigt tilhørende, ikke-registrerede  

 rettigheder og den til sælgerens virksomhed i enhver henseende knyttede  

 goodwill, herunder knowhow, forretningskendetegn, reklamer og  

 brochuremateriale, kalkulationsgrundlag, indkøbs- og salgsbetingelser,  

 teknisk  

 dokumentation, edb-håndbøger, servicebulletiner og teknisk litteratur, såvel  

 skrevne som lagrede på EDB-medie eller andre medier, overdrages til køberen.
Værdien af de overdragne rettigheder anses for kr. 0,00, da  

 virksomheden ikke har genereret nogen indtjening eller har dokumenteret en  

 likviditetsskabende evne.
Disse forhold fremgår af de for sælgeren  

 udarbejdede  

 regnskaber.
Det regnskab, der danner baggrund for nærværende overdragelse,  

 udviser et beskedent regnskabsmæssigt indestående på kr. 313.070,00, ligesom  

 årets resultat for det seneste regnskabsår op til nærværende overdragelse  

 viser  

 et resultat på kr. 740.765,00, fra hvilket der skal fratrækkes driftsherreløn  

 til de to interessenter i det sælgende interessentskab.
 Der kan således ikke antages at være nogen indtjening af  

 betydning i dette regnskabsår, ligesom de forudgående regnskabsår udviser et  

 meget beskedent overskud før driftsherreløn, hvilket også fremgår af det  

 beskedne regnskabsmæssige indestående.
( ) § 10KØBESUM:
 Købesummen for de ved nærværende aftale overdragne aktiver,  

 opgjort til kr. 1.974.591,00, skriver kroner  

 énmillionhundredeogfemtentusindefemhundredeogsyvti 00/100 specificeret  

 således:
Omsætningsaktiver, herunder varebeholdninger, diverse  

 tilgodehavender og likvide beholdninger, jfr. § 1 1.823.258 kr.
Småaktiver, enkelte møbler m.v. jfr. § 1 10.000 kr.
Finansielle anlægsaktiver jf. § 1 4.020,00 kr.
Igangværende arbejder jf. § 3 137.413,00 kr.
Rettigheder, jfr. § 5 0 kr.
Købesum opgjort til 1.974.591,00 kr.
 Købesummen berigtiges på følgende måde:
Overtagelse af sælgers løbende driftskredit i bank 763.478,00 kr.
 Overtagelse af sælgers gæld vedrørende:
- leverandører 25.000,00 kr.
- moms og afgifter 421.298,00 kr.
- andre kreditorer 950.713,00 kr.
Negativ købesum foreløbigt opgjort til 185.898,00 kr.
( ) Det fremgår videre af sagens oplysninger, at D og E hver ejede  

 halvdelen af B I/S.
Ejerforholdet i det klagende selskab var på  

 overdragelsestidspunktet således:
F ApS37,5 % G ApS37,5 % H ApS25 % Samtlige selskaber er 100 % ejet af henholdsvis E, F og I.
 Den overdragne virksomhed omfattede alene internetvirksomheden,  

 idet de øvrige aktiviteter blev afsluttet i forbindelse med overdragelsen.
Ved kapitalindskud af 18. marts 1999 og 3. juni 1999 er K A/S  

 blevet ejer af 51 % af aktierne i det klagende selskab.
De pågældende  

 kapitalindskud blev foretaget med henholdsvis 1.045.500 kr. kontant til kurs  

 478,24 og 4.500 kr. ved overførte reserver/overkurs til kurs 100. De  

 oprindelige aktionærer i det klagende selskab har i foråret 2000 tilbagekøbt  

 en  

 del af aktierne fra K A/S til samme kurs som K A/S betalte ved købet.
Den 10.  

 marts 2000 har aktionærerne i det klagende selskab via en skattefri  

 aktieombytning med aktier i den svenske it-koncern, L AB, afhændet aktierne i  

 det klagende selskab for 79.750.000 SEK.
 D har til brug for sagen udarbejdet følgende notat:
" Notat i forbindelse med overdragelse af aktiviteter fra B  

 I/S til A A/S E og D startede B l/S i 1994.
 Udviklingen i B I/S fra 1994 - 1997.
B I/S blev etableret starten af 1994 med henblik at levere  

 reklameydelser til virksomheder i Danmark.
Virksomheden udviklede sig over de  

 næste par år til at levere ydelser indenfor 3 områder:
Indsamling og bearbejdnings-afdelingen Bestod primært at telemarkting aktiviteter, hvor medarbejdere  

 sad og ringede ud til private personer med henblik på at lave analyser.  

 Kunder  

 kunne eksempelvis være aviser som ønskede at belyse forskellige områder.  

 Kunderne betalte for den ønskede antal interviews som skulle gennemføres.  

 Aktiviteten bliver dog droslet ned i 1997 og er nærmest ikke eksisterende ved  

 udgangen af 1997.
Tryksags-afdelingen Afdelingen udarbejdede tryksager for kunder.
Dette foregik ved  

 at efter modtagelse af kundeordrer blev tryksager designet og sat op på  

 computer.
Hvem enkelt tryksag blev designet fra bunden af.
Kunderne betalte  

 en  

 fastpris for en brochure.
Prisen dækkede over trykudgifter samt timer til at  

 sætte den pågældende brochure op på computer.
Efterfølgende havde kunden  

 rettigheden til den brochure de havde betalt for.
De kunne således frit vælge  

 at lade andre reklamebureauer redigere og genoptrykke brochurerne.
Internet-afdelingen Afdelingen blev etableret i slutningen af 1995/starten af 1996.  

 Afdelingen voksede i løbet af 1996 til at bestå af 3 sælgere og 5-6  

 studerende  

 som kunne skrive HTML på computer.
Derudover var der 1 grafiker som lavede  

 det  

 grafiske design på computer ud fra kundernes ønsker.
Afdelingen var primære årsag til at B I/S havde et dårligt år -  

 økonomisk set - i 1996. De fleste penge blev tabt på salgsindsatsen overfor  

 kunder, som var meget tilbageholdende med at etablere web-løsninger på  

 internet.
Afdelingens produktion af web-løsninger foregik i store træk som  

 ved  

 udvikling af tryksager.
En kunde forespurgte på produktion af en hjemmeside.  

 Vi  

 designede derefter hjemmesiden i HTML og den blev lagt på internettet.
 I midten af 1997 begyndte siderne at indeholde mere  

 programmering (java og asp). Dette betød, at vi skulle til at investere  

 væsentlig flere penge til computere og servere, da den programmering krævede  

 væsentlig dyrere hardware.
Kunderne havde dog altid ret til at tage hjemmesiden med til en  

 anden leverandør (ikke hardwaren), således at denne nye leverandør kunne  

 fortsætte udviklingen af kundens hjemmeside.
Dette betød, at kunden på intet  

 tidspunkt var blevet bundet til os som leverandør.
I 1997 blev en medarbejder ved navn M certificeret som udvikler  

 indenfor et produkt - netcommerce.
Denne certificering var dog bundet til M  

 personlig  

 - da certificeringen var tilknyttet hans personlige evner indenfor anvendelse  

 af det pågældende produkt.
Afdelingen var også involveret i udarbejdelse af et statistik  

 program til internet brug.
Det var primært én medarbejder, N, som foretog den  

 tekniske udvikling (omkring 100 timer af 125 kr. i timen). Dette produkt  

 viste  

 sig dog i 1997 ikke at være godt nok til at kunne sælges som produkt og blev  

 afskrevet 100 %. I forbindelse med overdragelsen fra B I/S blev værdien af  

 dette produkt derfor sat til kr. 0.
N havde dog i slutningen af 1997 en idé om at lave en nyt og  

 bedre produkt, hvilket B 1/S ikke ønskede at bruge timer på.
Medarbejderen  

 påbegyndte herefter udviklingen af et nyt statistik værktøj i sin fritid.
N  

 trappede timemæssigt ned i slutningen af 1998, men fratrådte først endeligt  

 medio 1999 (Så vidt vides har den pågældende medarbejder siden hen brugt mere  

 end 2.000 timer på dette produkt.
 Udviklingen i A A/S fra 1998 - 2002.
A A/S blev stiftet i starten af 1998 af I (25 %), E (37,5 %) og  

 D (37,5 %). I den forbindelse bliver aktiviteterne i B I/S overdraget til A  

 A/S.
Selskabets daværende revisor gennemgik B I/S for alle 3 parter.
Goodwill  

 blev i den forbindelse ansat til kr. 0 pga. den lave indtjening i selskabet.  

 Know-how i form af patenter, produkter og lignende blev ligeledes ansat til  

 kr.  

 0, da selskabet eneste produkt, kort tid forinden var blevet afskrevet 100 %  

 pga. ikke at være teknisk godt nok.
Parterne var herefter enige om, at der  

 ikke  

 forelå nogen merværdi ved overdragelsen.
 De 3 indehavere arbejdede alle i selskabet. 2 af aktionærerne (E  

 og I) arbejdede som sælgere og den sidste (D) arbejdede med at varetage det  

 administrative arbejde.
 Udviklingen indenfor de 3 ovennævnte områder har været som  

 følger:
Indsamling og bearbejdnings-afdelingen Der har i perioden praktisk taget ingen aktivitet været indenfor  

 området.
Tryksags-afdelingen I midten af 1. halvår 1998 meddelte den ledende medarbejder, at  

 han ville starte egen virksomheden indenfor tryksagsproduktion.
Da han var en  

 nøglemedarbejder, valgte vi at drosle afdelingen ned, således at der ikke  

 blev  

 foretaget opsøgende salgsarbejde indenfor området.
De opgaver der siden hen  

 kom, blev udført at grafikerne fra internet afdelingen.
Internet-afdelingen Inden for internet området gik udviklingen hurtigere og  

 hurtigere.
Fordi aktiviteten nu var blevet til et aktieselskab, begyndte nye  

 kunder at se os som en mere seriøs leverandør.
Dette øgede antallet af kunder  

 betragteligt.
En anden væsentlig faktor var den store arbejdsindsats fra  

 selskabets nye partner (I), som må tilskrives en stor del af æren for  

 selskabets vækst fra 1998.
I midten af 1998 øjnene vi muligheden for at udvikle  

 komponenter/moduler (produkter), som kunne genbruges.
Derved fik vi mulighed  

 for at udnytte tiden bedre for de medarbejdere som var programmører.
Disse  

 medarbejdere kunne således i de perioder, hvor der intet var at lave sidde og  

 udvikle på disse produkter, som så kunne sælges til vores kunder.  

 Udviklingstiden på disse produkter var typisk fra 10-100 timer. 2 af  

 produkterne udviklede sig dog i løbet af 1999 til rene tidsrøvere, hvorfor  

 tidsforbruget på disse 2 produkter endte i mere end 1.000 timer pr. produkt  

 inden at produkterne blev skrottet.
I slutningen af 1998 begyndte vi en dialog med K A/S om  

 muligheden for samarbejde.
De viste på daværende tidspunkt interesse for  

 vores  

 virksomhed, da vi i slutningen af 1998 viste at selskabet havde en evne til  

 at  

 tjene penge (evnen til at tjene penge skyldtes, at vi selskabet havde fået en  

 ny partner samt at vi var begyndt at udvikle produkter, som kunne sælges  

 flere  

 gange efter at de var blevet udviklet  

  

 *  

  

 ).
Dette muliggjorde at K A/S ønskede at investere i A A/S.
K A/S  

 nytegnede aktier i selskabet for 5 mio. kr. således at de kom til at sidde på  

 51 % af aktierne.
De ønskede dog samtidig mulighed for at overtage resten af  

 aktierne i selskabet.
Det blev aftalt, at K A/S efter 3 år kunne overtage 24  

 %  

 af aktierne, mod at betale holdingselskaberne deres forholdsmæssige andel af  

 8  

 mio. kr.
Hvis selskabet ikke havde udviklet sig tilstrækkeligt, havde de dog  

 muligheden for at sælge deres 51 % af aktierne retur for 8 mio. kr.
Prisen på  

 de resterende 25 % af aktierne blev fastsat efter selskabets evne til at  

 tjene  

 penge.
Samarbejdet med K A/S udviklede sig i en negativ retning.
Vi  

 brugte forholdsvis meget tid på "kaffemøder" med deres konsulenter.  

 Dette betød at selvom 1. halvår 1999 viste et pænt overskud i nærheden af 1  

 mio. kr. sluttede året som helhed med et underskud på over 1 mio. kr.
Derfor  

 aftalte vi med K A/S at vi skulle købe nogen af vores aktier retur for godt  

 2,5  

 mio. kr., således at K A/S derefter kun sad med 25 % af aktierne.
I andet halvår af 1999 gik aktiemarkedet "amok"  

 overfor alt hvad der havde med internet at gøre.
Det betød at  

 internetvirksomheder kunne bringes på børsen for uanede summer.
Samtidig var  

 det eneste som talte vækst, vækst og atter vækst - uanset omkostninger (den  

 "nye" økonomi).
Det gjorde at en svensk internet konsulent virksomhed ønskede at  

 købe A A/S.
I den "nye" økonomi var det vækstmuligheder der betød  

 noget, ikke om en virksomhed havde evnen til at tjene penge eller havde  

 investeret penge i regulære produkter - såsom nogle medicinalvirksomheder  

 eller  

 IT virksomheder.
Derfor "betalte" det svenske selskab langt over  

 100  

 mio. kr. i aktier for A A/S baseret vækstmulighederne.
De fleste af aktierne  

 var dog bundet at en lock-up periode, således at kun en lille del af disse  

 aktier kunne sælges.
Ingen af holdingselskaberne valgte dog at sælge disse  

 aktier.
Aktierne fra handlen repræsenterer i dag en værdi på omkring 30.000  

 kr.
*  

  

 Produkterne har dog  

 siden kostet dyrt i gratis service for A A/S, da produkterne var blevet solgt  

 uden at være ordentligt færdigudviklede.
Produkterne holdt op med at  

 eksistere  

 i løbet af 2000. Den stedlige skattemyndighed har ved den påklagede ansættelse  

 forhøjet det klagende selskabs skattepligtige indkomst med 1.350.000 kr., jf.  

 statsskattelovens § 4 og har samtidig nedsat det klagende selskabs  

 skattepligtige indkomst med 1.350.000 kr., jf. ligningslovens § 8 L, stk. 1.
Afgørelsen er begrundet med, at det klagende selskab ved  

 overdragelsen af 1. april 1998 vederlagsfrit har modtaget knowhow til en  

 værdi  

 af 1.350.000 kr.
Værdien anses som et skattepligtigt tilskud, jf.  

 statsskattelovens § 4. Beløbet udgør desuden selskabets anskaffelsessum for  

 knowhow og kan fradrages i henhold til ligningslovens § 8 L, stk. 1.
Der er ved afgørelsen blandt andet henvist til, at det i de  

 sidste 2-3 år har vist sig, at it-virksomheder handles til store summer på  

 trods af meget spinkle overskud eller direkte underskud.
Det har vist sig, at  

 virksomhederne ikke længere vurderes ud fra deres overskud og egenkapital.  

 Man  

 investerer i fremtiden og ikke fortiden og det er især udenlandske opkøbere,  

 der har interesse i de dygtige danske it-folk og virksomheder.
Dette anses  

 for  

 at være et udtryk for, at det er medarbejdernes knowhow (viden og  

 potentiale),  

 der betales for.
Der er henvist til diverse avisartikler.
Der er videre henvist til, at selskabets revisor har anført, at  

 det er muligt, at visse it-virksomheder er handlet til store summer på trods  

 af  

 spinkle overskud eller direkte underskud.
Men dette er kun sket, hvis den  

 pågældende it-virksomhed har været i besiddelse af et potentiale  en  

 udviklet  

 idé, der har kunnet omsættes til penge ved en massiv markedsføring.
Ifølge  

 revisor har dette ikke været tilfældet for internetaktiviteten i B I/S på  

 tidspunktet for overdragelsen.
Medarbejderne har på dette tidspunkt ikke haft  

 den unikke knowhow, der har gjort det muligt at udvikle ideen og markedsføre  

 denne.
Revisor har som dokumentation for ovenstående henvist til, at i alle  

 de  

 handler, hvor der er betalt store summer, er det stillet som betingelse for  

 handlen, at aktionærerne forpligtes til at arbejde for de nye ejere og at de  

 samtidig forpligter sig til i en nærmere fastsat årrække at have samme antal  

 ansatte som på overdragelsestidspunktet eller endog flere.
Da der ved købet  

 af  

 aktiviteten i B I/S ikke er sket en sådan binding, har revisor anset det for  

 dokumenteret, at der ikke har været en knowhow, der skulle erlægges vederlag  

 for.
Hertil har den stedlige skattemyndighed bemærket, at den manglende  

 binding  

 af aktionærerne/medarbejderne er et resultat af, at der er handlet mellem  

 interesseforbundne parter.
Der er ingen grund til at indgå en aftale, hvori  

 man  

 forpligter sig selv til at arbejde for et selskab i en nærmere fastsat  

 årrække,  

 når man selv ejer selskabet.
At I ejede 25 % af kapitalen på tidspunktet for  

 selskabets køb af aktiviteten, kan ikke ændre på, at D, E og I alle har  

 arbejdet  

 for selskabet, og at de i kraft af deres status som aktionærer indirekte har  

 været bundet til at fortsætte hermed for at sikre værdien af deres respektive  

 andele af selskabskapitalen.
 Der er videre henvist til, at da der ikke findes praksis omkring  

 værdiansættelse af knowhow i it-virksomheder, må der tages udgangspunkt i,  

 hvordan markedet for dette specielle aktiv har udviklet sig.
Vedrørende værdiansættelsen er der blandt andet henvist til, at  

 interessentskabets omsætning, som den fremgår af faktiske forhold, anses at  

 dokumentere, at der var høj vækst og en masse viden i virksomheden på  

 overdragelsestidspunktet.
Den stedlige skattemyndighed har vurderet, at der  

 på  

 overdragelsestidspunktet har været 18 fuldtidsansatte i virksomheden.  

 Selskabet  

 har i indkomståret 1999 haft en nettoomsætning på 17,5 mio. kr. og et  

 resultat  

 på -1,2 mio. kr.
På trods af, at man må have kunne se denne tendens ved en  

 gennemgang af selskabets bogføring på handelstidspunktet, var K A/S parat til  

 at købe aktierne til en kurs langt over pari (478,24), hvilket dokumenterer,  

 at  

 der er betalt for medarbejdernes knowhow.
De oprindelige aktionærer i  

 selskabet  

 har i foråret 2000 købt en del af aktierne tilbage fra K A/S.
Dette køb er  

 sket  

 til samme kurs som K A/S betalte ved køb af aktierne.
Den 10. marts 2000 er  

 hele aktiekapitalen solgt til det svenske selskab L AB for 79.750.000 SEK.  

 Salgsprisen er berigtiget med aktier i L AB.
Da kursen på SEK den 10. marts  

 2000 var 88,29, svarer værdien af de svenske aktier til 70.411.275 kr.
Kursen  

 kan herefter beregnes til 70.411.275 x 100 / 2.050.000 = 3.435. På  

 overdragelsestidspunktet havde L AB kun selskabets regnskab for 1999 med en  

 nettoomsætning på 17,5 mio. kr. og et resultat på -1,2 mio. kr.
Der er videre henvist til, at der ved værdiansættelsen tillige  

 er henset til, at aktierne i selskabet på tidspunktet for kapitaludvidelsen  

 (registreret i Erhvervs- og Selskabsstyrelsen i  

    

  

 marts 1999), hvor K A/S indtrådte som ny hovedaktionær, blev anset for  

 at have en kurs på 478, på trods af et negativt resultat.
Denne tendens  

 fortsatte ved salget af aktier til L AB, hvor kursen var 3.435.
Der er videre henvist til, at værdien pr. medarbejder  

 skønsmæssigt er fastsat til 75.000 kr.
Der er herved henset til, at der er  

 forløbet ca. 15 måneder fra købet af aktiviteten til aktiesalget, og at en  

 del  

 af den knowhow som K A/S har betalt for må anses at vedrøre den  

 mellemliggende  

 periode, samt at der har været en markant udvikling på markedet for  

 it-virksomheder i løbet af 1998, 1999 og 2000. Da den knowhow, som K A/S og L  

 AB har betalt for, må anses for at have eksisteret allerede ved overdragelsen  

 af virksomheden fra interessentskabet, er der således betalt 1.350.000 kr.  

 (18  

 ansatte af 75.000 kr.) for lidt for virksomheden i forbindelse med købet fra  

 B  

 I/S.
Ifølge ligningsvejledningen 1998, afsnit S.C.1.2.2.1 er kapitaltilførsel  

 fra en aktionær til et selskab i form af tilskud  som ikke har  

 tilknytning til  

 en aktieemission  skattepligtigt for selskabet.
Med tilskud sidestilles  

 overdragelse af aktiver fra aktionærer til selskabet til en lavere værdi end  

 handelsværdien, hvilket anses for at være tilfældet i indeværende sag.
 Det klagende selskabs repræsentant har overfor Landsskatteretten  

 nedlagt påstand om, at forhøjelsen på 1.350.000 kr. i form af skattepligtigt  

 tilskud og nedsættelsen med 1.350.000 kr., jf. ligningslovens § 8 L, stk. 1,  

 bortfalder.
 Repræsentanten har til støtte herfor anført, at der ikke forelå  

 skattepligtig knowhow, da D og E den 1. januar 1998 solgte deres hidtil i  

 interessentskabsform drevne virksomhed, B I/S, til det klagende selskab.
Det er videre anført, at knowhow i litteraturen er defineret  

 således: Knowhow er al uafsløret teknisk information, uanset om den er  

 egnet  

 for patentering eller ej, som er nødvendig for den industrielle  

 genfremstilling  

 af et produkt eller en proces direkte og under samme betingelser.
Da den er  

 afledt af erfaring, udgør knowhow det, som en producent ikke kan erfare ved  

 blot en undersøgelse af produktet og blot en viden om det tekniske  

 fremskridt.  

 I det klagende selskab var der sket opstart af en nicheproduktion omkring  

 programmering på Internettet.
Produktionen var under udvikling, men var ikke  

 tilstrækkelig udviklet til at blive markedsført i den store stil.
Det er  

 denne  

 internetaktivitet, som er overdraget til det klagende selskab med virkning  

 pr.  

 1. januar 1998. Udover de to interessenter, var der ansat en række  

 it-medarbejdere i interessentskabet, herunder programmører mv.
Ingen af  

 medarbejderne var underlagt bindinger i form af konkurrenceklausuler eller  

 lignende, og de kunne når som helst forlade virksomheden for at tage  

 ansættelse  

 i anden (it-)virksomhed.
Af de 18 medarbejdere, som skatteforvaltningen har  

 tillagt en knowhow-værdi, er kun de 6 fortsat ansat i selskabet.
Der er  

 således  

 sket en stor udskiftning af medarbejderstaben i perioden.
Det er videre anført, at ideen til den omhandlede  

 nicheproduktion på Internettet er fostret af de to interessenter, mens  

 medarbejderne alene har skulle føre ideen ud i livet via programmering mv.  

 Medarbejderne har udført et stykke arbejde, som de har været uddannet til.  

 Medarbejderne har været i besiddelse den viden, der har været nødvendig for  

 at  

 bestride de omhandlede arbejdsfunktioner.
Denne viden har tusindvis af danske  

 programmører mv. været i besiddelse af.
Medarbejderne har ikke været i  

 besiddelse af en sådan unik viden, der kan sidestilles med knowhow.
Nicheproduktionen var under udvikling på  

 overdragelsestidspunktet, og udviklingen er fortsat i regi af det klagende  

 selskab.
På overdragelsestidspunktet har ingen kunnet vide, om  

 nicheproduktionen ville blive færdigudviklet, og om dette ville resultere i  

 omsætnings- og indtjeningsfremgang.
Den eksplosive udvikling indenfor  

 it-området har i 2000 medvirket til, at aktionærerne i det klagende selskab  

 via  

 en skattefri aktieombytning med aktier i den svenske it-koncern, L AB, har  

 afhændet aktierne i det klagende selskab.
Der var imidlertid ingen, der kunne  

 se denne udvikling den 1. januar 1998. Det har også efterfølgende vist sig  

   

 via konkurser, voldsomt faldende aktiekurser for it-aktier mv.  at  

 forventningerne og værdierne var skruet alt for højt op i løbet af 1999 og  

 første del af 2000. I starten af 1999 blev der indledt forhandlinger med K  

 A/S  

 om et samarbejde, idet man var nået frem til, at det klagende selskab ikke  

 alene kunne få en tilstrækkelig stor omsætnings- og indtjeningsfremgang, som  

 kunne tilfredsstille selskabets aktionærer.
Disse forhandlinger er mundet ud  

 i  

 en investeringsaftale, hvoraf det blandt andet fremgår, at parterne  

 forventede,  

 at det etablerede samarbejde ville medføre en væsentlig værdistigning på  

 selskabets aktier.
Der er udarbejdet en forretningsplan med henblik på at  

 gennemføre en videreudvikling af selskabet via etablering af et  

 forretningsmæssigt samarbejde og et fremtidigt fælles ejerskab af det  

 klagende  

 selskab.
K A/S blev i forbindelse med en kontant kapitalforhøjelse på  

 5.000.000  

 kr. ejer af 51 % af det klagende selskab.
Det er klart, at K A/S har betalt  

 overpris for at komme i besiddelse af en bestemmende aktiepost i selskabet,  

 og for  

 at få del i en forventet fremtidig værdistigning på selskabets aktier.
Denne  

 overpris er ikke udtryk for, at selskabet har været i besiddelse af en  

 knowhow  

 via selskabets medarbejdere.
Dette ses også af, at K A/S ikke har stillet  

 krav  

 om bindinger af medarbejderne i det klagende selskab i forbindelse med  

 aftalens  

 indgåelse og gennemførelse.
Repræsentanten har videre anført, at der er formodning for, at D  

 og E har overdraget virksomheden til højest mulig pris, idet I ejede 25 % af  

 det klagende selskab.
Overdragelsesaftalen må derfor anses for indgået på  

 armslængdevilkår.
Repræsentanten har endvidere henvist til Ds notat.
I  

 tilknytning til notatet er det anført, at medarbejderne i B I/S ikke har  

 været  

 i besiddelse af en særlig viden, som er kendetegnende for  

 knowhow.  

 Medarbejderne har besiddet en helt basal viden om it-teknologi   

 herunder  

 vedrørende design af WEB-sider  som alle it-medarbejdere besidder.
Der  

 er  

 grundlæggende ingen forskel på arten og omfanget af den viden, som disse  

 it-medarbejdere har besiddet, i forhold til den viden (når bortses fra  

 forskellen i virksomhedens fagområde), som medarbejdere i et revisionsfirma  

 eller på en maskinfabrik besidder.
Der er i alle tilfælde tale om  

 medarbejdere,  

 som har erhvervet et grundlæggende kendskab til og viden om det arbejde, som  

 de  

 skal udføre.
Dette medfører ikke, at denne viden kan betragtes som knowhow.  

 Ved  

 salg af et revisionsfirma eller en maskinfabrik har det aldrig været på tale,  

 at fastsætte en værdi af knowhow baseret på antallet af medarbejdere i  

 virksomheden.
 Landsskatteretten skal  

 udtale:
 Ifølge ligningslovens § 2, stk. 1, skal skattepligtige, der  

 kontrolleres af fysiske eller juridiske personer eller kontrollerer juridiske  

 personer eller er koncernforbundet med en juridisk person, ved opgørelsen af  

 den skattepligtige indkomst anvende priser og vilkår for handelsmæssige eller  

 økonomiske transaktioner med de nævnte personer i overensstemmelse med, hvad  

 der kunne være opnået, hvis transaktionerne var afsluttet mellem uafhængige  

 parter.
Ifølge ligningslovens § 2, stk. 2, forstås ved kontrol ejerskab  

 eller rådighed over stemmerettigheder som nævnt i § 32, stk. 1, 2. og 3. pkt.  

 i  

 selskabsskatteloven, og § 16 H, stk. 1, 2.-5. pkt., dog således at der  

 direkte  

 eller indirekte skal ejes mere end 50 %  

    

  

 af aktiekapitalen eller rådes over mere end 50 % af stemmerne.
Ved  

 koncernforbundne juridiske personer forstås juridiske personer, der  

 kontrolleres af samme kreds af aktionærer.
 Landsskatteretten finder, at overdragelsen ikke er omfattet af  

 ligningslovens § 2, idet ingen af parterne ved ejerskab eller  

 stemmerettigheder  

 har haft kontrol over den anden part, og idet parterne ikke er  

 koncernforbundne, da den ene part er et interessentskab.
Da Landsskatteretten yderligere ikke anser det for  

 sandsynliggjort, at der på overdragelsestidspunktet har været yderligere  

 værdier i virksomheden i form af knowhow, finder Landsskatteretten ikke  

 grundlag for at tilsidesætte den af parterne ved overdragelsesaftale af 1.  

 april 1998 fastsatte overdragelsessum.
Den påklagede ansættelse ændres til  

 det  

 selvangivne.
