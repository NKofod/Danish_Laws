Fremsat den 21. januar 2004 af  

 justitsministeren (Lene Espersen) Forslag til Lov om ændring af retsplejeloven (Straffeprocessuelle tvangsindgreb over for børn under den  

 kriminelle lavalder) § 1 I retsplejeloven, jf. lovbekendtgørelse nr. 815 af 30.  

 september 2003, foretages følgende ændringer:
 1.  


  

 § 752, stk. 2,  

  

 affattes således:
»  

 Stk. 2  

  

 . Justitsministeren fastsætter regler om, i hvilke  

 tilfælde kommunalbestyrelsen skal underrettes om og have adgang til at  

 overvære  

 afhøringen af sigtede under 18 år.
For mistænkte personer under 15 år gælder  

 bestemmelsen i § 821 d.  

 «  

                                                                      .
 2.  

  

 Efter  

  

 kapitel 75 a  

  

 indsættes som kapitel 75 b:
»Kapitel 75 b Indgreb over for personer under 15 år § 821 a.  

  

 Politiet  

 kan tilbageholde en mistænkt person under 15 år, hvis betingelserne i  

 § 755, stk. 1, er opfyldt, og tilbageholdelsens øjemed ikke kan  

 opnås  

 ved anvendelse af mindre indgribende foranstaltninger. § 755,  

 stk. 2-5, samt § 758, stk. 1, og § 759 finder tilsvarende  

 anvendelse.
Stk. 2.  

  

 Politiet  

 skal snarest muligt gøre den tilbageholdte bekendt med mistanken og  

 tidspunktet  

 for tilbageholdelsen.
Af rapporten skal fremgå, at denne regel er iagttaget.
Stk. 3.  

  

 Tilbageholdelsen skal foretages så skånsomt som muligt.
Anbringelse må ikke  

 ske  

 i arresthus.
Anbringelse i venterum, detentionslokale eller lignende må kun  

 ske, når det er nødvendigt af sikkerhedsmæssige grunde, eller når det  

 undtagelsesvis er påkrævet af hensyn til efterforskningen, og anden  

 anbringelse  

 ikke er mulig.
Stk. 4.  

  

 Tilbageholdelsen skal være så kortvarig som mulig.  


  

 Tilbageholdelsen må kun udstrækkes ud over 6 timer, når væsentlige  

 hensyn til efterforskningen gør dette påkrævet, og må i intet tilfælde  

 udstrækkes ud over 24 timer.
Anbringelse i venterum, detentionslokale eller  

 lignende må dog i intet tilfælde udstrækkes ud over 6 timer.
Tidspunktet for  

 tilbageholdelsen og løsladelsen skal fremgå af rapporten.
§ 821 b.  

  

 Indgreb,  

 som efter denne lovs kapitel 71 om indgreb i meddelelseshemmeligheden,  

 observation og dataaflæsning, kapitel 72 om legemsindgreb, kapitel 73 om  

 ransagning, kapitel 74 om beslaglæggelse og edition og kapitel 75 a om andre  

 efterforskningsskridt kan foretages mod personer, der er sigtede eller  

 mistænkte, finder tilsvarende anvendelse over for mistænkte personer under 15  

 år.
Dette gælder dog ikke med hensyn til optagelse af fingeraftryk og  

 personfotografi med henblik på senere identifikation, jf. § 792 b,  

 stk. 1. Politiet må endvidere ikke opbevare personfotografi,  

 fingeraftryk  

 eller andet materiale og andre oplysninger, der er tilvejebragt ved  

 legemsindgreb,  

 og som vedrører mistænkte personer under 15 år, med henblik på senere  

 identifikation.
 Stk. 2.  

  

 Indgreb,  

 som efter denne lovs kapitel 71 om indgreb i meddelelseshemmeligheden,  

 observation og dataaflæsning, kapitel 72 om legemsindgreb, kapitel 73 om  

 ransagning, kapitel 74 om beslaglæggelse og edition og kapitel 75 a om andre  

 efterforskningsskridt kan foretages mod personer, der ikke er sigtede eller  

 mistænkte, finder tilsvarende anvendelse over for personer under 15 år.
 Stk. 3.  

  

 Hvis  

 foretagelsen af et indgreb som nævnt i stk. 1 og 2 er betinget af, at  

 den  

 pågældende meddeler samtykke til indgrebet, skal indehaveren af  

 forældremyndigheden samtykke i indgrebets foretagelse.
 § 821 c.  

  

 Ved vurderingen af om tilbageholdelse eller andre straffeprocessuelle indgreb  

 over for personer under 15 år ville være et uforholdsmæssigt indgreb, skal  

 der  

 lægges vægt på den særlige belastning, som indgrebet på grund af den  

 pågældendes unge alder må antages at indebære.
§ 821 d.  

  

 Når  

 en mistænkt person under 15 år tilbageholdes, skal politiet snarest muligt  

 underrette kommunalbestyrelsen med henblik på, at en repræsentant fra  

 kommunalbestyrelsen kommer til stede.
Det samme gælder, når afhøring skal  

 ske,  

 og mistanken angår en overtrædelse af straffeloven eller et forhold, der  

 efter  

 anden lov kan medføre fængselsstraf.
En repræsentant fra kommunalbestyrelsen  

 skal så vidt muligt have adgang til at overvære afhøringer, der foretages af  

 politiet.
Stk. 2.  

  

 Underretning efter stk. 1 om tilbageholdelse kan undlades, hvis  

 tilbageholdelsen har været af ganske kort varighed.
Underretning efter  

 stk. 1 om afhøring kan undlades, hvis afhøringen foretages i direkte  

 forbindelse med, at mistænkte af politiet træffes under eller i umiddelbar  

 tilknytning til udøvelsen af et strafbart forhold, der i almindelighed alene  

 ville medføre straf af bøde.
Giver politiets oplysninger grundlag for at  

 antage, at barnet kan have behov for særlig støtte, skal underretning dog  

 altid  

 gives.
Stk. 3.  

  

 Politiet  

 skal snarest muligt underrette indehaveren af forældremyndigheden over den  

 pågældende om tilbageholdelsen eller afhøringen.
Indehaveren af  

 forældremyndigheden skal så vidt muligt have adgang til at overvære  

 afhøringen.  

 Underretning om tilbageholdelsen eller afhøringen kan dog udsættes, og adgang  

 til at overvære afhøringen nægtes, hvis dette er påkrævet af hensyn til  

 efterforskningen eller  


  

 må antages at  

 stride mod væsentlige hensyn til barnet.
Nægtes indehaveren af  

 forældremyndigheden adgang til at overvære en afhøring, skal politiet snarest  

 muligt underrette kommunalbestyrelsen herom med henblik på, at en  

 repræsentant  

 fra kommunalbestyrelsen kommer til stede.
§ 821 e.  

  

 Efter anmodning fra forældremyndighedens indehaver eller fra politiet kan der  

 beskikkes en advokat for en person under 15 år, når den pågældende efter  

 sagens  

 karakter og omfang må antages at have et ganske særligt behov for  

 advokatbistand, og 1)  

 	  

    

 den pågældende skal  

 afhøres i anledning af mistanke om en lovovertrædelse, der i almindelighed  

 ville medføre fængselsstraf, eller 2)  

 	  

    

 der skal iværksættes  

 et indgreb, som efter lovens almindelige regler forudsætter, at der er rejst  

 sigtelse mod den pågældende.
 Stk. 2.  

  

 I de  

 tilfælde, der er nævnt i § 792 c, stk. 4, skal der beskikkes  

 advokat  

 efter anmodning.
 § 821 f.  

  

 Er  

 der beskikket advokat for en person under 15 år i medfør af § 821 e,  

 finder reglerne i §§ 745-748 anvendelse med hensyn til den beskikkede  

 advokat.
Stk. 2.  



  

 Om beskikkelse af advokat for  

 mistænkte personer under 15 år gælder de samme regler som ved beskikkelse af  

 forsvarer, jf. § 735. Om salær og godtgørelse for udlæg til den  

 beskikkede  

 advokat gælder samme regler som i tilfælde, hvor der er meddelt fri proces,  

 jf.  

 kapitel 31.  

 « § 2 Loven træder i kraft dagen efter bekendtgørelse i  

 Lovtidende.
§ 3 Stk. 1.  

  

 Loven gælder ikke for Grønland eller Færøerne.
 Stk. 2.  

  

 Loven kan  

 dog ved kongelig anordning helt eller delvist sættes i kraft for Færøerne med  

 de afvigelser, som de særlige færøske forhold tilsiger.
Bemærkninger til lovforslaget Almindelige bemærkninger Indholdsfortegnelse 1.
Indledning 1.1.
Lovforslagets formål 4 1.2.
Lovforslagets baggrund 4 1.3.
Hovedtræk af lovforslaget 4 2.
Straffeprocessuelle  

 tvangsindgreb over for børn under den kriminelle lavalder 2.1.
Generelt om adgangen til at foretage straffeprocessuelle  

 indgreb over for børn under den kriminelle lavalder 2.1.1.
Gældende ret 5 2.1.2.
Lovforslagets udformning 6 2.2.
Anholdelse (tilbageholdelse) af børn 2.2.1.
Gældende ret 6 2.2.2.
Strafferetsplejeudvalgets overvejelser 7 2.2.3.
Justitsministeriets overvejelser 8 2.3.
Samtykke 2.3.1.
Gældende ret 9 2.3.2.
Strafferetsplejeudvalgets forslag 9 2.3.3.
Justitsministeriets overvejelser 10 2.4.
Proportionalitetskrav 2.4.1.
Gældende ret 10 2.4.2.
Strafferetsplejeudvalgets forslag 11 2.4.3.
Justitsministeriets overvejelser 11 2.5.
 Underretning om tilbageholdelse og afhøring af børn mv.
 2.5.1.
Gældende ret 11 2.5.2.
Strafferetsplejeudvalgets forslag 12 2.5.3.
Justitsministeriets overvejelser 13 2.6.
Beskikkelse af advokat 2.6.1.
Gældende ret 14 2.6.2.
Strafferetsplejeudvalgets forslag 14 2.6.3.
Justitsministeriets overvejelser 15 3.
Forholdet til  

 FNs konvention af 20. november 1989 om Barnets Rettigheder  

 (Børnekonventionen) 15 4.
Forslagets  

 økonomiske og administrative konsekvenser 17 5.
 Hørte myndigheder  

 mv.
18 1. Indledning 1.1.  


  

 Lovforslagets  

 formål Retsplejeloven indeholder ikke i dag særlige regler om  

 politiets anvendelse af straffeprocessuelle tvangsindgreb over for børn under  

 den kriminelle lavalder som led i en strafferetlig efterforskning.
Det  

 antages  

 imidlertid, at politiet efter gældende ret i vidt omfang kan foretage  

 straffeprocessuelle tvangsindgreb også over for børn under 15 år.
 Formålet med lovforslaget er at tilvejebringe en klar og  

 udtømmende regulering i retsplejeloven af, hvilke indgreb der i forbindelse  

 med  

 en strafferetlig efterforskning efter omstændighederne kan foretages over for  

 børn under den kriminelle lavalder, som mistænkes for en forbrydelse.
 Lovforslaget bygger på Strafferetsplejeudvalgets betænkning  

 nr. 1431/2003 om straffeprocessuelle tvangsindgreb over for børn under den  

 kriminelle lavalder og svarer i det væsentlige til Strafferetsplejeudvalgets  

 lovudkast.
1.2. Lovforslagets baggrund I februar 2001 afleverede en af regeringen nedsat  

 ekspertgruppe en rapport om ungdomskriminalitet.
Ekspertgruppen anbefalede i  

 rapporten, at der indføres hjemmel i lovgivningen for politiet til at  

 tilbageholde børn og unge under 15 år i forbindelse med mistanke om  

 kriminalitet, og at der ligeledes tilvejebringes en klar hjemmel for politiet  

 til  

 at kunne oplyse sagen ved anvendelse af efterforskningsmidler, der kendes fra  

 retsplejeloven.
I regeringens handlingsplan mod volds- og  

 ungdomskriminalitet Stop volden fra marts 2002 anføres det blandt  

 andet, at  

 selv om børn og unge under 15 år ikke kan straffes, er det vigtigt, at  

 politiet  

 kan efterforske sagerne  bl.a. for at klarlægge omfanget af  

 kriminaliteten til  

 brug for de sociale myndigheders overvejelser om foranstaltninger efter den  

 sociale lovgivning og med henblik på, at barnet skal forstå alvoren af den  

 begåede kriminalitet.
Der er imidlertid behov for at tydeliggøre lovhjemlen  

 til  

 (kortvarigt) at tilbageholde børn under 15 år og at foretage andre  

 straffeprocessuelle tvangsindgreb  f.eks. indgreb i  

 meddelelseshemmeligheden,  

 visitation, legemsindgreb, ransagning og beslaglæggelse  i forhold til  

 børn.
 På den baggrund anmodede Justitsministeriet den 5. april  

 2002 Strafferetsplejeudvalget om nærmere at overveje de spørgsmål, som  

 ekspertgruppen havde rejst om adgangen til som led i politiets efterforskning  

 at tilbageholde og foretage straffeprocessuelle indgreb over for børn og unge  

 under den kriminelle lavalder.
Strafferetsplejeudvalget afleverede i november 2003  

 betænkning nr. 1431/2003 om straffeprocessuelle tvangsindgreb over for børn  

 under den kriminelle lavalder.
I betænkningen har  


  

 Strafferetsplejeudvalget på baggrund af en gennemgang af  

 retsplejelovens gældende regler om straffeprocessuelle tvangsindgreb  

 vurderet,  

 i hvilket omfang de enkelte indgreb må antages også at kunne finde anvendelse  

 over for børn under den kriminelle lavalder.
Endvidere har udvalget  

 overvejet,  

 hvilke regler der bør finde anvendelse over for børn under den kriminelle  

 lavalder, herunder navnlig om retsplejelovens bestemmelser om  

 straffeprocessuelle tvangsindgreb bør finde anvendelse.
1.3. Hovedtræk af lovforslaget Med lovforslaget indsættes et nyt kapitel (75 b) i  

 retsplejeloven om straffeprocessuelle indgreb over for børn under 15 år.  

 Forslaget indebærer, at der som hovedregel kan foretages straffeprocessuelle  

 tvangsindgreb over for børn under den kriminelle lavalder efter  

 retsplejelovens  

 almindelige bestemmelser herom.
Der foreslås for det første en særlig bestemmelse om  

 politiets adgang til at tilbageholde en mistænkt person under 15 år  

 (§ 821  

 a). Bestemmelsen tager udgangspunkt i de almindelige anholdelsesbetingelser i  

 retsplejelovens kapitel 69, men det fremhæves udtrykkeligt, at  

 tilbageholdelsens øjemed ikke må kunne opnås ved anvendelse af mindre  

 indgribende foranstaltninger.
Tilbageholdelsen skal efter bestemmelsen være  

 så  

 skånsom som mulig.
Barnet må således ikke anbringes i arresthus.
Anbringelse  

 i  

 venterum, detentionslokale eller lignende må kun ske, når det er nødvendigt  

 af  

 sikkerhedsmæssige grunde, eller når det undtagelsesvis er påkrævet af hensyn  

 til efterforskningen, og anden anbringelse ikke er mulig.
Endelig skal  

 tilbageholdelsen være så kortvarig som mulig og må kun udstrækkes ud over  

 seks  

 timer, når væsentlige hensyn til efterforskningen gør dette påkrævet.  

 Enerumsanbringelse i venterum, detentionslokale eller lignende må i intet  

 tilfælde udstrækkes ud over 6 timer.
Tilbageholdelse af et barn under 15 år  

 kan  

 efter den foreslåede bestemmelse i intet tilfælde udstrækkes ud over 24  

 timer.
Der foreslås endvidere en bestemmelse, der fastlægger,  

 hvilke øvrige straffeprocessuelle indgreb politiet kan foretage over for  

 personer under 15 år (§ 821 b). Bestemmelsen indebærer, at indgreb, der  

 er  

 reguleret i retsplejelovens kapitel 71  74 og 75 a, og som forudsætter  

 en  

 mistanke eller en sigtelse, som hovedregel også kan anvendes over for børn  

 under den kriminelle lavalder.
Det drejer sig bl.a. om indgreb i  

 meddelelseshemmeligheden, observation, dataaflæsning, legemsindgreb,  

 ransagning, beslaglæggelse og edition.
Der gøres dog undtagelse for de  

 indgreb,  

 som efter retsplejelovens regler kan foretages med henblik på senere  

 identifikation, dvs. § 792 b, stk. 1, om optagelse af fingeraftryk  

 og  

 personfotografi med henblik på senere identifikation og § 792 f,  

 stk. 1 og 2, om opbevaring af personfotografier, fingeraftryk og andet  

 materiale og andre oplysninger, der er tilvejebragt ved legemsindgreb.
Bestemmelsen indebærer endvidere, at straffeprocessuelle  

 indgreb, der kun kan iværksættes mod personer, der er tiltalt eller dømt,  

 ikke  

 finder anvendelse over for mistænkte børn under den kriminelle lavalder.
Det  

 drejer sig om bestemmelserne i § 802, stk. 3, om formuebeslag og  

 § 815 om forevisning af fotografier, som opbevares af politiet med  

 henblik  

 på senere identifikation.
 Den foreslåede bestemmelse indeholder endvidere en  

 udtrykkelig hjemmel for politiet til at foretage indgreb efter ovennævnte  

 kapitler i retsplejeloven, som ikke forudsætter mistanke eller sigtelse, over  

 for børn under 15 år.
Herudover indeholder lovforslaget særlige regler om  

 samtykke (§ 821 b, stk. 3) og proportionalitet (§ 821 c). Det  

 foreslås således, at i de tilfælde, hvor et indgreb er betinget af samtykke  

 fra  

 den, som indgrebet er rettet mod, skal der foreligge et samtykke fra  

 indehaveren af forældremyndigheden på barnets vegne.
For så vidt angår  

 proportionalitetskravet,  

 som allerede efter gældende ret finder anvendelse ved samtlige  

 straffeprocessuelle tvangsindgreb, foreslås det, at der ved vurderingen af,  

 om  

 et givent indgreb over for en person under 15 år er uforholdsmæssigt, skal  

 lægges vægt på den særlige belastning, som indgrebet på grund af den  

 pågældendes unge alder må antages at indebære.
 Lovforslaget indeholder endvidere regler om underretning af  

 de sociale myndigheder og forældremyndighedsindehaveren ved politiets  

 tilbageholdelse og afhøring af børn under 15 år (jf. § 821 e).
 Endelig indeholder lovforslaget en adgang til i særlige  

 tilfælde at beskikke en advokat for et barn under 15 år (jf. § 821 f).
2. Straffeprocessuelle tvangsindgreb over for børn  

 under den kriminelle lavalder 2.1. Generelt om adgangen til at foretage  

 straffeprocessuelle tvangsindgreb over for børn under den kriminelle lavalder 2.1.1. Gældende ret Retsplejeloven indeholder i dag ikke særlige regler om  

 politiets adgang til at foretage straffeprocessuelle tvangsindgreb over børn  

 under den kriminelle lavalder i forbindelse med en strafferetlig  

 efterforskning.
 Strafferetsplejeudvalget har i betænkningen foretaget en  

 gennemgang af retsplejelovens gældende regler om straffeprocessuelle  

 tvangsindgreb i retsplejelovens kapitel 69-75 a samt overvejet, om de enkelte  

 indgreb efter gældende ret må antages at finde tilsvarende anvendelse med  

 hensyn til børn under 15 år.
For hovedparten af de straffeprocessuelle tvangsindgreb  

 opstiller retsplejeloven særlige mistankekrav, således at det er en  

 betingelse  

 for at foretage indgrebet, at den, som indgrebet retter sig imod, er  

 mistænkt,  

 sigtet, tiltalt eller dømt for forbrydelsen, jf. nærmere nedenfor.
Visse  

 indgreb kan imidlertid under særlige betingelser foretages over for  

 ikke-mistænkte, jf. § 792 d, stk. 1, § 792 d, stk. 2 og 4  

 (visse legemsindgreb), § 795 (ransagning af husrum mv.), § 803,  

 stk. 1, (beslaglæggelse), § 804 (edition), §§ 813-814  

 (fotoforevisning). Desuden gælder der for visse indgreb ikke noget  

 mistankekrav, jf. herved § 781, stk. 5, 2. pkt., jf. stk. 1,  

 nr.  

 1, (udvidet teleoplysning) og § 791 a (observation).
Retsplejeloven indeholder som nævnt bestemmelser om  

 straffeprocessuelle tvangsindgreb, der, hvis betingelserne i øvrigt er  

 opfyldte, kan foretages over for personer, som mistænkes for en forbrydelse.  

 Dette gælder således § 781 om indgreb i meddelelseshemmeligheden, der  

 kræver, at der er bestemte grunde til at antage, at der på den pågældende  

 måde  

 gives meddelelser eller foretages forsendelser til eller fra en mistænkt.  

 Ligeledes  

 er det efter § 791 b om dataaflæsning en betingelse, at der er bestemte  

 grunde til at antage, at informationssystemet anvendes af en mistænkt.
Regler  

 om indgreb over for mistænkte personer findes endvidere i § 794 om  

 ransagning af mistænktes husrum mv., § 802, stk. 1 og 2, om  

 henholdsvis beslaglæggelse af mistænktes genstande og af dennes gods,  

 § 812 om forevisning uden for politiet af fotografi af mistænkte,  

 § 817, stk. 1, om forevisning af mistænkte for personer uden for  

 politiet (direkte konfrontation), § 818, stk. 1, om  

 offentliggørelse  

 af signalement af mistænkte, § 818, stk. 2, om offentliggørelse af  

 fotografi af mistænkte og § 819 om offentlig efterlysning.
Herudover indeholder retsplejeloven bestemmelser om  

 straffeprocessuelle indgreb, der forudsætter, at den, som indgrebet rettes  

 imod, er sigtet for en forbrydelse.
Dette gælder således § 755,  

 stk. 1, jf. § 758, stk. 2, (anholdelse), § 758,  

 stk. 1, (legemsindgreb i forbindelse med anholdelse), § 759, jf.  

 § 755, stk. 1, jf. § 758, stk. 2, (ransagning med henblik  

 på anholdelse), § 760, stk. 4, (opretholdelse af anholdelse),  

 § 762 (varetægtsfængsling), § 792 a, stk. 1,  

 (legemsbesigtigelse  

 af sigtede), § 792 a, stk. 2, (legemsundersøgelse af sigtede),  

 § 792 b, stk. 1, (optagelse af fingeraftryk og personfotografi med  

 henblik på senere identifikation), § 792 b, stk. 2, (udtagelse af  

 blodprøver i forbindelse med lovovertrædelser hvori indtagelse af spiritus  

 eller euforiserende stoffer er et led), § 792 f (opbevaring hos politiet  

 af personfotografi med henblik på senere identifikation) og § 817,  

 stk. 2, om forevisning i konfrontationsparade.
 For visse andre straffeprocessuelle indgreb er det en  

 betingelse, at den pågældende er tiltalt (jf. § 802, stk. 3, om  

 formuebeslag) eller dømt for forbrydelsen (jf. § 815, stk. 1, nr.  

 1-2, om forevisning af fotografier, som opbevares af politiet med henblik på  

 senere identifikation).
For så vidt angår de indgreb, som ikke forudsætter, at den  

 pågældende er sigtet, tiltalt eller dømt, må det efter  

 Strafferetsplejeudvalgets opfattelse antages, at disse indgreb også efter  

 gældende ret kan finde anvendelse over for børn under 15 år.
Herudover er det  

 almindeligt antaget, at politiet efter omstændighederne kan foretage afhøring  

 af børn under 15 år, som mistænkes for en forbrydelse, og politiet antages at  

 have en vis adgang til efter omstændighederne at tilbageholde børn under  

 denne  

 alder.
Efter gældende ret er det derimod tvivlsomt, om de indgreb  

  bortset fra anholdelse (tilbageholdelse)  der efter  

 retsplejeloven  

 forudsætter, at der er rejst sigtelse mod den pågældende, kan anvendes over  

 for  

 børn under den kriminelle lavalder.
Det skyldes, at det er tvivlsomt,  

 hvorvidt  

 der kan rejses en formel sigtelse mod børn, der er under 15 år, og som derfor  

 ikke kan straffes.
 Der henvises nærmere til betænkningens side 15-67.
2.1.2. Lovforslagets udformning Strafferetsplejeudvalget har på baggrund af en nøje  

 gennemgang af retsplejelovens regler om straffeprocessuelle tvangsindgreb  

 overvejet, hvorvidt de enkelte indgreb også bør kunne finde anvendelse over  

 for  

 børn under 15 år.
Udvalget finder på baggrund af disse overvejelser, at der  

 er et reelt og legitimt behov for at kunne anvende retsplejelovens  

 straffeprocessuelle tvangsindgreb over for børn, selv om disse er under den  

 kriminelle lavalder.
Dette skyldes for det første hensynet til at opklare  

 forbrydelser, herunder klarlægge, hvem der vil eller ikke vil kunne straffes  

 herfor.
For det andet skyldes det hensynet til i tide at kunne skride ind med  

 hjælpeforanstaltninger mv. over for børn under 15 år, der begår kriminalitet.  

 Hensynet til de pågældende personers meget unge alder bør navnlig varetages  

 dels ved en skærpet anvendelse af kravet om forholdsmæssighed  

 (proportionalitetskravet), dels gennem bestemmelser, der sikrer, at  

 forældrene  

 og de sociale myndigheder inddrages.
 Som anført ovenfor, er det efter gældende ret tvivlsomt, om  

 de indgreb, der efter retsplejeloven forudsætter, at der er rejst sigtelse  

 mod  

 den pågældende, finder anvendelse over for børn under den kriminelle  

 lavalder.  

 Strafferetsplejeudvalgets forslag indebærer, at denne tvivl fjernes, idet  

 forslaget indeholder en klar hjemmel til at foretage sådanne tvangsindgreb.  

 Det  

 kan derfor heller ikke udelukkes, at Strafferetsplejeudvalgets forslag i  

 denne  

 henseende vil indebære en udvidelse af mulighederne for at foretage  

 tvangsindgreb over for børn under 15 år.
Som følge af de særlige hensyn, som gør sig gældende, når  

 der er tale om børn under den kriminelle lavalder, foreslår udvalget nogle  

 undtagelser til udgangspunktet om, at retsplejelovens regler om  

 straffeprocessuelle tvangsindgreb finder tilsvarende anvendelse med hensyn  

 til  

 børn under 15 år.
Efter udvalgets lovudkast kan der således ikke ske  

 optagelse  

 af fingeraftryk og personfotografi med henblik på senere identifikation eller  

 opbevaring af personfotografi eller andet materiale med henblik på senere  

 identifikation af børn under 15 år.
Desuden kan de indgreb, som efter  

 retsplejeloven forudsætter, at den pågældende er tiltalt eller dømt, efter  

 lovudkastet fortsat ikke finde anvendelse over for børn under 15 år.
 Med henblik på at tilvejebringe et tydeligt retsgrundlag  

 for politiets adgang til i medfør af retsplejeloven at foretage  

 straffeprocessuelle indgreb over for børn, som mistænkes for at have begået  

 en  

 forbrydelse, foreslår Strafferetsplejeudvalget, at der indføres udtrykkelige  

 regler herom i retsplejeloven.
 Der henvises nærmere til betænkningens side 79-102.
 Justitsministeriet kan tilslutte sig  

 Strafferetsplejeudvalgets synspunkter og forslag, og lovforslaget er udformet  

 i  

 overensstemmelse hermed.
2.2. Anholdelse (tilbageholdelse) af børn 2.2.1. Gældende ret Retsplejeloven indeholder ikke særlige regler om adgangen  

 til at foretage anholdelse af børn under den kriminelle lavalder.
Det er dog  

 almindeligt antaget, at også børn under 15 år, der er mistænkt for et  

 strafbart  

 forhold, kan anholdes (tilbageholdes). Dette er blandt andet kommet til  

 udtryk  

 i Rigsadvokatens meddelelse nr. 5/2003 (tidligere nr. 7/1998), som fastsætter  

 administrative retningslinier for politiets behandling af sager mod unge  

 lovovertrædere, herunder om tilbageholdelse og afhøring af børn.
 Ifølge Rigsadvokatens meddelelse forudsætter  

 tilbageholdelse af børn under den kriminelle lavalder, at de almindelige  

 anholdelsesbetingelser efter retsplejelovens kapitel 69 er til stede, og at  

 hensynet til sagens opklaring og barnets tarv gør tilbageholdelsen nødvendig.  

 Endvidere skal tilbageholdelsen bringes til ophør snarest muligt og må ikke  

 udstrækkes ud over, hvad der er strengt nødvendigt af hensyn til  

 efterforskningen og for at sikre, at barnet overgives til rette vedkommende.
Det fremgår endvidere af Rigsadvokatens meddelelse, at  

 tilbageholdelse skal ske så skånsomt som muligt, og at anbringelse ikke må  

 ske  

 i arresthus.
Anbringelse i venterum eller detentionslokale må kun ske, når  

 det  

 er nødvendigt af sikkerhedsmæssige grunde, eller når det undtagelsesvis er  

 påkrævet af hensyn til efterforskningen, og anden anbringelse ikke er mulig.  

 Håndjern og lignende magtmidler bør ikke benyttes.
Tilbageholdes barnet,  

 eller  

 skal barnet afhøres, tilkaldes en repræsentant for de sociale myndigheder, og  

 barnets forældre underrettes, medmindre efterforskningen nødvendiggør en  

 udsættelse af underretningen.
 Der henvises nærmere til betænkningens side 27-29 og  

 Rigsadvokatens meddelelse nr. 5/2003.
2.2.2. Strafferetsplejeudvalgets forslag 2.2.2.1.  

  

 Som det  

 fremgår ovenfor, jf. pkt. 2.1.2, er det Strafferetsplejeudvalgets opfattelse,  

 at der bør tilvejebringes et klart hjemmelsgrundlag i retsplejeloven for de  

 straffeprocessuelle indgreb, der bør kunne gennemføres over for børn under  

 den  

 kriminelle lavalder.
Udvalget finder, at der bør gives udtømmende regler om  

 anvendelse af straffeprocessuelle tvangsindgreb over for børn under 15 år.
Udvalget anfører, at det er åbenbart, at der kan være behov  

 for at kunne tilbageholde børn, der mistænkes for en forbrydelse, selv om den  

 pågældende er under den kriminelle lavalder.
På baggrund af udvalgets  

 overvejelser om behovet for et klart og tydeligt hjemmelsgrundlag for  

 anvendelsen af straffeprocessuelle indgreb over for børn finder udvalget, at  

 der bør indsættes en udtrykkelig bestemmelse i retsplejeloven om politiets  

 adgang til at tilbageholde børn under den kriminelle lavalder.
Udvalget  

 foreslår i den forbindelse, at der i forhold til børn under 15 år anvendes  

 terminologien  

 tilbageholdelse i stedet for anholdelse, idet de  

 almindelige regler om  

 anholdelse på flere punkter foreslås udformet mere restriktivt, når det  

 drejer  

 sig om børn under den kriminelle lavalder.
Udvalget foreslår, at politiet kan tilbageholde en mistænkt  

 person under 15 år, hvis de almindelige anholdelsesbetingelser i  

 retsplejelovens § 755, stk. 1, er opfyldt, og tilbageholdelsens  

 øjemed ikke kan opnås ved anvendelse af mindre indgribende foranstaltninger.  

 Det er herved udvalgets opfattelse, at det bør være en betingelse for at  

 tilbageholde et barn  ligesom for anholdelse af en person over den  

 kriminelle  

 lavalder  at barnet med rimelig grund mistænkes for et strafbart  

 forhold, der  

 er undergivet offentlig påtale, og at tilbageholdelse må anses for påkrævet  

 for  

 at hindre yderligere strafbart forhold, for at sikre barnets foreløbige  

 tilstedeværelse eller for at hindre barnets samkvem med andre.
Som følge af  

 tilbageholdelsens karakter af frihedsberøvelse finder udvalget, at det i den  

 foreslåede bestemmelse særligt bør fremhæves, at tilbageholdelsens øjemed  

 ikke  

 må kunne opnås ved anvendelse af mindre indgribende foranstaltninger.
Udvalget foreslår endvidere, at det i den særlige  

 bestemmelse om tilbageholdelse af børn under 15 år præciseres, at  

 retsplejelovens øvrige gældende regler om anholdelse finder tilsvarende  

 anvendelse.
Det drejer sig blandt andet om reglerne om civil anholdelse  

 (§ 755, stk. 2), politiets anholdelsesbeføjelser under opløb  

 (§ 755, stk. 3), kravet om indgrebets proportionalitet (§ 755,  

 stk. 4) samt kravet om skånsomhed (§ 758, stk. 1, 1. pkt.).  

 Tilsvarende bør reglen om, at en person, der er anholdt, ikke er undergivet  

 andre indskrænkninger i sin frihed, end anholdelsens øjemed og ordenshensyn  

 nødvendiggør (§ 748, stk. 1, 4. pkt.), reglen om politiets adgang  

 til  

 at foretage legemsindgreb for at finde genstande, som kan benyttes til vold  

 eller undvigelse mv. (§ 758, stk. 1, 2. og 3. pkt.) samt adgangen  

 til  

 at foretage ransagning af hus, andre lokaliteter eller genstande for at  

 eftersøge  

 en mistænkt (§ 759) finde anvendelse i forbindelse med tilbageholdelse  

 af  

 børn under 15 år.
Endvidere foreslår udvalget, at det tilbageholdte barn  

 snarest muligt skal gøres bekendt med mistanken og tidspunktet for  

 tilbageholdelsen.
Udvalget har herved lagt vægt på, at en anholdt person over  

 den kriminelle lavalder efter retsplejelovens § 758, stk. 2, skal  

 gøres bekendt med anholdelsestidspunktet og sigtelsen, og at der bør gælde  

 tilsvarende rettigheder for børn under den kriminelle lavalder, selv om der  

 antagelig ikke kan rejses formel sigtelse mod et barn under 15 år.
2.2.2.2.  

  

 Det er  

 Strafferetsplejeudvalgets opfattelse, at anbringelsen af mistænkte børn, der  

 tilbageholdes, bør reguleres udtrykkeligt i retsplejeloven.
Udvalget foreslår  

 således, at der indsættes en generel regel i retsplejeloven om, at  

 anbringelse  

 af tilbageholdte børn under den kriminelle lavalder skal ske så skånsomt som  

 muligt  herunder at børn ikke må anbringes i arresthus.
For så vidt angår enerumsanbringelse af  

  

 sikkerhedsmæssige grunde  

  

 af børn i  

 venterum eller detentionslokale eller andre rum, hvor barnet befinder sig  

 alene, henviser udvalget til lovudkastet i Politikommissionens betænkning nr.  

 1410/2002, § 10, stk. 4 og 5, som indeholder særlige regler om  

 detentionsanbringelse af børn, der er frihedsberøvede (uden for  

 strafferetsplejen). Efter § 10, stk. 4, i Politikommissionens  

 lovudkast må der ikke ske detentionsanbringelse af børn under 12 år.
Et barn  

 under 15 år må kun anbringes i detention, hvis anden anbringelse er  

 sikkerhedsmæssigt  

 uforsvarlig som følge af barnets adfærd.
Politikommissionens forslag vedrører kun  

 detentionsanbringelse, men Strafferetsplejeudvalget anfører, at anbringelse  

 af  

 børn under den kriminelle lavalder i venterum eller andre aflåste rum, hvor  

 barnet befinder sig uden at være sammen med politipersonale, forudsættes at  

 skulle ske på tilsvarende betingelser.
Forslaget til § 821 a,  

 stk. 3,  

 3. pkt., 1. led, i udvalgets forslag er udformet i lyset heraf.
Anbringelse i  

 venterum mv. af børn under 15 år efter den foreslåede bestemmelse forudsættes  

 således kun at kunne finde sted, hvis anden anbringelse er sikkerhedsmæssigt  

 uforsvarlig som følge af barnets adfærd - eksempelvis hvis barnet ellers vil  

 udgøre en fare for sig selv eller andre - og barnet er 12 år eller derover.
Et flertal af udvalgets medlemmer (udvalgets medlemmer  

 bortset fra Søren Søltoft Madsen og Merethe Stagetorn) foreslår imidlertid,  

 at  

 der indføres en undtagelsesvis adgang til enerumsanbringelse af børn under  

 den  

 kriminelle lavalder i detentionslokale, venterum eller lignende af  

  

 efterforskningsmæssige grunde  

  

 , herunder  

 når det er påkrævet af hensyn til efterforskningen, og anden anbringelse ikke  

 er mulig, jf. forslagets § 821 a, stk. 3, sidste punktum.
Dette kan  

 f.eks. være nødvendigt, hvis en gruppe børn  hvoraf et eller flere er  

 under  

 den kriminelle lavalder  pågribes i forbindelse med grov  

 bandekriminalitet.
I  

 sådanne tilfælde kan det være af afgørende betydning for efterforskningen, at  

 børnene placeres hver for sig, indtil de har kunnet afhøres af politiet.
Hvis  

 politiet på det pågældende sted ikke råder over det fornødne mandskab til at  

 sikre, at de tilbageholdte børn ikke kommer i kontakt med hinanden inden  

 afhøringen, og sådant mandskab ikke kan tilkaldes eller en repræsentant for  

 de  

 sociale myndigheder være til stede, kan det således være nødvendigt at  

 placere  

 børnene alene i aflåste lokaler.
 Udvalgets flertal forudsætter, at enerumsanbringelse i  

 venterum mv. af efterforskningsmæssige grunde kun sker rent undtagelsesvis.  

 Flertallet anfører, at det må være en betingelse, dels at der er tale om  

 alvorlig personfarlig kriminalitet  navnlig vold, voldtægt og væbnet  

 røveri   

 dels at anbringelse er nødvendig af væsentlige efterforskningsmæssige grunde.  

 Det må endvidere kræves, at det ikke er praktisk muligt at anbringe barnet på  

 anden måde.
 Flertallet har i tilknytning hertil foreslået, at det  

 administrativt pålægges politiet til at indberette sådanne  

 enerumsanbringelser  

 af børn efter den foreslåede bestemmelse til Rigsadvokaten, der således får  

 til  

 opgave at vurdere, om anvendelsen i praksis af denne anbringelsesmåde giver  

 anledning til justeringer med henblik på yderligere begrænsning.
Et mindretal i udvalget (Søren Søltoft Madsen og Merethe  

 Stagetorn) finder, at enerumsanbringelse af mistænkte under 15 år af  

 efterforskningsmæssige grunde ikke bør tillades, og foreslår derfor, at  

 lovudkastets § 821 a, stk. 3, 2. pkt., 2. led (om  

 enerumsanbringelse  

  

 af efterforskningsmæssige  

 grunde) udgår.
Disse medlemmer lægger vægt på, at frihedsberøvelse af børn  

 under  

 15 år i sig selv er et meget alvorligt indgreb, og at anbringelse af et barn  

 alene i et aflåst rum indebærer en sådan risiko for traumatisering, at  

 hensynet  

 til efterforskningen aldrig kan være tilstrækkelig begrundelse herfor.
2.2.2.3.  

  

 På grund  

 af den særlige belastning, som tilbageholdelse må antages at udgøre for et  

 barn  

 under den kriminelle lavalder, finder udvalget, at der i retsplejeloven bør  

 fastsættes et klart og udtrykkeligt udgangspunkt om, at tilbageholdelse af  

 børn  

 under 15 år ikke må have en varighed ud over 6 timer.
Udvalget har imidlertid  

 ikke fundet grundlag for at foreslå en absolut frist for tilbageholdelse på 6  

 timer.
En tilbageholdelse bør således  navnlig i sager om grov  

 kriminalitet   

 kunne forlænges ud over 6 timer, hvis væsentlige hensyn til efterforskningen  

 gør det påkrævet.
Tilbageholdelse må i intet tilfælde overstige 24 timer.
 Der henvises nærmere til betænkningens side 87-91.
2.2.3. Justitsministeriets overvejelser Justitsministeriet kan tilslutte sig  

 Strafferetsplejeudvalgets overvejelser om tilbageholdelse af børn under 15  

 år,  

 herunder forslaget om en udtrykkelig bestemmelse herom i retsplejeloven.  

 Lovforslaget er udformet i overensstemmelse hermed.
Dog har  

 Justitsministeriet  

 fundet anledning til at tilføje en absolut tidsfrist for enerumsanbringelser  

 på  

 6 timer, jf. nedenfor.
Der henvises til den foreslåede bestemmelse i  

 § 821  

 a.
Justitsministeriet er endvidere enig med  

 Strafferetsplejeudvalgets flertal i, at den foreslåede bestemmelse bør give  

 adgang til i visse særlige tilfælde at anbringe tilbageholdte børn under 15  

 år  

 i venterum mv. af efterforskningsmæssige grunde.
Som anført af udvalgets  

 flertal, kan der i praksis forekomme tilfælde, navnlig ved efterforskning af  

 alvorlig personfarlig kriminalitet som f.eks. røveri og voldtægt, hvor det  

 ikke  

 er muligt at anbringe barnet på anden måde, og hvor væsentlige  

 efterforskningsmæssige hensyn tilsiger, at politiet bør have adgang til at  

 tilbageholde barnet med henblik på at afhøre barnet, inden denne når at tale  

 med evt. medgerningsmænd.
Justitsministeriet har lagt vægt på, at adgangen  

 til  

 at anbringe børn under 15 år i venterum mv. af efterforskningsmæssige grunde  

 kun bør anvendes undtagelsesvis, jf. flertallets forslag herom.
Justitsministeriet er i den forbindelse enig i flertallets  

 forslag om at etablere en indberetningsordning for politiet til Rigsadvokaten  

 vedrørende politiets enerumsanbringelser af børn under 15 år af  

 efterforskningsmæssige grunde, således at Rigsadvokaten får til opgave at  

 vurdere, om anvendelsen i praksis af denne anbringelsesmåde giver anledning  

 til  

 justeringer med henblik på begrænsning.
Justitsministeriet vil anmode  

 Rigsadvokaten om at etablere en sådan indberetningsordning.
I høringssvarene vedrørende betænkningen er det påpeget, at  

 den tidsmæssige udstrækning af en enerumsanbringelse bør være så kort så  

 muligt  

 på grund af den særlige belastning, som indgrebet på grund af barnets unge  

 alder må antages at indebære, og at der bør være en kortere absolut tidsfrist  

 for denne form for tilbageholdelse.
Efter Strafferetsplejeudvalgets forslag  

 skal en tilbageholdelse være så kortvarig som mulig og må kun udstrækkes ud  

 over 6 timer, når væsentlige hensyn til efterforskningen gør dette påkrævet.  

 En  

 tilbageholdelse kan i intet tilfælde udstrækkes ud over 24 timer.
Efter  

 Justitsministeriets opfattelse tilsiger hensynet til barnets tarv, at der  

 fastsættes en absolut frist på 6 timer for enerumsanbringelse i detention,  

 venterum mv., da sådan enerumsanbringelse må antages at være særlig  

 indgribende  

 for barnet.
Hvis politiet efter udløbet af 6 timers fristen fortsat har behov  

 for at tilbageholde barnet af væsentlige efterforskningsmæssige grunde, må  

 tilbageholdelsen således ske ved, at barnet anbringes på et kontor eller  

 lignende i fællesskab med en voksen, eksempelvis  

 forældremyndighedsindehaveren,  

 en repræsentant for de sociale myndigheder eller en polititjenestemand.
Der  

 henvises til den foreslåede bestemmelse i § 821 a, stk. 4.
 Justitsministeriet finder endvidere, at den ovenfor nævnte  

 indberetningsordning til Rigsadvokaten tillige bør omfatte de situationer,  

 hvor  

 tilbageholdelsen af efterforskningsmæssige grunde udstrækkes udover 6 timer,  

 således at anvendelsen i praksis af muligheden for længere tilbageholdelser  

 kan  

 vurderes.
2.3. Samtykke 2.3.1. Gældende ret Retsplejeloven indeholder en række bestemmelser om  

 betydningen af samtykke til straffeprocessuelle indgreb.
Det gælder således  

 § 791 a, stk. 4, om observation, § 792 c, stk. 3 og 5, og  

 § 792 d, stk. 1, om visse legemsindgreb, § 795 og § 796,  

 stk. 5, om ransagning, § 806, stk. 7, og § 807 a om  

 beslaglæggelse, § 814, stk. 1, om fotoforevisning og § 817,  

 stk. 3, om direkte konfrontation og konfrontationsparade.
Det er ikke særligt reguleret i disse bestemmelser, hvem  

 der kan meddele samtykke, hvis det straffeprocessuelle tvangsindgreb rettes  

 mod  

 et barn under den kriminelle lavalder.
Det må imidlertid antages, at politiet  

 i  

 almindelighed må søge at opnå samtykke fra forældrene til det pågældende  

 barn.
 Der henvises nærmere til betænkningens side 50-53.
2.3.2. Strafferetsplejeudvalgets overvejelser Efter Strafferetsplejeudvalgets opfattelse bør  

 retsstillingen på dette område fastholdes, således at det er  

 forældremyndighedsindehaveren, der skal give samtykke i de tilfælde, hvor et  

 samtykke er nødvendigt for, at det pågældende straffeprocessuelle  

 tvangsindgreb  

 kan foretages.
Udvalget lægger herved vægt på, at  

 forældremyndighedsindehaveren  

 normalt vil være nærmest til at vurdere, om indgrebet bør tillades af hensyn  

 til barnet.
 Udvalget finder det hensigtsmæssigt, at der i forbindelse  

 med indførelsen i retsplejeloven af særlige regler om straffeprocessuelle  

 tvangsindgreb over for børn under 15 år ligeledes fastsættes regler i  

 retsplejeloven om betydningen af samtykke til indgrebets gennemførelse.  

 Udvalget foreslår på den baggrund, at der indsættes en bestemmelse i  

 retsplejeloven, hvorefter indgreb, som i den konkrete situation er betinget  

 af,  

 at der meddeles samtykke til indgrebet, kun kan iværksættes over for børn  

 under  

 15 år, hvis indehaveren af forældremyndigheden meddeler samtykke hertil.
Udvalget har overvejet, om der burde foreslås særlige  

 regler om beskikkelse af en ad-hoc værge for barnet med henblik på at tage  

 stilling til spørgsmålet om samtykke til legemsindgreb i tilfælde, hvor der  

 må  

 antages at bestå en risiko for en interessekonflikt mellem barnet og  

 forældremyndighedens indehaver.
Det kan f.eks. være tilfældet, hvor der  

 foreligger en mistanke om, at barnet udsættes for voldelige eller seksuelle  

 overgreb fra forældremyndighedsindehaveren.
I betænkning nr. 1420/2002 om gennemførelse af straffesager  

 om seksuelt misbrug af børn (s. 98 ff.), anførte en arbejdsgruppe under  

 Justitsministeriet, at beskikkelse af en ad-hoc værge ikke er det rette  

 instrument til at løse spørgsmålet om varetagelse af barnets interesser i  

 forhold til medvirken i politiets efterforskning, når  

 forældremyndighedsindehaveren modsætter sig dette.
Arbejdsgruppen fremhæver i  

 den forbindelse bl.a., at det i givet fald vil være vanskeligt for en ad-hoc  

 værge at modsætte sig omgivelsernes forventning om, at der gives samtykke.  

 Endvidere peger arbejdsgruppen på, at det i tilfælde, hvor der er to  

 indehavere  

 af forældremyndigheden over det pågældende barn, må antages at være  

 tilstrækkeligt for indgrebets gennemførelse, at den ene af  

 forældremyndighedsindehaverne ikke modsætter sig indgrebets gennemførelse.  

 Arbejdsgruppen bemærker desuden, at løsningen af tilfælde, hvor en indehaver  

 af  

 forældremyndigheden modsætter sig indgrebet over for barnet, i øvrigt må  

 afhænge af den konkrete situation.
Af lignende grunde finder Strafferetsplejeudvalget ikke  

 anledning til at foreslå særlige regler for tilfælde, hvor der kan formodes  

 at  

 eksistere den nævnte interessekonflikt mellem barnet og indehaveren af  

 forældremyndigheden.
Dette spørgsmål bør efter udvalgets opfattelse løses  

 efter  

 den gældende lovgivning og under hensyn til omstændighederne i den konkrete  

 sag.
Udvalget har endvidere overvejet at indsætte en særregel om  

 betydningen af barnets eget samtykke til indgreb rettet mod genstande, som  

 barnet efter særlige regler i værgemålsloven må antages selv at kunne råde  

 over.
Udvalget har dog under hensyn til, at reglen kun vil have betydning i  

 meget få tilfælde, og at det ofte i det enkelte tilfælde ville være  

 vanskeligt  

 at vurdere, om reglen konkret kunne finde anvendelse, undladt at foreslå en  

 sådan regel.
 Udvalget har endelig overvejet, om der bør foreslås en  

 særlig regel, hvorefter børn, der er fyldt 12 år, også selv skal meddele  

 samtykke for, at betingelserne for legemsindgreb efter § 792 c,  

 stk. 3 og 5, og § 792 d, stk. 1, kan anses for opfyldt.
 I betænkning nr. 1420/2002 (s. 99) anførte arbejdsgruppen  

 om gennemførelse af straffesager om seksuelt misbrug af børn, at i alt fald  

 større børns stillingtagen  dvs. børn på omkring 12 år og derover  

  efter  

 arbejdsgruppens opfattelse bør indgå ved vurderingen af, om der skal  

 foretages  

 en legemsundersøgelse.
Strafferetsplejeudvalget tilslutter sig dette synspunkt og  

 anfører, at den særlige karakter af legemsindgreb f.eks. en  

 gynækologisk  

 undersøgelse  gør det nærliggende at inddrage større børn i  

 beslutningen om,  

 hvorvidt samtykke skal gives.
Udvalget har imidlertid valgt ikke at foreslå  

 en  

 udtrykkelig regel om betydningen af samtykke for så vidt angår børn på 12 år  

 og  

 derover.
Det skyldes dels, at forældrene oftest vil være nærmest til at  

 bedømme, om eventuel modvilje fra barnet er alvorligt ment, og forældrene kan  

 i  

 så fald nægte samtykke.
Dels vil lægen altid skulle vurdere, om foretagelse  

 af  

 undersøgelsen er forsvarlig.
Gennemtvingelse ved magt, f.eks. i form af  

 narkose  

 over for et større barn, der ikke ønsker at medvirke, forudsættes ikke at  

 ske.  

 En udtrykkelig regel om, at samtykke fra barnet i visse tilfælde skal  

 indhentes, vil endvidere kunne lægge et urimeligt ansvar på barnet.
 Der henvises nærmere til betænkningens side 96-99.
2.3.3. Justitsministeriets overvejelser Justitsministeriet kan tilslutte sig  

 Strafferetsplejeudvalgets synspunkter og forslag, og lovforslaget er udformet  

 i  

 overensstemmelse hermed.
Der henvises til den foreslåede bestemmelse i  

 § 821 b.
2.4. Proportionalitetskrav 2.4.1. Gældende ret For alle straffeprocessuelle tvangsindgreb antages der at  

 gælde en grundsætning om proportionalitet.
Det vil sige, at der ikke må være  

 misforhold mellem på den ene side de ulemper, som indgrebet påfører den, det  

 går ud over, og på den anden side indgrebets betydning for efterforskningen  

 samt sagens karakter, jf. herved bl.a.
Strafferetsplejeudvalgets betænkning  

 nr.  

 1159/1989 om ransagning under efterforskning, s. 61.
 En række af de straffeprocessuelle tvangsindgreb, der  

 reguleres i retsplejeloven, indeholder desuden udtrykkelige bestemmelser  

 vedrørende krav om proportionalitet (jf. §§ 755, stk. 4, 782,  

 stk. 1, 791 a, stk. 5, 791 b, stk. 2, 792 e, stk. 1, 797,  

 805, stk. 1, 816, stk. 1, 817, stk. 4, 818, stk. 3, og  

 819,  

 stk. 3).
 Retsplejeloven indeholder ikke særlige regler om  

 proportionalitetsvurderingen, når straffeprocessuelle tvangsindgreb  

 gennemføres  

 over for børn under 15 år, men når der i forbindelse med efterforskningen af  

 en  

 lovovertrædelse ønskes gennemført et straffeprocessuelt indgreb over for et  

 barn, må der i forbindelse med proportionalitetsvurderingen antages bl.a. at  

 skulle lægges vægt på den særlige belastning, som indgrebet må antages at  

 indebære som følge af barnets unge alder.
 Der henvises nærmere til betænkningens side 92.
2.4.2. Strafferetsplejeudvalgets forslag Strafferetsplejeudvalget har i lyset af gældende ret  

 fundet, at hensynet til barnets unge alder bør nævnes udtrykkeligt i de  

 foreslåede særlige regler om straffeprocessuelle indgreb over for børn under  

 15  

 år, idet udvalget hermed ønsker at skærpe opmærksomheden om, at barnets unge  

 alder bør indgå med betydelig vægt ved vurderingen af, om indgrebet kan  

 tillades.
Udvalget har særligt overvejet forholdet til  

 menneskerettighederne, herunder Den Europæiske Menneskerettighedskonvention.  

 Anvendelse af straffeprocessuelle tvangsindgreb over for mindreårige kan ikke  

 anses at stride herimod, men det er på den anden side helt centralt i denne  

 henseende, at anvendelse af tvangsindgreb sker restriktivt under hensyn til  

 barnets alder, modenhed mv.
Også på denne baggrund har udvalget fundet, at  

 der  

 bør fastsættes en særlig regel om proportionalitet.
 Der henvises nærmere til betænkningens side 92.
2.4.3. Justitsministeriets overvejelser Justitsministeriet kan tilslutte sig  

 Strafferetsplejeudvalgets synspunkter og forslag, og lovforslaget er udformet  

 i  

 overensstemmelse hermed.
Der henvises til den foreslåede bestemmelse i  

 § 821 c.
 2.5. Underretning om tilbageholdelse og afhøring af  

 børn mv.
2.5.1. Gældende ret Det er i teori og praksis ikke ganske afklaret, hvorvidt  

 der kan rejses formel sigtelse mod børn, der er under den kriminelle  

 lavalder,  

 og som således ikke kan straffes.
Det er derfor ligeledes forbundet med en  

 vis  

 usikkerhed, i hvilket omfang de straffeprocessuelle rettigheder, som efter  

 retsplejeloven tilkommer sigtede personer, efter omstændighederne finder  

 anvendelse på mistænkte under 15 år.
 Retsplejeloven regulerer ikke dette spørgsmål.
 Det fremgår således f.eks. ikke af retsplejeloven, hvorvidt  

 politiet  som ved afhøring af sigtede personer  har pligt til at  

 oplyse det  

 mistænkte barn om, at det ikke er forpligtet til at udtale sig til politiet  

 (§ 752, stk. 1).
 For børn under 15 år, som ikke er mistænkte, gælder de  

 almindelige regler om afhøring af vidner, jf. § 753, jf. §§ 173,  

 stk. 1, 182 og 184, stk. 1 og 2. Det følger således bl.a. af  

 bestemmelsen i § 753 (jf. § 173, stk. 1), at politiet, hvis  

 omstændighederne giver anledning hertil, har pligt til at gøre vidnet  

 opmærksom  

 på de i §§ 169-172 nævnte vidnefritagelses- eller  

 vidneudelukkelsesgrunde.
Efter retsplejelovens § 752, stk. 2, fastsætter  

 justitsministeren regler om, i hvilke tilfælde kommunalbestyrelsen skal  

 underrettes om og have adgang til at overvære afhøringen af sigtede under 18  

 år.
Disse regler er fastsat ved Justitsministeriets bekendtgørelse nr. 786 af  

 21. september 1992 om underretning af kommunalbestyrelsen om afhøringer af  

 sigtede under 18 år.
 Det fremgår af bekendtgørelsens § 1, stk. 1, at  

 politiet skal underrette kommunalbestyrelsen om sagen, når der skal ske  

 afhøring af personer under 18 år, der er sigtet for overtrædelse af  

 straffeloven eller for andre forhold, der kan medføre frihedsstraf.  

 Underretning kan dog undlades med hensyn til afhøringer, der foretages i  

 direkte forbindelse med, at politiet træffer sigtede under eller i umiddelbar  

 tilknytning til udøvelsen af et strafbart forhold, for hvilket der ikke  

 bliver  

 spørgsmål om højere straf end bøde, jf. § 1, stk. 2.
Underretningen skal gives til kommunalbestyrelsen på  

 sigtedes hjemsted.
Er hjemstedet ikke oplyst, eller kan der på grund af  

 afstanden ikke gives møde, skal der i stedet gives underretning til den  

 stedlige kommunalbestyrelse, jf. § 2.
 Det fremgår endvidere af bekendtgørelsens § 3, at en  

 repræsentant for kommunalbestyrelsen så vidt muligt skal have adgang til at  

 overvære såvel udenretlige som indenretlige afhøringer af de nævnte personer.
For afhøring af børn under 15 år antages politiets  

 underretningspligt og kommunalbestyrelsens adgang til at overvære afhøringen  

 at  

 gælde tilsvarende, jf. f.eks.
Folketingets Ombudsmands beretning for året  

 1970,  

 s. 74, samt Socialministeriets bekendtgørelse nr. 79 af 4. februar 1998 om  

 kommunernes bistand til børn og unge i forbindelse med uden- og indenretlig  

 afhøring.
 Rigsadvokaten har ved meddelelse nr. 5/2003 (tidligere nr.  

 7/1998) fastsat særlige retningslinier for behandlingen af sager mod unge  

 lovovertrædere.
Det følger bl.a. af meddelelsen (pkt. 2.5.), at der, når  

 politiet skal afhøre børn under 15 år  ud over tilkaldelse af en  

 repræsentant  

 fra de stedlige sociale myndigheder  ligeledes skal ske underretning af  

 barnets forældre (forældremyndighedsindehaver). Underretning kan dog udsættes  

 i  

 det omfang, efterforskningen nødvendiggør det.
Det beror i øvrigt på  

 politiets  

 bestemmelse, om barnets eller den unges forældre kan være til stede under  

 afhøringen.
 Der henvises nærmere til betænkningens side 23-25 og  

 Rigsadvokatens meddelelse nr. 5/2003.
2.5.2. Strafferetsplejeudvalgets forslag 2.5.2.1.  

  

 Strafferetsplejeudvalget  

 har overvejet, om politiets pligt til at underrette indehaveren af  

 forældremyndigheden og de sociale myndigheder om tilbageholdelse og afhøring  

 af  

 barnet i forbindelse med efterforskningen af en lovovertrædelse bør  

 fastsættes  

 udtrykkeligt i retsplejeloven i forbindelse med de foreslåede særlige regler  

 om  

 straffeprocessuelle tvangsindgreb over for børn under den kriminelle  

 lavalder.
Udvalget lægger i den forbindelse vægt på, at det som  

 udgangspunkt er nødvendigt at inddrage barnets forældre i sagen, således at  

 forældrene i højere grad bliver opmærksomme på behovet for at yde barnet den  

 tilstrækkelige hjælp og støtte.
Endvidere anser udvalget det for afgørende  

 for  

 indsatsen mod børns kriminalitet, at de sociale myndigheder inddrages på et  

 tidligt tidspunkt  bl.a. med henblik på at kunne vurdere behovet for at  

 iværksætte sociale hjælpeforanstaltninger.
 På denne baggrund foreslår udvalget, at der indsættes en  

 særlig bestemmelse i retsplejeloven om underretning af forældremyndighedens  

 indehaver og af de sociale myndigheder i forbindelse med tilbageholdelse og  

 afhøring af mistænkte børn under den kriminelle lavalder.
 Den foreslåede bestemmelse svarer i vidt omfang til de  

 gældende retningslinier i Rigsadvokatens meddelelse nr. 7/1998 (nu meddelelse  

 nr. 5/2003).
Udvalget finder dog, at pligten til at underrette de  

 sociale myndigheder om afhøringer af børn bør begrænses, således at de  

 sociale  

 myndigheder ikke inddrages i rene bagatelsager.
Med hensyn til afhøring  

 foreslår udvalget derfor, at pligten til at tilkalde en repræsentant for de  

 sociale myndigheder begrænses til tilfælde, hvor mistanken mod barnet angår  

 enten en overtrædelse af straffeloven eller et forhold, der efter  

 særlovgivningen kan medføre fængselsstraf.
Efter udvalgets forslag vil det  

 eksempelvis som udgangspunkt ikke være nødvendigt at underrette de sociale  

 myndigheder, fordi barnet mistænkes for en mindre overtrædelse af  

 færdselsloven.
Bestemmelsen svarer på dette punkt til § 1, stk. 1,  

 i  

 Rigsadvokatens bekendtgørelse nr. 786 af 21. september 1992 om underretning  

 af  

 kommunalbestyrelsen om afhøringer af sigtede under 18 år.
 Efter § 1, stk. 2, i Rigsadvokatens  

 bekendtgørelse nr. 786 af 21. september 1992 kan politiet i de nævnte  

 tilfælde  

 undlade at underrette kommunalbestyrelsen om afhøringer af en sigtet under 18  

 år, hvis afhøringen foretages i direkte forbindelse med, at mistænkte af  

 politiet træffes under eller i umiddelbar tilknytning til udøvelsen af et  

 strafbart forhold, der i almindelighed alene ville medføre straf af bøde.  

 Udvalget foreslår en tilsvarende undtagelsesbestemmelse for så vidt angår  

 børn  

 under 15 år.
For så vidt angår børn under 15 år bør underretning efter  

 udvalgets opfattelse dog altid gives, hvis politiets oplysninger giver  

 grundlag  

 for at antage, at barnet kan have behov for sociale hjælpeforanstaltninger.  

 Det  

 nævnes i den forbindelse, at Socialministeriets bekendtgørelse nr. 79 af 4.  

 februar 1998 om kommuners bistand til børn og unge i forbindelse med uden- og  

 indenretlig afhøring bl.a. indeholder nærmere retningslinjer for, hvornår  

 kommunen har pligt til at sende en repræsentant.
Det fremgår eksempelvis af  

 bekendtgørelsens § 1, stk. 1, nr. 4, at kommunen altid skal sende  

 en  

 repræsentant, når den får underretning om, at en person under 15 år skal  

 afhøres hos politiet, bortset fra rene bagatelsager, eller hvis forældrene  

 efter det oplyste vil være til stede.
Udvalget finder endvidere, at underretning til kommunen om  

 tilbageholdelse af et barn bør kunne undlades i tilfælde, hvor  

 tilbageholdelsen  

 har været ganske kortvarig  f.eks. fordi politiet straks konstaterer,  

 at  

 tilbageholdelse af barnet er ubegrundet.
I sådanne tilfælde vil der normalt  

 ikke være noget behov for at inddrage de sociale myndigheder.
2.5.2.2.  

  

 Rigsadvokatens  

 meddelelse nr. 5/2003 (tidligere nr. 7/1998) indeholder nærmere  

 retningslinjer  

 dels om politiets pligt til at underrette et barns forældre  

 (forældremyndighedens indehaver) om tilbageholdelse og afhøring af barnet,  

 dels  

 om forældrenes adgang til at være til stede under afhøringer af barnet.  

 Ifølge  

 meddelelsen skal politiet underrette forældrene til et barn under 15 år, der  

 tilbageholdes, eller som skal afhøres.
Hvis barnet er hjemmeboende, skal  

 forældrene underrettes snarest, mens det beror på politiets bestemmelse, om  

 barnets forældre kan være til stede under afhøringen af barnet.
Udvalget finder på dette punkt, at der er grund til at være  

 opmærksom på betydningen af, at forældrene inddrages i sagen på et tidligt  

 tidspunkt, når et barn mistænkes for at være involveret i kriminalitet.
En  

 tidlig inddragelse af forældrene i sagen vil kunne medvirke til, at barnets  

 forældre i højere grad påtager sig det nødvendige ansvar i forhold til barnet  

   

 herunder yder barnet den hjælp og støtte, som barnet måtte have behov for.  

 Udvalget foreslår derfor, at der  i forbindelse med indførelsen af  

 særlige  

 regler i retsplejeloven om straffeprocessuelle indgreb over for børn under 15  

 år også indsættes en bestemmelse om underretning af forældremyndighedens  

 indehaver om tilbageholdelse og afhøring af barnet og om forældrenes adgang  

 til  

 at overvære afhøringer af barnet.
Efter udvalgets opfattelse bør det være udgangspunktet, at  

 politiet hurtigst muligt skal underrette forældremyndighedens indehaver, hvis  

 barnet skal tilbageholdes eller afhøres.
Hvis begge forældre har del i  

 forældremyndigheden, vil underretning til den ene være tilstrækkeligt.  

 Udvalget  

 finder endvidere, at barnets forældre så vidt muligt skal have adgang til at  

 overvære politiets afhøringer af barnet.
 Efter Rigsadvokatens meddelelse nr. 5/2003 (pkt. 2.5.) kan  

 underretning af barnets forældre om tilbageholdelse af barnet udsættes, i det  

 omfang efterforskningen nødvendiggør det.
Efter udvalgets opfattelse bør det fastsættes i loven, at  

 underretning af forældrene kan udsættes, eller forældrene kan nægtes adgang  

 til  

 at overvære afhøringer af barnet, hvis dette er påkrævet af hensyn til  

 efterforskningen.
For eksempel bør politiet kunne undlade at underrette  

 barnets  

 forældre om afhøringen eller nægte forældrene adgang til afhøringen, hvis der  

 er særlige grunde til at antage, at forældrenes tilstedeværelse vil forhindre  

 eller væsentligt besværliggøre afhøringen af barnet, eller hvis barnets  

 forældre selv er mistænkte i sagen.
Udvalget anfører endvidere, at underretning af barnets  

 forældre i visse tilfælde ikke vil være det bedste for barnet.
Det drejer sig  

 navnlig om tilfælde, hvor barnet har været udsat for alvorligt omsorgssvigt  

 eller krænkelser fra forældrenes side  f.eks. i form af vold eller  

 seksuelt  

 misbrug  eller hvor der i øvrigt er risiko for utilbørlige reaktioner  

 fra  

 indehaveren af forældremyndigheden.
Der vil formentlig ofte være tale om  

 børn,  

 der er anbragt uden for hjemmet.
Udvalget foreslår på den baggrund, at  

 underretning af forældrene om tilbageholdelse eller afhøring af barnet kan  

 udsættes eller adgang til at overvære afhøringer af barnet nægtes, hvis  

 underretning eller adgang til at overvære afhøringen undtagelsesvis  


  

 må antages at stride mod væsentlige  

 hensyn til barnet.
Undladelse af at underrette forældrene om tilbageholdelse  

 eller afhøring af barnet mv. bør normalt kun ske efter forudgående drøftelse  

 med en repræsentant for kommunalbestyrelsen.
Hvis forældrene nægtes adgang  

 til  

 at overvære en afhøring, er det udvalgets opfattelse, at der altid bør være  

 en  

 repræsentant fra de sociale myndigheder til stede under afhøringen.
Udvalget  

 lægger i den forbindelse vægt på, at barnet i disse situationer normalt vil  

 have et særligt behov for støtte, og at der må antages ofte at være brug for  

 at  

 iværksætte sociale hjælpeforanstaltninger for barnet.
 Der henvises nærmere til betænkningens side 92-96.
2.5.3. Justitsministeriets overvejelser Justitsministeriet kan i det væsentlige tilslutte sig  

 Strafferetsplejeudvalgets synspunkter.
Justitsministeriet er enig i, at der  

 bør  

 fastsættes regler i retsplejeloven om underretning af  

 forældremyndighedsindehaverens indehaver og af de sociale myndigheder i  

 forbindelse med tilbageholdelse og afhøring af mistænkte børn under den  

 kriminelle lavalder, og at pligten til at underrette de sociale myndigheder  

 alene bør omfatte tilfælde, hvor mistanken mod barnet angår en overtrædelse  

 af  

 straffeloven eller et forhold, der efter særlovgivningen kan medføre  

 fængselsstraf.
Efter udvalgets forslag kan underretning af barnets  

 forældre om tilbageholdelse og afhøring af et barn udsættes, samt adgangen  

 til  

 at overvære afhøringen nægtes, hvis hensynet til efterforskningen gør det  

 påkrævet.
Det samme gælder, hvis underretningen eller adgangen til at  

 overvære  

 afhøringen undtagelsesvis må antages at stride mod væsentlige hensyn til  

 barnet.
Som eksempler på sidstnævnte tilfælde nævner udvalget alvorlige  

 tilfælde af omsorgssvigt eller krænkelser fra forældrenes side eller hvor der  

 i  

 øvrigt er risiko for utilbørlige reaktioner fra  

 forældremyndighedsindehaveren.
 Justitsministeriet er enig i, at både hensynet til  

 efterforskningen og hensynet til barnet selv bør kunne medføre, at  

 underretning  

 udsættes, eller at adgangen til at overvære afhøringen nægtes.  

 Justitsministeriet har ændret formuleringen af den pågældende bestemmelse i  

 forhold til udvalgets forslag med henblik på klarere at markere, at  

 vurderingen  

 af hensynet til efterforskningen og hensynet til barnet er sideordnet,  

 således  

 at de hver især og med samme styrke kan begrunde, at underretning udsættes  

 mv.  

 Justitsministeriet har bl.a. ikke medtaget ordet undtagelsesvis,  

 idet begge  

 tilfældegrupper udgør undtagelser fra hovedreglen, og også fordi det på  

 forhånd  

 er vanskeligt at vurdere, hvor ofte det vil forekomme, at der er grund til at  

 udsætte underretning af forældrene eller nægte adgang til at overvære  

 afhøringen.
 Justitsministeriet foreslår således, at underretning om  

 tilbageholdelsen eller afhøringen kan udsættes, og adgang til at overvære  

 afhøringen nægtes, hvis dette er påkrævet af hensyn til efterforskningen  

 eller  

 må antages at stride mod væsentlige hensyn til barnet.
 Der henvises til den foreslåede bestemmelse i § 821 d.
2.6. Beskikkelse af advokat for barnet 2.6.1. Gældende ret Den, der sigtes for en forbrydelse, er berettiget til at  

 vælge en forsvarer  


  

 til at bistå sig  

 under straffesagen, jf. § 730, stk. 1, 1. pkt.
Hvis sigtede er  

 under  

 18 år og ikke har indgået ægteskab, tilkommer valget af forsvarer den, der  

 har  

 forældremyndigheden over den pågældende, jf. § 730, stk. 1, 2. pkt.
Efter bestemmelsen i § 731, der omhandler den såkaldte  

 obligatoriske forsvarerbeskikkelse, har en person, der er sigtet i en  

 straffesag, krav på beskikkelse af offentlig forsvarer i visse nærmere  

 angivne  

 tilfælde.
Det gælder således f.eks., når sigtede fremstilles for retten med  

 henblik på varetægtsfængsling eller opretholdelse af anholdelsen, når der  

   

 inden tiltalerejsning  skal afhøres vidner, eller der skal foretages  

 besigtigelse eller syn eller skøn til brug under domsforhandling, eller når  

 der  

 er spørgsmål om såkaldt formuebeslag, jf. § 802, stk. 3.
 I andre tilfælde end de i § 731 nævnte kan der, både  

 før og efter at tiltale er rejst, beskikkes en forsvarer, når retten efter  

 sagens beskaffenhed, sigtedes person eller omstændighederne i øvrigt anser  

 det  

 for ønskeligt, og sigtede ikke selv har skaffet sig bistand af en forsvarer,  

 jf. § 732 (fakultativ forsvarerbeskikkelse).
 Det er i praksis antaget  jf. Østre Landsrets dom  

 refereret i Ugeskrift for Retsvæsen, 1999, side 1744 (1)  at det  

 forhold, at  

 en person afhøres uden sigtelse, men med en sigtes retsstilling, ikke giver  

 den  

 pågældende ret til forsvarerbeskikkelse.
Retsplejeloven indeholder endvidere en række bestemmelser  

 om advokatbeskikkelse i forbindelse med iværksættelse af straffeprocessuelle  

 tvangsindgreb.
I visse tilfælde er advokatbeskikkelsen obligatorisk.
Regler  

 om  

 obligatorisk advokatbeskikkelse inden retten træffer afgørelse om  

 straffeprocessuelle indgreb findes i § 784, stk. 1, om indgreb i  

 meddelelseshemmeligheden, § 791 a, stk. 6, om observation,  

 § 791  

 b, stk. 4, om dataaflæsning samt § 799, stk. 2, om hemmelig  

 ransagning.
Efter disse bestemmelser skal der således beskikkes advokat for  

 den, som indgrebet vedrører, når retten skal tage stilling til spørgsmålet om  

 iværksættelse af et af de nævnte straffeprocessuelle indgreb.
Herudover  

 fastsætter § 792 c, stk. 4, 2. pkt., at der inden retten træffer  

 afgørelse  

 om legemsundersøgelse af en sigtet i medfør af § 792 c, stk. 2 og  

 stk. 3, 2. pkt., skal beskikkes en offentlig forsvarer, hvis den  

 pågældende fremsætter begæring herom.
Der findes ikke særlige regler i retsplejeloven om  

 beskikkelse af en advokat for børn under den kriminelle lavalder.
Det er som  

 anført ovenfor, jf. pkt. 2.5.1., uafklaret, hvorvidt der kan rejses sigtelse  

 mod børn under 15 år, der mistænkes for en forbrydelse, og det er derfor  

 tvivlsomt, om retsplejelovens regler om beskikkelse af forsvarer for sigtede  

 finder anvendelse ved efterforskning rettet mod børn under denne alder.
 Der henvises nærmere til betænkningens side 20-22.
2.6.2. Strafferetsplejeudvalgets forslag Som nævnt ovenfor, jf. pkt. 2.1.1., foreslår  

 Strafferetsplejeudvalget at gøre reglerne om straffeprocessuelle indgreb i  

 retsplejelovens kapitel 71 om indgreb i meddelelseshemmeligheden, observation  

 og dataaflæsning, kapitel 72 om legemsindgreb, kapitel 73 om ransagning,  

 kapitel 74 om beslaglæggelse og edition og kapitel 75 a om andre  

 efterforskningsskridt generelt anvendelige med hensyn til børn under 15 år.  

 Dette indebærer, at reglerne heri om advokatbeskikkelse finder tilsvarende  

 anvendelse, når der er spørgsmål for retten om iværksættelse af sådanne  

 indgreb  

 over for børn under 15 år.
 Et særligt spørgsmål er, om børn under den kriminelle  

 lavalder, der mistænkes for at have begået en forbrydelse, bør have mulighed  

 for advokatbeskikkelse i videre omfang, end hvad der følger af disse regler.
Personer, som sigtes for en forbrydelse, har i medfør af de  

 almindelige regler i retsplejelovens §§ 730-732 mulighed for at lade sig  

 bistå af en forsvarer, og der skal ske eller er mulighed for beskikkelse af  

 en  

 forsvarer i visse tilfælde, jf. ovenfor om gældende ret.
Udvalget lægger  

 imidlertid  

 til grund, at der ikke kan rejses en egentlig sigtelse mod børn under den  

 kriminelle lavalder, og at børnene derfor ikke umiddelbart har adgang til de  

 rettigheder, der følger med sigtelsen, herunder retten til forsvarerbistand.
Visse straffeprocessuelle indgreb forudsætter efter  

 retsplejeloven, at der er rejst sigtelse mod den pågældende, og der vil  

 derfor  

 være mulighed for forsvarerbistand i forbindelse med gennemførelsen af  

 indgrebet.
Det drejer sig bl.a. om indgreb i form af legemsbesigtigelse eller  

 legemsundersøgelse efter § 792 a, optagelse af personfoto mv. og  

 udtagelse  

 af blodprøver efter § 792 b og konfrontationsparade efter § 817,  

 stk. 2. Da udvalgets forslag, jf. ovenfor pkt. 2.1.1., indebærer, at  

 disse  

 indgreb efter omstændighederne også skal kunne anvendes over for mistænkte  

 børn  

 under 15 år, finder udvalget, at der i loven bør tages stilling til  

 muligheden  

 for advokatbeskikkelse for børn.
Efter udvalgets opfattelse kan der være behov for, at børn  

 under den kriminelle lavalder får mulighed for advokatbistand, selv om de  

 ikke  

 kan straffes.
Dette gælder efter omstændighederne navnlig i sager om alvorlig  

 kriminalitet samt i sager, hvor der over for barnet skal iværksættes mere  

 indgribende straffeprocessuelle indgreb, der efter gældende ret alene kan  

 anvendes over for sigtede personer.
Udvalget finder imidlertid ikke grundlag for at foreslå en  

 generel adgang til advokatbeskikkelse i disse tilfælde for mistænkte børn  

 under  

 den kriminelle lavalder.
Der bør således kun beskikkes advokat for børn under  

 15 år, når der må antages at være et ganske særligt behov herfor.
Udvalget  

 lægger herved vægt på, at undersøgelser af strafbare forhold med hensyn til  

 børn har et væsentligt andet sigte end ellers, idet der ikke kan blive tale  

 om  

 straf.
Ud over det samfundsmæssige hensyn til opklaring af lovovertrædelser  

 er  

 det centrale i forhold til kriminelle børn under 15 år at få fastlagt de  

 kriminelle aktiviteter med henblik på at klarlægge behovet for sociale  

 hjælpeforanstaltninger og at få iværksat sådanne foranstaltninger.
Det er  

 således efter udvalgets opfattelse hverken hensigtsmæssigt eller i børnenes  

 interesse at procesliggøre undersøgelserne gennem fokusering på  

 forsvarerbeskikkelse, der er indrettet til tilfælde, hvor den mistænkte eller  

 sigtede risikerer straf.
Derfor bør undersøgelser vedrørende børn under 15 år  

 i  

 almindelighed kunne gennemføres uden advokatbistand.
Men i ganske særlige  

 tilfælde kan det efter sagens karakter eller omfang være nærliggende, at et  

 mistænkt barn får bistand af en advokat - f.eks. i en sag om drab eller  

 særlig  

 kvalificeret vold - og navnlig, når der bliver tale om afholdelse af  

 retsmøder  

 under efterforskningen.
 På denne baggrund har udvalget foreslået, at der efter  

 anmodning fra forældremyndighedens indehaver eller fra politiet skal kunne  

 beskikkes en advokat for et barn under 15 år, hvis barnet efter sagens  

 karakter  

 og omfang må antages at have et ganske særligt behov for advokatbistand, og  

 1)  

 barnet skal afhøres som mistænkt for en lovovertrædelse, der i almindelighed  

 ville medføre fængselsstraf, eller 2) der skal iværksættes et indgreb, som  

 efter lovens almindelige regler forudsætter, at der er rejst sigtelse mod den  

 pågældende.
Med hensyn til tilfælde omfattet af § 792 c,  

 stk. 4, foreslår udvalget, at advokatbeskikkelse skal være obligatorisk,  

 når indehaveren af forældremyndigheden over barnet anmoder herom.  

 Bestemmelsen  

 vedrører tilfælde, hvor retten i medfør af § 792 c, stk. 2, skal  

 træffe afgørelse om legemsundersøgelse samt tilfælde, hvor et legemsindgreb,  

 som er gennemført uden forudgående retskendelse, fordi indgrebet ikke kunne  

 udsættes (periculum in mora), efterfølgende skal forelægges for  

 retten, jf.  

 § 792 c, stk. 3, 2. pkt.
Efter § 792 c, stk. 4, har  

 sigtede  

 i disse tilfælde krav på forsvarerbeskikkelse, hvis den pågældende begærer  

 det.  

 Udvalget har fundet, at børn under den kriminelle lavalder på dette punkt bør  

 have samme retsstilling.
Udvalget har ikke fundet grundlag for at foreslå en regel  

 om, at der skal være adgang til advokatbeskikkelse i alle tilfælde, hvor der  

 sker tilbageholdelse af børn.
Der er herved lagt vægt på, at tilbageholdelse  

 af  

 børn vil være et kortvarigt indgreb.
Den beskikkede advokats opgaver vil navnlig være knyttet  

 til spørgsmålet om iværksættelsen og gennemførelsen af den pågældende  

 afhøring  

 eller det pågældende straffeprocessuelle tvangsindgreb  herunder at  

 varetage  

 den mistænktes interesser i denne forbindelse.
Udvalget understreger i den  

 forbindelse, at det ikke er hensigten med udvalgets forslag at skabe en ny  

 procesform i sager, hvor der bliver tale om straffeprocessuelle indgreb mod  

 børn under den kriminelle lavalder.
 Udgiften til den beskikkede advokat skal efter udvalgets  

 forslag i alle tilfælde afholdes af statskassen.
 Der henvises nærmere til betænkningens side 99-102.
2.6.3. Justitsministeriets overvejelser Justitsministeriet kan tilslutte sig  

 Strafferetsplejeudvalgets synspunkter og forslag, og lovforslaget er udformet  

 i  

 overensstemmelse hermed.
Der henvises til de foreslåede bestemmelser i  

 § 821 e og f.
3. Forholdet til FNs konvention af 20. november  

 1989 om barnets rettigheder (Børnekonventionen) 3.1.  

  

 Danmark  

 ratificerede den 19. juli 1991 FNs konvention af 20. november 1989 om  

 Barnets  

 Rettigheder (Børnekonventionen). Grundlaget for ratifikationen var en  

 folketingsbeslutning af 31. maj 1991 om Danmarks ratifikation af  

 konventionen.  

 Ratifikation af konventionen nødvendiggjorde ikke ændringer i dansk  

 lovgivning.
3.2.  

  

 Børnekonventionens  

 artikel 12 indeholder princippet om respekt for barnets mening, og det følger  

 af artiklen, at administrative og judicielle afgørelser vedrørende børn skal  

 træffes under størst mulig hensyntagen til barnets egen mening, hvis barnet  

 er  

 i stand udforme sine egne synspunkter.
Spørgsmålet om, hvorvidt barnet bør  

 inddrages i en beslutning, afhænger blandt andet af, hvor komplekse spørgsmål  

 der skal tages stilling til, sammenholdt med barnets alder, modenhed mv.
Børnekonventionens artikel 12 stiller efter  

 Justitsministeriets opfattelse ikke krav om indhentelse af et formelt  

 samtykke  

 fra barnet.
Artiklen må derimod antages at fastsætte et princip om, at  

 barnets  

 stillingtagen efter omstændighederne skal indgå, når der træffes  

 administrative  

 og judicielle afgørelser vedrørende barnet.
Visse straffeprocessuelle tvangsindgreb forudsætter  

 samtykke fra den, som indgrebet vedrører.
Det drejer sig bl.a. om  

 legemsindgreb  

 over for ikke sigtede personer, jf. retsplejelovens § 792 d,  

 stk. 1.,  

 Efter den foreslåede § 821 b, stk. 3, må samtykke indhentes fra  

 forældremyndighedsindehaveren, hvis barnet er under 15 år.
Det forudsættes  

 efter den foreslåede ordning, at større børns stillingtagen til legemsindgreb  

 under hensyn til indgrebets karakter bør indgå ved vurderingen af, om  

 indgrebet  

 skal foretages.
Den foreslåede bestemmelse i § 821 b, stk. 3,  

 sigter således ikke mod at fratage barnet sin mulighed for at give sin mening  

 til kende.
Barnets mening forudsættes derimod som udgangspunkt inddraget i  

 det  

 omfang, sagens omstændigheder, indgrebets karakter, barnets alder, modenhed  

 mv.  

 tillader dette.
 Efter Justitsministeriets opfattelse vil den foreslåede  

 ordning være i overensstemmelse med Børnekonventionens artikel 12.
3.2.  

  

 Ifølge  

 Børnekonventionens artikel 37 (b) og (d) må intet barn ulovligt eller  

 vilkårligt berøves sin frihed.
Anholdelse, tilbageholdelse eller fængsling  

 skal  

 følge lovens forskrifter og må kun bruges som en sidste udvej og for det  

 kortest mulige passende tidsrum, og ethvert barn, der er berøvet sin frihed,  

 har ret til hurtig juridisk og anden passende bistand samt ret til at få  

 lovligheden af sin frihedsberøvelse prøvet ved en domstol eller anden  

 kompetent, uafhængig og upartisk myndighed og til hurtig afgørelse af enhver  

 sådan sag.
 Det er Justitsministeriets opfattelse, at barnets ret til  

 juridisk og anden passende bistand i henhold til konventionens artikel 37 må  

 antages  

 særligt at tage sigte på de tilfælde, hvor et barn frihedsberøves i anledning  

 af handlinger, for hvilke barnet risikerer straf.
Efter den foreslåede § 821 a, stk. 1, 1. pkt.,  

 sidste led, kan tilbageholdelse af børn alene foretages, hvis  

 tilbageholdelsens  

 øjemed ikke kan opnås ved anvendelse af mindre indgribende foranstaltninger.  

 Tilbageholdelse skal foretages så skånsomt som muligt og være så kortvarig  

 som  

 mulig, jf. § 821 a, stk. 3 og 4.  


  

 Tilbageholdelsen må kun udstrækkes ud over 6 timer, når væsentlige hensyn  

 til efterforskningen gør dette påkrævet, og må i intet tilfælde udstrækkes ud  

 over 24 timer.
Anbringelse i venterum, detentionslokale eller lignende må dog  

 i  

 intet tilfælde udstrækkes ud over 6 timer.
Endelig følger det af den  

 foreslåede  

 § 821 c, at der ved vurderingen af, om der skal iværksættes  

 tilbageholdelse  eller andre straffeprocessuelle tvangsindgreb   

 skal lægges  

 vægt på den særlige belastning, som indgrebet på grund af den pågældendes  

 unge  

 alder må antages at indebære.
Det følger af denne proportionalitetsvurdering,  

 at politiet ved enerumsanbringelse skal være særlige opmærksomme på den  

 belastning, der følger af denne anbringelsesform.
Det vil derfor altid være  

 nødvendigt konkret at vurdere, om de konkrete omstændigheder, herunder  

 barnets  

 alder, tilstand og modenhed, udelukker enerumsanbringelse.
Det følger af den foreslåede § 821 d, stk. 1, at  

 når en mistænkt person under 15 år tilbageholdes, skal politiet som  

 hovedregel  

 snarest muligt underrette kommunalbestyrelsen med henblik på, at en  

 repræsentant kommer til stede.
Der skal tilsvarende ske underretning af  

 forældremyndighedsindehaveren om tilbageholdelse, jf. § 821 d,  

 stk. 3. Efter den foreslåede § 821 e kan der beskikkes advokat for  

 en  

 person under 15 år, når den pågældende må antages at have et ganske særligt  

 behov for advokatbistand, og den pågældende skal afhøres i anledning af  

 mistanke om en lovovertrædelse, der i almindelighed vil medføre  

 fængselsstraf,  

 eller der skal iværksættes et indgreb, som efter lovens almindelige regler  

 forudsætter, at der er rejst sigtelse mod den pågældende.
Tilbageholdelse af et barn efter den foreslåede § 821  

 a sker som led i politiets efterforskning af strafbare forhold.
Efter  

 retsplejelovens § 746 afgør retten blandt andet tvistigheder om  

 lovligheden af politiets efterforskningsskridt.
Denne bestemmelse vil  

 tilsvarende finde anvendelse på tilbageholdelse af et barn efter § 821  

 a.  

 Hertil kommer, at erstatningskrav for uberettiget tilbageholdelse vil kunne  

 fremsættes efter reglerne i kapitel 93 a om erstatning i anledning af  

 strafferetlig forfølgning.
 Efter Justitsministeriets opfattelse vil den foreslåede  

 ordning være i overensstemmelse med Børnekonventionens artikel 37 (b) og (d).
3.3.  

  

 Børnekonventionens  

 artikel 40 vedrører retsgarantier for børn, der mistænkes eller anklages for  

 at  

 have begået strafbart forhold.
Efter stk. 2 skal deltagerstaterne bl.a.  

 sikre, at ethvert barn, der mistænkes eller anklages for at have begået  

 strafbart  

 forhold, bliver anset for uskyldig, indtil skyld er bevist i henhold til  

 loven, får oplysning om anklagens indhold, får  

 juridisk eller anden  

 passende bistand til forberedelse af fremstilling af sit forsvar,  

 får adgang  

 til at få sagen afgjort uden forsinkelse af en kompetent, uafhængig og  

 upartisk  

 myndighed eller dømmende organ efter en upartisk procedure i henhold til  

 loven  

 med tilstedeværelse af juridisk eller anden passende rådgiver, medmindre  

 dette  

 ikke anses for at tjene barnets tarv, især i betragtning af dets alder eller  

 situation, dets forældre eller værge, og ikke bliver tvunget til  

 at afgive  

 vidneudsagn eller tilstå skyld.
 Tilsvarende som for Børnekonventionens artikel 37 er det  

 Justitsministeriets opfattelse, at bestemmelsen i artikel 40 primært tager  

 sigte på situationer, hvor barnet risikerer straf for sine handlinger.
 De foreslåede nye bestemmelser i retsplejelovens kapitel 75  

 b omhandler adgangen til at anvende straffeprocessuelle tvangsindgreb over  

 for  

 personer under 15 år, dvs. over for børn, der ikke kan straffes.
Efter den foreslåede ordning kan reglerne om  

 straffeprocessuelle indgreb i retsplejelovens kapitel 71 om indgreb i  

 meddelelseshemmeligheden, observation og dataaflæsning, kapitel 72 om  

 legemsindgreb, kapitel 73 om ransagning, kapitel 74 om beslaglæggelse og  

 edition og kapitel 75 a om andre efterforskningsskridt generelt finde  

 anvendelse med hensyn til børn under 15 år.
Dette indebærer, at reglerne heri  

 om bl.a. krav om retskendelse og adgang til advokatbeskikkelse finder  

 tilsvarende anvendelse, når der er spørgsmål om iværksættelse af sådanne  

 indgreb over for børn under 15 år.
Det følger af den foreslåede § 821 d, stk. 1, at  

 når en mistænkt person under 15 år tilbageholdes, skal politiet som  

 hovedregel  

 snarest muligt underrette kommunalbestyrelsen med henblik på, at en  

 repræsentant kommer til stede.
Det samme gælder, når afhøring skal ske, og  

 mistanken angår en overtrædelse af straffeloven eller et forhold, der efter  

 anden lov kan medføre fængselsstraf.
Der skal tilsvarende ske underretning af  

 forældremyndighedsindehaveren om tilbageholdelse eller afhøringen, og denne  

 skal så vidt muligt have adgang til at overvære afhøringen, jf. § 821 d,  

 stk. 3. Efter den foreslåede § 821 e kan der beskikkes advokat for  

 en  

 person under 15 år, når den pågældende må antages at have et ganske særligt  

 behov for advokatbistand, og den pågældende skal afhøres i anledning af  

 mistanke om en lovovertrædelse, der i almindelighed vil medføre  

 fængselsstraf,  

 eller der skal iværksættes et indgreb, som efter lovens almindelige regler  

 forudsætter, at der er rejst sigtelse mod den pågældende.
De foreslåede nye bestemmelser i retsplejelovens kapitel 75  

 b er indsat i retsplejelovens fjerde bog om strafferetsplejen.
De materielle  

 retsgarantier i blandt andet kapitel 67 og 68 om efterforskning og afhøring  

 finder tilsvarende anvendelse ved tilbageholdelser, afhøringer og  

 iværksættelse  

 af straffeprocessuelle tvangsindgreb over for børn under 15 år, dog med de  

 modifikationer som følger af, at der ikke kan rejses formel sigtelse mod  

 barnet.
 Efter Justitsministeriets opfattelse vil den foreslåede  

 ordning være i overensstemmelse med Børnekonventionens artikel 40.
 4. Forslagets økonomiske og administrative  

 konsekvenser mv.
 Lovforslaget indebærer, at der for børn under 15 år, der  

 mistænkes for en forbrydelse, bliver tilvejebragt et klart og udtømmende  

 hjemmelsgrundlag for, hvilke straffeprocessuelle tvangsindgreb politiet kan  

 foretage.
Politiet kan imidlertid allerede efter gældende ret i vidt  

 omfang foretage straffeprocessuelle indgreb over for børn under 15 år, f.eks.  

 tilbageholdelse.
Lovforslaget vil derfor ikke medføre merarbejde hos politiet  

 af betydning og vil kunne holdes inden for politiets eksisterende  

 bevillingsmæssige rammer.
 Lovforslaget forventes heller ikke at medføre merarbejde  

 hos kommunerne, da de sociale myndigheder også efter gældende praksis som  

 hovedregel tilkaldes, når politiet tilbageholder eller afhører børn under 15  

 år.
 Lovforslagets bestemmelser om beskikkelse af advokat kan  

 medføre beskedne udgifter for statskassen.
 Lovforslaget har ingen økonomiske eller administrative  

 konsekvenser for erhvervslivet og borgerne.
 Lovforslaget har ingen miljøretlige konsekvenser og  

 indeholder ikke EU-retlige aspekter.
Vurdering af  

 konsekvenser af lovforslaget Positive konsekvenser/mindre udgifter Negative konsekvenser/merudgifter Økonomiske konsekvenser for stat, kommuner og  

 amtskommuner Ingen Ingen af betydning Administrative konsekvenser for stat, kommuner og  

 amtskommuner Ingen Ingen af betydning Økonomiske konsekvenser for erhvervslivet Ingen Ingen Administrative konsekvenser for erhvervslivet Ingen Ingen Miljømæssige konsekvenser Ingen Ingen Administrative konsekvenser for borgerne Ingen Ingen Forholdet til EU-retten Ingen EU-retlige aspekter 5. Hørte myndigheder m.v.
 Strafferetsplejeudvalgets betænkning nr. 1431/2003 om  

 straffastsættelse og strafferammer har været sendt i høring til følgende  

 myndigheder og organisationer:
 Præsidenten  

 for Østre Landsret, Præsidenten for Vestre Landsret, Præsidenten for  

 Københavns  

 Byret, Præsidenten for Retten i Århus, Præsidenten for Retten i Odense,  

 Præsidenten for Retten i Ålborg, Præsidenten for Retten i Roskilde, Den  

 Danske  

 Dommerforening, Dommerfuldmægtigforeningen, Domstolsstyrelsen, Rigsadvokaten,  

 Rigspolitichefen, Politidirektøren i København, Foreningen af Politimestre i  

 Danmark, Politifuldmægtigforeningen, Politiforbundet i Danmark, Advokatrådet,  

 Landsforeningen af Beskikkede Advokater, Socialministeriet, Kommunernes  

 Landsforening, Dansk Retspolitisk Forening, Institut for Menneskerettigheder,  

 Børnerådet, Børnesagens Fællesråd, Red Barnet og Børns Vilkår.
Bemærkninger til lovforslagets enkelte bestemmelser I  

  

 bilag 1  

  

 til lovforslaget er de  

 foreslåede bestemmelser sammenholdt med de nugældende regler.
Til § 1 Til nr. 1 (§ 752, stk. 2) Bestemmelsen er en konsekvens af den foreslåede bestemmelse  

 i § 821 d om underretning til kommunalbestyrelsen om tilbageholdelse og  

 afhøring af mistænkte personer under 15 år.
Der henvises til bemærkningerne  

 vedrørende denne bestemmelse.
Til nr. 2 (§ 821 a) § 821 a,  

 stk. 1, 1. pkt.  

  

 , fastsætter en udtrykkelig bestemmelse om politiets  

 adgang til at tilbageholde børn under den kriminelle lavalder.
Bestemmelsen  

 henviser til de gældende almindelige anholdelsesbetingelser i § 755,  

 stk. 1. Efter denne bestemmelse forudsætter anholdelse, at den  

 pågældende  

 med rimelig grund mistænkes for et strafbart forhold (mistankekravet), der er  

 undergivet offentlig påtale (kriminalitetskravet), samt at anholdelse må  

 anses  

 for påkrævet for at hindre yderligere strafbart forhold, for at sikre den  

 pågældendes foreløbige tilstedeværelse eller for at hindre, at den pågældende  

 har samkvem med andre (indikationskravet). Efter den foreslåede bestemmelse  

 er  

 det således en betingelse for, at et barn under 15 år kan tilbageholdes, at  

 mistankekravet, kriminalitetskravet og indikationskravet i § 755,  

 stk. 1, er opfyldt.
 Det forudsættes med den foreslåede bestemmelse, at  

 tilbageholdelse af børn under 15 år i øvrigt sker efter nærmere  

 administrative  

 retningslinjer svarende til de i Rigsadvokatens meddelelse nr. 5/2003  

 angivne,  

 jf. nærmere de almindelige bemærkninger pkt. 2.1.1.
Bestemmelsen i stk. 1, 1. pkt. opstiller som et  

 yderligere krav, at tilbageholdelsens øjemed ikke kan opnås ved anvendelse af  

 mindre indgribende foranstaltninger.
Tilbageholdelse må således ikke  

 foretages,  

 hvis tilbageholdelsens formål kan opnås f.eks. ved, at politiet underretter  

 eller tilkalder indehaveren af forældremyndigheden over barnet eller de  

 sociale  

 myndigheder.
Efter  

  

 stk. 1, 2.  

 pkt.,  

  

 finder § 755, stk. 2-5, tilsvarende anvendelse med hensyn  

 til tilbageholdelse af børn under 15 år.
Dette indebærer bl.a., at der efter  

 de  

 almindelige regler lovligt vil kunne ske tilbageholdelse af børn under den  

 kriminelle lavalder efter de  restriktive  regler om anholdelse,  

 der  

 foretages af privatpersoner (§ 755, stk. 2), og at politiets  

 anholdelsesbeføjelser under opløb ligeledes gælder med hensyn til børn  

 (§ 755, stk. 3).
Endvidere indebærer bestemmelsen, at  

 proportionalitetsreglen (§ 755, stk. 4), samt kravet om skånsomhed  

 i  

 § 758, stk. 1, 1. pkt., finder anvendelse ved tilbageholdelse af  

 mistænkte børn under 15 år.
Tilbageholdelse af børn under 15 år skal således  

 foretages så skånsomt som muligt og under hensyntagen til den pågældendes  

 unge  

 alder og den særlige sårbarhed, som må antages at følge heraf.
 Under tilbageholdelse af børn under 15 år gælder efter  

 bestemmelsen endvidere § 758, stk. 1, 4. pkt., hvorefter en person,  

 der er anholdt, ikke er undergivet andre indskrænkninger i sin frihed, end  

 anholdelsens øjemed og ordenshensyn nødvendiggør.
 Den foreslåede bestemmelse indebærer, at politiets adgang  

 til at foretage legemsindgreb med henblik på at fratage den pågældende  

 genstande og tage genstande i bevaring, når disse kan benyttes til vold eller  

 undvigelse mv., jf. § 758, stk. 1, 2. og 3. pkt., samt adgangen til  

 at foretage ransagning af hus, andre lokaliteter eller genstande for at  

 eftersøge en mistænkt, jf. § 759, finder tilsvarende anvendelse over for  

 mistænkte børn under 15 år.
Når betingelserne for tilbageholdelse efter den foreslåede  

 bestemmelse ikke længere er opfyldt, skal barnet straks løslades.
Barnet vil  

 dog efter omstændighederne kunne tilbageholdes efter de gældende regler om  

 indgreb uden for strafferetsplejen, hvis dette er nødvendigt af hensyn til  

 barnet selv  f.eks. fordi barnet må antages ikke at være i stand til at  

 tage  

 vare på sig selv.
Barnet vil således efter omstændighederne kunne  

 tilbageholdes  

 efter reglerne om indgreb uden for strafferetsplejen med henblik på  

 overgivelse  

 af den pågældende til indehaveren af forældremyndigheden eller til de sociale  

 myndigheder.
Den foreslåede § 821 a omhandler alene tilbageholdelse af  

 børn inden for strafferetsplejen.
Ifølge  

  

 stk. 2  

  

 skal  

 politiet, når et barn under 15 år tilbageholdes, snarest muligt gøre den  

 pågældende bekendt med mistanken og tidspunktet for tilbageholdelsen.
Det  

 skal  

 fremgå af politirapporten, at denne regel er iagttaget.
Bestemmelsen er i  

 overensstemmelse med den gældende § 758, stk. 2, hvorefter politiet  

 snarest muligt skal gøre den anholdte bekendt med sigtelsen og tidspunktet  

 for  

 anholdelsen.
Da det må antages, at der ikke kan rejses formel sigtelse mod  

 børn  

 under den kriminelle lavalder, er det med den foreslåede bestemmelse blevet  

 præciseret, at tilbageholdte børn under 15 år på dette punkt har samme  

 rettigheder som sigtede personer.
Efter  

  

 stk. 3, 1.  

 pkt.,  

  

 skal tilbageholdelse af børn under 15 år foretages så skånsomt som  

 muligt.
Det indebærer bl.a., at håndjern og lignende magtmidler ikke bør  

 benyttes.
 Bestemmelsens  

  

 stk. 3,  

 2. og 3. pkt.  

  

 , indeholder nærmere bestemmelser om anbringelsen af  

 tilbageholdte børn.
Efter stk. 3, 2. pkt., må der ikke ske anbringelse af  

 børn i arresthus.
Efter stk. 3, 3. pkt., 1. led, må anbringelse i  

 venterum, detentionslokale eller lignende kun ske, når det er nødvendigt af  

  

 sikkerhedsmæssige  

 grunde  

  

 . Ved lignende forstås aflåste rum, hvor barnet befinder sig uden  

 at være sammen med politipersonale eller socialmedarbejdere.
Der kan med hensyn til spørgsmålet om anbringelse af  

 sikkerhedsmæssige grunde i øvrigt henvises til, at Politikommissionen i  

 betænkning nr. 1410/2002 om politilovgivning har udarbejdet et udkast til en  

 lov om politiets virksomhed (politiloven). Lovudkastets § 10,  

 stk. 4  

 og 5, indeholder særlige regler om anbringelse af børn, der er  

 frihedsberøvede  

 (uden for strafferetsplejen). Efter § 10, stk. 4, må der ikke ske  

 detentionsanbringelse af børn under 12 år.
Et barn under 15 år må kun  

 anbringes  

 i detention, hvis anden anbringelse er sikkerhedsmæssig uforsvarlig som følge  

 af barnets adfærd.
Det fremgår af bemærkningerne til denne bestemmelse, at  

 anbringelse i detention af børn på 12-14 år vil kunne ske, hvis barnets  

 opførsel har karakter af voldelig eller ustyrlig adfærd, der indebærer en  

 alvorlig risiko for skade på barnet selv eller på andre, og hvor anden  

 anbringelse af barnet som følge heraf ikke skønnes forsvarlig.
Det fremgår  

 endvidere af bemærkningerne, at provokerende og generende adfærd således ikke  

 i  

 sig selv kan begrunde detentionsanbringelse.
 Den foreslåede § 821 a, stk. 3, 3. pkt., 1. led,  

 om anbringelse af sikkerhedsmæssige grunde er udformet i lyset heraf.  

 Enerumsanbringelse i venterum mv. af børn under 15 år efter § 821 a,  

 stk. 3, forudsættes således kun at kunne finde sted på lignende  

 betingelser  herunder aldersgrænsen for detentionsanbringelse.
Som undtagelse til hovedreglen om, at anbringelse af børn i  

 venterum, detentionslokale eller lignende kun kan ske af sikkerhedsmæssige  

 grunde, indeholder lovudkastet i stk. 3, 3. pkt., 2. led, et forslag om,  

 at børn herudover ligeledes kan anbringes på denne måde, når det  

 undtagelsesvis  

 er påkrævet af hensyn til efterforskningen, og anden anbringelse ikke er  

 mulig.  

 Det forudsættes herved, at enerumsanbringelse af efterforskningsmæssige  

 grunde  

 kun finder sted, når der er tale om alvorlig personfarlig kriminalitet   

 navnlig vold, voldtægt og væbnet røveri  og når denne anbringelsesmåde  

 er  

 nødvendig af væsentlige efterforskningsmæssige grunde.
Det må endvidere  

 kræves,  

 at det ikke er praktisk muligt at anbringe barnet på anden måde.
Anbringelse  

 i  

 venterum mv. kan således kun ske i tilfælde, hvor der ikke er disponibelt  

 mandskab hos politiet eller hos de sociale myndigheder, der kan være til  

 stede  

 sammen med barnet.
 Det foreslås endvidere, at der i tilknytning til  

 bestemmelsen administrativt indføres en pligt for politiet til at indberette  

 enerumsanbringelse af børn  efter den foreslåede bestemmelse  til  

 Rigsadvokaten, der således får til opgave at vurdere om anvendelsen i praksis  

 af denne anbringelsesmåde giver anledning til justeringer med henblik på  

 begrænsning.
 Med hensyn til kravet om proportionalitet henvises til  

 bemærkningerne til den foreslåede § 821 c.
Efter  

  

 stk. 4,  

 1.- 4. pkt.  

  

 ,  


  

 skal tilbageholdelse  

 af børn under 15 år være så kortvarig som mulig.
Tilbageholdelsen må kun  

 udstrækkes ud over 6 timer, når væsentlige hensyn til efterforskningen gør  

 dette påkrævet, og må i intet tilfælde udstrækkes ud over 24 timer.  

 Anbringelse  

 i venterum, detentionslokale eller lignende må i intet tilfælde udstrækkes ud  

 over 6 timer.
Bestemmelsen indebærer, at der for tilbageholdte børn under  

 den kriminelle lavalder indføres et  


  

 klart  

 udgangspunkt om, at tilbageholdelse ikke må have en varighed ud over 6 timer.  

 Fristen foreslås indsat med henblik på at understrege vigtigheden af, at  

 tilbageholdelse af børn tidsmæssigt kun må udstrækkes i et omfang, som er  

 strengt nødvendig for, at tilbageholdelsens formål kan opnås.
Den pågældende  

 må  

 således normalt løslades eller overgives til forældremyndighedsindehaveren  

 eller de sociale myndigheder senest 6 timer efter tilbageholdelsens  

 iværksættelse.
Fristen på 6 timer for tilbageholdelse af børn under 15 år  

 i den foreslåede § 821 a, stk. 4, er dog ikke absolut  

                                                                          .  

                                                                              

 Efter lovforslaget kan  

 tilbageholdelse således udstrækkes ud over 6 timer, når væsentlige hensyn til  

 efterforskningen gør det påkrævet.
Der kan f.eks. være tale om sager, hvor  

 der  

 skal gennemføres en retsmedicinsk undersøgelse af barnet, der kræver, at  

 barnet  

 transporteres over en længere afstand til det sted  f.eks. fra  

 Frederikshavn  

 til Retsmedicinsk Institut i Århus  hvor undersøgelsen skal foretages.
Opretholdelse af en tilbageholdelse ud over 6 timer kan i  

 øvrigt navnlig tænkes at finde sted i sager om grov kriminalitet   

 f.eks.  

 voldsforbrydelser og bandekriminalitet  hvor det efter en konkret  

 vurdering  

 findes nødvendigt med henblik på at hindre yderligere strafbart forhold eller  

 at forhindre, at den pågældende modarbejder sagens opklaring, f.eks. ved at  

 advare andre mistænkte på fri fod.
Det forudsættes herved endvidere, at  

 tilbageholdelsens øjemed ikke kan opnås ved mindre indgribende midler, eller  

 ved at overgive den pågældende til de sociale myndigheder mv.
Det er sigtet med bestemmelsen, at tilbageholdelse af  

 efterforskningsmæssige grunde skal afsluttes snarest muligt.
Hvis det  

 derefter  

 af andre grunde er nødvendigt med en fortsat tilbageholdelse  f.eks.  

 for at  

 afvente at barnet afhentes af sine forældre eller transporteres til en social  

 institution efter aftale med socialforvaltningen  må den fortsatte  

 tilbageholdelse bero på andre regler.
Der er dog en absolut frist på 6 timer for  

 enerumsanbringelser af børn under 15 år.
Hvis politiet efter udløbet af 6  

 timers fristen fortsat har behov for at tilbageholde barnet af  

 efterforskningsmæssige grunde, må dette således ske ved, at barnet anbringes  

 på  

 et kontor eller lignende i fællesskab med en voksen, eksempelvis  

 forældremyndighedsindehaveren  

 eller en repræsentant for de sociale myndigheder.
Efter den foreslåede bestemmelses  

  

 stk. 4, 5. pkt.  

  

 , skal tidspunktet for tilbageholdelsen og  

 løsladelsen fremgå af rapporten.
Reglen svarer til den gældende § 760,  

 stk. 1, (sammenhold med § 758, stk. 2, 2. pkt.).
Til nr. 3 (§ 821 b) Bestemmelsen omhandler politiets adgang til at foretage  

 andre straffeprocessuelle indgreb end tilbageholdelse over for børn under 15  

 år.
Stk. 1  

  

 ,  

  

 1. pkt.  

  

 , fastsætter, at de  

 straffeprocessuelle tvangsindgreb, som efter retsplejelovens kapitel 71 om  

 indgreb i meddelelseshemmeligheden, observation og dataaflæsning, kapitel 72  

 om  

 legemsindgreb, kapitel 73 om ransagning, kapitel 74 om beslaglæggelse og  

 edition  

 og kapitel 75 a om andre efterforskningsskridt kan foretages mod personer,  

 der  

 er sigtede eller mistænkte, finder tilsvarende anvendelse over for mistænkte  

 børn under 15 år.
Bestemmelsen indebærer, at de nævnte indgreb som  

 udgangspunkt  

 alle kan finde anvendelse over for mistænkte børn under den kriminelle  

 lavalder, såfremt de almindelige betingelser for indgrebets foretagelse er  

 opfyldt  herunder bl.a. kravet om indgrebets proportionalitet.
 Bestemmelsen fastslår, at de i retsplejelovens kapitel  

 71-74 og 75 a nævnte straffeprocessuelle indgreb mod mistænkte eller sigtede  

 personer som udgangspunkt finder tilsvarende anvendelse over for mistænkte  

 børn  

 under 15 år.
 Bestemmelsen indebærer derimod ikke, at de af de i kapitel  

 71-74 og 75 a nævnte indgreb, som kun kan iværksættes mod personer, som er  

 tiltalte eller dømte, finder anvendelse over for mistænkte under den  

 kriminelle  

 lavalder, jf. § 802, stk. 3, om formuebeslag og § 815 om  

 forevisning af fotografier, som opbevares af politiet med henblik på senere  

 identifikation, jf. § 792 f.
Bestemmelsen indebærer, at det er de almindelige  

 betingelser for iværksættelsen af det pågældende straffeprocessuelle indgreb,  

 der finder anvendelse, når indgrebet ønskes gennemført over for et barn under  

 den kriminelle lavalder.
I den forbindelse skal det fremhæves, at det  

 forudsættes, at mistanken mod barnet, når der er tale om et indgreb, som  

 efter  

 retsplejeloven kræver, at der er rejst sigtelse mod den pågældende, har en  

 sådan styrke, at der ville kunne rejses formel sigtelse, hvis barnet havde  

 været over den kriminelle lavalder.
Hvis dette ikke er tilfældet, kan  

 indgrebet  

 eventuelt være omfattet af den foreslåede bestemmelse i § 821 b,  

 stk. 2, om indgreb over for personer, der ikke er sigtede eller  

 mistænkte.
Endvidere indebærer bestemmelsen, at de særlige  

 bestemmelser om advokatbeskikkelse i § 784, stk. 1, og § 785,  

 787 om indgreb i meddelelseshemmeligheden, § 791 a, stk. 6, om  

 observation, § 791 b, stk. 3, om dataaflæsning, og § 799,  

 stk. 2, om hemmelig ransagning finder tilsvarende anvendelse.
Der  

 henvises  

 vedrørende advokatbeskikkelse for mistænkte børn under 15 år  herunder  

 i  

 tilfælde, der omfattes af bestemmelsen om forsvarerbeskikkelse i § 792  

 c,  

 stk. 4, om legemsundersøgelse  endvidere til den foreslåede  

 § 821 e  

 samt bemærkningerne til denne bestemmelse.
Det fastsættes i  

  

 stk. 1,  

 2. og 3. pkt.  

  

 , at visse særlige straffeprocessuelle indgreb, der efter  

 retsplejeloven kan iværksættes over for personer, som er sigtede, i det hele  

 ikke finder anvendelse på mistænkte under 15 år.
Dette gælder således med  

 hensyn til reglen i § 792 b, stk. 1, om optagelse af fingeraftryk  

 og  

 personfotografi med henblik på senere identifikation (stk. 1, 2. pkt.).  

 Endvidere bestemmer 3. pkt., at opbevaring med henblik på senere  

 identifikation  

 af personfotografi, fingeraftryk og andet materiale og andre oplysninger, der  

 er tilvejebragt ved legemsindgreb (stk. 1, 3. pkt.), ikke må foretages  

 af  

 politiet, jf. herved bestemmelsen i § 792 f, stk. 1 og 2 .
 Formålet med de foreslåede bestemmelser er navnlig at  

 sikre, at politiet ikke registrerer børn under den kriminelle lavalder, som  

 har  

 været mistænkt, med henblik på senere identifikation  f.eks. i fototek,  

 fingeraftryks- eller DNA-register.
 Med hensyn til destruktion af fingeraftryk, personfotografi  

 og andet lignende materiale, der er egnet til identifikation af et barn under  

 15 år, gælder i øvrigt de almindelige regler  herunder bestemmelserne i  

 § 792 f, stk. 2 og 3.
Efter  

  

 stk. 2  

  

 finder indgreb, som efter retsplejelovens kapitel 71 om indgreb i  

 meddelelseshemmeligheden, observation og dataaflæsning, kapitel 72 om  

 legemsindgreb,  

 kapitel 73 om ransagning, kapitel 74 om beslaglæggelse og edition og kapitel  

 75  

 a om andre efterforskningsskridt kan foretages mod personer, der ikke er  

 sigtede eller mistænkte, tilsvarende anvendelse over for børn under 15 år.  

 Dette indebærer, at indgreb, som efter gældende ret forudsætter, at den  

 pågældende enten  

  

 ikke  

  

 er sigtet eller  

  

 ikke  

  

 er mistænkt, efter  

 omstændighederne også kan anvendes over for børn under 15 år.
Det drejer sig  

 således om § 781, stk. 5, 2. pkt., om udvidet teleoplysning,  

 § 791 a om observation, § 792 d, stk. 1, om virkningen af  

 ikke-sigtedes samtykke til legemsindgreb, § 792 d, stk. 2, om  

 legemsbesigtigelse, der ikke kræver afklædning, § 792 d, stk. 4, om  

 visitation af tøjet på personer, der opholder sig på gerningsstedet, med  

 henblik på at finde våben, § 795 om ransagning af husrum, andre  

 lokaliteter eller genstande, som en person, der ikke er mistænkt, har  

 rådighed  

 over, § 803, stk. 1, om beslaglæggelse af genstande, som en person,  

 der ikke er mistænkt, har rådighed over, § 804 om edition samt  

 §§ 813  

 og 814 om forevisning af fotografier af personer, der ikke er mistænkt.
 Stk. 3, 1. pkt.  

  

 ,  

 omhandler spørgsmålet om kompetencen til at meddele samtykke til foretagelsen  

 af straffeprocessuelle indgreb over for børn under 15 år.
Retsplejeloven indeholder en række bestemmelser om samtykke  

 til straffeprocessuelle indgreb.
Det gælder således § 791 a,  

 stk. 4,  

 om observation, § 792 c, stk. 3 og 5 og § 792 d, stk. 1,  

 om  

 visse legemsindgreb, § 795 og § 796, stk. 5, om ransagning,  

 § 806, stk. 7 og § 807 a om beslaglæggelse, § 814,  

 stk. 1, om fotoforevisning og § 817, stk. 3, om direkte  

 konfrontation og konfrontationsparade.
 Hvis et straffeprocessuelt indgreb, som nævnt i stk. 1  

 og 2, forudsætter samtykke fra den, som indgrebet vedrører, fastsætter  

 bestemmelsen i stk. 3, 1. pkt., at det som udgangspunkt er indehaveren  

 af  

 forældremyndigheden over den pågældende, der skal give samtykke til  

 indgrebet.
 Det forudsættes, at i alt fald større børns stillingtagen   

 dvs. børn på omkring 12 år og derover  bør indgå ved vurderingen af, om  

 der  

 skal foretages en legemsundersøgelse efter § 792 c, stk. 3 og 5, og  

 § 792 d, stk. 1.
Til nr. 4 (§ 821 c) Den foreslåede  

  

 § 821  

 c  

  

 omhandler proportionalitetsvurderingen med hensyn til straffeprocessuelle  

 indgreb over for børn under den kriminelle lavalder.
Efter bestemmelsen skal  

 der ved vurderingen efter de gældende regler om proportionalitet (jf.  

 §§ 755, stk. 4, 782, stk. 1, 791 a, stk. 5, 791 b,  

 stk. 2, 792 e, stk. 1, 797, 805, stk. 1, 816, stk. 1,  

 817,  

 stk. 4, 818, stk. 3, og 819, stk. 3) lægges vægt på den  

 særlige  

 belastning, som indgrebet på grund af den pågældendes unge alder må antages  

 at  

 indebære.
Til nr. 5 (§ 821 d) § 821 d,  

 stk. 1  

  

 , omhandler politiets pligt til at underrette de sociale  

 myndigheder i forbindelse med tilbageholdelse og afhøring af mistænkte børn  

 under den kriminelle lavalder.
Efter bestemmelsens  

  

 1. pkt.  

  

 , skal politiet, når børn under denne alder tilbageholdes,  

 snarest muligt underrette kommunalbestyrelsen med henblik på, at en  

 repræsentant kommer til stede.
Det samme gælder efter bestemmelsens  

  

 2. pkt.  

  

 , når der skal ske afhøring af  

 børn under denne alder, og mistanken angår enten en overtrædelse af  

 straffeloven eller et forhold, der efter anden lovgivning kan medføre  

 fængselsstraf.
Det følger af bestemmelsen, at underretning til  

 kommunalbestyrelsen om tilbageholdelse eller afhøring så vidt muligt skal ske  

 inden gennemførelsen af tilbageholdelsen eller afhøringen af barnet.
En repræsentant fra kommunalbestyrelsen skal så vidt muligt  

 have adgang til at overvære afhøringer, der foretages af politiet.
Det er  

 herved en forudsætning, at tilkaldelsen af en repræsentant fra  

 kommunalbestyrelsen ikke bevirker, at tilbageholdelsen af barnet udstrækkes  

 ud  

 over det strengt nødvendige, jf. § 821 a, stk. 4.
 Bestemmelsen i § 821 d, stk. 1, er i  

 overensstemmelse med de retningslinjer, der er fastsat i Rigsadvokatens  

 meddelelse nr. 5/2003 (tidligere nr. 7/1998). Det fremgår bl.a. heraf, at  

 politiet skal tilkalde en repræsentant for de stedlige sociale myndigheder,  

 når  

 et barn under 15 år tilbageholdes, eller når barnet skal afhøres.  

 Repræsentanten for de sociale myndigheder skal have lejlighed til at overvære  

 afhøringen af barnet.
Med hensyn til afhøring er tilkaldepligten  i  

 overensstemmelse med reglerne i Rigsadvokatens bekendtgørelse nr. 786 af 21.  

 september 1992 om underretning af kommunalbestyrelsen om afhøringer af  

 sigtede  

 under 18 år  dog begrænset til tilfælde, hvor mistanken mod barnet  

 angår enten  

 en overtrædelse af straffeloven eller et forhold, der efter særlovgivningen  

 kan  

 medføre fængselsstraf.
Formålet med denne begrænsning af tilkaldepligten er  

 at  

 undgå at inddrage de sociale myndigheder i bagatelsager.
Det kan i den  

 forbindelse nævnes, at det fremgår af Socialministeriets bekendtgørelse nr.  

 79  

 af 4. april 1998 om kommunens bistand til børn og unge i forbindelse med  

 uden-  

 og indenretlig afhøring (§ 1, stk. 1, nr. 4), at kommunens pligt  

 til  

 at sende en repræsentant ikke gælder i rene bagatelsager, eller hvis  

 forældrene  

 efter det oplyste vil være til stede.
 Om tilfælde, hvor der kan være behov for sociale  

 hjælpeforanstaltninger, henvises til den foreslåede bestemmelses stk. 2,  

 sidste pkt., samt bemærkningerne nedenfor.
Efter  

  

 stk. 2, 1.  

 pkt.  

  

 , kan underretning om  

  

 tilbageholdelse  

  

 efter stk. 1 undlades, hvis tilbageholdelsen har været af ganske kort  

 varighed, hvorefter den pågældende er løsladt.
Bestemmelsen tager navnlig  

 sigte  

 på tilfælde, hvor den pågældende løslades umiddelbart efter tilbageholdelsen,  

 fordi politiet straks konstaterer, at tilbageholdelse af den pågældende er  

 ubegrundet.
Efter  

  

 stk. 2, 2.  

 pkt.  

  

 , kan underretning om afhøring i medfør af stk. 1, undlades, hvis  

 afhøringen foretages i direkte forbindelse med, at mistænkte af politiet  

 træffes under eller i umiddelbar tilknytning til udøvelsen af et strafbart  

 forhold, der i almindelighed alene ville medføre straf af bøde.
Denne  

 bestemmelse er i overensstemmelse med § 1, stk. 2, i Rigsadvokatens  

 bekendtgørelse nr. 786 af 21. september 1992 om underretning af  

 kommunalbestyrelsen om afhøringer af sigtede under 18 år, hvorefter politiet  

 kan undlade underretning om afhøringer, der foretages i direkte forbindelse  

 med, at sigtede af politiet træffes under eller i umiddelbar tilknytning til  

 udøvelsen af et strafbart forhold, for hvilket der ikke bliver spørgsmål om  

 højere straf end bøde.
 Hvis et forhold, for hvilket et mistænkt barn tilbageholdes  

 eller skal afhøres, giver grundlag for at antage, at barnet kan have behov  

 for,  

 at der iværksættes sociale hjælpeforanstaltninger, fastsættes det i  

  

 stk. 2, 3. pkt.  

  

 , at underretning   

 uanset bestemmelserne i stk. 2, 1. og 2. pkt.  altid skal gives.  

 Det  

 forudsættes herved, at underretning i sådanne tilfælde gives, så snart det  

 viser sig, at der er behov for hjælpeforanstaltninger, og ikke først når  

 sagen  

 afsluttes.
Den foreslåede bestemmelse indeholder i  

  

 stk. 3, 1. og 2. pkt.,  

  

 endvidere  

 regler om underretning af indehaveren af forældremyndigheden om  

 tilbageholdelse  

 og afhøring af barnet.
Efter bestemmelsen skal indehaveren af  

 forældremyndigheden som udgangspunkt snarest muligt have underretning om  

 tilbageholdelsen eller afhøringen, og indehaveren af forældremyndigheden skal  

 så vidt muligt have adgang til at overvære afhøringen.
 Omfanget af den foreslåede pligt til at underrette forældre  

 om tilbageholdelse og afhøring af barnet svarer til de retningslinjer, som  

 fremgår af Rigsadvokatens meddelelse nr. 5/2003.
 Efter meddelelsen (pkt. 2.5.) beror det imidlertid på  

 politiets bestemmelse, om barnets forældre kan være til stede under  

 afhøringen.  

 Den foreslåede bestemmelses stk. 3, 2. pkt. indebærer derimod, at der  

 opstilles et udgangspunkt om, at forældre, der har forældremyndighed over  

 barnet, så vidt muligt  


  

 har  


  

 adgang til at overvære politiets  

 afhøringer af barnet.
 Som undtagelse til udgangspunktet om, at  

 forældremyndighedsindehaveren skal have underretning om politiets  

 tilbageholdelse og afhøring af barnet og adgang til at overvære afhøringer,  

 fastsættes i  

  

 stk. 3, 3. pkt.  

  

 , at  

 underretning kan udsættes og adgang nægtes, hvis dette er påkrævet af hensyn  

 til efterforskningen eller må antages at stride mod væsentlige hensyn til  

 barnet.
 F.eks. kan politiet efter bestemmelsens  

  

 1. led  

  

 undlade at underrette barnets  

 forældre om afhøringen eller nægte forældrene adgang til afhøringen, hvis  

 forældrenes tilstedeværelse må antages at forhindre eller væsentligt  

 besværliggøre afhøringen af barnet, eller hvis barnets forældre selv er  

 mistænkte i sagen.
 Bestemmelsen svarer på dette punkt til pkt. 2.5. i  

 Rigsadvokatens meddelelse nr. 5/2003, hvorefter underretning kan udsættes, i  

 det omfang efterforskningen nødvendiggør det.
Endvidere fastsættes i bestemmelsens  

  

 2. led,  

  

 at underretning af indehaveren af forældremyndigheden kan  

 udsættes og adgang til at overvære afhøringen nægtes, hvis underretning eller  

 adgang til at overvære afhøringen må antages at stride mod væsentlige hensyn  

 til barnet.
Dette kan f.eks. være tilfældet, hvor barnet er tvangsfjernet,  

 eller hvor der måtte være risiko for utilbørlige reaktioner fra indehaveren  

 af  

 forældremyndigheden.
Overvejer politiet at nægte adgang af hensyn til barnet,  

 forudsættes dette spørgsmål forudgående drøftet med en repræsentant for  

 kommunalbestyrelsen.
Politiets udsættelse af underretning af  

 forældremyndighedsindehaveren kan efter omstændighederne være på ubestemt  

 tid,  

 hvis væsentlige hensyn til barnet tilsiger dette.
Der forudsættes altid at være en repræsentant for  

 kommunalbestyrelsen til stede ved afhøringer, hvor forældrene nægtes adgang i  

 medfør af 3. pkt.
Med henblik herpå er det i  

  

 stk. 3, 4. pkt  

  

 ., fastsat, at politiet skal underrette  

 kommunalbestyrelsen om beslutningen om at nægte forældremyndighedsindehaveren  

 adgang til at være til stede.
Der er herved lagt vægt på, at der i sådanne  

 tilfælde ofte må antages at være særligt behov for sociale  

 hjælpeforanstaltninger.
Se også Socialministeriets bekendtgørelse nr. 79 af  

 4.  

 februar 1998 om kommunens bistand til børn og unge i forbindelse med uden- og  

 indenretlig afhøring.
Til nr. 6 (§ 821 e) Den foreslåede  

  

 § 821  

 e  

  

 fastsætter særlige regler om advokatbeskikkelse for børn under 15 år, der  

 som mistænkte gøres til genstand for visse straffeprocessuelle tvangsindgreb.
 Den foreslåede bestemmelse i § 821 b, hvorefter  

 reglerne i kapitel 71-74 og kapitel 75 a ligeledes skal gælde med hensyn til  

 børn under den kriminelle lavalder, indebærer, at de deri nævnte regler om  

 advokatbeskikkelse finder tilsvarende anvendelse, når der er spørgsmål for  

 retten om iværksættelse af et af de nævnte indgreb over for børn under 15 år.
 Den foreslåede bestemmelse i  

  

 § 821 e, stk. 1  

  

 , indebærer, at der efter anmodning fra  

 forældremyndighedens indehaver eller fra politiet vil kunne beskikkes en  

 advokat for et barn under 15 år, hvis barnet efter sagens karakter og omfang  

 må  

 antages at have et ganske særligt behov for advokatbistand, og 1) barnet skal  

 afhøres som mistænkt for en lovovertrædelse, der i almindelighed ville  

 medføre  

 fængselsstraf, eller 2) hvis der skal iværksættes et indgreb, som efter  

 lovens  

 almindelige regler forudsætter, at der er rejst sigtelse mod den pågældende.
Adgangen til advokatbeskikkelse er således navnlig relevant  

 i sager om alvorlig kriminalitet, der normalt må antages at ville medføre  

 fængselsstraf, samt i sager, hvor der skal iværksættes alvorlige  

 straffeprocessuelle indgreb over for barnet, der efter gældende ret alene kan  

 anvendes over for sigtede personer.
Det drejer sig om indgreb i form af  

 legemsbesigtigelse eller legemsundersøgelse efter § 792 a, optagelse af  

 personfoto mv. og udtagelse af blodprøver efter § 792 b og  

 konfrontationsparade efter § 817, stk. 2. Da disse indgreb  

 forudsætter en sigtelse, har børn, som er over den kriminelle lavalder, efter  

 gældende ret mulighed for forsvarerbistand efter reglerne i retsplejelovens  

 kapitel 66.
Det er imidlertid hensigten, at advokatbeskikkelse  selv  

 inden for de nævnte tilfældegrupper  kun tænkes at ske i ganske særlige  

 tilfælde, da undersøgelser af strafbare forhold med hensyn til børn har et  

 væsentligt andet sigte end ellers, når der ikke kan blive tale om straf.
Men  

 i  

 ganske særlige tilfælde kan det efter sagens karakter eller omfang være  

 nærliggende, at et mistænkt barn får bistand af en advokat, f.eks. i en sag  

 om  

 drab eller særlig kvalificeret vold og navnlig når der bliver tale om  

 afholdelse af retsmøder under efterforskningen.
Med hensyn til tilfælde omfattet af § 792 c,  

 stk. 4, fastsætter  

  

 stk. 2  

  

 ,  

 at advokatbeskikkelse er obligatorisk, når indehaveren af forældremyndigheden  

 over den pågældende anmoder herom.
Bestemmelsen vedrører tilfælde, hvor  

 retten  

 i medfør af § 792 c, stk. 2, skal træffe afgørelse om  

 legemsundersøgelse af sigtede, samt tilfælde hvor et legemsindgreb, som er  

 gennemført uden forudgående retskendelse, fordi indgrebet ikke kunne udsættes  

 (periculum in mora), efterfølgende skal forelægges for retten,  

 jf. § 792  

 c, stk. 3, 2. pkt.
Som følge af reglen i retsplejelovens § 792 c,  

 stk. 4, 3. pkt., skal indehaveren af forældremyndigheden over barnet i  

 de  

 i § 821 e, stk. 2, nævnte tilfælde vejledes om adgang til  

 advokatbeskikkelse i medfør af bestemmelsen.
Derimod er der ikke en sådan  

 pligt  

 efter udkastets § 821 e, stk. 1, der angår tilfælde, hvor  

 beskikkelse  

 kan tænkes at ske i ganske særlige tilfælde.
Den beskikkede advokats opgaver i medfør af den foreslåede  

 § 821 e vil navnlig være knyttet til spørgsmålet om iværksættelsen og  

 fortsættelsen af det pågældende straffeprocessuelle tvangsindgreb   

 herunder at  

 varetage den mistænktes interesser i denne forbindelse.
Der henvises herved  

 til  

 den foreslåede § 821 f, samt bemærkningerne til denne bestemmelse.
Til nr. 7 (§ 821 f) Den foreslåede  

  

 § 821  

 f  



  

 vedrører de beføjelser, som  

 tilkommer en advokat, der i medfør af § 821 e er beskikket for en  

 mistænkt  

 person under 15 år.
Efter  

  

 stk. 1  

  

 finder §§ 745-748 om forsvarerens beføjelser også anvendelse med hensyn  

 til den beskikkede advokat.
Det betyder bl.a., at den beskikkede advokat har  

 adgang til at gøre sig bekendt med det materiale, politiet har tilvejebragt i  

 sagen, og at advokaten har adgang til at overvære politiets afhøringer af den  

 mistænkte og ret til at stille yderligere spørgsmål.
§§ 745-748 indeholder enkelte bestemmelser (bl.a.  

 § 745 c, 3. pkt., § 747, 3. pkt. og § 748, stk. 1, 3.  

 pkt.,  

 om forsvarerens rettigheder mv. i sager, hvor sigtede er varetægtsfængslet),  

 som ikke har relevans med hensyn til mistænkte børn under den kriminelle  

 lavalder.
Disse bestemmelser finder efter forholdets natur ikke anvendelse i  

 forhold til en advokat, som er beskikket for et mistænkt barn under den  

 kriminelle lavalder.
Endvidere kommer domsforhandling, der omtales i § 745  

 d, og § 747, normalt ikke på tale i forhold til et barn under 15 år, der  

 ikke kan straffes.
Det kan dog ikke udelukkes, at der kan opstå situationer,  

 hvor de sidstnævnte bestemmelser kan finde tilsvarende anvendelse, hvis der  

 findes særligt behov herfor.
Hvor §§ 745-748 taler om sigtelse, må  

 mistænkte under 15 år sidestilles hermed, når betingelserne for at rejse  

 sigtelse mod den pågældende i øvrigt ville være opfyldt.
Det er kun de  

 bestemmelser i §§ 745-748, der angår forsvareren, der ved den foreslåede  

 bestemmelse i § 821 f er gjort anvendelige.
Bestemmelsen betyder på den  

 anden side ikke, at regler i retsplejelovens kapitel 67 ikke på andet  

 grundlag,  

 herunder eventuelt analogisynspunkter, kan tænkes at finde anvendelse i  

 forhold  

 til børn under 15 år.
 Stk. 2, 1. pkt  

  

 .,  

 fastslår, at spørgsmålet om hvilken ret, der har kompetence til at beskikke  

 advokat for mistænkte børn under 15 år, afgøres efter de samme regler, som  

 efter § 735 gælder om beskikkelse af forsvarer.
 Stk. 2, 2. pkt  

  

 .,  

 fastsætter, at der med hensyn til salær og godtgørelse for udlæg til den  

 beskikkede advokat gælder de samme regler som i tilfælde, hvor der er meddelt  

 fri proces, jf. retsplejelovens kapitel 31. Bestemmelsen indebærer, at  

 udgifterne til salær mv. til den beskikkede advokat afholdes af statskassen.
Bilag 1 Lovforslaget sammenholdt med gældende lov Gældende  

 formulering Lovforslaget § 1 I lov om rettens pleje, jf. lovbekendtgørelse nr. 815  

 af 30. september 2003, som ændret senest ved lov nr. 458 af 10. juni 2003,  

 foretages følgende ændringer:
 § 752, stk. 2. Justitsministeren fastsætter  

 regler om, i hvilke tilfælde kommunalbestyrelsen skal underrettes om og have  

 adgang til at overvære afhøringen af sigtede under 18 år.
 1.  

  

 § 752, stk. 2  

 , affattes således:
»  

 Stk. 2  

  

 . Justitsministeren fastsætter regler om, i hvilke  

 tilfælde kommunalbestyrelsen skal underrettes om og have adgang til at  

 overvære afhøringen af sigtede under 18 år.
For mistænkte personer under 15  

 år gælder bestemmelsen i § 821 d.  

 «  

                                                                      .
 2.  

  

 Efter  

 kapitel 75 a  

 indsættes som kapitel 75 b:
»Kapitel 75 b Indgreb over for personer under 15 år § 821 a  

                                                                         .  

                                                                            Pol  

 Politiet kan tilbageholde en mistænkt person under 15 år, hvis betingelserne  

 i § 755, stk. 1, er opfyldt, og tilbageholdelsens øjemed ikke kan  

 opnås ved anvendelse af mindre indgribende foranstaltninger. § 755,  

 stk. 2-5, samt § 758, stk. 1, og § 759 finder tilsvarende  

 anvendelse.
Stk. 2  

  

 . Politiet  

 skal snarest muligt gøre den tilbageholdte bekendt med mistanken og  

 tidspunktet for tilbageholdelsen.
Af rapporten skal fremgå, at denne regel er  

 iagttaget.
Stk. 3  

                                                                         .  

                                                                            Til  

 Tilbageholdelsen skal foretages så skånsomt som muligt.
Anbringelse må ikke  

 ske i arresthus.
Anbringelse i venterum, detentionslokale eller lignende må  

 kun ske, når det er nødvendigt af sikkerhedsmæssige grunde, eller når det  

 undtagelsesvis er påkrævet af hensyn til efterforskningen, og anden  

 anbringelse ikke er mulig.
Stk. 4  

                                                                         .  

                                                                            Til  

 Tilbageholdelsen skal være så kortvarig som mulig.
Tilbageholdelsen må kun  

 udstrækkes ud over 6 timer, når væsentlige hensyn til efterforskningen gør  

 dette påkrævet, og må i intet tilfælde udstrækkes ud over 24 timer.  

 Anbringelse i venterum, detentionslokale eller lignende må dog i intet  

 tilfælde udstrækkes ud over 6 timer.
Tidspunktet for tilbageholdelsen og  

 løsladelsen skal fremgå af rapporten.
§ 821 b  

                                                                         .  

                                                                            Ind  

 Indgreb, som efter denne lovs kapitel 71 om indgreb i  

 meddelelseshemmeligheden, observation og dataaflæsning, kapitel 72 om  

 legemsindgreb, kapitel 73 om ransagning, kapitel 74 om beslaglæggelse og  

 edition og kapitel 75 a om andre efterforskningsskridt kan foretages mod  

 personer, der er sigtede eller mistænkte, finder tilsvarende anvendelse over  

 for mistænkte personer under 15 år.
Dette gælder dog ikke med hensyn til  

 optagelse af fingeraftryk og personfotografi med henblik på senere  

 identifikation, jf. § 792 b, stk. 1. Politiet må endvidere ikke  

 opbevare personfotografi, fingeraftryk eller andet materiale og andre  

 oplysninger, der er tilvejebragt ved legemsindgreb, og som vedrører mistænkte  

 personer under 15 år, med henblik på senere identifikation.
 Stk. 2  

  

 . Indgreb,  

 som efter denne lovs kapitel 71 om indgreb i meddelelseshemmeligheden,  

 observation og dataaflæsning, kapitel 72 om legemsindgreb, kapitel 73 om  

 ransagning, kapitel 74 om beslaglæggelse og edition og kapitel 75 a om andre  

 efterforskningsskridt kan foretages mod personer, der ikke er sigtede eller  

 mistænkte, finder tilsvarende anvendelse over for personer under 15 år.
 Stk. 3  

  

 . Hvis  

 foretagelsen af et indgreb som nævnt i stk. 1 og 2 er betinget af, at  

 den pågældende meddeler samtykke til indgrebet, skal indehaveren af  

 forældremyndigheden samtykke i indgrebets foretagelse.
 § 821 c  

                                                                         .  

                                                                            Ved  

 Ved vurderingen af om tilbageholdelse eller andre straffeprocessuelle indgreb  

 over for personer under 15 år ville være et uforholdsmæssigt indgreb, skal  

 der lægges vægt på den særlige belastning, som indgrebet på grund af den  

 pågældendes unge alder må antages at indebære.
§ 821 d  

                                                                         .  

                                                                            Når  

 Når en mistænkt person under 15 år tilbageholdes, skal politiet snarest  

 muligt underrette kommunalbestyrelsen med henblik på, at en repræsentant fra  

 kommunalbestyrelsen kommer til stede.
Det samme gælder, når afhøring skal  

 ske, og mistanken angår en overtrædelse af straffeloven eller et forhold, der  

 efter anden lov kan medføre fængselsstraf.
En repræsentant fra  

 kommunalbestyrelsen skal så vidt muligt have adgang til at overvære  

 afhøringer, der foretages af politiet.
Stk. 2  

                                                                         .  

                                                                            Und  

 Underretning efter stk. 1 om tilbageholdelse kan undlades, hvis  

 tilbageholdelsen har været af ganske kort varighed.
Underretning efter  

 stk. 1 om afhøring kan undlades, hvis afhøringen foretages i direkte  

 forbindelse med, at mistænkte af politiet træffes under eller i umiddelbar  

 tilknytning til udøvelsen af et strafbart forhold, der i almindelighed alene  

 ville medføre straf af bøde.
Giver politiets oplysninger grundlag for at  

 antage, at barnet kan have behov for særlig støtte, skal underretning dog  

 altid gives.
Stk. 3  

  

 . Politiet  

 skal snarest muligt underrette indehaveren af forældremyndigheden over den  

 pågældende om tilbageholdelsen eller afhøringen.
Indehaveren af  

 forældremyndigheden skal så vidt muligt have adgang til at overvære  

 afhøringen.  

 Underretning om tilbageholdelsen eller afhøringen kan dog udsættes, og adgang  

 til at overvære afhøringen nægtes, hvis dette er påkrævet af hensyn til  

 efterforskningen eller må antages at stride mod væsentlige hensyn til barnet.  

 Nægtes indehaveren af forældremyndigheden adgang til at overvære en afhøring,  

 skal politiet snarest muligt underrette kommunalbestyrelsen herom med henblik  

 på, at en repræsentant fra kommunalbestyrelsen kommer til stede.
§ 821 e  

                                                                         .  

                                                                            Eft  

 Efter anmodning fra forældremyndighedens indehaver eller fra politiet kan der  

 beskikkes en advokat for en person under 15 år, når den pågældende efter  

 sagens karakter og omfang må antages at have et ganske særligt behov for  

 advokatbistand, og 1)  

 	  

    

 den pågældende skal  

 afhøres i anledning af mistanke om en lovovertrædelse, der i almindelighed  

 ville medføre fængselsstraf, eller 2)  

 	  

    

 der skal  

 iværksættes et indgreb, som efter lovens almindelige regler forudsætter, at  

 der er rejst sigtelse mod den pågældende.
 Stk. 2  

  

 . I de  

 tilfælde, der er nævnt i § 792 c, stk. 4, skal der beskikkes  

 advokat efter anmodning.
 § 821 f  

                                                                         .  

                                                                            Er  

 Er der beskikket advokat for en person under 15 år i medfør af § 821 e,  

 finder reglerne i §§ 745-748 anvendelse med hensyn til den beskikkede  

 advokat.
 Stk. 2  

  

 . Om  

 beskikkelse af advokat for mistænkte personer under 15 år gælder de samme  

 regler som ved beskikkelse af forsvarer, jf. § 735. Om salær og  

 godtgørelse for udlæg til den beskikkede advokat gælder samme regler som i  

 tilfælde, hvor der er meddelt fri proces, jf. kapitel 31  

 «                                                                            .
§ 2 Loven træder i kraft dagen efter bekendtgørelse i  

 Lovtidende.
§ 3 Stk. 1  

                                                                         .  

                                                                            Lov  

 Loven gælder ikke for Grønland eller Færøerne Stk. 2  

  

 . Lovens  

 § 1 kan dog ved kongelig anordning helt eller delvist sættes i kraft for  

 Færøerne med de afvigelser, som de særlige færøske forhold tilsiger.
