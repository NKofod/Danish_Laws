Skrivelse om Økonomistyrelsen § 1. Økonomistyrelsen varetager pr. 1.  

 august 2000 de opgaver, der er nævnt i bilaget til denne  

 meddelelse.
 § 2. Meddelelse nr. 111 af 26. juni 1996 om  

 Økonomistyrelsens opgaver ophæves.
Finansministeriet, den 27. juni 2000 Mogens Lykketoft /Anders Eldrup Bilag 1 Økonomistyrelsens opgaver pr. 1. august  

 2000 1)	Myndighedsopgaver bestående af drifts- og udviklingsopgaver,  

 f.eks. udarbejdelse af statsregnskabet og varetagelse af andre centrale  

 økonomi- og regnskabsopgaver, herunder administration og udvikling af  

 regelsættet vedr. den statslige økonomi- og regnskabsforvaltning  

 og udvikling og implementering af redskaber til effektiv forvaltning.
 2)	Levering af systemydelser spændende fra centrale  

 økonomisystemer til lokale tilpassede standardøkonomisystemer  

 til dækning af de enkelte institutioners behov.
3)	Udvikling og udbud af en række rådgivnings-,  

 formidlings- og serviceydelser i tilknytning til myndighedsopgaverne og  

 systemydelserne.
Ydelserne vil enten være afledt af de  

 myndighedsopgaver, som Økonomistyrelsen løser, eller ydes i  

 tilknytning til økonomistyring, systemimplementering og løn- og  

 personalerådgivning.
 4)	Styrelsen udbyder endelig i relation til styrelsens opgaver en  

 række uddannelsesydelser, der understøtter gennemførelsen  

 af styrelsens opgaver.
