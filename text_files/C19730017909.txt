(Til amtskommunerne samt Københavns og  

 Frederiksberg kommuner, embedslæger m.v.) Lov nr. 193 af 4. juni 1947 med senere ændringer om bekæmpelse af  

 kønssygdomme er fra 1. juli 1973 erstattet af lov nr. 287 af 23. maj 1973 om  

 bekæmpelse af kønssygdomme.
 Det tilstræbes ved den nye lov i højere grad at fremme smitteopsporingen,  

 bl.a. ved at motivere patienterne for at give oplysning om smittekontakter.  

 Der sker således en lempelse af de bestemmelser om straf og andre sanktioner,  

 der hidtil har været gældende med henblik på, at personer, der har pådraget  

 sig kønssygdom, normalt uden frygt for straf for sig selv eller andre, kan  

 oplyse, hvem der har smittet dem, og hvem de selv kan have smittet.
 Efter at amtskommunerne samt Københavns og Frederiksberg kommuner (i det  

 følgende benævnt kommunerne), siden 1. april 1970 har dækket udgifterne ved  

 den vederlagsfri undersøgelse og behandling af kønssygdomme uden  

 statsrefusion, og i forbindelse med, at embedslægerne - bortset fra en  

 overgangsperiode - ikke længere skal have pligt til at deltage i denne  

 virksomhed, er det ved den nye lov overladt til kommunerne at bestemme,  

 hvorledes virksomheden bør tilrettelægges.
 Efter lovens § 8 påhviler således den væsentligste del af virksomheden med  

 kønssygdomsbekæmpelse kommunerne, medens ansvaret for oplysningsvirksomheden  

 påhviler indenrigsministeren, jfr. § 5, og tilsynet med kønssygdommenes  

 udbredelse og bekæmpelse påhviler embedslægeinstitutionen, jfr. § 6.
I medfør af lovens § 9, stk. 1, skal amtskommunerne samt Københavns og  

 Frederiksberg kommuner efter forhandling med embedslægeinstitutionen, i  

 København stadslægen, udarbejde en plan for organisationen af  

 kønssygdomsbekæmpelsen, herunder en fortegnelse over, hvilke læger og  

 lægelige institutioner, der af kommunen er udpeget til at yde vederlagsfri  

 undersøgelse og behandling for kønssygdomme, ligesom det i planen skal  

 fastsættes, hvorledes opsporingen af smittekontakter skal organiseres.
I  

 medfør af § 9, stk. 2, skal planen godkendes af sundhedsstyrelsen.
 De nævnte kommuner afholder udgifterne i forbindelse med den vederlagsfri  

 adgang til undersøgelse og behandling af kønssygdom, som står åben for enhver  

 person uanset bopæl og økonomiske forhold, jfr. lovens § 2.
 Efter forhandling med sundhedsstyrelsen fastsætter indenrigsministeriet  

 herved i medfør af bestemmelsen i § 9, stk. 1, følgende vejledende  

 retningslinier for organisationen af bekæmpelse af kønssygdomme.
 For at opfylde lovens krav med hensyn til tilvejebringelse af vederlagsfri  

 adgang til undersøgelse og behandling af kønssygdom, skal der i den enkelte  

 kommune etableres een eller flere af nedennævnte former for organisation af  

 behandling og bekæmpelse af kønssygdom:
 1. VISITERENDE LÆGER.
 Stillingen som visiterende læge med opgave at varetage behandling og  

 forestå smittekontaktopsporing besættes af kommunen efter opsalg og efter  

 indhentet udtalelse fra embedslægeinstitutionen.
 Bortset fra den i lovens § 11, stk. 2, omhandlede overgangsbestemmelse er  

 embedslægeinstitutionernes læger i henhold til den nye lov ikke forpligtet  

 til at deltage i den vederlagsfri behandling af kønssyge personer.
Embedslæger vil i princippet kunne ansættes som visiterende læger,  

 uafhængig af pågældende embedslægegerning.
Ansøgninger forelægges i så fald  

 sundhedsstyrelsen til udtalelse.
 2. KLINNIKKER UDEN FOR SYGEHUSVÆSENET.
I større byer, og hvor det i øvrigt må anses for hensigtsmæssigt, kan der  

 oprettes klinikker til kønssygdomsbekæmpelse.
Det påhviler i så fald kommunen  

 at tilvejebringe lokaler hertil, ligesom kommunen ansætter det nødvendige  

 personale.
 3. AMBULATORIUM ELLER POLIKLINIK.
 Eksisterende eller kommende ambulatorier eller poliklinikker under  

 sygehusvæsenet kan med fordel inddrages i organisationen til bekæmpelse af  

 kønssygdomme.
I fornødent omfang skal der, f.eks. ved en klinik, ansættes personale til  

 at varetage opsporingen af smittekontakter, som er en væsentlig del af  

 bekæmpelsen af kønssygdomme.
Det således ansatte personale skal kunne fungere  

 som bistand for lægerne i kommunen ved opsporingen af kontakter, og herunder  

 påtage sig særligt vanskelige smitteopsporingsopgaver, samt varetage  

 samarbejdet med andre amters kontaktopsporingsorganisationer.
Det er nødvendigt, at der i kommunens område er rimelig let adgang for  

 patienter med kønssygdom til at blive undersøgt og behandlet, men lokale  

 hensyn vil naturligvis være afgørende for, om man vælger den ene eller anden  

 form for institution eller kombination af institutioner.
Af hensyn til det  

 ønskelige i, at læger og klinikker mest effektivt kan forestå  

 smittekontaktopsporingen med assistance fra tilknyttet personale med  

 opsporing af smittekontakter som særlig opgave, bør den enkelte læge eller  

 klinik imidlertid have et rimeligt stort antal patienter.
 Man henleder i denne forbindelse opmærksomheden på, at der vil kunne være  

 visse fordele - specielt med hensyn til sekretærassistance - forbundet med,  

 at læger i samarbejdspraksis inddrages i kønssygdomsbehandlingsarbejdet.
Ved siden af den vederlagsfri behandling vil behandlingen af patienter med  

 kønssygdomme fortsat kunne finde sted hos alment praktiserende læger,  

 herunder praktiserende speciallæger i dermato-venerologi.
Behandling hos  

 disse læger sker efter loven om sygesikring og honoreres i overensstemmelse  

 hermed.
 Sundhedsstyrelsen har d.d. udsendt et cirkulære til landets læger om  

 lægernes medvirken i forbindelse med bekæmpelse af kønssygdomme.
 EMBEDSLÆGERNES FREMTIDIGE PLACERING I BEKÆMPELSE AF KØNSSYGDOMME.
I henhold til lovens § 6 fører embedslægeinstitutionerne tilsyn med  

 kønssygdommenes udbredelse og bekæmpelse af disse.
I henhold til lovens § 9,  

 stk. 1, sker kommunernes udarbejdelse af plan for organisationen af  

 kønssygdomsbekæmpelsen efter forhandling med embedslægeinstitutionen i  

 kommunen.
Embedslægeinstitutionen skal løbende vurdere bekæmpelsens  

 effektivitet og skal stille forslag til kommunen om ændringer i  

 organisationsplanen, såfremt dette skønnes nødvendigt.
 Embedslægeinstitutionen indsamler anmeldelser vedrørende patienter med  

 kønssygdomme og forestår den statistiske bearbejdelse af det indsamlede  

 materiale.
 Det påhviler endvidere embedslægeinstitutionen i medfør af § 4 at give  

 pålæg om undersøgelse og behandling til patienter, som det ikke på anden måde  

 har været muligt at få til at lade sig undersøge eller behandle.
 Embedslægeinstitutionernes læger er endvidere pligtige til i henhold til  

 lovens § 4, stk. 3, at foretage undersøgelser og eventuelt behandling af  

 patienter, der fremstilles for lægen ved politiets hjælp, såfremt ingen anden  

 læge er villig hertil.
 GODKENDELSE AF KOMMUNERNES PLANER TIL ORGANISATION AF  

 KØNSSYGDOMSBEKÆMPELSEN.
 Som foran nævnt skal kommunens planer efter lovens § 9, stk. 1, i medfør  

 af bestemmelsens stk. 2 godkendes af sundhedsstyrelsen, ligesom ændringer i  

 planerne skal godkendes af styrelsen.
Ved planens indsendelse til sundhedsstyrelsen må oplyses  

 behandlingsstedets adresse, behandlingsstedets art (klinik, visiterende læge,  

 sygehusafdeling), konsultationstider, antal tilknyttede personer beskæftiget  

 med opsporing af smittekontakter.
Endvidere må meddeles oplysning om, hvilke  

 mikrobiologiske laboratorier, der tænkes benyttet til dyrkning og  

 resistensbestemmelser af gonokokker samt serologisk diagnostik af syfilis og  

 gonoree samt oplysning om, hvorledes befolkningen (herunder de praktiserende  

 læger) i kommunen vil blive gjort bekendt med de særlige behandlingssteder og  

 disses åbningstider.
 Til brug ved sundhedsstyrelsens bedømmelse af planerne må endvidere  

 indsendes oplysning om allerede eksisterende behandlingssteder og disses  

 beliggenhed og art, samt hvilke særlige diagnostiske hjælpemidler og personer  

 med smittekontaktopsporingsopgaver, der er tilknyttet disse  

 behandlingssteder.
Til brug ved kommunernes udarbejdelse af de omhandlede planer, har  

 sundhedsstyrelsen tilkendegivet, at den anser det for meget væsentligt, at der ved de enkelte særlige  

 behandlingssteder er åbningstider mindst 3 gange om ugen, samt at der ved  

 hvert behandlingssted afholdes mindst 1 ugentlig åbningstid udenfor normal  

 arbejdstid, at det er ønskeligt, at geografisk nært beliggende behandlingssteder har  

 åbningstider udenfor normal arbejdstid, der falder på forskellige ugedage, at der findes såvel mandlige som kvindelige læger til varetagelse af  

 bekæmpelse af kønssygdomme i kommunen, at det er såre hensigtsmæssigt at benytte særligt personale, der ved  

 optræning vil kunne være af værdi ved deltagelse i opsporing af  

 smittekontakter.
 Kommunerens organisationsplaner vedlagt de nævnte oplysninger bedes  

 indsendt til sundhedsstyrelsen senest den 1. januar 1974.
 Uanset om en kommune i henhold til bestemmelsen i § 11, stk. 2, 2. pkt.  

 ønsker at fastholde embedslægeinstitutionernes læger i behandlingsarbejdet i  

 en overgangsperiode på indtil 3 år, bør arbejdet med at tilvejebringe en  

 organisationsplan straks påbegyndes med henblik på planens fremsendelse inden  

 den nævnte tidsfrist.
 En sådan organisationsplan må naturligvis i fornødent omfang ændres, når  

 embedslægens behandlingsopgaver senere overtages af andre.
 INDENRIGSMINISTERIET, DEN 28. JUNI 1973.
Egon Jensen /J.
H.
Koch.
