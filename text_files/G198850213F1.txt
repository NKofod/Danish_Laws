Formålet med registeret er at sikre børnerådgivningerne og social- og sundhedsforvaltningen (administrationsafdelingen) et løbende ajourført overblik over aktiviteterne inden for børn- og ungeområdet i amtskommunen ved hjælp af bl.a. opgørelser over antallet af ambulante behandlings- og rådgivningssager, antallet af sager vedrørende placering af børn uden for eget hjem samt over forbruget af pladser i døgninstitutioner, i socialpædagogiske kollektiver og i familieplejer.
Endvidere anvendes registeret til udarbejdelse af statistikker til brug for planlægningen og budgetlægningen inden for børn- og ungeområdet.
Personkreds: Registeret må kun indeholde oplysninger om personer, der er visiteret til ambulant behandling, familiepleje, socialpædagogiske kollektiver og døgninstitutioner, afsluttet med førstegangssamtale, hjemvist til henvisende myndighed eller henvist til anden myndighed i henhold til bistandslovens §§ 66, 87, 96 og 101.
 Ikrafttrædelsesdato: 15/08/1988.
