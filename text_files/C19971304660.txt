 Lovgrundlag: Rådets Forordning nr. 3699/93 om kriterier og betingelser for  

 EU-strukturinterventioner inden for fiskeri, akvakultur m.m. og  

 bekendtgørelse nr. 1134 af 13. december 1996 om tilskud til investeringer i  

 fiskerihavnes faciliteter.
--------------------------------------------------------------------- 1. FORMÅL MED TILSKUDSORDNINGEN Formålet med ordningen er, at forbedre faciliteterne for fiskere og  

 fiskerisektoren i fiskerihavne.
2. MÅLGRUPPE Tilskud kan ydes til offentlige og private som ejer og driver  

 fiskerihavne.
Tilskud kan endvidere ydes til organisationer eller grupper af  

 brugere inden for fiskerisektoren, f.eks. den lokale fiskeriorganisation,  

 havnesammenslutning eller lignende.
3. TILSKUDSBERETTIGEDE INVESTERINGER Tilskudsberettigede investeringer omfatter innovative materielle  

 investeringer i:
 - Faciliteter til landing, behandling og oplagring af fiskerivarer.
 - Forsyning af fartøjer med brændstof, is, vand, vedligeholdelse og  

 reparation.
 - Forbedring af sikkerhed ved lastning og losning mv.
Ved behandling af ansøgningerne vil der blive lagt vægt på, at projekterne  

 medfører en generel forbedring af arbejdsvilkår, effektivitet og kvalitet i  

 fiskerihavnene.
Der vil endvidere blive givet prioritet til projekter, som  

 indgår i en sammenhæng med foranstaltninger ombord på fiskefartøjerne og de  

 efterfølgende afsætnings- og forarbejdningsled.
 Projekter, der gennemføres i egnede havne eller havne af særlig lokal  

 eller regional betydning, samt investeringer omfattet af bilag 1, prioriteres  

 højt.
Der vil endvidere blive taget hensyn til størrelsen af den eksisterende  

 kapacitet på det omhandlede område, og behovet for de i en ansøgning  

 skitserede foranstaltninger.
Der vil blive lagt vægt på investeringernes  

 rentabilitet, samt ansøgerens og havnens økonomiske forhold og  

 overlevelsesevne.
4. IKKE TILSKUDSBERETTIGEDE INVESTERINGER Der ydes ikke tilskud til:
- brugt eller renoveret udstyr - eget arbejde - visse typer inventar til kontor/kantine - finansieringsomkostninger - advokat/revisor - udsmykningsarbejde mv.
5. MINIMUMSINVESTERING De tilskudsberettigede investeringer skal mindst andrage kr. 100.000.
 6. TILSKUDSSATSER MV.
 Til godkendte projekter ydes tilskud på 25% af de tilskudsberettigede  

 omkostninger fra Europa-Kommissionen og 5% fra Strukturdirektoratet.
 Mindst 50% af de tilskudsberettigede omkostninger skal finansieres af  

 private midler.
 Offentlige strukturinvesteringer i fiskerihavne kan støttes med 50%  

 tilskud fra Europa-Kommissionen og 50% national offentlig eller anden  

 offentlig medfinansiering.
 7. BETINGELSER FOR ANSØGNING MV.
Ansøgning Ansøgningsformular kan rekvireres hos Strukturdirektoratet, Toldbodgade  

 29, 1253 København K., tlf.: 33 63 73 00.
 Ansøgning med bilag og samtlige tilbud indsendes i to eksemplarer til den  

 stedlige fiskerikontrol.
 Ansøgningen skal omfatte følgende:
Påbegyndelse af projektet Det er en betingelse for ydelse af tilskud, at projektet først påbegyndes,  

 efter at ansøger har modtaget Strukturdirektoratets skriftlige bekræftelse på  

 modtagelse af ansøgningen.
Visse forberedende foranstaltninger, som f.eks. bestilling af maskiner  

 mv., betragtes dog ikke som påbegyndelse af projektet.
Hvis f.eks. bestilte  

 maskiner leveres før den godkendte påbegyndelsesdato, må de nder ingen  

 omstændigheder installeres/monteres eller ibrugtages før denne dato.
Da  

 ansøgeren har bevisbyrden, anbefales det denne, hvis der i projektet indgår  

 for tidligt ankomne maskiner, grej og lignende, at få den stedlige  

 fiskerikontrol til skriftligt at bekræfte, at projektet ikke er påbegyndt før  

 den godkendte påbegyndelsesdato.
Ændring af projektet Ændringer af projektet kan medføre, at tilskudsmuligheden bortfalder.
Alle  

 ændringer i projektets dformning, ejerforhold og leverandører mv. skal derfor  

 meddeles til Strukturdirektoratet, og må ikke iværksættes før godkendelse  

 forligger.
Dette betyder også, at nye tilbud uden ændring af det oprindelige  

 projekt indhentet efter indsendelse af ansøgningen skal indsendes til  

 Strukturdirektoratet .
 Projektændringer, der finder sted efter afgivelse af tilsagn om tilskud,  

 kan ikke godkendes.
Færdiggørelse af projektet Projektet skal afsluttes senest 2 år efter at Strukturdirektoratet har  

 meddelt tilsagn om tilskud, og samtlige bilag vedrørende regnskabsaflæggelsen  

 skal være Strukturdirektoratet i hænde senest 6 måneder efter færdiggørelsen  

 af projektet.
 8. KONTROLFORANSTALTNINGER MV.
 Ansøgere om tilskud skal efter anmodning give Strukturdirektoratet alle  

 oplysninger, dokumenter, regnskaber mv. der er nødvendige for at godtgøre, om  

 de fastsatte betingelser for tilsagn om, eller udbetaling af, tilskud er  

 opfyldt.
 Strukturdirektoratet kan kræve rigtigheden af de oplysninger, der danner  

 grundlag for tilsagn om, eller udbetaling af, tilskud, bekræftet af en  

 statsautoriseret eller registreret revisor, samt uden retskendelse mod  

 behørig legitimation, foretage eftersyn af ansøgerens virksomhed og efterse  

 regnskabsbøger og forretningspapirer i det omfang, kontrollen med  

 overholdelse af de fastsatte betingelser for tilskud gør det nødvendigt.
Strukturdirektoratet og Europa-Kommissionen kan bestemme, at tilsagn om  

 tilskud helt eller delvis skal bortfalde, samt at udbetalt tilskud helt eller  

 delvis skal tilbagebetales, Opmærksomheden henledes på, at der til støttede projekter knytter sig en  

 generel tilbagebetalingsklausul, ifølge hvilken det tilskudsstøttede ikke må  

 udlejes eller sælges de første 5 år efter udbetaling af tilskud.
 Efter gennemførelsen af et projekt skal ansøgeren give de oplysninger, som  

 af Strukturdirektoratet skønnes nødvendige for at vurdere projektets effekt.
9. UDBETALING AF TILSKUD Der henvises til særskilt vejledning, som af Strukturdirektoratet  

 fremsendes sammen med tilsagn om tilskud.
BILAG 1 TILSKUDSBERETTIGEDE INVESTERINGER Investeringer, hvortil der kan ydes tilskud, bør omfatte faciliteter til  

 forbedring af fiskeriaktiviteterne og afsætning af fiskerivarer.  

 Investeringer bør gå til et enkelt projekt eller dele af en samlet  

 udviklingsplan for en fiskerihavn.
 Tilskudsberettigede investeringer omfatter især:
 Anlæg og udstyr til isproduktion, -oplagring og -distribution.
 Vandforsyning til havne og fiskefartøjer.
- lossespil og andet udstyr til losning af fisk - fiskepumper - transportbånd og lignende, elevatorer, sorteringsanlæg.
 Brændstofforsyning og pumper, rør, filtre og centrifuger.
- bedding, kølhalingsbassiner - ophalerbedding - skibselevator - lagerbygninger til fiskeredskaber og lignende.
- skridsikker belægning på trapper og på kajer - lejdere for at lette adgangen til fartøjerne - belysning af kajer - udstyr til rengøring af kajer.
