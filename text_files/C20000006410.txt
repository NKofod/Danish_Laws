Cirkulæreskrivelse om godtgørelse  

 for statsligt pålæg om forhøjelse af afgift på  

 dieselolie til motorbrændstof og nedsættelse af  

 udligningsafgift Ved lov nr. 960 af 20. december 1999 om ændring af  

 forskellige afgiftslove, lov om energiafgift af mineralolieprodukter m.v.,  

 lov om afgift af naturgas og bygas, lov om vægtafgift af  

 motorkøretøjer m.v., lov om afgift efter brændstofforbrug  

 for visse personbiler og lov nr. 325 af 28. maj 1999 om ændring af  

 forskellige energiafgiftslove sker der ændringer i afgiftssatserne.
Lov  

 nr. 960 er vedtaget den 17. december 1999, optaget i Lovtidende den 20.  

 december 1999 og trådte i kraft den 1. januar 2000.
 Ved denne ændringslov gennemføres bl.a. en  

 forhøjelse af afgiften på dieselolie brugt til  

 motorbrændstof samt en nedsættelse af udligningsafgiften.
Godtgørelse til entreprenøren Bygherrer med bygge- og anlægsarbejder, der  

 udføres efter Bygge- og Boligstyrelsens cirkulære nr. 174 af 10.  

 oktober 1991 om pris og tid på bygge- og anlægsarbejder m.v., kan  

   ud over den faste pris   yde entreprenøren godtgørelse for de  

 samlede udgiftsstigninger, der kan dokumenteres at være en direkte  

 følge af ovennævnte lov nr. 960. Det er en betingelse for  

 opnåelse af godtgørelse for merudgifterne, at tilbud er afgivet  

 før den 20. december 1999, som er datoen for lovens optagelse i  

 Lovtidende.
 Udgiftsstigninger som følge af disse  

 afgiftsstigninger kan godtgøres, hvis kravet overstiger i alt 20.000  

 kr., eller overstiger 2 pct. af entreprisesummen, dog mindst 5.000 kr.
Godtgørelse til underentreprenør Er en entreprenør i henhold til sin aftale med en  

 underentreprenør forpligtet til at yde godtgørelse til denne  

 for ovennævnte afgiftsstigninger, kan tilsvarende godtgørelse  

 ydes entreprenøren af bygherren.
 Godtgørelse kan i alle tilfælde ydes,  

 såfremt underentreprenørens krav overstiger 20.000 kr., eller  

 overstiger 2 pct. af entreprisesummen, dog mindst 5.000 kr.
 Det er en betingelse, at der er tale om et egentligt  

 underentrepriseforhold og ikke blot et leveranceforhold.
Dokumentation Bygherren må tage stilling til, hvilken  

 dokumentation der anses for at være tilstrækkelig.
