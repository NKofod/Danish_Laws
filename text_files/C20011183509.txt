 Kundgørelse om ansættelse,  

 uddannelse og aflønning af servicemedarbejdere/-assistenter.
 Servicemedarbejdere/-assistenter i  

 politiet og anklagemyndigheden er omfattet af organisationsaftale mellem  

 Finansministeriet og Dansk Funktionærforbund / Ejendoms- og  

 Servicefunktionærernes Landssammenslutning.
Ansættelse 1. Politimesteren/Politidirektøren har  

 ansættelseskompetencen for stillinger i kredsen.
Rigspolitichefen har  

 ansættelseskompetencen for stillinger i dennes afdelinger samt i  

 anklagemyndigheden.
2. Efter anmodning medtages en ledig stilling  

 på Rigspolitichefens centrale opslag.  

  Politimesteren/Politidirektøren kan endvidere opslå stillingen  

 i pressen.
Sådanne annonceudgifter afholdes over  

 rådighedsbeløbet.
 3. Udgangspunktet er, at ansættelse som  

 servicemedarbejder/-assistent sker på fuld tid.
 Hvis en deltidsstilling bliver ledig, skal det  

 undersøges, om arbejdsfunktionerne kan udføres af allerede  

 ansatte på deltid, der ønsker at overgå til en  

 højere beskæftigelsesgrad.
 Ejendoms- og Servicefunktionærernes  

 Landssammenslutning orienteres om indgåede aftaler om  

 deltidsansættelse.
4. Ansøgning fra allerede ansatte i politiet  

 sker på blanket P2 (08/00). Ansøgningen indgives på eget  

 tjenestested.
Politimesteren/Politidirektøren påtegner og  

 videresender ansøgningen til ansættelseskredsen.  

 Påtegningen består af en vurdering af ansøgerens egnethed  

 i forhold til den ansøgte stilling.
Endvidere kan tungtvejende forhold  

 ved ansøgerens personlige eller tjenstlige forhold nævnes,  

 såfremt de skønnes at være relevante.
Ansøgeren  

 skal have kopi af påtegningen.
 5. Politimesteren/Politidirektøren i  

 ansættelseskredsen sender ansøgerfortegnelse til alle  

 ansøgere med orientering om, at offentlig gengivelse heraf er  

 forbudt.
 6. Ansættelse sker ved ansættelsesbrev,  

 jf. bilag til cirkulære af 28. september 1999 om ansættelsesbreve  

 for overenskomstansatte i staten.
 Kopi af ansættelsesbrevet samt blanket P604 sendes  

 til Rigspolitichefen.
Uddannelse 7. Uddannelsen til serviceassistent, der er aftalt  

 med Ejendoms- og Servicefunktionærernes Landssammenslutning, har en  

 varighed af 6 uger fordelt på moduler :
Grundkursus for ejendomsfunktionærer	- 2 uger Kundeservice/konfliktafværgelse	- 1 uge Affaldshåndtering	- 1 uge Bygningsvedligeholdelse	- 1 uge Grundkursus - Lager	- 1 uge Uddannelsen afholdes i henhold til lov om  

 arbejdsmarkedsuddannelser.
 8. Alle servicemedarbejderne bør opfordres  

 til at søge om uddannelse til serviceassistent.
 For at kunne deltage i uddannelsen skal den ugentlige  

 arbejdstid dog være på mindst 30 timer.
9. Ansøgning om uddannelsen indgives til  

 tjenestestedet.
Rigspolitichefen træffer afgørelse om, hvem der  

 skal deltage efter indstilling fra  

 Politimesteren/Politidirektøren.
Aflønning 10. Som udgangspunkt  indplaceres alle nyansatte som  

 servicemedarbejdere.
Har den ansatte forinden ansættelsen  

 gennemgået en faglig uddannelse som ejendomsserviceassistent  

 indplaceres den pågældende dog som serviceassistent.
 11. Oprykning til aflønning som serviceassistent vil ske efter  

 forhandling efter tilfredsstillende gennemgang af serviceassistentuddannelsen  

 og efter mindst 2 års tilfredsstillende tjeneste.
 Kundgørelse I nr. 32 af 21. juni 1989 ophæves.
