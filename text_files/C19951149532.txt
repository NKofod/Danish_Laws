 1. Retsplejeloven indeholder ikke særlige regler om afhøring af  

 sigtede eller tiltalte, der er omfattet af straffelovens § 16.
 For så vidt angår selve domsforhandlingen indeholder retsplejelovens § 925  

 a særlige processuelle garantier i sager, hvor der bliver tale om anvendelse  

 af straffelovens §§ 68, 69, 70 eller 73.
2. En konkret sag har givet anledning til at overveje spørgsmålet  

 om afhøringer til politirapport af sigtede eller tiltalte med konstaterede  

 psykiske handicaps samt om forsvarerens medvirken ved sådanne afhøringer.
I  

 den forbindelse kan der ligeledes være anledning til at overveje, om disse  

 personer har et særligt behov for forsvarerbeskikkelse.
 Forsvarerbeskikkelse:
 3. Retsplejelovens § 731 foreskriver, i hvilke tilfælde  

 forsvarerbeskikkelse er obligatorisk.
4. Retsplejelovens § 732, stk. 1, indeholder regler om, hvornår en  

 forsvarer kan beskikkes.
Dette kan bl.a. ske, når retten under henvisning til  

 sigtedes person anser det for ønskeligt.
Efter retsplejeloven § 732, stk. 2,  

 jf.
Justitsministeriets bekendtgørelse nr. 467 af 26.9.78, skal politiet  

 vejlede sigtede om adgangen til at begære en forsvarer beskikket.
Efter samme  

 bestemmelse kan såvel sigtede som politiet fremsætte begæring om beskikkelse  

 af en forsvarer.
 I min meddelelse nr. 11/1978 har jeg anført, at blandt andet mentale  

 afvigelser hos sigtede kan give grund til, at politiet selv tager initiativ  

 til at fremsætte begæring om forsvarerbeskikkelse på efterforskningsstadiet.
 Denne regel indskærpes herved.
Selv om sigtede er mentalt afvigende, vil der i almindelighed ikke være  

 anledning til, at der fra politiets side fremsættes begæring om  

 forsvarerbeskikkelse, såfremt sagen vedrører mindre betydningsfulde  

 lovovertrædelser, og der utvivlsomt er et sikkert bevisgrundlag for sigtedes  

 skyld.
Som eksempler på sådanne lovovertrædelser kan nævnes visse  

 særlovsovertrædelser (f.eks. overtrædelse af færdselsloven, lov om  

 euforiserende stoffer og våbenloven) og mindre alvorlige overtrædelser af  

 straffeloven (f.eks. butikstyveri, brugstyveri og hærværk).
 Afhøringer:
 5. En person, der efter de retningslinier, der er nævnt ovenfor,  

 bør bistås af en forsvarer, må ikke afhøres til politirapport, før retten har  

 taget stilling til spørgsmålet om forsvarerbeskikkelse.
Dette gælder dog ikke i tilfælde, hvor uopsættelige efterforskningsskridt,  

 f.eks. af hensyn til ofret for en strafbar handling, gør det nødvendigt  

 straks at få oplysninger fra sigtede.
I tilfælde, hvor sigtede f.eks. er  

 taget på fersk gerning, kan det ligeledes være nødvendigt at foretage en  

 række indledende efterforskningsskridt, som forudsætter afhøringer af  

 sigtede.
6. Når en forsvarer er beskikket, må afhøring til politirapport,  

 påhøring af diktat til politirapport, gennemgang af den nedskrevne  

 politirapport eller gennemlæsning og eventuel underskrift af politirapporten,  

 ikke finde sted uden forsvarerens tilstedeværelse.
Det skal af  

 politirapporten fremgå, hvornår afhøringen er påbegyndt og tilendebragt, samt  

 at forsvareren har været tilstede.
