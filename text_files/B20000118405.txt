Bekendtgørelse om ændring af  

 bekendtgørelse om indberetningspligter m.v. efter  

 skattekontrolloven § 1 I bekendtgørelse nr. 1069 af 17. december 1999 om  

 indberetningspligter m.v. efter skattekontrolloven, som ændret ved  

 bekendtgørelse nr. 663 af 5. juli 2000, foretages følgende  

 ændringer:
 1. I indledningen indsættes efter »§ 7 B,  

 stk. 4,«: »§ 7 C, stk. 3,«.
 2. I § 1 indsættes efter »§ 7 B,«: »§ 7  

 C,«.
 3. I § 2, stk. 1, udgår: »§ 7 G,«.
 4. I § 3, stk. 1, indsættes efter »§ 7  

 B,«: »§ 7 C,«.
 5. I § 4, stk. 1, indsættes efter »§ 7  

 B,«: »§ 7 C,«.
 6. I § 9, stk. 1, ophæves nr. 9 og 10, og i  

 stedet indsættes:
»9)	Værdien af udnyttelse af en købe- eller tegningsret  

 til aktier eller anparter, når retten skal beskattes som nævnt i  

 ligningslovens § 28, samt værdien af afståelse af  

 sådanne rettigheder, når afståelsen er foretaget af den,  

 der har modtaget købe- eller tegningsretten fra det selskab, der har  

 ydet retten.
Værdien opgøres på udnyttelses- henholdsvis  

 afståelsestidspunktet.
Er købe- eller tegningsretten ydet af et  

 selskab i udlandet, der er koncernforbundet med det selskab her i landet,  

 hvor den, der udnytter eller afstår retten, var ansat m.m. på det  

 tidspunkt, hvor retten blev ydet, påhviler indberetningspligten det  

 selskab, hvor den pågældende var ansat m.m. på  

 ydelsestidspunktet.
 10)	Vederlag i form af en købe- eller tegningsret til aktier  

 eller anparter, der er ydet som led i et ansættelsesforhold, som led i  

 en aftale om personligt arbejde i øvrigt eller som valgt medlem af  

 eller medhjælp for et selskabs bestyrelse, uden at vederlaget skal  

 beskattes som nævnt i ligningslovens § 28. Dette gælder  

 også, når vederlaget er ydet af et selskab, der er  

 koncernforbundet med det selskab, hvor erhververen er ansat m.m., jf.  

 kursgevinstlovens § 4, stk. 2. Er vederlaget ydet af et selskab i  

 udlandet, der er koncernforbundet med det selskab her i landet, hvor  

 erhververen er ansat m.m., påhviler indberetningspligten det selskab,  

 hvor erhververen er ansat m.m.
11)	Værdien af vederlag i form af aktier eller anparter, der er  

 ydet som led i et ansættelsesforhold, som led i en aftale om personligt  

 arbejde i øvrigt eller som valgt medlem af eller medhjælp for et  

 selskabs bestyrelse.
Dette gælder også, når vederlaget er  

 ydet af et selskab, der er koncernforbundet med det selskab, hvor erhververen  

 er ansat m.m., jf. kursgevinstlovens § 4,stk. 2. Værdien  

 opgøres på erhvervelsestidspunktet.
Er vederlaget ydet af et  

 selskab i udlandet, der er koncernforbundet med det selskab her i landet,  

 hvor erhververen er ansat m.m., påhviler indberetningspligten det  

 selskab, hvor erhververen er ansat m.m.
12)	Værdien af vederlag i form af aktier eller anparter eller  

 købe- eller tegningsretter hertil, hvis der efter reglerne i  

 ligningslovens § 28 A eller § 28 B er indgået aftale om  

 betaling af en afgift til dækning af erhververens skat m.v.  

 Værdien opgøres som nævnt i ligningslovens § 28 A,  

 stk. 1, sidste pkt.
Værdien opgøres på  

 erhvervelsestidspunktet, medmindre vederlaget er omfattet af ligningslovens  

 § 28, i hvilke tilfælde værdien opgøres på  

 udnyttelsestidspunktet.
Er aktien m.v. ydet af et selskab, der er  

 koncernforbundet med det selskab, hvor erhververen var ansat på det  

 tidspunkt, hvor vederlaget blev ydet, påhviler indberetningspligten det  

 selskab, hvor erhververen var ansat på ydelsestidspunktet.
 13)	Værdien af rådighed over en computer med  

 tilbehør som nævnt i ligningslovens § 16, stk. 12,  

 2.-4. pkt.
14)	Værdien af fri telefon som nævnt i ligningslovens §16,  

 stk. 3, nr. 3, jf. stk. 1. Fri telefon indberettes med 3.000 kr.,  

 hvis arbejdsgiveren har betalt telefonregningen hele året, og ellers  

 med en forholdsmæssig værdi, dog højst med arbejdsgiverens  

 faktiske udgift.
Den angivne værdi dækker, uanset om der er  

 stillet en eller flere telefoner til rådighed.« 7. § 10 ophæves og i stedet indsættes:
»§ 10. Efter skattekontrollovens § 7 A, stk. 2, nr.  

 8, jf. § 7, stk. 3, skal alle ministerier, herunder de under det  

 enkelte ministerium henhørende statslige forvaltningsmyndigheder,  

 årligt foretage indberetning til Told & Skat om ydede tilskud, der  

 ikke skal indberettes til Told & Skat efter andet retsgrundlag, uanset om  

 modtageren skal beskattes af tilskuddet.« 8. I § 23, stk. 4, udgår: »indtil det  

 år, hvor ejeren fylder 66 år«.
§ 2 Stk. 1. Bekendtgørelsen træder i kraft den 1.  

 januar 2001.
 Stk. 2. Den under § 1, nr. 6, nævnte § 9,  

 stk. 1, nr. 14, har først virkning fra den 1. januar 2002. Fra  

 samme tidspunkt ophæves § 11, stk. 2, nr. 1, i  

 bekendtgørelse nr. 1069 af 17. december 1999, hvorefter § 11,  

 stk. 2, nr. 2-9, bliver § 11, stk. 2, nr. 1-8.
Stk. 3. Told- og Skattestyrelsen kan efter ansøgning  

 fritage en forvaltningsmyndighed for at foretage indberetning efter § 1,  

 nr. 7, for kalenderåret 2001, hvis særlige omstændigheder  

 taler derfor.
Fritagelse kan dog ikke gives for indberetningspligten som  

 nævnt i § 10 i bekendtgørelse nr. 1069 af 17. december  

 1999.
