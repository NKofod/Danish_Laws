Landsskatteretskendelse af 5. marts 2003 vedr.
Godtgørelse af  

 energiafgifter - transportvirksomhed A A/Ss klage vedrører ikke godkendt fradrag for mineralolie- og  

 kuldioxidafgift for mineralolien forbrugt til rumvarme/varmt vand, jf. lov om  

 energiafgift af mineralolieprodukter m.v. § 11, stk. 4, og lov om  

 kuldioxidafgift af visse energiprodukter § 9, stk. 4, nr. 1, for perioden 1.  

 januar 1996  31. december 1999.
Det er oplyst, at klageren er en transportvirksomhed, der  

 påtager sig transport og oplagring af varer.
Virksomheden ejes af en gruppe  

 vognmænd,  

 der forestår transporterne som underentreprenører, mens oplagringen foregår i  

 virksomhedens egne lokaler.
I 1996 og 1997 har klageren også drevet  

 vognmandsvirksomhed med egne vogne.
Klageren har været momsregistreret siden  

 1.  

 maj 1995.
Det er videre oplyst, at klagerens lagerlokaler i perioden har  

 været opvarmet ved hjælp af olie.
Klageren har foretaget fradrag af afgiften  

 for den indkøbte olie.
 Ved den påklagede afgørelse har Told- og Skatteregionen nedsat  

 klagerens fradrag for mineralolieafgift med 193.983 kr. samt fradrag for  

 kuldioxidafgift med 6.028 kr. efter følgende opgørelse:
 Mineralolieafgift:
Vedr. 1996 (30 % af 138.282 kr.) 41.484,00 kr.
Vedr. 1997 (50 % af 68.076 kr.) 34.038,00 kr.
Vedr. 1998 & 1999 118.461,00 kr.
I alt 193.983,00 kr.
 Kuldioxidafgift:
1996 (skønnet i samarbejde med klageren) 6.028,00 kr.
I alt 6.028,00 kr.
Told- og Skatteregionen har vedrørende opgørelsen oplyst, at  

 klageren i 1996 har fratrukket 100 % svarende til 138.282 kr., i 1997 70 %  

 svarende til 68.076 kr., mens der i 1998 og 1999 er fratrukket i alt 118.461  

 kr.
I 1996 har der været mulighed for at godtgøre 70 % af mineralolieafgiften  

 og 35 % i 1997.
Told- og Skatteregionen har som begrundelse for afgørelsen  

 henvist til, at der i henhold til lov om energiafgift af mineralolieprodukter  

 m.v. § 11, stk. 4, ikke kan gives fradrag for mineralolieafgift, der vedrører  

 rumvarme og varmt vand.
I henhold til lov om kuldioxidafgift af visse  

 energiprodukter § 9, stk. 4, nr. 1, kan der vedr. afgift af forbrugt  

 mineralolie kun ydes fradrag for kuldioxidafgiften i det omfang, der samtidig  

 er givet fradrag for mineralolieafgiften.
Told- og Skatteregionen har videre anført, at den forbrugte  

 mineralolie anses for anvendt til ikke fradragsberettiget opvarmning af  

 lagerlokaler.
Samtidig kan nærværende tilfælde ikke anses for omfattet af lov  

 om energiafgift af mineralolieprodukter m.v. § 11, stk. 5, der angiver de  

 tilfælde, hvor der kan ydes fradrag for mineralolieafgift anvendt til  

 rumvarme  

 og varmt vand, idet opvarmning af lagerlokaler ikke er nævnt under disse  

 punkter.
Regionen har for så vidt angår klagerens repræsentants  

 henvisning til Landsskatteretskendelsen, offentliggjort i TfS 2000, 431,  

 vedr.  

 varmekanoner, bemærket, at Landsskatteretten ved kendelsen lagde vægt på, at  

 varmekanonerne udelukkende anvendtes til udtørring af byggematerialer i  

 forbindelse med byggeprocessen.
Hermed var der ikke tale om opbevaring af  

 byggematerialer,  

 men om klargøring af byggematerialerne således, at de kunne indgå i  

 byggeprocessen.
I nærværende sag er der imidlertid alene tale om opbevaring  

 af  

 færdigtilvirkede varer, og der foregår dermed ingen bearbejdning af varerne,  

 mens de er i selskabets varetægt.
 Klagerens repræsentant har nedlagt påstand om, at klageren er  

 berettiget til godtgørelse af mineralolie- og kuldioxidafgiften for  

 mineralolie  

 forbrugt til at holde en bestemt temperatur i forbindelse med oplagring af  

 varer.
Klagerens repræsentant har indledningsvis bemærket, at klageren  

 er kontraktlig forpligtet af dens kunder til at holde bestemte varer på en  

 vis  

 temperatur, da varerne ellers vil blive ødelagt og dermed usælgelige.
På  

 disse  

 lagre kan der f.eks. være opbevaret vin, der ikke må udsættes for  

 temperaturer  

 under 3  

  

 0  

  

 c, da den naturlige vinsyre i vinen ved disse temperaturer  

 bliver omdannet til kaliumsalte, således at der dannes vinsten i vinflasken,  

 og  

 den  

    

  

 herefter bliver usælgelig.
Et andet  

 eksempel er, at hvis chokolade opbevares for koldt, vil den blive hvid og  

 usælgelig.
Lageret opvarmes således ikke over en temperatur på 15  

  

 0  

  

 c, da chokoladen ellers vil smelte, samtidig med at et dyr, kaldet  

 chokolademøl, der er i chokoladen, vil kunne overleve og ødelægge chokoladen.  

 Begge dele vil betyde, at chokoladen vil blive usælgelig.
Som følge heraf  

 holdes temperaturen på maksimum 15  

  

 0  

  

 c, hvilket har medført, via  

 forhandling med de ansattes fagforening, at klageren har indkøbt termotøj til  

 brug for de ansatte, når de opholder sig på lageret, hvilket dog kun sker ved  

 af- og pålæsning af lastbiler.
I sommerperioden nedkøles lageret, og dette  

 energiforbrug har told- og skatteregionen anerkendt som procesenergi.
Klagerens repræsentant har til støtte for påstanden anført, at  

 der er tale om energi til et procesformål, da klageren opbevarer kundernes  

 varer på klagerens lager, og er pålagt via kontrakter at holde varerne på  

 nærmere fastsatte minimums- og maksimumstemperaturer, således at varerne ikke  

 fordærves pga. chokolademøl, vinsten mv.
Energiforbruget sker således alene  

 af  

 hensyn til bevarelse af varernes egenskaber og ikke til komfortformål.
Dette  

 understreges ved, at der kun opholder sig personer iført termotøj på lagerne  

 i  

 forbindelse med af- og pålæsning af lastbiler.
Disse forhold er ligeledes lagt til grund i en  

 Landsskatteretskendelse, offentliggjort i TfS 2000, 431, hvor opvarmning blev  

 anset som proces.
I denne sag var en konstant varme en forudsætning for, at  

 materialerne bevarede de optimale egenskaber.
Varmen blev ikke udnyttet til  

 komfortformål, og bibragte ikke en stabil opvarmning af lokaler, der tjente  

 til ophold for personer.
Ligeledes blev det i sagen fremført, at begrebet  

 rumvarme ikke er beskrevet entydigt i lovteksten.
Repræsentanten har samtidig anført, at i bemærkningerne til  

 lovforslaget L 210 fra 1995 er begrebet rumvarme defineret.
Heraf fremgår,  

 at:  

 "Udgangspunktet for afgrænsningen og definitionen af rumopvarmning i  

 erhverv har været, at erhvervene skulle betale samme afgift på samme type  

 energiforbrug til opvarmning mv. som finder sted i husholdningerne",  

 hvilket betyder, at rumvarmebegrebet skal forstås som opvarmning til  

 komfortformål.
Klagerens repræsentant har hertil anført, at opvarmningen af  

 lagerlokalerne netop ikke har komfortformål og kan ikke sidestilles med  

 rumopvarmning i husholdningerne.
Opvarmningen har derimod et procesformål, da  

 varerne uden opvarmningen vil ændre karakter og blive usælgelige, og klageren  

 vil blive erstatningsansvarlig for dette tab, da man er kontraktlig  

 forpligtet  

 til at holde varerne inden for en vis temperatur, og dermed bevare varernes  

 egenskaber.
Repræsentanten har i denne forbindelse henvist til, at hjemlen  

 for  

 godtgørelse til procesformål af nærværende karakter findes i lov om  

 energiafgift af mineralolieprodukter mv. § 11, stk. 5, nr. 2, og i  

 bemærkningerne til lovforslaget.
Procesformålet er det samme som ved  

 nedfrysning af varer, hvor energien anses som procesenergi og dermed  

 godtgørelsesberettiget.
Dette gælder uanset, om der anvendes el eller olie  

 til  

 nedfrysning.
Repræsentanten har videre henvist til et nævnt eksempel i  

 lovforslaget L 210 fra 1995, bemærkningerne side 9, hvoraf det fremgår, at  

 energien anvendt i forbindelse med korntørring i lader er fritaget for  

 rumvarmeafgiftsbelastningen.
Såfremt en landmand havde anmodet klageren om at  

 opbevare kornet i deres lokaler under en bestemt temperatur, for at kornet  

 kunne gennemgå en tørringsproces, måtte klagerens anvendelse af energi hertil  

 ligeledes være godtgørelsesberettiget, idet der ellers ville være tale om en  

 urimelig konkurrenceforvridning.
Repræsentanten har tillige henvist til en tidligere sag  

 vedrørende et frysehus, hvor der skete nedfrysning af lokalet til 15  

 grader og  

 derunder, men hvor man samtidig havde indlagt varme i gulvet for at undgå, at  

 der skete sprængninger i gulvmaterialet i forbindelse med nedfrysningen.
Her  

 var det Told- og Skattestyrelsens opfattelse, at under hensyn til formålet  

 med  

 opvarmningen, måtte energiforbruget anses som medgået til proces, på samme  

 måde  

 som opvarmningen af jorden under udendørs fodboldbaner, også blev anset som  

 procesenergi.
Repræsentanten har herudover anført, at der ikke er grundlag i  

 lovgivningen for, at man skal foretage en så skarp adskillelse mellem  

 rumvarme  

 og proces, som regionens afgørelse er udtryk for.
Eksempelvis kan proces også  

 finde sted i forbindelse med transporten og opbevaring af fødevarer, hvor  

 disse  

 gennemgår en modningsproces undervejs.
Man må således se på hele forløbet med  

 en vare og ikke kun se på forholdene, når den bliver produceret.
Såfremt man  

 alene betragter forholdene i forbindelse med selve produktionen, vil dette  

 medføre en betydelig konkurrenceforvridning i forhold til de virksomheder,  

 der  

 ikke udgør den traditionelle industri, men som håndterer varerne, efter at de  

 har forladt produktionsstedet.
Dette vil få den virkning, at medlemmerne af  

 branchen vil være mindre villig til at gå ind i oplagringsvirksomhed, idet  

 man  

 ikke vil kunne få godkendt fradrag for energiafgifter på samme måde som de  

 typiske industrivirksomheder.
 Klagerens repræsentant har sluttelig bemærket, at klageren ikke  

 har søgt om godtgørelse for energiforbruget vedr. opvarmning af  

 administrationsbygningen, men at man i overensstemmelse med lovændringen i  

 1996  

 har aftrappet godtgørelsen af energiafgifter, således at der fra den 1.  

 januar  

 1998, kun skete godtgørelse vedr. energiforbruget til lagerlokalerne.
 Landsskatteretten skal  

 udtale:
 Efter lov om afgift af mineralolieprodukter m.v. § 11, stk. 1,  

 kan virksomheder, der er registreret efter merværdiafgiftsloven, få  

 tilbagebetalt afgiften efter nærværende lov, af de i virksomheden forbrugte  

 varer og af de varer, der er medgået til fremstilling af varme, der er  

 forbrugt  

 i virksomheden, og som er leveret særskilt til virksomheden fra et  

 fjernvarmeværk eller anden varmeproducent, der er registreret efter  

 merværdiafgiftsloven.
 Efter lovens § 11, stk. 4, kan der ikke ydes tilbagebetaling for  

 afgiften af varme og varer, der direkte eller indirekte anvendes til  

 fremstilling af varme, som leveres fra virksomheden, rumvarme eller varmt  

 vand,  

 jf. dog stk. 5. Der ydes dog tilbagebetaling for afgiften af varme og varer,  

 der forbruges i lukkede anlæg til fremstilling eller forarbejdning af varer,  

 og  

 som indirekte bidrager til rumopvarmning, såfremt højest 10 pct. af den  

 energi,  

 der er forbrugt i anlægget, bidrager til rumopvarmning.
Det fremgår videre af lovens § 11, stk. 5, nr. 2, at der ydes  

 tilbagebetaling for afgiften af varme og varer omfattet af stk. 4, som  

 anvendes  

 til fremstilling af varer, der er bestemt for afsætning, og som et led i  

 forarbejdningen udsættes for temperaturændringer såsom opvarmning, kogning,  

 ristning, destillation, sterilisation, pasteurisering, dampning, tørring,  

 inddampning, fordampning eller kondensering i særlige rum med en  

 driftstemperatur  

 på mindst 45  

  

 0  

  

 c, eller i malekabiner og lokaler specielt indrettet  

 til lagring af oste eller spegepølser, når lagringen er en integreret del af  

 henholdsvis ostningsprocessen og spegepølseproduktionen, og lokaler specielt  

 indrettet til tørring af træ (trætørrestuer), samt lignende særligt indrettet  

 rum, hvor opvarmningen udelukkende er et led i en forarbejdning, der ændrer  

 varens karakter, og hvor der under forarbejdningen kun lejlighedsvis opholder  

 sig personer i lokalet.
Afgiften tilbagebetales, uanset at opvarmningen af  

 det  

 særlige rum også bidrager til opvarmning af andre lokaler m.v., jf. dog stk.  

 8.
 Endelig fremgår det af lov om kuldioxidafgift på visse  

 energiprodukter § 9, stk. 4, nr. 1, tilbagebetaling efter stk. 1 kan ydes for  

 det forbrug, der er fuldt ud tilbagebetalingsberettiget efter § 11 i lov om  

 energiafgift af mineralolieprodukter m.v.
3 retsmedlemmer, herunder retsformanden finder, at klagerens  

 forbrug af mineralolie til opvarmning af lagerlokaler med henblik på at  

 sikre,  

 at der ikke sker beskadigelse af de opbevarede varer, må anses som forbrug  

 til  

 rumvarme som omhandlet i lovens § 11, stk. 4. Disse retsmedlemmer har herved  

 lagt vægt på, at der hverken i loven eller dens forarbejder er grundlag for  

 at  

 antage, at alene opvarmning, der er begrundet i komforthensyn skal anses som  

 rumvarme, jf. herved Landsskatterettens kendelse af 10/9-1999, refereret i  

 TfS  

 1999.902. Endvidere bemærkes vedrørende den af repræsentanten påråbte  

 afgørelse, refereret i TfS 2000.431, at det omhandlede olieforbrug fandt sted  

 i  

 et ikke færdiggjort rum, hvorfor afgørelsen derfor ikke er anvendelig i det  

 her  

 omhandlede tilfælde.
Det forhold, at der sker tilbagebetaling af afgift, der  

 anvendes til afkøling af lokalet, er begrundet i, at et sådant forbrug ikke  

 kan  

 karakteriseres som rumvarme, og medfører således ikke, at  

 opvarmningen ikke  

 anses som rumvarme.
Da det omhandlede forbrug endvidere ikke kan anses for  

 omfattet af de i lovens § 11, stk. 5, herunder nr. 2, nævnte  

 undtagelsesbestemmelser, indstiller disse retsmedlemmer, at den påklagede  

 afgørelse stadfæstes.
 Et retsmedlem finder, at klageren under hensyn til de af  

 klagerens repræsentanter anførte grunde, skal have medhold i den nedlagte  

 påstand.
 Der træffes afgørelse efter stemmeflertallet, hvorefter den  

 påklagede afgørelse vil være at stadfæste.
