 VI MARGRETHE DEN ANDEN, af Guds Nåde Danmarks Dronning,  

 gør vitterligt: Folketinget har vedtaget og Vi ved Vort samtykke stadfæstet  

 følgende lov:
§ 1 I lov nr. 340 af 14. maj 1992 om tilskud til produktudvikling af  

 jordbrugs- og fiskeriprodukter foretages følgende ændringer:
 1. Lovens titel affattes således:
»Lov om tilskud til produktudvikling af jordbrugs-, skovbrugs- og  

 fiskeriprodukter m.m. » 2. § 1 affattes således:
» § 1.  Der kan inden for beløbsrammer fastsat på  

 finansloven efter ansøgning gives tilsagn om tilskud til at gennemføre  

 projekter til produktudvikling af jordbrugs-, fiskeri-, træ- og træbaserede  

 produkter samt aktiviteter, som er nødvendige forudsætninger for en  

 erhvervsmæssig udnyttelse af resultaterne af udviklingsarbejdet.« 3. Overskriften til kapitel 2 affattes således:
 »Produktudvikling i det primære jordbrug og skovbrug ».
 4. § 2 affattes således:
» § 2.  Der kan gives tilsagn om tilskud til at  

 gennemføre projekter i det primære jordbrug og skovbrug, hvis formål er 5. § 3 affattes således:
 » § 3.  Tilskud kan ydes til ejere eller  

 forpagtere af jordbrugsbedrifter og skovbrugsejendomme samt til grupper eller  

 sammenslutninger af sådanne ejere eller forpagtere.
 Stk. 2.  Tilskud kan endvidere ydes til virksomheder,  

 institutioner eller personer til udviklingsarbejde med formål som nævnt i §  

 2, hvis det sandsynliggøres, at resultatet af det pågældende projekt vil  

 blive umiddelbart anvendeligt i jordbruget og skovbruget.
Stk. 3.  Tilskud efter dette kapitel kan ikke ydes til  

 stat og kommuner.« 6. § 4, stk. 1, nr. 3, affattes således:
 7. § 6, stk. 1, affattes således:
»Til bistand ved behandling af tilskudsansøgninger til at gennemføre  

 projekter i jordbruget nedsættes et rådgivende udvalg.
Udvalget består af syv  

 medlemmer, der beskikkes af landbrugsministeren.
Eet medlem beskikkes som  

 repræsentant for Landbrugsministeriet og eet medlem for Landbrugsministeriets  

 forsknings- og forsøgsvirksomhed.
Fem medlemmer beskikkes efter indhentet  

 udtalelse fra henholdsvis De Danske Landboforeninger, Dansk Familielandbrug,  

 Dansk Erhvervsjordbrug, Dansk Erhvervsgartnerforening og Arbejderbevægelsens  

 Erhvervsråd.
Landbrugsministeriets repræsentant er formand for  

 udvalget.« 8. Efter § 6 indsættes:
 » § 6 a.  Til bistand ved behandling af  

 tilskudsansøgninger til at gennemføre projekter i skovbruget nedsættes et  

 Bevillingsudvalg for Skovbruget og Træindustrien.
Stk. 2.  Bevillingsudvalget består af 12 medlemmer, der  

 beskikkes af landbrugsministeren.
Eet medlem beskikkes som repræsentant for  

 Landbrugsministeriet, eet medlem for Miljøministeriet og eet medlem for  

 Industriministeriet.
Tre medlemmer beskikkes efter indhentet udtalelse fra  

 henholdsvis Dansk Industri, Dansk Skovforening og Arbejderbevægelsens  

 Erhvervsråd.
 Stk. 3.  Landbrugsministeren udpeger Bevillingsudvalgets  

 formand.
 Stk. 4.  For medlemmerne beskikkes en suppleant efter  

 reglerne i stk. 2 og 3.
Stk. 5.  Landbrugsministeren fastsætter  

 Bevillingsudvalgets forretningsorden og de nærmere regler for udvalgets  

 arbejde, herunder om sekretariatsbetjening for udvalget.« 9. § 7 affattes således:
 » § 7.  Landbrugsministeren træffer afgørelse  

 efter dette kapitel.
 Stk. 2.  Det rådgivende udvalg træffer dog afgørelse om  

 tildeling af tilskud til de i § 5, stk. 2, nævnte projekter i jordbruget, der  

 gennemføres i samarbejde mellem mindst 5 tilskudsberettigede, når tilskuddet  

 udgør mindst 400.000 kr.
 Stk. 3.  Bevillingsudvalget for Skovbruget og  

 Træindustrien træffer afgørelse om tildeling af tilskud til de i § 5, stk. 2,  

 nævnte projekter i skovbruget, der gennemføres i samarbejde mellem mindst 5  

 tilskudsberettigede, når tilskuddet udgør mindst 400.000 kr.
Stk. 4.  Landbrugsministeren kan fastsætte regler om, at  

 det rådgivende udvalg og Bevillingsudvalget for Skovbruget og Træindustrien i  

 visse sager kan bemyndige formanden til at træffe afgørelser efter stk. 2 og  

 3.« 10. Overskriften til kapitel 3 affattes således:
 »Produktudvikling i forarbejdning og forædling af jordbrugs-,  

 fiskeri-, træ- og træbaserede produkter ».
 11. § 8 affattes således:
 » § 8.  Der kan gives tilsagn om tilskud til at  

 gennemføre projekter til produktudvikling i forarbejdning og forædling af  

 jordbrugs- og fiskeriprodukter samt aktiviteter, som er nødvendige  

 forudsætninger for en erhvervsmæssig udnyttelse af resultaterne af  

 udviklingsarbejdet.
Stk. 2.  Der kan gives tilsagn om tilskud til at  

 gennemføre projekter til produktudvikling i forarbejdning og forædling af  

 træ- og træbaserede produkter samt aktiviteter, som er nødvendige  

 forudsætninger for en erhvervsmæssig udnyttelse af resultaterne af  

 udviklingsarbejdet.« 12. § 10, stk. 1, nr. 2, affattes således:
 13. § 12, stk. 1, affattes således:
»Landbrugsministeren nedsætter et Bevillingsnævn for Jordbrugs- og  

 Fiskeriprodukter, der træffer afgørelse om tildeling af tilskud efter § 8,  

 stk. 1.« 14. § 12, stk. 2, affattes således:
» Stk. 2.  Bevillingsnævnet består af 15 medlemmer,  

 der beskikkes af landbrugsministeren.
Eet medlem beskikkes som repræsentant  

 for Landbrugsministeriet, eet medlem for Fiskeriministeriet, eet medlem for  

 Industriministeriet og eet medlem for Forskningsministeriet.
Tre medlemmer  

 beskikkes efter indhentet udtalelse fra henholdsvis Landbrugsraadet, Dansk  

 Industri og Arbejderbevægelsens Erhvervsråd.
Tre medlemmer beskikkes efter  

 indhentet fælles udtalelse fra de berørte brancheorganisationer inden for  

 jordbrugssektoren.
Eet medlem beskikkes efter indhentet udtalelse fra  

 Danmarks Fiskeindustri- og Eksportforening.« 15. Efter § 13 indsættes:
 » § 13 a.  Bevillingsudvalget for Skovbruget og  

 Træindustrien træffer afgørelse om tildeling af tilskud efter § 8, stk. 2.
Stk. 2.  Landbrugsministeren kan fastsætte regler om, at  

 Bevillingsudvalget i visse sager kan bemyndige formanden til at træffe  

 afgørelser.« 16. § 17, stk. 1, affattes således:
»Afgørelser truffet af Bevillingsnævnet for Jordbrugs- og  

 Fiskeriprodukter eller Bevillingsudvalget for Skovbruget og Træindustrien i  

 henhold til kapitel 3 samt afgørelser truffet af det rådgivende udvalg eller  

 Bevillingsudvalget for Skovbruget og Træindustrien i henhold til § 7, stk. 2  

 og 3, kan ikke indbringes for anden administrativ myndighed.« § 2 Landbrugsministeren fastsætter tidspunktet for lovens ikrafttræden.
Givet på Christiansborg Slot, den 27.  

 april 1994 Under Vor Kongelige Hånd og Segl I Dronningens Navn:
