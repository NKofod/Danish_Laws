 Den 13. oktober 1976 undertegnedes i Montego Bay følgende  

 luftfartsoverenskomst mellem Danmark og Jamaica:
LUFTFARTSOVERENSKOMST mellem Kongeriget Danmarks regering og Jamaicas regering om lufttrafik  

 mellem og udover deres respektive territorier Kongeriget Danmarks regering og Jamaicas regering, som er deltagere i konventionen om international civil luftfart og i  

 overenskomsten om transitrettigheder for internationale luftruter, der  

 åbnedes for undertegnelse i Chicago den syvende december 1944, som ønsker at udvide samarbejdet på den internationale lufttransports  

 område og som ønsker at indgå en overenskomst, i overensstemmelse med den nævnte  

 konvention, med henblik på at fremme lufttrafik mellem og udover deres  

 respektive territorier, er blevet enige om følgende:
Artikel 1 Definitioner I nærværende overenskomst og dens tillæg skal, medmindre sammenhængen  

 tilsiger andet, a. udtrykket »konventionen« betyde konventionen om international  

 civil luftfart, åbnet for undertegnelse i Chicago den syvende december 1944,  

 og indbefatte ethvert tillæg vedtaget i henhold til denne konventions artikel  

 90 og enhver ændring af tillæggene eller konventionen i henhold til dennes  

 artikler 90 og 94 i det omfang disse tillæg og ændringer er blevet gældende  

 for eller er blevet ratificeret af begge kontraherende parter; b. udtrykket »luftfartsmyndigheder« for så vidt angår Jamaica  

 betyde den for civil luftfart ansvarlige minister, luftfartslicensnævnet, og  

 for så vidt angår Danmarks regering ministeriet for offentlige arbejder  

 eller, for begges vedkommende, enhver person eller ethvert organ, som er  

 bemyndiget til at udøve de funktioner, der i øjeblikket varetages af disse  

 myndigheder; c. udtrykket »udpeget luftfartsselskab« betyde et  

 luftfartsselskab, som er blevet udpeget og godkendt i overensstemmelse med  

 nærværende overenskomsts artikel 3; d. udtrykket »territorium« i relation til en stat betyde  

 landområder med tilstødende territorialfarvande under den pågældende stats  

 suverænitet, beskyttelse eller formynderskab; e. udtrykket »lufttrafik« betyde enhver rutelufttrafik, der  

 udføres med luftfartøjer med henblik på offentlig transport af passagerer,  

 post eller fragt; f. udtrykket »international lufttrafik« betyde lufttrafik, som  

 passerer gennem luftrummet over mere end en stats territorium; g. udtrykket »luftfartsselskab« betyde et hvilket som helst  

 luftfartsforetagende, som tilbyder eller driver international lufttrafik; h. udtrykket »teknisk landing« betyde en landing med et hvilket  

 som helst andet formål end at optage eller afsætte passagerer, fragt eller  

 post; i. udtrykket »takst« betyde de priser, som skal betales for  

 befordring af passagerer, bagage og fragt, samt betingelserne for disse  

 prisers anvendelse, herunder priser og betingelser for agentur og andre  

 biydelser, men ikke betaling eller vilkår for befordring af post, og j. udtrykket »tillæg til denne overenskomst« betyde de  

 rutelister, som er knyttet til nærværende overenskomst, og hvilke som helst  

 klausuler eller bemærkninger, som forekommer i et sådant tillæg, og som  

 vedrører ruterne.
Artikel 2 Trafikrettigheder 1. Hver kontraherende part tilstår den anden  

 kontraherende part følgende rettigheder med henblik på det udpegede  

 luftfartsselskabs drift af international lufttrafik:
a. at overflyve den anden kontraherende parts territorium uden landing, b. at foretage tekniske landinger på det nævnte territorium og c. at foretage landinger på det nævnte territorium på de pladser, der er  

 opregnet på de ruter, som er angivet i tillægget til denne overenskomst, med  

 det formål at optage og afsætte passagerer, fragt og post i international  

 trafik hver for sig eller kombineret.
 2. Intet i denne artikels stk. 1 skal anses for at  

 give en kontraherende parts luftfartsselskab ret til på den anden  

 kontraherende parts territorium at optage passagerer, fragt og post, som  

 befordres mod vederlag og er bestemt for en anden plads på denne  

 kontraherende parts territorium.
Artikel 3 Udpegelse af luftfartsselskab og driftstilladelse 1. Hver kontraherende part skal have ret til at udpege  

 et luftsfartsselskab til at drive den aftalte trafik.
En sådan udpegelse skal  

 ske skriftligt over for den anden kontraherende part ad diplomatisk vej.
 2. Ved modtagelsen af meddelelsen om en sådan  

 udpegelse skal den anden kontraherende part under forbehold af bestemmelserne  

 i denne artikels stk. 3 og 4 ufortøvet give det udpegede luftfartsselskab den  

 behørige driftstilladelse.
 3. Den ene kontraherende parts luftfartsmyndigheder  

 kan forlange, at det af den anden kontraherende part udpegede  

 luftfartsselskab over for dem godtgør, at det er i stand til at opfylde de  

 vilkår, der er foreskrevet i medfør af de love og bestemmelser, som normalt  

 og med rimelighed anvendes af de nævnte myndigheder på driften af  

 international lufttrafik i overensstemmelse med konventionens bestemmelser.
 4. Hver kontraherende part har ret til at nægte at  

 give den i denne artikels stk. 2 nævnte driftstilladelse eller til at  

 opstille sådanne betingelser, som den måtte anse for nødvendige for det  

 udpegede luftfartsselskabs udnyttelse af de rettigheder, som er angivet i  

 nærværende overenskomsts artikel 2, i ethvert tilfælde, hvor den nævnte  

 kontraherende part ikke finder det godtgjort, at en væsentlig del af  

 ejendomsretten til og den effektive kontrol med dette luftfartsselskab beror  

 hos den kontraherende part, der har udpeget luftfartsselskabet, eller hos  

 dens statsborgere.
 5. Når et luftfartsselskab er blevet således udpeget  

 og godkendt, kan det når som helst påbegynde driften af den aftalte trafik,  

 forudsat at en takst fastsat i overensstemmelse med bestemmelserne i  

 nærværende overenskomsts artikel 11 er i kraft for så vidt angår denne  

 trafik.
Artikel 4 Tilbagekaldelse, suspension og pålæggelse af betingelser 1. Hver kontraherende part er berettiget til at  

 tilbagekalde en driftstilladelse eller til at suspendere den anden  

 kontraherende parts udpegede luftfartsselskabs udøvelse af de i nærværende  

 overenskomsts artikel 2 angivne rettigheder eller til at opstille sådanne  

 betingelser for disse rettigheders udøvelse, som den måtte anse for  

 nødvendige, a. i et hvilket som helst tilfælde, hvor den ikke finder det godtgjort, at  

 en væsentlig del af ejendomsretten til og den effektive kontrol med dette  

 luftfartsselskab beror hos den kontraherende part, som har udpeget  

 luftfartsselskabet, eller hos dens statsborgere, eller b. i tilfælde af dette luftfartsselskabs undladelse af at efterkomme de  

 love eller bestemmelser, som er i kraft på territoriet tilhørende den  

 kontraherende part, der tilstår disse rettigheder, eller c. i tilfælde af, at dette luftfartsselskab på anden måde undlader at  

 udføre den aftalte trafik i overensstemmelse med de betingelser, som er  

 foreskrevet i medfør af nærværende overenskomst.
 2. Medmindre øjeblikkelig tilbagekaldelse, suspension  

 eller pålæggelse af de betingelser, som omhandles i denne artikels stk. 1, er  

 absolut nødvendig for at forebygge yderligere overtrædelser af love og  

 bestemmelser, kan denne ret kun udøves efter samråd med den anden  

 kontraherende part.
Artikel 5 Efterlevelse af love og bestemmelser 1. De af en kontraherende parts love og bestemmelser,  

 som vedrører adgang til eller udrejse fra dens territorium af luftfartøjer,  

 der anvendes i international luftfart, eller som vedrører sådanne  

 luftfartøjers drift og flyvning, medens de er inden for dens territorium,  

 skal anvendes over for luftfartøjer tilhørende det luftfartsselskab, som er  

 udpeget af den anden kontraherende part, på samme måde som de anvendes over  

 for dens egne, og skal efterkommes af sådanne luftfartøjer ved indrejse i  

 eller udrejse fra samt under ophold på den første kontraherende parts  

 territorium.
 2. De af en kontraherende parts love og bestemmelser,  

 som vedrører adgang til eller udrejse fra dens territorium af passagerer,  

 besætning, post eller luftfragt, herunder love og bestemmelser, som vedrører  

 indrejse, klarering, indvandring, pas, told og karantæne, skal af den anden  

 kontraherende parts udpegede luftfartsselskabs passagerer, besætning, post  

 eller fragt eller på disses vegne efterkommes ved indrejse i eller udrejse  

 fra samt under ophold på den første kontraherende parts territorium.
Artikel 6 Certifikater og tilladelser 1. Luftdygtighedscertifikater, duelighedsbeviser og  

 tilladelser, som er udstedt eller gjort gyldige af en kontraherende part og  

 som stadig er gyldige, skal anerkendes som gyldige af den anden kontraherende  

 part for så vidt angår driften af de ruter og den trafik, som omhandles i  

 nærværende overenskomst, forudsat at de betingelser, på hvilke sådanne  

 certifikater eller tilladelser er udstedt eller gjort gyldige, svarer til  

 eller ligger over de minimumskrav, som måtte være fastsat i henhold til  

 konventionen.
 2. Hver kontraherende part forbeholder sig ret til,  

 for så vidt angår flyvninger over dens eget territorium, at nægte at  

 anerkende de duelighedsbeviser og tilladelser, der er udfærdiget for dens  

 egne statsborgere af den anden kontraherende part.
Artikel 7 Afgiftssatser De afgifter, som af hver kontraherende part pålægges for den anden  

 kontraherende parts udpegede luftfartsselskabs luftfartøjers brug af  

 lufthavne og luftfartshjælpemidler, må ikke være højere end dem, som ville  

 blive betalt af dens nationale luftfartøjer, der udfører tilsvarende  

 international lufttrafik.
Artikel 8 Fritagelse for told og andre afgifter 1. Luftfartøjer, som anvendes i international trafik  

 af det af hver kontraherende part udpegede luftfartsselskab, såvel som deres  

 forskriftsmæssige udstyr, beholdninger af brændstof og smøreolie samt  

 luftfartøjsforråd (herunder levnedsmidler, drikkevarer og tobak) om bord i  

 sådanne luftfartøjer, skal ved ankomsten til den anden kontraherende parts  

 territorium være fritaget for samtlige toldafgifter, undersøgelsesgebyrer og  

 andre tilsvarende afgifter, forudsat at sådant udstyr og sådanne forsyninger  

 forbliver om bord i luftfartøjerne, indtil de genudføres eller bruges på den  

 del af rejsen, som foregår over dette territorium.
2. Der skal desuden gælde fritagelse for de samme  

 toldafgifter, gebyrer og afgifter, med undtagelse af afgifter svarende til de  

 ydede tjenester, for så vidt angår a. luftfartøjsforråd, som er taget om bord på en kontraherende parts  

 territorium, inden for grænser fastsat af den nævnte kontraherende parts  

 myndigheder, og bestemt til brug om bord på udgående luftfartøjer, som  

 anvendes af den anden kontraherende part i international trafik, b. reservedele, der indføres til den ene kontraherende parts territorium  

 med henblik på vedligeholdelse eller reparation af luftfartøjer, som benyttes  

 i international trafik af den anden kontraherende parts udpegede  

 luftfartsselskab, c. brændstof og smøreolie beregnet til at forsyne udgående luftfartøjer,  

 som anvendes i international trafik af det af den anden kontraherende part  

 udpegede luftfartsselskab, selv om disse forsyninger skal anvendes på den del  

 af rejsen, som finder sted over den kontraherende parts territorium, på  

 hvilket de er taget om bord.
 De ovenfor under pkt. a, b og c omhandlede effekter kan kræves opbevaret  

 under toldopsyn eller -kontrol.
Artikel 9 Opbevaring af luftbårent udstyr og forsyninger Det sædvanlige luftbårne udstyr såvel som materialer og forsyninger, der  

 beholdes om bord i hver kontraherende parts luftfartøjer, kan kun aflæsses på  

 den anden kontraherende parts territorium med dette territoriums  

 toldmyndigheders godkendelse.
I så fald kan de undergives de nævnte  

 myndigheders opsyn, indtil de genudføres eller på anden måde afhændes i  

 overensstemmelse med toldvedtægterne.
Artikel 10 Bestemmelser vedrørende kapacitet 1. De udpegede luftfartsselskaber skal have rimelige  

 og lige muligheder for at drive den aftalte trafik på de angivne ruter mellem  

 de kontraherende parters territorier.
 2. Hver kontraherende parts udpegede luftfartsselskab  

 skal tage hensyn til den anden kontraherende parts luftfartsselskabs  

 interesser, således at den trafik, som det sidstnævnte driver på de samme  

 ruter eller dele deraf, ikke påvirkes utilbørligt.
 3. Den aftalte trafik, der udøves af hver  

 kontraherende parts udpegede luftfartsselskab, skal være nøje afpasset efter  

 publikums behov for befordring og skal have som hovedformål at tilvejebringe  

 en kapacitet, der er tilstrækkelig til at opfylde de løbende og de med  

 rimelighed forventede behov for befordring af passagerer, fragt og post  

 mellem det territorium, der tilhører den kontraherende part, som har udpeget  

 luftfartsselskabet, og pladserne på de angivne ruter.
 4. Retten for hvert af de udpegede luftfartsselskaber  

 til at befordre international trafik mellem den anden kontraherende parts  

 territorium og tredjelandes territorier skal udøves i overensstemmelse med de  

 generelle pricipper for normal udvikling, som begge kontraherende parter  

 tilslutter sig, og på betingelse af, at kapaciteten tilpasses:
a. trafikbehovet fra og til det territorium, som tilhører den  

 kontraherende part, der har udpeget luftfartsselskabet; b. trafikbehovene i de områder, gennem hvilke den aftalte trafik passerer,  

 idet lokal og regional trafik tages i betragtning; c. behovet for drift af gennemgående luftruter.
Artikel 11 Fastsættelse af takster 1. Takster gældende for al aftalt trafik skal  

 fastsættes på et rimeligt niveau under behørig hensyntagen til alle i  

 betragtning kommende faktorer, herunder driftsomkostninger, rimelig  

 fortjeneste, hver rutes særlige karakter og de takster, som anvendes af andre  

 luftfartsselskaber.
 2. Taksterne skal så vidt muligt fastsættes ved  

 indbyrdes aftale mellem begge kontraherende parters udpegede  

 luftfartsselskaber og efter samråd med de andre luftfartsselskaber, som  

 beflyver den samme rute eller en del deraf, og en sådan aftale skal, når  

 dette er muligt, bringes i stand ved hjælp af Den internationale  

 Lufttransportsammenslutnings fremgangsmåde for fastsættelse af takster.
3. De således aftalte takster skal forelægges begge  

 kontraherende parters luftfartsmyndigheder til godkendelse mindst halvfems  

 (90) dage før den foreslåede dato for deres ikrafttræden.
I særlige tilfælde  

 kan denne frist afkortes under forudsætning af enighed herom mellem de nævnte  

 myndigheder.
Denne godkendelse kan gives specielt.
Hvis ingen af  

 luftfartsmyndighederne har forkastet taksterne inden for tredive (30) dage  

 fra forelæggelsesdatoen, betragtes disse som godkendt.
I tilfælde af, at  

 forelæggelsesfristen forkortes, kan luftfartsmyndighederne aftale, at fristen  

 for tilkendegivelse af en eventuel forkastelse skal være mindre end tredive  

 (30) dage.
 4. Såfremt de udpegede luftfartsselskaber ikke kan  

 blive enige, eller hvis taksterne ikke godkendes af den ene kontraherende  

 parts luftfartsmyndigheder, skal begge kontraherende parters  

 luftfartsmyndigheder bestræbe sig på at fastsætte taksterne ved indbyrdes  

 aftale.
 5. I mangel af sådan aftale skal tvisten henvises til  

 voldgift i overensstemmelse med artikel 15 nedenfor.
6. En takst, som er fastsat i overensstemmelse med  

 bestemmelserne i denne artikel, skal forblive i kraft indtil en ny takst er  

 fastsat.
En takst kan dog ikke i medfør af dette stykke forblive i kraft i  

 mere end tolv måneder fra den dato, da den ellers ville være udløbet enten  

 ved forkastelse eller under hvilke som helst andre omstændigheder.
Artikel 12 Finansielle bestemmelser Hver kontraherende part forpligter sig til at tilstå den anden  

 kontraherende parts udpegede luftfartsselskab retten til fri overførsel til  

 den officielle vekselkurs af det beløb, hvormed indtægter, der er indtjent på  

 dens territorium i forbindelse med det nævnte udpegede luftfartsselskabs  

 befordring af passagerer, bagage, fragt og post, overstiger udgifterne  

 derved.
Artikel 13 Statistikudveksling Hver kontraherende parts luftfartsmyndigheder skal på opfordring meddele  

 hinanden periodiske statistiske eller andre tilsvarende oplysninger, som med  

 rimelighed kan kræves, vedrørende den trafikmængde, som befordres i den  

 aftalte trafik.
Artikel 14 Konsultation 1. I det nære samarbejdes ånd skal de kontraherende  

 parters luftfartsmyndigheder fra tid til anden rådføre sig med hinanden med  

 henblik på at sikre gennemførelsen af og den tilfredsstillende overholdelse  

 af bestemmelserne i nærværende overenskomst og tillægget og skal rådføre sig  

 med hinanden, når det er nødvendigt at foretage ændringer deri.
 2. Hver kontraherende part kan anmode om konsultation,  

 som kan foregå mundtligt eller skriftligt og skal begynde inden for et  

 tidsrum af tres (60) dage fra modtagelsen af anmodningen, medmindre begge  

 kontraherende parter enes om en forlængelse af dette tidsrum.
Artikel 15 Bilæggelse af tvister 1. Såfremt der mellem de kontraherende parter opstår  

 nogen tvist angående fortolkningen eller anvendelsen af nærværende  

 overenskomst, skal de kontraherende parter først søge at bilægge den ved  

 forhandling.
2. Dersom det ikke lykkes de kontraherende parter at  

 opnå en ordning ved forhandling, kan de aftale at henvise tvisten til  

 afgørelse af en person eller institution; såfremt de ikke kan blive enige  

 herom, skal tvisten på en kontraherende parts anmodning forelægges til  

 afgørelse ved en domstol bestående af tre voldgiftsmænd, idet een skal  

 udpeges af hver kontraherende part og den tredje skal udpeges af de to  

 således udpegede.
Hver af de kontraherende parter skal udpege en  

 voldgiftsmand inden for et tidsrum af tres (60) dage fra den dato, da en  

 kontraherende part ad diplomatisk vej har modtaget en henvendelse fra den  

 anden part med anmodning om voldgiftsafgørelse af tvisten ved en sådan  

 domstol, og den tredje voldgiftsmand skal udpeges inden for et tidsrum af  

 yderligere tres (60) dage.
Hvis det ikke lykkes en kontraherende part at  

 udpege en voldgiftsmand inden for det angivne tidsrum, eller hvis den tredje  

 voldgiftsmand ikke er udpeget inden for det angivne tidsrum, kan præsidenten  

 for rådet i Organisationen for international civil Luftfart på en  

 kontraherende parts anmodning udpege en voldgiftsmand eller voldgiftsmænd,  

 alt efter omstændighederne.
I så fald skal den tredje voldgiftsmand være en  

 statsborger fra et tredjeland og skal fungere som formand for  

 voldgiftsdomstolen.
 3. De kontraherende parter skal efterkomme enhver  

 kendelse, som afsiges i henhold til denne artikels stk. 2.
Artikel 16 Ændringer 1. Såfremt en af de kontraherende parter finder det  

 ønskeligt at ændre nogen bestemmelse i nærværende overenskomst, kan den  

 anmode om konsultation med den anden kontraherende part; en sådan  

 konsultation, som kan finde sted mellem luftfartsmyndighederne, og som kan  

 være mundtlig eller skriftlig, skal begynde inden for et tidsrum af tres (60)  

 dage fra datoen for anmodningen.
Alle således aftalte ændringer skal træde i  

 kraft, når de er blevet bekræftet ved udveksling af diplomatiske noter.
 2. Ændringer i tillægget til denne overenskomst kan  

 ske ved direkte aftale mellem de kontraherende parters kompetente  

 luftfartsmyndigheder.
Artikel 17 Registreringer Nærværende overenskomst, tillægget og ændringer deri skal registreres hos  

 Organisationen for international civil Luftfart.
Artikel 18 Overensstemmelse med multilaterale konventioner Nærværende overenskomst og tillægget skal ændres ved udveksling af noter  

 mellem de kontraherende parter med henblik på at skabe overensstemmelse med  

 en hvilken som helst multilateral overenskomst, som måtte blive bindende for  

 dem.
Artikel 19 Opsigelse 1. Hver kontraherende part kan når som helst ad  

 diplomatisk vej give den anden kontraherende part meddelelse om sin  

 beslutning om at bringe nærværende overenskomst til ophør; en sådan opsigelse  

 skal samtidig meddeles Organisationen for international civil Luftfart.
 2. I så fald skal overenskomsten ophøre tolv (12)  

 måneder efter datoen for den anden kontraherende parts modtagelse af  

 opsigelsen, medmindre den ifølge indbyrdes aftale trækkes tilbage før denne  

 tidsfrist udløber.
 3. I mangel af den anden kontraherende parts  

 anerkendelse af modtagelsen skal opsigelsen anses som modtaget fjorten (14)  

 dage efter den dato, på hvilken Organisationen for international civil  

 Luftfart har modtaget opsigelsen.
Artikel 20 Ikrafttræden Nærværende overenskomst træder i kraft på datoen for undertegnelsen.
 Til bekræftelse heraf har undertegnede, som er behørigt bemyndiget dertil  

 af deres respektive regeringer, underskrevet nærværende overenskomst.
 Udfærdiget i to eksemplarer i Montego Bay, Jamaica, den 13. oktober 1976.
For Kongeriget Danmarks regering Lars Blinkenberg For Jamaicas regering Eric O.
Bell TILLÆG Ruteliste Ruter, på hvilke lufttrafik må udføres i  

 begge retninger af Jamaicas Pladser i Jamaica - pladser i Danmark.
Ruter, på hvilke lufttrafik må udføres i  

 begge retninger af Danmarks Pladser i Danmark - pladser i Jamaica.
