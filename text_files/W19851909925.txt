En værge for umyndiggjort plejehjemsbeboer fandtes ikke at have været  

 beføjet til at træffe aftale med det sociale udvalg om, at pågældendes beløb  

 til personlige fornødenheder skulle modregnes i opholdsbetalingen på  

 plejehjemmet.
Beløbet til personlige fornødenheder skulle udbetales til  

 plejehjemsbeboeren.
 REDEGØRELSE FOR SAGEN:
 En nu afdød plejehjemsbeboer var på grund af alderdomssvækkelse  

 umyndiggjort i såvel formueretlig som personlig henseende.
 På grund af formueindtægter betalte hun for plejehjemsopholdet ud over den  

 del af folkepensionen, der var inddraget til dette formål.
Afdødes værge havde indgået aftale med det sociale udvalg om, at  

 lommepengebeløbet kunne modregnes i opholdsbetalingen.
Værgen sendte derefter  

 på anmodning fra plejehjemmet penge til afdødes personlige fornødenheder,  

 herunder til dækning af udgifter til blomster, damefrisør og lignende.
 Plejehjemmet fandt denne ordning upraktisk og ønskede lommepengebeløbet  

 udbetalt til sig for at kunne disponere over det på beboerens vegne og  

 ligeledes spare op til større ting.
 AFGØRELSEN, DER KLAGES OVER:
 Amtsankenævnet fandt, at det sociale udvalg ikke havde været berettiget  

 til at lade beløbende til personlige fornødenheder indgå i opholdsbetalingen.
Amtsankenævnet fandt, at beløbet til personlige fornødenheder skulle  

 udbetales til plejehjemmet, der herefter kunne disponere over dette.  

 Amtsankenævnet henviste i sin afgørelse til en udtalelse fra  

 socialministeriet, hvorefter adgangen i pkt. 120 i socialministeriets  

 cirkulære af 29. marts 1976 til at aftale modregning i lommepengebeløbet til  

 delvis dækning af opholdsbetalingen ikke var til stede i tilfælde, hvor en  

 plejehjemsbeboer var umyndiggjort.
Det sociale udvalg kunne således ikke  

 aftale med den umyndiggjortes værge, at lommepengebeløbet skulle modregnes i  

 opholdsbetalingen.
Når der, som i det foreliggende tilfælde, var tale om en  

 plejehjemsbeboer, der såvel formueretligt som personligt var umyndiggjort,  

 kunne lommepengebeløbet i stedet udbetales til plejehjemmet, der så kunne  

 disponere på beboerens vegne, eller ligefrem lade beløbet indgå i en samlet  

 pulje til fælles foranstaltninger (udflugter, fester m.v.) KLAGEN TIL ANKESTYRELSEN:
Sagen blev anket af afdødes værge.
Værgen anførte, at når en person er  

 beskikket som værge, bør denne ikke overlade hvervet til andre personer eller  

 institutioner.
 SUPPLERENDE OPLYSNINGER EFTER ANKEN:
Justitsministeriet henviste på forespørgsel fra ankestyrelsen til, at  

 værgen ifølge myndighedslovens § 45 bestyrer den umyndinges formue og handler  

 på hans vegne i retsforhold vedrørende formuen, for så vidt ikke andet  

 særligt er bestemt.
Efter justitsministeriets opfattelse kan der anses at  

 være truffet anden bestemmelse for så vidt angår det beløb, der udbetales til  

 plejehjemsbeboere til personlige fornødenheder.
Justisministeriet finder, at  

 der er tilstrækkelig hjemmel hertil i beløbets formå, og den umyndiggjorte må  

 da selv disponere over beløbet.
Det er efter justitsministeriets opfattelse  

 uden betydning, at den pågældende er umyndiggjort i såvel formueretlig som  

 personlig henseende.
 LOVGRUNDLAG:
 Bistandslovens § 84. Socialministeriets cirkulære af 29. marts 1976 om  

 institutioner under kommunerne og visse særlige plejehjem, pkt. 120.
 ANKESTYRELSENS AFGØRELSE:
 Ankestyrelsen finder at måtte henholde sig til justitsministeriets  

 udtalelse.
 Ankestyrelsen finder herefter ikke, at værgen har været beføjet til at  

 træffe aftale med det sociale udvalg om, at plejehjemsbeboerens beløb til  

 personlige fornødenheder skulle modregnes i betalingen for hendes ophold på  

 plejehjem.
 På dette punkt tiltræder ankestyrelsen således amtsankenævnets afgørelse.
 I overensstemmelse med justitsministeriets udtalelse finder ankestyrelsen  

 derimod ikke, at beløb til personlige fornødenheder skulle udbetales til  

 plejehjemmet, men til pågældende selv.
 Ankestyrelsen ændrer således på dette punkt amtsankenævnets afgørelse.
