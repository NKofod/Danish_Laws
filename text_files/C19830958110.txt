(Til de værnepligtsadministrerende  

 myndigheder m.fl.) Indholdsfortegnelse 1. Indledning 2. Registrering af værnepligtige i sessionsregistret  

 (SR) 3. Optagelsesblanketsæt 4. Sessionsblanketsæt 5. Anvendelse af blanketsættene i et normalt forløb  

 5.1. Registerkort 5.2. Stamhulkort 5.3. Spørgekort 5.4. Helbredspørgehæfte  

 5.5. Svarkort 5.6. Sessionstilsigelseskort 5.7. Sessionskort 5.8.  

 Bedømmelseskort 6. Retningslinier ved afvigelser fra et normalt forløb  

 6.1. Møde for session før den normale alder 6.2. Udsættelse med session 6.3.  

 Udeblivelse 6.4. Straf 6.5. Frivillig tjeneste i forsvaret  

 (konstabeltjeneste) 6.6. Fornyet sessionsbehandling 6.7. Død 6.8.  

 Indvandring/ genfinding (ikke tidligere registrerede). 6.9. Ændring af  

 statsborgerforhold 6.10. Færinger og grønlændere 6.11. Flytninger 7. Bistandsarbejde i udviklingslande 8. Kontrol og sikkerhed 9. Ikrafttræden Bilagsfortegnelse:
1. INDLEDNING I henhold til § 33 i værnepligtsloven (lov nr. 213 af 30. maj 1980) er det  

 i indenrigsministeriets bekendtgørelse nr. 566 af 15. december 1980 om  

 registrering af værnepligtige fastsat hvilke EDB-registre med  

 personoplysninger om værnepligtige, der føres af de  

 værnepligtsadministrerende myndigheder.
 Detaljerede bestemmelser om fremgangsmåden i forbindelse med  

 registreringen af værnepligtige har hidtil været fastsat i  

 indenrigsministeriets cirkulære nr. 3 af 14. januar 1976, som ændret ved  

 indenrigsministeriets cirkulære nr. 10 af 12. januar 1977.
Nærværende cirkulæreskrivelse afløser bestemmelserne i de 2 nævnte  

 cirkulærer fra indenrigsministeriet, der ophæves samtidig med  

 cirkulæreskrivelsens ikrafttræden.
Udover de ændringer, der følger af  

 omlægninger i CPR og den nugældende værnepligtslov med bekendtgørelser m.v.,  

 er der i forhold til de tidligere bestemmelser navnlig foretaget ændringer i  

 reglerne med hensyn til sessionsindberetninger, CRM-ændringer og arkivering  

 af bedømmelseskort m.v., jfr. herved punkterne 6.4, 6.5 og 6.6.
2. REGISTRERING AF VÆRNEPLIGTIGE I SESSIONSREGISTRET  

 (SR) Senest 4 måndeder før hver sessionsperiodes påbegyndelse udtrækkes af CPR  

 på værnepligtsstyrelsens foranledning oplysninger vedrørende samtlige ikke  

 tidligere værnepligtsregistrerede mænd af et bestemt fødselsinterval (den  

 aktuelle årgang med sessionsmødepligt i det kommende halvår). Udtrækket  

 omfatter værnepligtige med bopæl her i landet, bortset fra Færøerne.
 De pågældende registreres i sessionsregistret (SR) med personnummmer,  

 navn, adresse, kommunekode, statsborgerkode, fødselsregistreringssted,  

 adressebeskyttelse, bopælsudskrivningskredsens kode (1-5) samt oplysning om  

 det sessionshalvår (sessionsterminens kode), hvori de normalt er pligtige til  

 at møde for en session.
Herudover registreres løbende genfundne eller fra udlandet tilflyttede  

 værnepligtige fra det år, hvori de fylder 18 år, indtil udgangen af det år,  

 hvori de fylder 30 år.
De tilgår SR fra CPR uden sessionstermin, som  

 bopælsudskrivningskredsen derfor straks skal indrapportere ved modtagelsen af  

 stamhulkort.
 Endvidere registreres løbende på bopælsudskrivningskredsens foranledning  

 øvrige værnepligtige, der enten forlods skal optages i SR, eller som ikke  

 tilgår direkte fra CPR.
3. OPTAGELSESBLANKETSÆT Samtidig med den halvårlige registrering i SR fremstiller og udskriver I/S  

 Datacentralen (DC) på værnepligtsstyrelsens foranledning optagelsesblanketsæt  

 for de registrerede værnepligtige, bortset fra værnepligtige med bopæl på  

 Grønland.
 Blanketsættene er opdelt i følgende personkategorier:
 Personkategori 1: Normalt (halvårligt) optagne danske statsborgere,  

 herunder færinger og grønlændere med bopæl i Syddanmark.
 Personkategori 2: Øvrige værnepligtige, der løbende optages i SR før eller  

 efter at have opnået den for optagelse i SR fornødne alder.
Personkategori 3: Normalt (halvårligt) optagne udlændinge.
Med hensyn til  

 udlændinge, der indvandrer eller genindvandrer i Danmark efter udgangen af  

 det år, hvori de fylder 17 år, henvises til punkt 6.8.
 Optagelsesblanketsæt består af:
1. Registerkort 2. Stamhulkort (STH 2) 3. Spørgekort 4. Helbredsspørgehæfte (HSH) 5. Svarkort.
 Registerkort og stamhulkort tilsendes bopælsudskrivningskredsen sorteret i  

 personnummerorden inden for de enkelte personkategorier (stamhulkort for  

 personkategori 2 er dog forlods tilgået ved optagelsen i SR).
 Spørgekort, helbredsspørgehæfte og svarkort fremstilles for værnepligtige  

 af personkategorierne 1 og 3 samt for de værnepligtige af personkategori 2,  

 der er mødepligtige på den nærmest følgende halvårssession.
De værnepligtige i personkategori 1 og 2 får direkte tilsendt spørgekort  

 bilagt hæftet »Session og indkaldelse« og 14 dage senere HSH med en  

 vejledende følgeskrivelse.
Uanbringelige forsendelser tilgår  

 værnepligtsstyrelsen, hvorfra de videresendes til bopælsudskrivningskredsen  

 til eftersøgning og fornyet udsendelse.
 Bopælsudskrivningskredsen får tilsendt spørgekort og HSH for værnepligtige  

 i personkategori 3 og svarkort for værnepligtige i alle personkategorierne.
 For endnu ikke sessionsmødepligtige af personkategori 2 fremstilles og  

 udsendes spørgekort, HSH, svarkort m.v. først i forbindelse med  

 fremstillingen af optagelsesblanketsæt til den aktuelle session.
4. SESSIONSBLANKETSÆT På et nærmere fastsat tidspunkt fremstiller DC på værnepligtsstyrelsens  

 foranledning sessionsblanketsæt for de i SR registrerede værnepligtige, der  

 er mødepligtige på session i det kommende halvår.
 Sessionsblanketsæt består af:
6. Sessionstilsigelseskort 7. Sessionskort 8. Bedømmelseskort.
 Sessionsblanketsættene tilsendes bopælsudskrivningskredsen sorteret efter  

 kommuner og inden for hver kommune i personnummerorden.
5. ANVENDELSE AF OPTAGELSES- OG SESSIONSBLANKETSÆT I  

 ET NORMALT FORLØB 5.1. REGISTERKORT Registerkort vil ved modtagelsen være udfyldt maskinelt med de i SR  

 registrerede oplysninger, bortset fra sessionstermin (se punkt 2). I  

 rubrikken for statsborgerret »STBRET« er anført det pågældende  

 lands 4 første bogstaver eller »STAT« for statsløse.
Kortene for  

 personkategori 3 gennemgås.
Er der tvivl om statsborgerforholdet, foretages  

 undersøgelse.
 Registerkortene anbringes i personnummerorden i et kartotek mærket  

 »AKTIV«, som omfatter sessionsmødepligtige værnepligtige,  

 u-landsudsendte m.v.
 På registerkortene noteres:
- Værnepligtsoplysninger inden den endelige sessionsbehandling (f.eks.  

 udsættelse, udeblivelse, forbigåelse, afbrydelse af konstabeltjeneste), - resultatet af den endelige sessionsbehandling, sletning af udenlandske  

 statsborgere eller antagelse til konstabeltjeneste, - eventuelle senere afgørelser, der træffes af en session eller  

 bedømmelseskommission, - andre forhold, som hører under udskrivningskredsens arbejdsområde.
 Når bedømmelseskort er afgivet til fordelingsmyndigheden, eller når  

 værnepligten er bortfaldet som følge af vedtegning om uegnethed eller af  

 andre grunde, udtages registerkortet og anbringes i et kartotek mærket  

 »ARKIV«.
Efter hvert sessionshalvårs afslutning gennemgås kartoteket  

 »AKTIV«.
Eventuelle uoverensstemmelser eller mangler bringes i  

 orden.
5.2. STAMHULKORT Stamhulkort (STH 2) anbringes foran registerkortet i kartoteket  

 »AKTIV«.
STH 2 er et navne- og adressehulkort, der foruden navn, adresse og  

 personnummer indeholder oplysninger om bopælsudskrivningskredsens nummer,  

 sessionstermin, nuværende og hidtidige centralregistrerende myndighed (ny og  

 gl.
CRM-kode). Endvidere har STH 2 rubrikker til brug ved rapportering af  

 ændringer af CRM-kode eller af sessionstermin.
 CRM-koden, der registreres i CPR, anvendes alene til  

 værnepligtsadministration.
 Ved meddelelser om ændringer i persondata (navn, adresse, personnummer,  

 dødsfald, CRM, m.m.) benyttes endvidere en ændringskode.
 Der henvises til bilag 1-6 med følgende indhold:
 Bilag 1: STH 2 med vejledning, herunder brug af datablok.
 Bilag 2: CRM-koder.
 Bilag 3: CRM's indbyrdes rapporteringsmuligheder og ændringskodernes brug.
 Bilag 4: Ændringskoder, som rapporteres af CRM.
 Bilag 5: Ændringskoder, som rapporteres af CPR.
 Bilag 6: Fejl- og meddelelseskoder.
Ved ændringer i persondata modtager bopælsudskrivningskredsen et STH 2 med  

 de nye data og en ændringskode, hvoraf fremgår, hvilke data der er ændret.  

 Hvis der er flere samtidige ændringer i en værnepligtigs persondata, modtages  

 et STH 2 for hver ændring med den relevante ændringskode samt et STH 2 med  

 ændringskode 50 indeholdende de samlede ændringer.
Kun STH 2 med ændringskode  

 50 bevares.
Det nye STH 2 nedsættes i kartoteket »AKTIV«.
Tidligere  

 STH 2 makuleres.
Ved flytning til anden bopælsudskrivningskreds forholdes dog  

 som anført under punkt 6.11.
 De ændringer af CRM-kode eller af sessionstermin, som  

 bopælsudskrivningskredsen foretager, sker ved at udfylde STH 2 i de dertil  

 indrettede rubrikker, jfr. bilag 1.
 STH 2 indsendes til DC hver fredag.
Når bopælsudskrivningskredsen indrapporterer sessionstermin eller ændring  

 til egne CRM-koder, forsynes registerkortet med en kontrolfane, indtil det  

 nye STH 2 er modtaget.
Hvis nyt STH 2 ikke indgår til normal tid fra de  

 ugentlige kørsler i DC, foretages nærmere undersøgelse, herunder efterses de  

 ugentlige fejl- og meddelelseslister (bilag 6). Om fornødent indrapporteres  

 påny ved anvendelse af et blankt STH 2 med ændringskode 20 eller datablok,  

 jfr. bilag 1.
Når en værnepligtig tilbageføres til bopælsudskrivningskredsen fra en  

 anden CRM-myndighed, f.eks. på grund af fornyet sessionsbedømmelse eller  

 lignende, anbringes på tilsvarende måde kontrolfane på registerkortet.
Hvis  

 STH 2 ikke senest 2 måneder efter tilbageførelsen er modtaget, må årsagen  

 hertil søges opklaret.
Om fornødent anmodes den hidtil registrerende  

 myndighed om at berigtige forholdet.
5.3. SPØRGEKORT Spørgekort omhandler forespørgsel/ vejledning til de værnepligtige om  

 udsættelse, statsborgerforhold og om tilknytning til Færøerne eller Grønland.  

 Kortet er endvidere udformet som et skema til brug ved eventuel ansøgning om  

 udsættelse med session.
Spørgekort for værnepligtige i personkategori 3 makuleres, hvis det findes  

 godtgjort, at den pågældende ikke har dansk indfødsret.
I modsat fald  

 udsender bopælsudskrivningskredsen det sammen med helbredsspørgehæfte og  

 »Session og indkaldelse«.
5.4. HELBREDSSPØRGEHÆFTE Helbredsspørgehæfte (HSH) indeholder spørgsmål til den værnepligtige om  

 helbredsmangler m.v.
 Hvis udskrivningskredsen ikke inden den fastsatte tidsfrist har modtaget  

 HSH, rykkes den værnepligtige, om fornødent 2 gange.
 HSH med bilag anbringes i bedømmelseskortet til den forestående session.  

 Hvis en værnepligtig ikke har indsendt HSH, må han udfylde et sådant ved  

 sessionsmødet.
 HSH for de udskrevne forbliver i bedømmelseskortet og medsendes til  

 fordelingsmyndigheden.
 Ikke anvendte HSH for værnepligtige i personkategori 3 makuleres.
5.5. SVARKORT Svarkort har blank bagside, som benyttes enten til meddelelse af  

 udsættelse og lignende eller til notering af eller kontrol med HSH's  

 modtagelse.
Endelig kan svarkortet på sessionen udleveres til den  

 værnepligtige med sessionens afgørelse påført.
5.6. SESSIONSTILSIGELSESKORT Sessionstilsigelseskort anbringes i bedømmelseskortet til vedkommende  

 session og udsendes senest 14 dage før mødedagen til den værnepligtige med  

 oplysning om sessionssted og -tidspunkt.
5.7. SESSIONSKORT Sessionskort vil ved modtagelsen være udfyldt maskinelt med de i SR  

 registrerede oplysninger, bortset fra sessionstermin (se punkt 2). Det  

 anbringes i bedømmelseskortets omslag til vedkommende sessionshalvår.
Ved  

 flytning til en anden udskrivningskreds inden endelig sessionsbedømmelse har  

 fundet sted, sendes kortene til den nye udskrivningskreds.
På sessionen benyttes det til notering af sessionsvedtegninger,  

 lodtrækningsnummer m.m., som herefter overføres til bedømmelses~ og  

 registerkort.
Kortet sammenholdes med den af den værnepligtige medbragte  

 fødsels- eller dåbsattest.
Konstateres der uoverensstemmelser, forholdes der  

 som angivet under punkt 8.5. Hvis endelig sessionsbehandling ikke finder  

 sted, forbliver det i bedømmelseskortets omslag indtil det nye  

 sessionshalvår.
De udeblevne anbringes dog særskilt i et kartotek mærket  

 »Udeblevne«, jfr. punkt 6.3. Udeblivelse.
Sessionskortene for de endeligt sessionsbehandlede forbliver ved kredsen,  

 hvor de opbevares inddelt i sessionshalvår i et kartotek mærket »Arkiv.  

 Sessionskort 8301, 8302 o.s.v.«.
Kortene for de uegnede »U«  

 bør holdes adskilt fra de øvrige kort.
5.8. BEDØMMELSESKORT Bedømmelseskort vil ved modtagelsen være udfyldt maskinelt med  

 personnummer, navn, kommune- og bopælsudskrivningskredskode.
De anbringes  

 indtil vedkommende sessionshalvår sammen med de respektive sessionskort,  

 sessionstilsigelseskort, helbredsspørgehæfter, lægeattester m.v.
Kortet benyttes til sessionslægens bemærkninger og til notering af  

 sessionsresultatet i de dertil indrettede rubrikker.
Ved udfyldning af de  

 hvide felter på kortets midterfløj skal den af forsvarskommandoens  

 værnepligtssektion udgivne instruks om kodning af bedømmelseskort følges.  

 Hvis endelig sessionsbehandling ikke finder sted, forholdes som anført under  

 punkt 5.7. Sessionskort.
Bedømmelseskortene for de udskrevne indsendes hver fredag til  

 fordelingsmyndigheden med en nummereret følgeseddel med angivelse af antallet  

 af medfølgende bedømmelseskort.
Kortene for tidligere konstabelelever og for  

 tiden uegnede holdes adskilt.
Ved værnepligtens bortfald arkiveres bedømmelseskortene i et kartotek  

 mærket »Arkiv.
Bedømmelseskort 8301, 8302 o.s.v.«, som forbliver  

 ved kredsen.
Samtidig indsendes STH 2 til DC med CRM-kodens ændring.
På registerkortet  

 foretages notering herom i de dertil indrettede rubrikker, hvorefter det  

 arkiveres.
6. RETNINGSLINIER VED AFVIGELSER FRA ET NORMALT FORLØB 6.1. MØDE FOR SESSION FØR DEN NORMALE ALDER En værnepligtig, der ønsker at møde for session før den normale alder,  

 optages forlods i SR.
CRM-kode 5 og aktuel sessionstermin indrapporteres på  

 datablok (se bilag 1). Hvis han hører til den kommende halvårssession, må  

 udskrivningskredsen være opmærksom på, at CRM-koden kan være under ændring  

 fra 3 til 5. Udskrivningskredsen må også være opmærksom på de af  

 værnepligtsstyrelsen fastsatte skæringsdatoer for udskrivning af henholdsvis  

 optagelses- og sessionsblanketsæt, således at overflødige kort makuleres.
Der  

 oprettes registerkort og sessionsblanketsæt i fornødent omfang, og hæftet  

 »Session og indkaldelse« og helbredsspørgehæfte sendes til den  

 pågældende. 6.2. UDSÆTTELSE MED SESSION Imødekommes en ansøgning om udsættelse inden en værnepligtig er optaget i  

 SR, optages den pågældende forlods i SR.
CRM-kode 5 og sessionstermin  

 indrapporteres på datablok (se bilag 1). Der oprettes et midlertidigt  

 registerkort, indtil nyt registerkort indgår fra DC i personkategori 2 i den  

 førstkommende halvårlige registrering i SR (se punkt 3), hvorefter et af  

 kortene makuleres.
For de i SR registrerede værnepligtige indrapporteres ny sessionstermin  

 ved udsættelse, hvilket noteres på registerkortet.
I en kort periode før den  

 halvårlige fremstilling af sessionsblanketsæt, må indrapportering af ny  

 sessionstermin ikke finde sted, men må afvente modtagelsen af  

 sessionsblanketsæt.
Skæringsdatoen fastsættes af værnepligtsstyrelsen forud  

 for hver halvårssession.
Sessionsblanketsæt, som er modtaget inden indrapportering af ny  

 sessionstermin, makuleres, idet nye sæt vil blive fremstillet til den  

 aktuelle sessionstermin.
De pågældende vil ligeledes påny til den tid få  

 tilsendt spørgekort, »Session og indkaldelse« og  

 helbredsspørgehæfte.
6.3. UDEBLIVELSE I tilfælde af udeblivelse fra session anbringes bedømmelses- og  

 sessionskort i kartoteket »Udeblevne«.
Der føres kontrol med de  

 udeblevne, og eftersøgning/undersøgelse fremmes med henblik på sessionsmøde  

 snarest muligt.
Udskrivningskredsen retter omgående henvendelse til den værnepligtige om  

 udeblivelsen, og ny mødedag fastsættes såvidt muligt inden sessionshalvårets  

 afslutning.
Kortene anbringes herefter blandt de øvrige bedømmelses- og  

 sessionskort, indtil sessionsbedømmelsen skal finde sted.
 Reagerer den værnepligtige ikke, eller udebliver han påny, følges de givne  

 retningslinier for udskrivningskredsenes reaktioner i udeblivelsessager.  

 Lykkes det ikke at opspore den værnepligtiges opholdssted, sendes  

 forespørgselsblanket til sømandsskattekontoret eller undersøgelsesblanket til  

 vedkommende politimyndighed.
6.4. STRAF For alle mænd mellem 17 og 32 år modtager værnepligtsstyrelsen fra det  

 centrale kriminalregister indberetninger om idømte straffe, der i medfør af  

 værnepligtslovens § 4 giver anledning til rejsning af udelukkelsessag for  

 sessionen.
For øvrige værnepligtige rejses udelukkelsessag på grundlag af  

 indberetninger fra de personelforvaltende myndigheder.
Der henvises til  

 indenrigsministeriets cirkulære nr. 25 af 12. februar 1981.
Værnepligtsstyrelsen fremskaffer CPR-udskrift.
Hvis CRM-koden er 9,  

 makuleres strafindberetningen.
På grundlag af CRM-koden videresendes strafindberetningen med  

 CPR-udskriften til den myndighed, hvorunder den værnepligtige hører.
I de  

 tilfælde, hvor CRM-koden IKKE er 3, 5 eller 6, orienteres  

 bopælsudskrivningskredsen samtidig om, at strafindberetning med CPR-udskrift  

 er sendt til vedkommende værnepligtsmyndighed med en følgeskrivelse, hvori  

 anmodes om fornødne værnepligtsoplysninger, bedømmelseskort/helbredspose m.m.  

 og om videresendelse til bopælsudskrivningskredsen.
 Der oprettes § 4-sag, hvilket markeres på registerkortet, som herefter  

 forbliver/ anbringes i kartoteket »AKTIV« indtil sagens afslutning.
 Når strafindberetning for en værnepligtig med CRM-kode 3 modtages, optages  

 han forlods i SR med aktuel sessionstermin (datablok anvendes, jfr. bilag 1).  

 Herved indgår han i personkategori 2 i den førstkommende halvårlige  

 registrering i SR (se punkt 3). Der oprettes et midlertidigt registerkort,  

 som nedsættes i kartoteket »AKTIV« og anvendes, indtil nyt  

 registerkort indgår fra DC, hvorefter et af kortene makuleres.
Sessionskortene for alle endnu ikke sessionsbehandlede værnepligtige  

 forsynes i lighed med registerkortet med en markering om, at der er en §  

 4-sag.
Hvis § 4-sagen ikke vil kunne forelægges sessionen til det normale  

 sessionsmødetidspunkt, bør sessionsbehandlingen så vidt muligt udskydes i  

 fornødent omfang.
Vedkommende værnepligtsmyndighed, som videresender strafindberetningen med  

 CPR-kort, bedømmelseskort m.m. til bopælsudskrivningskredsen, foranlediger  

 samtidig, at CRM-koden ændres til 6, medmindre den værnepligtige er  

 tjenstgørende.
Registerkortet anbringes i kartoteket »AKTIV«.
Hvis  

 det er arkiveret i en tidligere bopælsudskrivningskreds, rekvireres det fra  

 denne.
Hvis den værnepligtige er tjenstgørende på det tidspunkt, hvor § 4-sagen  

 rejses, skal værnepligtsmyndigheden underrettes om sessionens afgørelse.  

 Bedømmelseskort m.m. tilbagesendes, hvis den pågældende IKKE udelukkes.
Ved  

 udelukkelse indrapporterer værnepligtsmyndigheden CRM-kode 9.
 Hvis den værnepligtige ikke er tjenstgørende på det tidspunkt, hvor §  

 4-sagen rejses, og det af strafindberetningens følgeskrivelse fremgår, at  

 indkaldelsesordre er udsendt, underretter bopælsudskrivningskredsen straks  

 den værnepligtige om, at indkaldelsesordren er annulleret.
Hvis den værnepligtige ikke udelukkes ved sessionens behandling af §  

 4-sagen, tilbagesendes bedømmelseskort m.m. til værnepligtsmyndigheden med  

 underretning om sessionens afgørelse.
Bopælsudskrivningskredsen  

 indrapporterer aktuel CRM-kode (A anvendes, når den aktuelle kode er 7).
Ved udelukkelse arkiverer bopælsudskrivningskredsen bedømmelseskort m.m.  

 og indrapporterer CRM-kode 9. Vedkommende værnepligtsmyndighed underrettes  

 vedrørende endeligt og midlertidigt hjemsendte værnepligtige fra forsvaret og  

 civilforsvaret.
Værnepligtsstyrelsen underrettes vedrørende samtlige civile  

 værnepligtige.
 CRM-ændring, tilbagesendelse/arkivering af bedømmelseskort m.m. finder  

 først sted, når eventuel anke er afgjort, eller ankefristen er udløbet.  

 Strafindberetningen anbringes i lukket kuvert mærket »Fortroligt P«  

 og følger bedømmelseskortet.
6.5. FRIVILLIG TJENESTE I FORSVARET (KONSTABELTJENESTE) Den bedømmelse, som finder sted ved antagelse til frivillig tjeneste i  

 forsvaret bortset fra hjemmeværnet, træder normalt i stedet for  

 sessionsbehandling, jfr. § 5 i indenrigsministeriets bekendtgørelse nr. 562  

 af 15. december 1980 om sessionernes virksomhed og § 7 i forsvarsministeriets  

 bekendtgørelse nr. 36 af 5. februar 1982 om bedømmelses- og  

 antagelseskommissioner samt om overførelse af personel fra frivillig tjeneste  

 til værnepligtstjeneste i forsvaret.
Sessionsmødepligten for værnepligtige,  

 der inden sessionsdagen har indgået aftale om frivillig tjeneste i forsvaret,  

 bortfalder derfor.
6.5.1. VED ANTAGELSE OG INDKALDELSE 2 gange årligt meddeler værnepligtsstyrelsen forsvarskommandoens  

 værnepligtssektion hvilket fødselsinterval, der optages i SR.
 Når forsvarets rekruttering (FORKT) har indgået aftale om frivillig  

 tjeneste i forsvaret med en værnepligtig, foregår indkaldelse, CRM-ændring  

 m.v. på følgende måde og tidspunkter:
Ca. 3 måneder før mødedagen sender FORKT indkaldelsesordrer til eleverne  

 og forespørger samtidig CPR om CRM-koden på de elever, der er  

 sessionsbehandlet, optaget i eller under optagelse i SR.
Bortset fra  

 tidligere indkaldte frivillige elever, som efter annullering/ opsigelse af  

 kontrakt forlods optages i SR, forespørges der ikke på elever, der endnu ikke  

 har alderen for optagelse i SR.
 Ca. 2 1/2 måned før mødedagen sender FORKT skrivelse bilagt  

 CPR-udskrifterne til følgende myndigheder:
- Bopælsudskrivningskredsene (CRM-koderne 5, 6 og 9. I visse tilfælde også  

 CRM-kode 3, f.eks. hvis optagelse i SR kan ske inden CRM-ændringen til M), - værnepligtsstyrelsens CA-registrering (CRM-koderne A og 7), - civilforsvarsstyrelsen (CRM-koderne C, X, Y, Z, Æ, Ø og Å), - hjemmeværnskommandoen (CRM-kode I).
I skrivelsen anmoder FORKT om at få tilsendt eventuelle bedømmelseskort  

 m.v. og om CRM-ændring til M.
Elevernes mødedata vil fremgå af de vedlagte  

 CPR-udskrifter.
 Ca. 1 1/2 måned før mødedagen sender FORKT indkaldelsesliste bilagt  

 elevernes bedømmelseskort til forsvarskommandoens værnepligtssektion, der  

 herefter indrapporterer CRM M-20 for alle, der endnu ikke er optaget i  

 værnepligtssektionens register.
Ved supplering af mødeholdene retter FORKT løbende forespørgsel til CPR.
I  

 skrivelsen bilagt CPR-udskrifterne med påført mødedata anmoder FORKT om, at  

 elevernes eventuelle bedømmelseskort m.v. sendes direkte til  

 forsvarskommandoens værnepligtssektion, der i disse tilfælde selv  

 indrapporterer CRM M-20.
 I de tilfælde, hvor forsvarskommandoens værnepligtssektion selv foretager  

 CRM-ændringen (M-20), må bopælsudskrivningskredsen i forbindelse med den  

 sædvanlige gennemgang af meddelelseslisten påse, at indrapportering har  

 fundet sted.
Hvis der i øvrigt på meddelelseslisten fremkommer tilfælde af CRM-ændring  

 til M, uden at bopælsudskrivningskredsen har modtaget underretning herom, må  

 der rettes henvendelse om forholdet til FORKT, der i givet fald må eftersende  

 indberetningen.
Det bemærkes, at CRM-ændring fra CRM-kode 3 til M ikke  

 fremkommer på meddelelseslisten.
 Da FORKT kun sender meddelelse til den CRM-myndighed, som den oplyste  

 CRM-kode henhører under, må meddelelsen videresendes i tilfælde af f.eks.  

 flytning, ændret CRM m.v.
Registerkort påføres oplysninger om den frivillige tjeneste, herunder værn  

 og mødetid (registerkort vedrørende CRM-kode 9 rekvireres, hvis det er  

 arkiveret i en tidligere bopælsudskrivningskreds). Efter notering m.v.  

 anbringes registerkort i kartoteket »AKTIV«.
Endnu ikke anvendte  

 sessionsblanketsæt og helbredsspørgehæfte makuleres.
6.5.2. VED ANNULLERING AF INDKALDELSE ELLER OPSIGELSE AF KONTRAKT Ved annullering inden mødedagen sender FORKT annulleringsmeddelelse til  

 forsvarskommandoens værnepligtssektion.
 Hvis en elev ikke møder, sender mødemyndigheden bedømmelseskort til  

 værnepligtssektionen, medens øvrige papirer sendes til FORKT.
 Værnepligtssektionen foretager CRM-ændring og videresender  

 bedømmelseskort, hvis den pågældende hører under en anden CRM-myndighed.
 Ved opsigelse af kontrakt i prøvetiden sender mødemyndigheden  

 bedømmelseskort og øvrige stampapirer til vedkommende CRM-myndighed og  

 foranlediger, at hærens, søværnets eller flyvevåbnets datakontor rapporterer  

 CRM-ændring.
Ikke sessionsbehandlede - uanset alder - vil af forsvarskommandoens  

 værnepligtssektion eller af værnenes datakontorer blive rapporteret til  

 CRM-kode 3 med ændringskode 09, hvorefter bopælsudskrivningskredsen vil  

 modtage et STH 2. Når såvel STH 2 som bedømmelseskort er modtaget, optages  

 den pågældende i SR (kodes 5-10) med den til alderen svarende pligtige  

 sessionstermin.
Optagelse i SR skal finde sted, selv om den værnepligtiges  

 sessionsmødepligt er umiddelbart forestående, idet STH 2 med CRM-kode 3 ikke  

 kan bruges til andre CRM-ændringer end 5.
Registerkortet påføres oplysninger om den annullerede/ afbrudte tjeneste  

 og anbringes i kartoteket »AKTIV«.
Hvis den pågældende ikke  

 tidligere har været registreret i SR, må der oprettes et midlertidigt  

 registerkort, som anvendes, indtil nyt registerkort indgår fra DC, hvorefter  

 et af kortene makuleres.
I tilfælde af tidligere SR-registrering, udsender  

 bopælsudskrivningskredsen spørgekort, HSH og hæftet »Session og  

 indkaldelse«.
Hvis skæringsdatoen for udskrivning af sessionsblanketsæt  

 er passeret, opretter bopælsudskrivningskredsen de fornødne kort.
 Bedømmelseskort m.v. for sessionsmødepligtige anbringes som bilag til  

 vedkommende session.
6.6. FORNYET BEHANDLING VED SESSION/ BEDØMMELSESKOMMISSION 6.6.1. UDSKREVNE, MEN IKKE TJENSTGØRENDE Hvis en udskrevet, men ikke tjenstgørende værnepligtig fremsætter ønske om  

 fornyet sessionsbehandling, bør denne finde sted snarest og i så god tid som  

 muligt inden en eventuel fastsat mødedag.
Om fornødent træffes aftale med den  

 indkaldende myndighed om udskydelse af mødedagen inden for 10-dages fristen  

 indtil hverdagen efter, at sessionsbedømmelse kan finde sted.
Den  

 værnepligtige underrettes herom i forbindelse med sessionstilsigelsen.  

 Opmærksomheden henledes dog på, at 10-dages fristen ikke kan anvendes ved  

 mønstringsindkaldelser og indkaldelser til det kommunale civilforsvar.
Hvis det i ganske særlige tilfælde skønnes nødvendigt at udskyde den  

 fornyede sessionsbehandling til efter 10-dages fristens udløb, kontaktes den  

 indkaldende myndighed med henblik på aftale om ændring af indkaldelsen til et  

 senere mødehold eller annullering af indkaldelsen uden fastsættelse af ny  

 indkaldelsesdato.
I begge tilfælde må der drages omsorg for, at den fornyede  

 sessionsbehandling fremmes mest muligt.
Den værnepligtige orienteres herom,  

 og indkaldelsesordren annulleres af bopælsudskrivningskredsen.
Genpart af  

 skrivelsen sendes til værnepligtsmyndighedens orientering.
CRM-koden  

 forbliver uændret.
 Når resultatet af sessionsbedømmelse foreligger, indrapporteres eventuel  

 CRM-ændring af vedkommende CRM-myndighed.
 Registerkortet, som påny anvendes til notering af oplysninger vedrørende  

 den fornyede sessionsbedømmelse, nedsættes i kartoteket »AKTIV«.  

 Hvis det er arkiveret i en tidligere bopælsudskrivningskreds, må det  

 rekvireres fra denne.
Sessionskort fra den tidligere sessionsbedømmelse bør benyttes.
Hvis det  

 er arkiveret i en tidligere bopælsudskrivningskreds, oprettes dog et nyt  

 kort.
Bedømmelseskort skal som hovedregel rekvireres hos værnepligtsmyndigheden,  

 som samtidig underrettes om den forestående session (f.eks. genparten af  

 sessionstilsigelsen). Nyt bedømmelseskort oprettes og nummereres i en rød  

 cirkel længst til højre i navnerubrikken.
Nummeret på tidligere kort  

 udstreges, hvorefter det nye kort lægges uden om det/de tidligere kort,  

 hvorved angives, at der er oprettet et nyere bedømmelseskort.
 Resultatet af den fornyede sessionsbehandling noteres på sessionskort,  

 registerkort og det seneste bedømmelseskort.
Hvis den værnepligtige erklæres for uegnet (U) eller for tiden uegnet  

 (FTU), orienteres han om, at en eventuel indkaldelse er bortfaldet.
Udfaldet  

 af den fornyede sessionsbehandling meddeles til værnepligtsmyndigheden, som  

 foranlediger, at CRM-koden ændres til 9 eller 6. Ved FTU forbliver  

 registerkort i kartoteket »AKTIV«.
De øvrige kort hensættes til den  

 aktuelle halvårssession, hvortil der yderligere oprettes et nyt  

 bedømmelseskort med nummer og udstregning som foran nævnt.
Ved U arkiveres  

 samtlige kort ved bopælsudskrivningskredsen i de respektive kartoteker.
Hvis den værnepligtige fortsat erklæres for egnet (herunder eventuel  

 nedskrivning til B, B:GT), sendes underretning til værnepligtsmyndigheden  

 bilagt det nye og det/ de tidligere bedømmelseskort.
Ved nedskrivning af  

 egnethedsvedtegningen er det alene værnepligtsmyndigheden, som træffer  

 afgørelse om den værnepligtiges indkaldelsesforhold som følge af  

 nedskrivningen.
Registerkort og sessionskort arkiveres herefter ved  

 bopælsudskrivningskredsen i de respektive kartoteker.
6.6.2. TJENSTGØRENDE VED CIVILT ARBEJDE OG CIVILFORSVARET En værnepligtig, der er tjenstgørende ved civilt arbejde eller  

 kasernemæssigt indkvarteret i civilforsvaret, kan i henhold til  

 indenrigsministeriets bekendtgørelse nr. 399 af 23. juli 1981 indstilles til  

 fornyet sessionsbehandling, når tjenestestedet finder grundlag for ændring af  

 egnethedsvedtegningen.
Vedkommende tjenestested oplyser den pågældendes  

 folkeregisteradresse og sender indstilling bilagt helbredspose m.v. til den  

 udskrivningskreds, hvori tjenestestedet er beliggende.
Sessionsbehandling  

 skal finde sted hurtigst muligt.
Udskrivningskredsen opretter et nyt  

 bedømmelseskort og sessionskort (hvis tidligere sessionskort forefindes ved  

 kredsen, anvendes dette).
 Resultatet af den fornyede sessionsbedømmelse meddeles uanset udfaldet  

 til:
Ved fortsat egnethed (herunder eventuel nedskrivning til B, B:Gt)  

 vedlægges helbredsposen tilligemed det nye bedømmelseskort.
Ved U eller FTU  

 vedlægges henholdsvis bevis for værnepligtens bortfald eller vejledning  

 vedrørende ny sessionsmødepligt, som tjenestestedet udleverer til den  

 værnepligtige ved hjemsendelsen.
 Vedkommende styrelse indrapporterer CRM-kode 9 eller 6 i tilfælde af U  

 eller FTU.
 Ved U eller FTU vedlægges bedømmelseskort og helbredspose.
Bopælsudskrivningskredsen påfører registerkortet fornødne oplysninger om  

 sessionsbehandling m.v. (hvis det er arkiveret i en tidligere  

 bopælsudskrivningskreds, må det rekvireres fra denne). I tilfælde af U  

 arkiveres bedømmelseskort m.v. ved bopælsudskrivningskredsen.
Ved FTU flyttes  

 registerkort til kartoteket »AKTIV«.
Bedømmelseskort m.v. hensættes  

 til den aktuelle halvårssession, hvortil der skal oprettes yderligere et  

 bedømmelseskort.
Der forholdes iøvrigt med sessions- og bedømmelseskort som  

 anført under 6.6.1.
6.6.3. TJENSTGØRENDE VED FORSVARET Når en værnepligtig, der er tjenstgørende ved forsvaret, erklæres U af en  

 bedømmelseskommission, indrapporterer værnepligtsmyndigheden CRM-kode 9 og  

 sender orientering til bopælsudskrivningskredsen om afgørelsen og om årsagen  

 hertil.
Hvis han erklæres FTU, indrapporterer værnepligtsmyndigheden CRM-kode  

 6 og sender helbredspose m.v. til bopælsudskrivningskredsen, hvorefter der  

 forholdes med register-, sessions- og bedømmelseskort som anført under 6.6.1.
6.6.4. FOR TIDEN UEGNEDE Hvis en for tiden uegnet påny erklæres for egnet (herunder B, B:Gt),  

 sender bopælsudskrivningskredsen bedømmelseskort m.v. til vedkommende  

 værnepligtsmyndighed og ændrer CRM-koden.
 Hvis pågældende erklæres U, underretter bopælsudskrivningskredsen  

 vedkommende værnepligtsmyndighed herom og ændrer CRM-koden til 9.  

 Bedømmelseskort m.v. arkiveres ved bopælsudskrivningskredsen.
 Registerkort påføres oplysninger om sessionsresultat, afsendelse af kort,  

 CRM-ændring m.v., hvorefter det hensættes i kartoteket »ARKIV«.
6.7. DØD Udskrivningskredsen modtager fra CPR et STH 2 med ændringskode A 6 eller A  

 7, når en værnepligtig med CRM-kode 5 eller 6 er afgået ved døden.
 På grundlag af disse meddelelser udtages registerkort og eventuelle  

 anvendte sessions- og bedømmelseskort, der overstemples »Død«.  

 Kortene anbringes herefter i kartoteket »ARKIV« for de respektive  

 kort.
Vedrører meddelelsen om dødsfald midlertidigt eller endeligt hjemsendte  

 værnepligtige fra forsvaret eller civilforsvaret underrettes vedkommende  

 værnepligtsmyndighed.
Værnepligtsstyrelsen underrettes vedrørende samtlige  

 civile værnepligtige og u-landsværnepligtige.
 Udskrivningskredsen drager endelig omsorg for, at de for den afdøde  

 oprettede sager vedrørende udsættelse, fritagelse, bøde m.m. standses og -  

 dersom de forefindes ved udskrivningskredsen - makuleres.
6.8. INDVANDRING/GENFINDING AF IKKE TIDLIGERE REGISTREREDE Danske statsborgere, der tilflytter fra udlandet (herunder Færøerne) eller  

 genfindes, vil løbende blive registreret i SR fra det år, hvori de fylder 18  

 år og indtil udløbet af det år, hvori de fylder 30 år, se punkt 2.
Ikke danske statsborgere i samme aldersgruppe vil ved indvandring blive  

 registreret i CPR med CRM-kode 6. Bopælsudskrivningskredsen modtager STH 2  

 med ændringskode 52 og indrapporterer straks CRM-kode 9, med mindre der kan  

 være tvivl om statsborgerforholdet, som i givet fald undersøges.
Hvis den  

 pågældende har dansk statsborgerskab, oprettes kort i fornødent omfang med  

 henblik på sessionsbehandling, og der udsendes spørgekort, HSH m.v., hvis  

 skæringsdatoen for den halvårlige udsendelse er passeret.
 Såvel danske som ikke danske statsborgere, der tilflytter fra udlandet  

 eller genfindes efter det år, hvori de fylder 30 år, registreres ved  

 indvandring/ genfinding med CRM-kode 9, uden at der tilgår underretning herom  

 fra CPR.
6.9. ÆNDRING AF STATSBORGERFORHOLD Hvis en værnepligtig med CRM-kode 5 eller 6 på grund af ændret  

 statsborgerforhold ikke længere er dansk værnepligt undergivet, noteres dette  

 på registerkortet, som herefter arkiveres i kartoteket »ARKIV«.  

 CRM-koden ændres til 9. Eventuelle udfyldte sessions- og bedømmelseskort  

 arkiveres på tilsvarende måde.
Udlændinge i den sessionspligtige alder, der erhverver dansk  

 statsborgerskab, optages af bopælsudskrivningskredsen i SR med den aktuelle  

 sessionstermin.
Der oprettes kort i fornødent omfang og udsendes spørgekort,  

 HSH m.v., hvis skæringsdatoen for den halvårlige udsendelse er passeret.
6.10. FÆRINGER OG GRØNLÆNDERE Færinger og grønlændere, som på grund af uddannelse m.m. midlertidigt  

 opholder sig i det sydlige Danmark, indrapporteres med CRM-kode 6, hvis de  

 fritages for session og værnepligt.
Registerkortet forbliver i kartoteket  

 »AKTIV«.
Har sessionsudskrivningen ikke fundet sted, inden den  

 pågældende fylder 30 år, indrapporteres CRM-kode 9, og registerkortet  

 anbringes i kartoteket »ARKIV«.
6.11. FLYTNINGER Ved flytning INDEN FOR SAMME UDSKRIVNINGSKREDS nedsættes det nye STH 2 i  

 stedet for det tidligere, som makuleres.
Ved førstegangsændringer overstreges  

 den gamle adresse på registerkortet.
Endvidere rettes adressen løbende på  

 aktuelle sessionsblanketsæt.
Hvis der er kommuneændring, tages der i  

 sessionsperioden hensyn til, at sessionsmødetid og -sted muligvis skal  

 ændres.
Ved flytning MELLEM UDSKRIVNINGSKREDSENE tilgår det nye STH 2 den  

 udskrivningskreds, hvor den værnepligtige havde bopæl inden flytningen,  

 hvilket også gælder ved tilflytning fra udlandet.
Den tidligere adresse  

 overstreges på kortene.
Sessionskort forsynes med den nye adresse.  

 Registerkort m.v. sendes sammen med det nye STH 2 til den aktuelle  

 bopælsudskrivningskreds.
På det gamle STH 2 noteres den nye  

 bopælsudskrivningskreds og afsendelsesdatoen.
Det forbliver i et flyttearkiv  

 i udskrivningskredsen.
Hvis der samtidig med flytningen sker andre ændringer  

 i persondata, vil STH 2 med ændringskode 50 og STH 2 vedrørende andre  

 ændringer i nogle tilfælde tilgå den nye bopælsudskrivningskreds direkte fra  

 DC.
Dette forekommer, når flytningen registreres i CPR som den første af  

 ændringerne.
Ved flytning TIL OG FRA GRØNLAND vil der for Grønland være anført  

 »O« i rubrikken »FRAF.-TILF.
UK« på STH 2.  

 Værnepligtsstyrelsen i Tåstrup er bopælsudskrivningskreds for denne UK-kode,  

 hvorfor der forholdes som ved flytning mellem udskrivningskredsene.
7. BISTANDSARBEJDE I UDVIKLINGSLANDE I henhold til lov nr. 272 af 4. juni 1970, jfr. lovbekendtgørelse nr. 428  

 af 30. september 1980 om værnepligtens opfyldelse ved bistandsarbejde i  

 udviklingslande kan værnepligtige søge om tilladelse til at opfylde  

 værnepligten ved bistandsarbejde i udviklingslande.
 Hvis en værnepligtig, der ikke er egnet til bedømmelse, får udsættelse med  

 aftjening af værnepligt i henhold til lovens § 2, stk. 3, forbliver CRM-koden  

 uændret (A, C eller M). Bedømmelseskort m.m. beror fortsat ved  

 værnepligtsmyndigheden med henblik på eventuel fornyet indkaldelse efter  

 udsættelsens udløb.
Når en værnepligtig får tilladelse til at opfylde værnepligten ved  

 bistandsarbejde i udviklingslande i henhold til lovens § 1, sender  

 værnepligtsstyrelsen i Tåstrup genpart af denne til værnepligtsmyndigheden og  

 til bopælsudskrivningskredsen.
Værnepligtsmyndigheden indrapporterer CRM-kode  

 6 og sender bedømmelseskort m.m. til bopælsudskrivningskredsen.
De fornødne  

 oplysninger noteres på registerkortet, hvorefter dette og bedømmelseskortet  

 m.m. anbringes i kartoteket »AKTIV«.
Når værnepligten er opfyldt ved bistandsarbejde i udviklingslande  

 underretter værnepligtsstyrelsen i Tåstrup bopælsudskrivningskredsen herom,  

 hvorefter CRM-kode 9 kan indrapporteres.
Register- og bedømmelseskort påføres  

 de fornødne oplysninger, hvorefter de anbringes i kartotekerne  

 »ARKIV« for de respektive kort.
 Hvis tilladelsen bortfalder eller uddannelsen/ bistandsarbejdet afbrydes,  

 uden at værnepligten anses for opfyldt, vil værnepligtsstyrelsen i Tåstrup  

 underrette værnepligtsmyndigheden og bopælsudskrivningskredsen herom.  

 Bedømmelseskort m.m. tilbagesendes til værnepligtsmyndigheden, og den ny  

 CRM-kode indrapporteres.
8. KONTROL OG SIKKERHED 8.1. 17-ÅRIGE MÆND UDEN CRM-KODE 3 I forbindelse med udtræk i CPR af 17-årige mænd med CRM-koden 3, udskrives  

 samtidig en liste over mænd fra samme aldersgruppe, der har en anden  

 CRM-kode.
Listen tilgår kun værnepligtsstyrelsen i Tåstrup, der foretager  

 fornøden undersøgelse.
8.2. UDVANDREDE/FORSVUNDNE FRA SR OG BOSATTE PÅ GRØNLAND 4 gange årligt (når optagelses- og sessionsblanketsæt udskrives fra SR)  

 udskrives samtidig en liste over alle værnepligtige, der er udvandret eller  

 forsvundet efter optagelse i SR.
Listen indeholder endvidere de i SR  

 registrerede mænd med bopæl på Grønland.
Bopælsudskrivningskredsen modtager  

 kun den del af listen, som vedrører værnepligtige under deres område.  

 Værnepligtsstyrelsen i Tåstrup modtager en samlet liste.
Listen gennemgås med  

 registerkort og STH 2 i kartoteket »AKTIV«.
8.3. UGENTLIG FEJLLISTE Hvis en indrapportering afvises i DC eller CPR ved den ugentlige kørsel,  

 udskrives den på en fejlliste (se bilag 6), der tilgår den indrapporterende  

 CRM-myndighed (er ændringskode 20 anvendt, tilsendes den samtlige  

 CRM-myndigheder). Fejllisten gennemgås og eventuel fornyet indrapportering  

 foretages (se bilag 1).
8.4. UGENTLIG MEDDELELSESLISTE Som en kontrolforanstaltning i forbindelse med den ugentlige kørsel  

 udskrives til den gamle CRM-myndighed en meddelelsesliste, der omfatter de i  

 bilag 6 nævnte forhold.
Ingen uvedkommende personer eller andre  

 CRM-myndigheder kan således slette eller trække værnepligtige, uden at den  

 gamle CRM-myndighed underrettes.
Er ændringskode 20 anvendt, vil samtlige  

 CRM-myndigheder dog få en meddelelsesliste.
CRM-myndigheden skal kontrollere,  

 at indrapporteringen af personerne på meddelelseslisten er korrekt.
Ved  

 uoverensstemmelser må sagen undersøges.
8.5. UOVERENSSTEMMELSER MED CPR'S PERSONDATA Hvis der konstateres uoverensstemmelse med CPR's persondata (f.eks. i  

 forbindelse med behandling af spørgekort/helbredsspørgehæfte eller ved  

 sessionsmøde), noteres oplysningen herom, men endelig rettelse på  

 kartotekskortene må ikke foretages, før rettelsen fremkommer fra CPR.
8.6. FORESPØRGSLER TIL CPR OM CRM OG/ ELLER PERSONNUMMER I tilfælde, hvor udskrivningskredsen ønsker oplysning om en værnepligtigs  

 CRM-kode og/ eller personnummer, udfylder og indsender udskrivningskredsen  

 til indenrigsministeriets afdeling for personregistrering en  

 »CPR-FORESPØRGSELSLISTE« (indtil 25 personer), der kan rekvireres  

 fra direktoratet for statens indkøb (formular CPR-10). Blankettens bagside indeholder fornøden vejledning.
Opmærksomheden henledes på, at koden B i rubrikken »BEMÆRKNING«  

 på CPR-kortet betyder, at adressen er beskyttet i folkeregistret/ CPR og  

 derfor under ingen omstændigheder må komme uvedkommende i hænde.
Såfremt der  

 i rubrikken er anført koden L, betyder det, at adressen kun er beskyttet mod  

 optagelse i lokalvejvisere.
Der henvises iøvrigt til indenrigsministeriets cirkulære af 2. april 1979  

 om offentlige myndigheders adgang til oplysninger i det centrale  

 personregister (CPR), hvoraf afsnit II, stk. a. og b. er optaget som bilag 7  

 til denne cirkulæreskrivelse.
Endvidere henvises til indenrigsministeriets  

 cirkulære nr. 165 af 15. oktober 1982 om udlevering og anvendelse af  

 personnumre (bilag 8).
9. IKRAFTTRÆDEN Cirkulæreskrivelsen træder i kraft den 1. november 1983.
VÆRNEPLIGTSSTYRELSEN, DEN 14. OKTOBER  

 1983 AA.
MUNKGAARD /F.
Hasman --------------------------------------------------------------------~ BILAG 1 STH 2 MED VEJLEDNING, HERUNDER BRUG AF DATABLOK Rubrikkerne øverst er udfyldt maskinelt.
Alle STH 2 med CRM-kode 5 SKAL  

 have en SESSIONSTERMIN, hvilket må påses ved modtagelsen.
Manglende  

 sessionstermin indrapporteres straks af bopælsudskrivningskredsen.
 Rubrikkerne i midten anvendes af CRM-myndighederne til indrapportering af  

 ændringer af CRM-kode eller af sessionstermin.
 Rubrikkerne nederst er kortets hullekolonner.
 INDRAPPORTERING NÅR STH 2 FORELIGGER:
Ved ændring af CRM-kode udfyldes rubrikkerne NY CRM og ÆKODE.
Ved ændring  

 til CRM-kode 5 udfyldes tillige rubrikken SESSIONSTERMIN med det aktuelle  

 sessionshalvår, der anføres således: 8302, 8401, o.s.v. Ændringskode 10  

 anvendes.
Ved bortfald af værnepligt anvendes dog ændringskode 99.
 Når CRM-koden er 5, og ny (eller manglende) sessionstermin skal  

 indrapporteres, anvendes ændringskode 40, og i rubrikken NY CRM anføres 5.
 INDRAPPORTERING NÅR STH 2 MANGLER:
 Der anvendes et blankt STH 2 eller DATABLOK (hullebilag til et eller flere  

 STH 2-hulkort).
Ved anvendelse af blankt STH 2 udfyldes rubrikkerne KOL med 3-12  

 (kolonnenumrene i hulkortet) og DIVERSE med personnummerets 10 cifre uden  

 bindestreg.
Endvidere udfyldes rubrikkerne NY CRM, ÆKODE og eventuelt  

 SESSIONSTERMIN.
Der anvendes ændringskode 20. Ved ændring til CRM-kode M kan  

 blankt STH 2 ikke anvendes.
DATABLOK skal ALTID anvendes ved CRM-ændring til M.
Hvis en værnepligtig  

 skal påbegynde sin tjeneste kort tid efter henvendelse om forlods optagelse  

 og sessionsmøde, kan det ske, at bopælsudskrivningskredsen af tidsmæssige  

 grunde ikke kan nå at ændre CRM-koden fra 3 til 5 inden indrapportering til  

 M.
I disse undtagelsestilfælde skal der på datablokken indrapporteres  

 således: GL CRM 5, NY CRM M og ÆKODE 10. Da GL CRM ikke er identisk med CRM i  

 CPR, vil ændringen dog bevirke udskrivning på DC's meddelelsesliste under nr.  

 35.
DATABLOK vil være at foretrække fremfor blankt STH 2, når GL CRM er kendt  

 og iøvrigt er en aktiv kode, fordi ændringskode 10 i disse tilfælde anføres  

 på datablokken.
Herved undgås anvendelsen af ÆKODE 20, som bevirker, at  

 indrapporteringen udskrives på DC's meddelelseslister eller evt. fejllister  

 til samtlige CRM-myndigheder.
--------------------------------------------------------------------~ BILAG 2 OVERSIGT OVER CRM-KODER CRM-koder: Tekst:
--------------------------------------------------------------------~ BILAG 3, side 1 BILAG 3, side 2 BILAG 3, side 3 --------------------------------------------------------------------~ BILAG 4 OVERSIGT OVER ÆNDRINGSKODER, SOM RAPPORTERES AF CRM --------------------------------------------------------------------~ BILAG 5 OVERSIGT OVER ÆNDRINGSKODER, SOM RAPPORTERES AF CPR --------------------------------------------------------------------~ BILAG 6 OVERSIGT OVER FEJL- OG MEDDELELSESKODER FEJLLISTE OVER INDDATAMATERIALE (UGENTLIG).
 Fejlnr.: Fejltekst:
 FEJLLISTE OVER UDDATAMATERIALE (UGENTLIG).
 Fejlnr.: Fejltekst:
 MEDDELELSESLISTE (UGENTLIG).
 Medd.nr.: Medd.tekst:
