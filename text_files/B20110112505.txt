Bekendtgørelse om ændring af bekendtgørelse om arbejde med stoffer og materialer (kemiske agenser) § 1 I bekendtgørelse nr. 292 af 26. april 2001 om arbejde med stoffer og materialer (kemiske agenser), som ændret ved bekendtgørelse nr. 496 af 27. maj 2004 og bekendtgørelse nr. 20 af 12. januar 2009, foretages følgende ændringer:
 1. Bilag III, pkt. 7, affattes således:
»7. Uddannelse 7.1 Arbejde med epoxy og isocyanater må kun udføres af personer, der har gennemgået en uddannelse og er i besiddelse af et uddannelsesbevis.
Det fremgår af bekendtgørelse om arbejdsmiljøfaglige uddannelser, hvilke kvalifikationer, man skal være i besiddelse af, før der kan udstedes et uddannelsesbevis.
7.2 Bestemmelsen i punkt 7.1 finder ikke anvendelse ved fremstilling af stofferne eller materialerne.« 2. Bilag IV, pkt. 7, affattes således:
»7. Uddannelse Arbejde med asfaltmaterialer i form af vejasfalt, støbeasfalt, tagdækning eller broisolering og andet vandtryks- og fugtisoleringsarbejde med bitumenprodukter, må kun udføres af personer, der har gennemgået en uddannelse og er i besiddelse af et uddannelsesbevis.
Det fremgår af bekendtgørelse om arbejdsmiljøfaglige uddannelser, hvornår der er krav om en uddannelse, samt hvilke kvalifikationer, man skal være i besiddelse af, før der kan udstedes et uddannelsesbevis.« § 2 Bekendtgørelsen træder i kraft den 1. januar 2012.
