Kendelse fra Pressenævnet i sag nr.  

 79/2000 Dansk Folkeparti, Sønderjyllands Amtsbestyrelse,  

 ved [K] har klaget til Pressenævnet over en udsendelse bragt i TV Syd  

 den 20. juni 2000, idet man mener, at god presseskik er tilsidesat.
Der er  

 endvidere klaget over det genmæle, TV Syd bragte den 13. juli 2000.
 Det fremgik bl.a. af TV Syds nyhedsudsendelse bragt den  

 20. juni 2000, at:
"Velkommen til TV Syd på en meget varm sommerdag.  

 Folketingsmedlem  Inge  Refshauge er ikke længere socialordfører  

 for sit parti.
Partiets hovedbestyrelse fratog hende i eftermiddag posten  

 efter hendes skarpe kritik af  Pia  Kjærsgaards ledelsesstil.  

 Foreløbig har  Inge  Refshauge ikke kommenteret beslutningen, men hun  

 har tidligere sagt, at hun vil blive løsgænger, hvis hun mister  

 sit ordførerskab.
Reaktionerne på beslutningen er allerede  

 begyndt at melde sig.
Foreløbig har et byrådsmedlem  Gunnar  

  Hede fra Bov meldt sig ud i protest mod hovedbestyrelsens beslutning og  

 mindst seks menige medlemmer har meddelt, at de vil følge ham." Ved skrivelse af 6. juli 2000 krævede klageren, at  

 indklagede skulle bringe følgende genmæle:
"Da vi i vores nyhedsudsendelse om aftenen den 20. juni  

 omtalte nyheden om, at folketingsmedlem  Inge  Refshauge, daværende  

 medlem af Dansk Folkeparti, var blevet frataget sit  

 socialordførerskab, oplyste vi i samme forbindelse, at beslutningen  

 vedrørende  Inge  Refshauge allerede havde afstedkommet den reaktion,  

 at  Gunnar  Hede, byrådsmedlem fra Bov, nu havde meldt sig ud af  

 partiet, og at mindst seks menige medlemmer ville følge ham.
Dette var  

 ikke korrekt, idet  Gunnar  Hede allerede den 7. februar i år meldte  

 sig ud af Dansk Folkeparti. (TV 2-Syd beklager fejlen???)." Den 13. juli 2000 bragte TV Syd følgende:
"Den 20. juni fortalte vi i denne udsendelse, at  

 byrådsmedlem  Gunnar  Hede fra Bov havde meldt sig ud af Dansk  

 Folkeparti i protest mod topstyringen i partiet.
Det er rigtigt, at  Gunnar  

  Hede har meldt sig ud, men vi skal understrege, at det gjorde han allerede i  

 februar.
Siden har han forsøgt at komme ind i Dansk Folkeparti igen,  

 men det har partiets amtsforening afvist.
Den siger at Dansk Folkeparti ikke  

 er et svingdørsparti, hvor man går ud og ind." Klageren har anført, at indklagede har tilsidesat  

 god presseskik ved ikke at have undersøgt sine kilder godt nok,  

 hvilket resulterede i, at indklagede bragte en vinkel på historien i  

 nyhederne den 20. juni 2000, som var direkte usand.
Det var således  

 forkert, at  Gunnar  Hede meldte sig ud af Dansk Folkeparti i forbindelse  

 med, at  Inge  Refshauge blev frataget sit socialordførerskab, idet  

 han allerede havde meldt sig ud af partiet den 7. februar 2000, hvilket der  

 bl.a. har været skrevet om i Jydske Vestkysten.
Det er derfor uheldigt,  

 at indklagede ikke havde tjekket sine kilder bedre, før man tonede  

 frem på skærmen med historien.
Klageren har endvidere anført, at  folketingsmedlem  

  Poul  Nødgaard fra Dansk Folkeparti allerede den 20. juni 2000 om  

 aftenen ringede til indklagede og orienterede om dette, hvorefter indklagede  

 tilkendegav, at man ville rette det i den sene nyhedsudsendelse, hvilket man  

 imidlertid ikke gjorde.
Derimod bragte indklagede et interview med  Gunnar  

  Hede, som på daværende tidspunkt havde været meldt ud af  

 Dansk Folkeparti i fem måneder.
Det skal i denne forbindelse  

 bemærkes, at  Gunnar  Hede mødte frem på en  

 ekstraordinær generalforsamling i amtsforeningen den 4. maj 2000 og  

 fremviste en kvittering på et netop indbetalt kontingent som medlem af  

 Dansk Folkeparti.  Gunnar  Hede blev imidlertid afvist, fordi man ikke  

 ønskede, at partiet skulle være et svingdørsparti, og  

 hans kontingent blev derfor returneret fra partikontoret på  

 Christiansborg.
 Klageren har tillige anført, at indklagede kunne  

 have kontaktet amtsbestyrelsen for at få en kommentar til  Gunnar  

  Hedes oplysning om, hvorfor han havde meldt sig ud af partiet, men at  

 indklagede i så fald ikke kunne have bragt historien om, at  Gunnar  

  Hede meldte sig ud i sympati med  Inge  Refshauge.
Klageren har endelig anført, at det genmæle,  

 indklagede bragte den 13. juli 2000, indeholdt en vurdering fra indklagedes  

 side, hvilket er i strid med reglerne om genmæle.
Indklagede gav  

 således i udsendelsen den 20. juni 2000 udtryk for, at  Gunnar  Hede  

 havde meldt sig ud af Dansk Folkeparti grundet sympati med  Inge  Refshauge,  

 mens genmælet bragt den 13. juli 2000 brugte ordet "topstyring". Ordet  

 "topstyring havde imidlertid intet med den aktuelle historie at  

 gøre.
 Indklagede har anført, at baggrunden for indslaget  

 den 20. juni 2000 var, at  Gunnar  Hede samme dag havde meddelt, at han havde  

 meldt sig ud af Dansk Folkeparti som følge af, at  Inge  Refshauge  

  var blevet frataget sit socialordførerskab.
Indklagede har endvidere anført, at man den  

 pågældende dag ikke havde grund til at tro, at  Gunnar  Hede  

 talte usandt og hans erklæring, om at han nu definitivt ikke  

 længere ville havde noget med Dansk Folkeparti at gøre, forekom  

 troværdig.
Det forhold, at klageren havde meddelt  Gunnar  Hede, at man  

 ikke ville accepterede hans genindmelding i partiet, efter at han havde meldt  

 sig ud af partiet i februar, var indklagede således heller ikke bekendt  

 med.
Efter  Gunnar  Hedes egen opfattelse brød han først med  

 partiet den 20. juni 2000.
 Indklagede har endelig anført, at baggrunden for,  

 at man i genmælet den 13. juli 2000 brugte ordet "topstyring", var, at  

 det forekom logisk at bruge dette ord, eftersom protesterne i partiet og  

 udmeldelserne begrundede sig i styringen af partiet, samt at det oftest  

 anvendte ord i den forbindelse netop var "topstyring". I forbindelse med et  

 interview med  Inge  Refshauge den 20. juni 2000, hvor hun blev frataget sit  

 ordførerskab, kritiserede hun således topstyringen i partiet.  

 Indklagede anså det derfor for uproblematisk at bruge dette ord i  

 forbindelse med den efterfølgende præcisering.
 I sagens behandling har følgende  

 nævnsmedlemmer deltaget: Per Sørensen, Tage Clausen, Finn Rowold  

 og Kirsten Dyregaard.
 Pressenævnet udtaler:
Det fremgår, at  Gunnar  Hede den 20. juni 2000  

 meddelte indklagede, at han nu definitivt ikke ville have mere med Dansk  

 Folkeparti at gøre, idet  Inge  Refshauge var blevet frataget sit  

 socialordførerskab.
Det forhold, at indklagede ikke forelagde denne  

 oplysning for Dansk Folkeparti, hvorved misforståelsen med hensyn til  

 tidspunktet for  Gunnar  Hedes udmeldelse kunne have været  

 undgået, indebærer efter Pressenævnets opfattelse ikke en  

 tilsidesættelse af god presseskik.
Nævnet har herved lagt  

 vægt på, at oplysningen vedrørte  Gunnar  Hede selv, at  

 han rent faktisk havde været medlem af Dansk Folkeparti, samt at han i  

 foråret havde meldt sig ind i partiet igen.
Det fremgår af klagerens genmæle, at det, man  

 ønskede, at indklagede skulle korrigere, var, hvornår  Gunnar  

  Hede meldte sig ud af Dansk Folkeparti, hvilket rent faktisk blev rettet i  

 indklagedes udsendelse den 13. juli 2000. Det forhold, at indklagede ikke  

 bragte den præcise ordlyd af klagerens genmæle, findes ikke at  

 stride mod reglerne om genmæle, idet det afgørende er, at  

 faktisk forkerte oplysninger korrigeres.
Det forhold, at indklagede i samme  

 forbindelse brugte ordet "topstyring", finder nævnet heller ikke  

 grundlag for at kritisere.
 Afsagt den 11. oktober 2000.
