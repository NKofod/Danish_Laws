Den skattemæssige behandling af  

 mælkekvoter * ejendomsavancebeskatningslovens ' 5, stk. 3 og stk. 4.
TSS af 25. juni 1998, 99/98 482-00017 Told- og Skattestyrelsen har tilkendegivet sin umiddelbare opfattelse  

 vedrørende konsekvenserne af en revision af  

 mælkekvotebørsen.
Reference EBL § 5, stk. 3 og stk. 4 LV 1997, E.E. 3.7.2.
 Told- og Skattestyrelsen er blevet bedt om en udtalelse om den  

 skattemæssige behandling af køb og salg af mælkekvoter  

 på en revideret mælkekvotebørs (to kvotebørser  

 årligt).
Forespørgeren henviste i den forbindelse til et udkast til  

 Bekendtgørelse om ændring af bekendtgørelse om  

 tillægsafgift for mælk og mejeriprodukter  samt en  

 foreløbig vejledning vedrørende Mælkeudvalgets  

 kvotebørs. (Bekendtgørelsen er efterfølgende udsendt som  

 nr. 494 af 26.juni 1998.) Efter en gennemgang af det nævnte materiale oplyste Told- og  

 Skattestyrelsen, at det på det foreliggende grundlag umiddelbart er  

 styrelsens opfattelse, at køb og salg på  

 mælkebørsen i sommeren 1998 skattemæssigt skal behandles  

 efter gældende praksis, som skitseret i Skatteministeriets udtalelse i  

 TfS 1997, 747.
Det fremgår af det tilsendte materiale, at der afgives bindende  

 tilbud om køb/salg på børsen senest 14. august 1998.  

 Umiddelbart herefter fastsættes en ligevægtspris.
Når denne  

 foreligger, meddeler Mælkeudvalget tilbudsgiverne, om de har  

 købt eller solgt.
Hvis et tilbud er accepteret, handles der til  

 ligevægtsprisen.
Efter styrelsens opfattelse må mælkekvoterne anses for  

 endeligt solgt/købt, når et afgivet tilbud accepteres, idet der  

 på dette tidspunkt foreligger en endelig og bindende aftale.
Det er i  

 den forbindelse uden betydning, at overtagelsen sker på et andet  

 tidspunkt.
 Det er også uden betydning, at vederlaget udbetales ad 2 gange.
 Told og Skattestyrelsen finder endelig, at det er den samlede betaling for  

 mælkekvoten, der skal anses for vederlag i relation til regulering  

 efter ejendomsavancebeskatningslovens § 5, stk. 3 og 4. Dette følger  

 af bekendtgørelsens § 17, stk. 2, hvor det er anført, at prisen  

 for en mælkekvote fastsættes som ligevægtsprisen.
Det ændrer ikke herpå, at en del af vederlaget betegnes som  

  betaling for leje.
Efter styrelsens opfattelse er der reelt tale om  

 løbende betaling af den i henhold til bekendtgørelsen fastsatte  

 salgssum.
