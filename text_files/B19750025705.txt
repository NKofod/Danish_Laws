 I medfør af § 5, stk. 4 i lov om skibsfartens betryggelse, jfr.  

 lovbekendtgørelse nr. 309 af 3. august 1965, fastsættes efter samråd med  

 forsvarsministeriet og ministeriet for offentlige arbejder herved følgende:
§ 1.  Broen, der fører over Limfjorden mellem Ålborg  

 og Nørresundby, har et bevægeligt parti udformet som en dobbeltfløjet klapbro  

 med 30 m fri gennemsejlingsbredde og ved daglig vandstand 9,75 m fri højde  

 under klapperne, når disse er nedsænket i lukket stilling.
Mellem Ålborg og  

 klapbroen findes 3 faste brofag og mellem klapbroen og Nørresundby 3 faste  

 brofag.
Den frie højde ved daglig vande under de faste brofag er fra 4,4 m  

 til 8,2 m.
 Broåbningen er afmærket med et rødt, fast fyr på hver side af den sydlige  

 gennemsejlingspille og med et grønt, fast fyr på hver side af den nordlige  

 gennemsejlingspille.
 I broens nærhed er der på begge sider af denne nedlagt kabler i havbunden.
 § 2.  Skibe, jfr. dog § 3, kan med de nedenfor anførte  

 begrænsninger forlange vederlagsfri gennemsejling, når der er tilladt dem  

 gennemsejling af den vest for broens beliggende jernbanebro.
Stk. 2.  Vederlagsfri gennemsejling vil undtagelsesvis  

 kunne forventes tilladt uden for ovennævnte tidsrum, såfremt der inden for  

 normal åbningstid er truffet aftale med brovagten om gennemsejling på et  

 nærmere angivet tidspunkt.
Forbindelse med brovagten kan inden for normal  

 åbningstid etableres på VHF kanal 16.
 Stk. 3.  Uanset det i stk. 1 anførte er broen spærret  

 for gennemsejling i følgende tidsrum:
 På ugens 5 første hverdage:
 § 3.  Skibe, der kan passere broen ved at lægge  

 masten, eller hvis mast er af en sådan højde, at de kan passere under broen,  

 kan ikke fordre broen åbnet.
Lystfartøjer bør så vidt muligt i forvejen træffe aftale med brovagten om  

 gennemsejling med henblik på fælles gennemsejling.
Sådanne fartøjers  

 gennemsejling bør i det omfang, det er praktisk muligt og rimeligt, finde  

 sted samtidig med anden gennemsejling.
 Alle skibe, der ønsker broen åbnet for gennemsejling, skal tilkendegive  

 dette ved i en afstand af mindst 600 m fra broen at afgive følgnde signal:
 Om dagen:
 Det internatinale signalflag N (eller i mangel heraf nationalflaget) hejst  

 på halv fortop samt eventuelt en lang og en kort tone (--- -) med fløjte  

 eller tågehorn.
 Om natten:
 Et hvidt lys for boven samt en lang og en kort tone med fløjte eller  

 tågehorn.
 § 4.  Når et skib eller fartøj har givet signal for at  

 tilkendegive, at broen ønskes åbnet, vil der fra den på broen anbragte  

 signalmast blive afgivet følgende svarsignal såvel om dagen som om natten:
a. 1 rødt, fast lys, der betyder, at gennemsejling er forbudt.
Dette  

 signal afgives, når broen på grund af den trafik, den tjener, vejrforholdene,  

 reparationer eller lignende ikke kan passeres.
b. 2 røde, blinkende lys, der betyder, at broen vil blive åbnet for et  

 skib kommende fra øst.
Passage må ikke finde sted, før signalet under punkt c  

 afgives.
 c. 2 røde, faste lys, der betyder, at et skib kommende fra øst kan passere  

 broen.
d. 3 røde, blinkende lys, der betyder, at broen vil blive åbnet for et  

 skib kommende fra vest.
Passage må ikke finde sted, før signalet under punkt  

 e afgives.
 e. 3 røde, faste lys, der betyder, at et skib kommende fra vest kan  

 passere broen.
 Stk. 2.  Såvel om dagen som om natten vil et kraftigt  

 lydsignal (--) tilkendegive, at broen trods det afgivne signal for  

 gennemsejling ikke kan åbnes; såvidt forholdene tillader det, vil desuden  

 signalet for gennemsejling blive slukket.
 Stk. 3.  Indtil passagesignalet modtages, skal skibe  

 holde sig i en afstand af mindst 100 m fra broen.
 § 5.  Broåbningen må kun passeres af et skib ad  

 gangen.
Stk. 2.  Ethvert skib, der skal passere broen, skal have  

 ankrene klar til at falde.
Med hensyn til ankre, bomme, udenbordsfartøjer,  

 davider m.v. skal der være truffet fornødne foranstaltninger til undgåelse af  

 kollision med broen.
 § 6.  Indenfor en afstand af 100 m på hver side af  

 broen må maskindrevne skibe under passage af broen kun gå med den for  

 bevarelse af skibets manøvreevne fornødne fart.
 Stk. 2.  i ganske særlige tilfælde kan brovagten efter  

 forhandling med Aalborg lodseri gøre tilladelse til gennemsejling betinget af  

 fornøden bugserassistance.
§ 7.  Fortøjning ved broen er forbudt.
Ligeledes er  

 det forbudt fra både og fartøjer at bestige broen.
§ 8.  Indenfor en afstand af 200 m fra broen må der  

 kun ankres, når det er bydende nødvendigt, f.eks. for at afværge påsejling af  

 broen.
Ved opankring uden for dette område skal det påses, at skibet ikke  

 kommer til at ligge ud for gennemsejlingsåbningen eller således, at det under  

 svajning kan befrygtes, at det vil kunne blive til hinder for passagen gennem  

 broen.
 Stk. 2.  Kommer et skib i drift, således at der er fare  

 for, at det vil tørne mod broen, skal skibet så vidt muligt efterkomme de  

 anvisninger, der måtte blive givet af brovagten for at afværge beskadigelse  

 af broen.
 § 9.  Skibe, der med gennemsejling for øje befinder  

 sig i nærheden af broen, skal efterkomme de af brovagten givne ordrer.  

 Brovagten bærer under tjenesten uniform eller uniformskasket.
 § 10.  Overtrædelse af denne bekendtgørelse straffes i  

 medfør af § 6, stk. 3, i lov om skibsfartens betryggelse med bøde.
 § 11.  Bekendtgørelsen træder i kraft den 7. juli  

 1975.
 Stk. 2.  Bekendtgørelse nr. 347 af 7. september 1965 om  

 sejlads gennem Limfjordsbroen som ændret ved bekendtgørelse nr. 419 af 18.  

 december 1968 ophæves.
 Handelsministeriet, den 16. juni 1975.
 Erling Jensen.
/T.
R.
Funder.
