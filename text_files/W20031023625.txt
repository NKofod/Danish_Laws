Landsskatteretskendelse af 10. september 2003 vedr.  

 momsfritagelse for drift af minigolfbane Klagen skyldes, at regionen ikke har imødekommet en  

 ansøgning fra A om momsfritagelse efter momslovens § 13, stk. 1, nr. 22, for  

 driften af en minigolfbane.
Landsskatterettens  

 afgørelse Landsskatteretten stadfæster regionens afgørelse.
Sagens oplysninger A (herefter benævnt foreningen) er en lokal forening  

 tilsluttet B.
Foreningen ejer og driver en minigolfbane.
Overskuddet af  

 minigolfbanen overføres til Cs Hjælpefond (herefter benævnt  

 hjælpefonden).
 Hjælpefondens love har følgende ordlyd:
A Tilsluttet B Love for Cs  

 Hjælpefond.
 Prg. 1.  

 	  

    

 Navn: Cs Hjælpefond.
Prg. 2.  

 	  

    

 Hjemsted: Fondens hjemsted er  

 samfaldende med den til enhver tid siddende præsident for A.
Fondens  

 værneting  

 er F, og As præsidium repræsenterer fonden ved køb og salg af fast  

 ejendom,  

 herunder pantsætning samt i øvrigt overfor trediemand.
Alle forkyndelser kan  

 retsgyldigt foretages på præsidentens bopæl.
 Prg. 3.  

 	  

    

 Fondens formål: Fondens formål  

 er ved gaver og tilskud at yde støtte til kristelig og filantropiske opgaver,  

 samt at yde tilskud til klubdelegater i overensstemmelse med As  

 ordinære  

 vedtægter.
Prg. 4.  

 	  

    

 Fondens forventede midler vil  

 af A søges fremskaffet ved at foranstalte indtægtsgivende aktiviteter og  

 arrangementer.
Fondens midler må aldrig indgå i As eget regnskab, men  

 skal  

 holdes adskilt herfra i enhver henseende.
Prg. 5.  

 	  

    

 Alle midler, der tilgår  

 fonden, skal udelukkende anvendes til de i pro. 3 anførte formål.
Der kan  

 således aldrig af disse ydes provision, tantiéme eller godtgørelse af nogen  

 art, hverken til As medlemmer eller præsidium, hvis arbejde i fondens  

 tjeneste  

 er ulønnet under alle forhold.
 Prg. 6.  

 	  

    

 Anbringelse. fordeling og  

 uddeling af fondens midler foretages af det samlede præsidium.
Prg. 7.  

 	  

    

 På As generalforsamling skal  

 præsidiet redegøre for fondens virke i den forløbne periode og fremlægge det  

 reviderede regnskab til godkendelse eller anden beslutning.
Hvert medlem er  

 berettiget til at få udleveret et eksemplar af fondens regnskab.
Prg. 8.  

 	  

    

 Til vedtagelse af ændringer i  

 vedtægterne eller af beslutning om fondens opløsning kræves, at der på en i  

 den  

 anledning særligt indvarslet generalforsamling af 3/4 af As medlemmer  

 skriftligt stemmes herfor.
Er denne generalforsamling ikke beslutningsdygtig,  

 indvarsles inden 1 måned en ny generalforsamling med samme dagsorden, og på  

 denne kan gyldig beslutning om vedtægtsændring eller opløsning tages af 3/4  

 af  

 de mødte medlemmer.
 Prg. 9.  

 	  

    

 Fondens midler, der er tilstede  

 ved denne opløsning, skal ubeskåret tilfalde det kristne ungdomsarbejde i  

 kommunen efter nærmere bestemmelse af generalforsamlingen.
Ovenstående love og vedtægter er vedtaget på  

 generalforsamlingen den 25/3 1975. Minigolfbanen har i 2002 været åbent i perioden 24. marts  

 til 27. oktober.
Banen er drevet delvist ved selvbetjening.
Spillerne skal  

 udfylde en kuvert med antal spillere og lægge den korrekte betaling i  

 kuverten.  

 Herefter skal afrives en spillebon til notering af point, og kuverten med  

 pengene lægges i en postkasse.
I højsæsonen svarende til skolerne sommerferie  

 har foreningens medlemmer på skift aftenvagt på banen fra ca. kl. 17.00 til  

 22.00. Der skal foretages en daglig kontrol.
Denne foretages af et  

 foreningsmedlem.
Foreningens medlemmer har i gennemsnit ca. 2 vagter i løbet  

 af  

 en sæson.
Der er tale om frivilligt arbejde uden betaling, og der er således  

 ikke knyttet lønudgifter til minigolfbanens drift.
Foreningens repræsentant har oplyst, at hele overskuddet af  

 minigolfbanen overføres til hjælpefonden, hvor det ubeskåret anvendes til  

 almenvelgørende eller på anden måde almennyttige formål.
Overskuddet udgjorde  

 i  

 kalenderåret 2001 ca. 68.000 kr. efter en omsætning på ca. 84.000 kr.  

 eksklusiv  

 moms.
 Foreningen har ansøgt om momsfritagelse efter momslovens §  

 13, stk. 1, nr. 22, for drift af golfbanen.
Regionens afgørelse Ansøgningen om momsfritagelse efter momslovens § 13, stk. 1,  

 nr. 22, for drift af golfbanen er ikke imødekommet.
 Driften af minigolfbanen er anset for løbende erhvervsmæssig  

 virksomhed med offentlig adgang drevet i forretningsmæssig øjemed, hvorfor  

 betingelserne i § 13, stk. 1, nr. 22, ikke er anset for opfyldt.
Endvidere er dele af overskuddet anset for anvendt til  

 formål, som regionen ikke betragter som velgørende eller almennyttigt.
Der er  

 således udloddet midler til en rejse for et sangkor og til en jubilæumsfest.
Regionen har endvidere over for Landsskatteretten udtalt, at  

 momslovens § 13, stk. 1, nr. 18, ikke kan komme på tale.
En af betingelserne  

 efter denne bestemmelse er, at arrangementet skal være af kortere varighed,  

 hvilket en periode på 7 måneder ikke er.
Endvidere har regionen udtalt, at  

 det  

 er en betingelse, at overskuddet anvendes til foreningens eget formål, og at  

 denne betingelse ikke er opfyldt, da overskuddet overføres til en hjælpefond.
Klagerens påstand og  

 argumenter Repræsentanten har fremsat principal påstand om, at der skal  

 meddeles fritagelse efter momslovens § 13, stk. 1, nr. 22, for drift af  

 minigolfbanen.
Betingelserne for momsfritagelse, jf. momslovens § 13, stk.  

 1, nr. 22, må anses for opfyldte, idet ·  

  

 	  

    

 momsfritagelsen ikke kan fremkalde  

 konkurrencefordrejning ·  

  

 	  

    

 overskuddet fuldt ud anvendes til  

 velgørende eller almennyttige formål ·  

  

 	  

    

 brugen af overskuddet kan dokumenteres og ·  

  

 	  

    

 foreningen ikke har erhvervsmæssigt salg af  

 varer og ydelser Minigolfbanen kan ikke sidestilles med en løbende  

 erhvervsmæssig virksomhed.
Banen drives således ved medlemmernes frivillige  

 indsats, og hele overskuddet uddeles til velgørende eller almennyttige  

 formål.
Regionens opfattelse af, at dele af overskuddet ikke har  

 været anvendt til almenvelgørende eller almennyttigt formål kan ikke  

 tiltrædes,  

 og i øvrigt skal der ved behandlingen af ansøgningen om momsfritagelse lægges  

 vægt på, hvordan overskuddet forventes anvendt i fremtiden.
Forventningen er,  

 at overskuddet anvendes fuldt ud til velgørende eller almennyttige formål.  

 Foreningen vil på anmodning af told- og skattemyndigheden dokumentere  

 overskuddets anvendelse.
Skulle det mod forventning vise sig, at overskuddet  

 af  

 minigolfbanen anvendes til formål, som ikke betragtes som velgørende eller  

 almennyttige, vil der blive afregnet moms af minigolfbanens drift.
 Repræsentanten har til regionens udtalelse til  

 Landsskatteretten bemærket, at hvis det er en hindring for momsfritagelse, at  

 overførsel sker til en hjælpefond, vil uddelingerne af overskuddet til  

 almennyttige formål fremover kunne ske direkte fra foreningen.
Landsskatterettens  

 bemærkninger og begrundelse Det fremgår af momslovens § 13, stk. 1, nr. 22 (indsat ved  

 lov nr. 291 af 15. maj 2002), at følgende er fritaget for moms:
Varer og ydelser, der leveres af almenvelgørende eller på  

 anden måde almennyttige foreninger m.fl. i forbindelse med afholdelsen af  

 aktiviteter, under forudsætning af, at fritagelsen ikke vil kunne fremkalde  

 konkurrencefordrejning.
Det er en betingelse, at overskuddet fuldt ud  

 anvendes  

 til foreningens eget formål, samt at overskuddets anvendelse på anmodning af  

 de  

 statslige told- og skattemyndigheder kan dokumenteres.
Levering af varer og  

 ydelser af forretningsmæssig karakter er ikke omfattet af fritagelsen. Af bemærkninger til lovforslaget (L  

    

  

 137) til momslovens § 13, stk. 1, nr. 22, er  

 bl.a. angivet:
For så vidt angår konkurrencefordrejningselementet skal  

 indledningsvis bemærkes, at velgørende eller på anden måde almennyttige  

 foreninger kun anses for at have salg af varer og ydelser i mindre omfang ( ) Salg fra et fast salgssted som en kiosk, et cafeteria, en  

 sportsshop eller lignende vil ikke være omfattet af den foreslåede  

 fritagelse,  

 idet der i så fald er tale om almindelig erhvervsmæssig og dermed momspligtig  

 virksomhed.
Sker salget fra et sted, der kan pakkes sammen og bæres væk ved  

 arrangementets ophør, er der som udgangspunkt ikke tale om et fast salgssted.  

 Afgørelsen af, hvorvidt der er tale om et fast salgssted skal træffes ud fra  

 en  

 konkret vurdering.
Til eksempel kan nævnes ( ) Salg fra et fast forretningssted vil være momspligtigt  

 uanset om overskuddet anvendes fuldt ud til et velgørende eller almennyttigt  

 formål.( ) Landsskatteretten finder, at foreningens minigolfbane må  

 karakteriseres som et fast salgs/forretningssted, og at foreningens salg af  

 ydelser i form af minigolfbilletter må anses for salg fra et fast salgssted.  

 Henset til det angivne i bemærkninger til lovbestemmelsen for så vidt angår  

 konkurrencefordrejningselementet, findes foreningen allerede af den grund  

 ikke  

 at kunne opnå momsfritagelse for driften af minigolfbanen efter momslovens §  

 13, stk. 1, nr. 22.
 Landsskatteretten stadfæster derfor regionens afgørelse.
