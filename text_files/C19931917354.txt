Den 1. januar 1994 træder en ny bekendtgørelse om betaling for ophold i  

 dagtilbud for børn og unge i kraft.
Bekendtgørelsen erstatter bekendtgørelse  

 nr. 759 af 21. november 1991 med senere ændringer.
De væsentligste ændringer i forhold til den gældende  

 betalingsbekendtgørelse er, at indkomstgrundlaget for beregning af fripladser  

 er ændret, og fripladsgrænserne er hævet.
Disse ændringer er en følge af  

 skattereformen og bruttoficering af kontanthjælp.
 Indkomstgrundlaget for beregning af fripladser opgøres efter den ny  

 bekendtgørelse § 10, stk.1, som personlig indkomst med tillæg af positiv  

 nettokapitalindkomst, der anvendes til beregning af indkomstskat efter  

 personskattelovens § 7, dog før de deri nævnte bundfradrag og fradrag for  

 grundbeløb samt aktieindkomst, der beskattes efter personskattelovens § 8a,  

 stk.2.
Opmærksomheden henledes på § 10, stk.2, hvorefter der i en  

 overgangsperiode indtil 1997 skal foretages et fradrag i det beregnede  

 indkomstgrundlag.
Den procentvise aftrapning af fradraget i perioden  

 medfører, at kommunerne skal foretage en årlig beregning af, hvorvidt  

 forældrenes indkomst ligger inden for fripladsgrænserne samt størrelsen af  

 fripladsen.
Bestemmelsen om, at kommunalbestyrelsen kan foretage et skøn med hensyn  

 til, om forældrenes faktiske indkomst svarer til den dokumenterede indkomst  

 er bevaret, idet der dog nu kan skønnes både i opadgående og nedadgående  

 retning.
Denne udvidelse af skønnet er begrundet i, at indkomstgrundlaget for  

 beregning af friplads er ændret, så der fra 1997 ikke længere tages højde for  

 forældrenes negative nettokapitalindkomst.
Som følge af bruttoficeringen af kontanthjælpen er fripladsgrænserne  

 forhøjet med 25.000 kr.
Derudover er fripladsgrænserne reguleret med 3%.
 I betalingsskalaen er foretaget afrunding af såvel den nedre grænse  

 (73.700 kr.) som den øvre grænse (175.000 kr.) til beløb, der er delelige med  

 100. Derefter er den indtægtsstigning, hvorefter betalingen forhøjes med 1  

 pct. (1.066 kr.) afrundet til hele kroner.
Afrundingerne medfører, at regnestykket ikke »går op«, når der  

 udarbejdes en betalingsskala.
Skalaen slutter ved 174.970 kr. i stedet for  

 175.000 kr., når man successivt forhøjer med 1.066 kr.
Det sidste interval,  

 hvor der betales 99 pct. af fuld takst, omfatter derfor en indtægtsforhøjelse  

 på 1.096 kr.
Når indkomsten er på 175.001 kr. eller derover sker der ingen  

 nedsættelse af betalingen.
I § 19 i betalingsbekendtgørelsen om klageadgang er indføjet, at der kan  

 klages over afgørelser om søskenderabat for så vidt angår betingelserne for  

 modtagelsen.
Dette er en konsekvens af Den Sociale Ankestyrelses afgørelse af  

 3. maj 1993 (j.nr. 20998-92/).
 Endelig skal vi gøre opmærksom på, at der er indføjet et stk. 3 i § 7, der  

 omhandler søskendebegrebet.
 I øvrigt er der udelukkende tale om redaktionelle ændringer.
