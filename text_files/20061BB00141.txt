Fremsat den 30. marts 2007 af  

 Elsebeth Gerner Nielsen (RV),  

 Charlotte Fischer  

 (RV) og Marianne Jelved (RV) Forslag til folketingsbeslutning om  

 forbud mod håndkøbssalg af store pakker smertestillende medicin med det  

 formål  

 at forebygge selvmord, selvmordsforsøg og forgiftninger Forslagsstillerne opfordrer regeringen til inden den 15. oktober  

 2007 at fremsætte lovforslag og foretage de nødvendige ændringer i  

 administrative forskrifter, der sikrer, at   

 	  

 salg af svag  

 smertestillende håndkøbsmedicin i pakninger med mere end 25 tabletter  

 forbydes,   

 	  

 salg af mere end én  

 pakke ad gangen forbydes og   

 	  

 pakninger med mere end  

 25 tabletter gøres receptpligtige.
Bemærkninger til forslaget Baggrund Antallet af selvmordsforsøg er generelt faldende i Danmark, men  

 det gælder desværre ikke for børn og unge, hvor antallet af selvmordsforsøg  

 er  

 stigende.
Ikke mindst pigerne synes at have meget ondt i livet.
Selvmordsforsøg og selvmordstanker blandt børn og unge er et  

 sygdomstegn, som skal tages meget alvorligt.
Noget af det værste, en familie  

 kan blive udsat for, er at miste et barn.
At miste et barn, fordi det tager  

 sit  

 eget liv, er ubærligt.
Men også for samfundet er det en katastrofe, at alt  

 for  

 mange unge har psykiske problemer.
Unge, som har det skidt, har f.eks. svært  

 ved  

 at lære og holde fast i et uddannelsesforløb.
Psykiske problemer i barndommen  

 kan føre til vanskeligheder senere i livet.
Der findes ingen lette løsninger på dette problem.
Det drejer  

 sig først og fremmest om at skabe et samfund, som giver rum til børn og unge  

 og  

 til deres behov for at have voksne at tale med.
Men det drejer sig også om at  

 gøre det svært at tage beslutningen om at forsøge at dø.
Netop med det formål at gøre det sværere at tage beslutningen  

 om at forsøge at dø fremsatte Det Radikale Venstre i folketingsåret 2003-04  

 beslutningsforslag om at forbyde internethjemmesider med selvmordsopskrifter.  

 Der  

 henvises til beslutningsforslag nr.
B 130, Forslag til folketingsbeslutning  

 om  

 ændring af straffelovgivningen, Folketingstidende 2003-04, tillæg A side 6193  

 og 6195, tillæg B side 2424 og forhandlingerne side 7139. Baggrunden for  

 forslaget var, at der desværre var eksempler på danske unge, som var døde  

 efter  

 at have fundet opskriften på deres selvmord på en hjemmeside på internettet.  

 Folketingets behandling af beslutningsforslaget om et forbud mod hjemmesider  

 på  

 internettet med selvmordsopskrifter førte til, at et enigt Retsudvalg  

 opfordrede justitsministeren til at bede Straffelovrådet om at vurdere en  

 videregående kriminalisering af opfordringer til at begå selvmord, herunder  

 hvordan et sådant forbud kan gennemføres i dansk lovgivning, og hvilke  

 implikationer det vil få, jf.
Retsudvalget beretning af 24. august 2004 over  

 beslutningsforslaget.
Udviklingen viser imidlertid, at der er behov for at iværksætte  

 yderligere tiltag med det formål at forebygge selvmord.
Navnlig viser den  

 fortsat voldsomme stigning i antallet af personer, der indlægges på grund af  

 forgiftninger med svage smertestillende lægemidler, at der er behov for et  

 hurtigt politisk initiativ på dette område.
På den baggrund fremsætter Det  

 Radikale Venstre nærværende beslutningsforslag.
Forslagets indhold og begrundelse Det Radikale Venstre foreslår, at der gennemføres et forbud mod  

 håndkøbssalg af svagt smertestillende medicin i pakninger med over 25  

 tabletter.
Det skal ligeledes forbydes, at en kunde kan købe mere end én  

 pakke  

 svag smertestillende medicin ad gangen, og pakninger med mere end 25  

 tabletter  

 skal gøres receptpligtige.
Begrundelsen for forslaget er, at unges foretrukne selvmordsmetode  

 er en overdosis smertestillende piller.
Det faktum, at det i dag er  

 forholdsvis  

 let at få fat i mange piller, øger risikoen for, dels at selvmordstankerne  

 omsættes til handling, dels at selvmordet lykkes.
Som oplyst af indenrigs- og  

 sundhedsministeren i dennes svar af 3. juli 2006 på spørgsmål nr.
S 4956  

 stillet af  

 Charlotte Fischer  

 (RV) er  

 indtagelse af 50 stk. svage smertestillende tabletter (med indholdsstofferne  

 paracetamol eller acetylsalicylsyre) tilstrækkeligt til at begå selvmord.
Det Radikale Venstres forslag indgår også i »Forslag til  

 handlingsplan til forebyggelse af selvmordsforsøg og selvmord i Danmark«,  

 Sundhedsstyrelsen,  

 1998, men er desværre aldrig blevet gennemført i praksis.
Det skyldes, at  

 Lægemiddelstyrelsen i 2003  på trods af anbefalingen i  

 selvmordshandlingsplanen  traf beslutning om, at store pakninger  

 fortsat skal  

 være i håndkøb, dog forbeholdt salg på apotekerne.
Vedrørende  

 Lægemiddelstyrelsens  

 overvejelser, der ligger til grund for beslutningen, henvises bl.a. til  

 indenrigs-  

 og sundhedsministerens svar på spørgsmål nr.
S 285, folketingsåret 2004-05,  

 1.  

 samling, stillet af Tove Videbæk (KD).
 Formanden for den arbejdsgruppe i Sundhedsstyrelsen, som i 1998  

 afgav »Forslag til handlingsplan til forebyggelse af selvmordsforsøg og  

 selvmord i Danmark«, overlæge og selvmordsforsker Merete Nordentoft,  

 henvendte  

 sig på baggrund af Lægemiddelstyrelsens beslutning om ikke at følge  

 arbejdsgruppens anbefaling til Folketingets Sundhedsudvalg, jf.  

 Sundhedsudvalget, alm. del  bilag 63, folketingsåret 2003-04.
I sin henvendelse til udvalget skriver hun bl.a. om  

 Lægemiddelstyrelsens argumenter imod at gøre de store pakninger  

 receptpligtige,  

 at det er korrekt, at svage smertestillende midler generelt er meget sikre  

 ved  

 normal brug.
Intentionen bag anbefalingen var imidlertid ikke at påvirke  

 dette  

 almindelige forbrug.
Det skal fortsat være muligt at købe tabletter til  

 almindeligt brug både på apoteker, i supermarkeder m.v., og kroniske  

 smertepatienter  

 skal fortsat kunne få store pakningsstørrelser, men det skal være på recept,  

 hvilket det allerede i dag er for størstedelens vedkommende, idet de ellers  

 ikke kan opnå tilskud.
Merete Nordentoft skriver også, at arbejdsgruppens  

 anbefaling svarer til reglerne i bl.a.
Finland, Norge, Storbritannien og  

 Schweiz, ligesom hun anfører, at der ikke er videnskabelig evidens for at  

 antage,  

 at misbruget flyttes til andre, mere farlige lægemidler.
Tværtimod har  

 tidligere restriktioner i Danmark ført til et fald i forgiftninger og  

 selvmordsdødelighed uden tilsvarende stigning i brug af andre metoder.
Merete Nordentoft er også uenig i Lægemiddelstyrelsens argument  

 om, at der er få selvmord blandt unge begået med svage smertestillende  

 midler.  

 Hun skriver, at der årligt er ca. 30-35 dødsfald ved forgiftning med svage  

 smertestillende midler, og at der hertil skal lægges et mørketal.
Der er  

 årligt  

 ca. 100 selvmord, hvor det ikke er oplyst, hvilket lægemiddel der er årsag  

 til  

 dødsfaldet.
En del dødsfald kan ifølge Merete Nordentoft forebygges ved  

 begrænsninger af pakningsstørrelsen, idet mange selvmordsforsøg foretages  

 impulsivt.
Endelig skriver hun, at der har været en stigning i antallet af  

 indlagte med forgiftninger med svage smertestillende midler frem til 2001.  

 Langt hovedparten af disse forgiftninger skyldes selvmordsforsøg.
På grund af  

 den forbedrede medicinske behandling over hele landet har dette dog ikke  

 resulteret i en lige så stærk stigning i antallet af dødsfald.
Merete Nordentoft afviser i øvrigt, at der ikke skulle være  

 noget entydigt billede af, at der kan opnås en sikkerhedsmæssig fordel ved at  

 gøre de store pakninger receptpligtige.
Hun henviser bl.a. til, at engelske  

 erfaringer tyder på, at det er muligt yderligere at nedbringe antallet af  

 selvmord og alvorligere selvmordsforsøg ved at indføre begrænsninger af  

 pakningsstørrelsen for svage smertestillende midler.
Merete Nordentoft har rettet fornyet henvendelse i maj 2006 til  

 bl.a.  

 Charlotte Fischer  

 (RV) og påpeget, at  

 udviklingen i antallet af forgiftninger med svage smertestillende lægemidler  

 er  

 fortsat stigende, jf. spørgsmål nr.
S 4954 stillet af  

 Charlotte  

 Fischer  

 den 17. maj 2006.
Ministeren bekræfter med sit svar af 22. december 2006 på  

 spørgsmål S 4954, at det er korrekt, at der ikke alene er tale om en voldsom  

 stigning over en længere periode, men at stigningens synes at fortsætte.  

 Således er antallet af indlæggelser på grund  

 af forgiftninger med svage smertestillende lægemidler steget fra 1.011  

 personer  

 i 1997 til 2.187 personer i 2004, svarende til en stigning på 116 pct.
Alene  

 fra 2003 til 2004 er der tale om en stigning fra 1.982 til 2.187 personer,  

 svarende til en stigning på 10 pct.
Disse tal taler efter Det Radikale  

 Venstres  

 opfattelse for sig selv.
Det er påkrævet at sætte ind nu og få brudt denne  

 mangeårige kedelige udvikling.
Skriftlig fremsættelse Elsebeth  

 Gerner Nielsen  

  

 (RV):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om forbud mod håndkøbssalg af store pakker  

 smertestillende  

 medicin med det formål at forebygge selvmord, selvmordsforsøg og  

 forgiftninger.
(Beslutningsforslag nr.
B 141).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
