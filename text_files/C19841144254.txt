 Ved skrivelse af 26. november 1984 udsendte direktoratet med anmodning om  

 tjenestestedernes eventuelle udtalelser et udkast til ny fordelingsnøgle for  

 administrationspersonalet i kriminalforsorgen.
 På grundlag af de indkomne høringssvar har direktoratet den 14. december  

 1984 haft en drøftelse med kriminalforsorgsforeningen, HK og foreningen af  

 fængselsinspektører og vicefængselsinspektører, hvorunder der er opnået  

 enighed om følgende fremtidige fordeling af administrationspersonale mellem  

 anstalter, afdelinger og arresthuse m.v.:
 De enkelte tjenesteders nye normativ fremgår af vedhæftede bilag.
 Direktoratet skal i øvrigt vedrørende de nye normativer m.v. anføre  

 følgende:
1. Til imødegåelse af vikarbehov m.v. er der inden for  

 det samlede normativ afsat en pulje på i alt 15 stillinger.
Bl.a. som følge  

 heraf kan vikaransættelser fremover kun ske efter forudgående godkendelse fra  

 direktoratet.
2. Direktoratet har tilkendegivet, at der ikke vil  

 blive afskediget fastansat personale, hvorfor normativerne vil blive  

 tilpasset i forbindelse med naturlig afgang.
Det er endvidere tilkendegivet,  

 at der ikke vil blive foretaget tvangsforflyttelser, idet der dog er enighed  

 mellem direktoratet og personaleorganisationerne om, at tvangsforflyttelse  

 inden for Københavnsområdet i begrænset omfang kan blive nødvendigt, jfr.  

 nedenfor under punkt 4.
3. Bl.a. som følge af det under punkt 2 anførte vil de  

 tjenestesteder, der ifølge fordelingsnøglen skal tilføres personale, ikke  

 kunne forvente opnormering, før der er frigjort de nødvendige stillinger fra  

 tjenestesteder, der skal afgive personale.
Af hensyn til muligheden for  

 hurtigst muligt at få bragt personaleforbruget på de enkelte tjenestesteder i  

 overensstemmelse med de nye normativer må de enkelte tjenestesteder indtil  

 videre ikke opslå eller besætte ledigblevne stillinger uden forudgående  

 godkendelse fra direktoratet.
Man skal anmode om, at der ved ledighed i en  

 stilling straks gives underretning til direktoratet herom.
Det bemærkes, at  

 vikaransættelser, der udløber den 31. december 1984 eller senere, ikke kan  

 forventes forlænget.
4. For at kunne gennemføre den forestående  

 normativtilpasning på den mest hensigtsmæssige måde og i videst muligt omfang  

 at undgå ulemper for personalet skal man opfordre de enkelte ansatte om  

 snarest over for vedkommende personaleorganisation eller over for  

 direktoratet at tilkendegive eventuelle ønsker om forflyttelser m.v.  

 Eventuelle ønsker kan over for direktoratet fremsættes skriftligt eller  

 telefonisk.
På grund af den ændrede struktur for den frie forsorg i København  

 vil det inden for Københavnsområdet være nødvendigt at foretage forflyttelser  

 i et vist omfang.
Med henblik på i videst muligt omfang at undgå  

 tvangsforflyttelser m.v. skal man anmode alle ansatte i kriminalforsorgens  

 afdelinger i Københavnsområdet om over for direktoratet at tilkendegive  

 ønsker om den fremtidige placering.
Dette kan ske ved udfyldelse af et  

 eksemplar af vedlagte skemaer, der kan indsendes direkte til direktoratets 1.  

 kontor.
Direktoratet vil herefter i samarbejde med de respektive  

 personaleorganisationer søge normativtilpasningen gennemført snarest muligt.  

 (* 1) Direktoratet vil i det omfang, det er muligt, tage hensyn til fremsatte  

 ønsker.
5. Det er en afgørende forudsætning, at de nye  

 normativer ikke overskrides.
Bl.a. som følge heraf skal eventuelt overarbejde  

 søges afspadseret.
Såfremt dette ikke findes muligt, skal det enkelte  

 tjenestested skriftligt over for direktoratet redegøre nærmere herfor.  

 Kontant udbetaling kan herefter kun finde sted med direktoratets forudgående  

 godkendelse.
6. Som det fremgår, er de nye HK-normativer omregnet  

 til heltidsstillinger og et hertil svarende timetal.
På grund af de endnu  

 gældende regler om stillingskontrol skal eventuelle ændringer i antallet af  

 heltidsstillinger (fx i forbindelse med forhøjelse af en deltidsansats  

 timetal) fortsat indtil videre forelægges for direktoratet.
Fra 1. januar  

 1986 vil de tjenestesteder, hvortil der er delegeret ansættelseskompetence,  

 selv kunne foretage ændringer mellem antallet af heltids- og deltidsansatte  

 og ændrede timetal, blot det samlede (time)-normativ ikke overskrides.
7. Med vedtagelsen af finansloven for 1985 muliggør  

 den nye fordelingsnøgle, at de administrative stillinger, der er godkendt som  

 midlertidige, kan fastnormeres.
Direktoratet vil snarest over for de berørte  

 tjenestesteder vende tilbage til dette spørgsmål.
8. De nye normativer er gældende fra 1. januar 1985.  

 Som nævnt vil normativtilpasningen imidlertid blive gennemført over en  

 periode i forbindelse med naturlig afgang.
For de københavnske afdelinger,  

 der skal sammenlægges, vil de nye normativer først træde i kraft efter  

 nærmere bestemmelse fra direktoratet.
 9. Direktoratet vil snarest over for de enkelte  

 tjenestesteder vende tilbage til eventuelle spørgsmål vedrørende midlertidige  

 stillinger, vikaransat personale m.v.
F.
Hellborn /Erik Bang Kriminalforsorgens anstalter, afdelinger, pensioner samt arresthusene i  

 Esbjerg, Kolding, Køge, Ålborg, Århus og Odense.
