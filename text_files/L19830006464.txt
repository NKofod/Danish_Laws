 I tilslutning til udenrigsministeriets bekendtgørelser nr. 23 af 25.  

 februar 1981 og nr. 68 af 30. juni 1982, Lovtidende C, meddeles det, at der  

 den 24. marts 1983 i Colombo undertegnedes en overenskomst mellem Danmark og  

 Sri Lanka om dansk gavebistand på 69.120.000 kroner til et vandforsynings- og  

 sanitetsprogram i distrikterne Matale og Polonnaruwa.
 Formålet er gennem et kombineret program omfattende forbedring af  

 vandforsyning, etablering af latriner samt sundhedsoplysning at reducere  

 forekomsten af vandbårne sygdomme og forbedre levevilkårene for den dårligst  

 stillede landbefolkning.
 Programmet tænkes gennemført over en fireårig periode.
