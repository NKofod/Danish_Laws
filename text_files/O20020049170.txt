Resumé Efter en klage fra en nabo skrev en kommune til en grundejer at  

 hans brændeskur, som var opført i naboskellet, ikke opfyldte reglerne i  

 bygningsreglementet.
Grundejeren svarede at han ville afmontere en del af  

 taget, og at brændeskuret herefter ville være lovligt.
Kommunen besigtigede  

 herefter brændeskuret og konstaterede at en del af det faste tag var  

 erstattet  

 med en presenning.
Kommunen oplyste ved besigtigelsen at grundejeren ville  

 høre  

 fra kommunen inden 2 uger hvis der var problemer.
Kommunen svarede ikke inden  

 fristens udløb, men genoptog senere sagen på baggrund af en ny klage.  

 Kommunen  

 orienterede ikke grundejeren om genoptagelsen før den traf afgørelse om at  

 han  

 skulle lovliggøre brændeskuret.
Kommunen begrundede afgørelsen med at  

 brændeskuret ikke var i overensstemmelse med anmeldelsen, og at brændeskuret  

 også med en presenning som tag måtte anses for en bygning i byggelovens  

 forstand.
Statsamtet stadfæstede kommunens afgørelse.
 Ombudsmanden kritiserede  

 flere forhold i forbindelse med sagen: at den oprindelige godkendelse af  

 brændeskuret ikke var i overensstemmelse med bygningsreglementet, at  

 grundejeren ikke var blevet orienteret og hørt i forbindelse med  

 genoptagelsen  

 af sagen, og at begrundelsen ikke var korrekt og tilstrækkelig.
Ombudsmanden mente desuden  

 at statsamtet burde have påtalt kommunens sagsbehandlingsfejl.
Ud fra en  

 afvejning af naboens modstående interesser i sagen mente ombudsmanden  

 imidlertid ikke at kunne kritisere at statsamtet på baggrund af byggelovens §  

 17 havde stadfæstet kommunens tilbagekaldelse af sin oprindelige afgørelse.  

 (J.nr. 2000-2475-160).
Fjernelse af presenning over brændeskur Det fremgår  

 af sagen at Birkerød Kommune på baggrund af en naboklage af 16. marts 1999  

 ved  

 brev af 21. maj 1999 meddelte A at et brændeskur han havde opført i naboskel,  

 skulle have været anmeldt over for kommunen inden byggearbejdet blev  

 påbegyndt,  

 efter BR-S 98, afsnit 1.5.1. Kommunen anmodede A om at sende en anmeldelse  

 inden den 1. juli 1999. Ligeledes anførte kommunen at brændeskuret var opført  

 i  

 strid med BR-S 98, afsnit 11.3.1, litra a og b.
Ved brev af 2. juni 1999  

 søgte A kommunen om dispensation fra bygningsreglementets regler om  

 bygningers  

 længde og areal.
Kommunen meddelte den 15. juni 1999 A afslag på ansøgningen  

 om  

 dispensation.
Ved brev af 20. juni 1999  

 oplyste A at han ville afmontere taget på brændeskuret med undtagelse af 2,28  

 m.
A anførte ligeledes at brevet var en anmeldelse af opførelse af et  

 småhus.  

 Kommunen godkendte herefter i brev af 30. juni 1999 den ordning A havde  

 skitseret i brevet af 20. juni 1999. Kommunen skrev desuden at lovliggørelsen  

 skulle være tilendebragt senest den 1. august 1999.
Kommunen besigtigede den 9.  

 august 1999 As brændeskur.
Kommunen konstaterede her at tagpladerne var  

 nedtaget som anført i As brev af 20. juni 1999, og at A i stedet havde  

 opsat  

 en presenning.
Af en håndskrevet påtegning på en kopi af kommunens brev af  

 30.  

 juni 1999 fremgår følgende:
Ved besigtigelse d. 9.  

 august 1999 er det konstateret at tagplader er taget af som skitseret.
Skuret  

 er derved indskrænket som krævet. Om besigtigelsen den 9.  

 august 1999 har A i brev af 9. august 2000 til mig bl.a. anført følgende:
Den 9. aug. 99 kom ingeniør  

 (C), BK på besigtigelse, hvor han konstaterede, at tagpladerne var afmonteret  

 som ansøgt og at der i stedet var overdækket med en presenning. (C)  

 bekræftede,  

 at en presenning ikke betragtedes som et tag og konstaterede at alt nu var i  

 orden.
Jeg spurgte om jeg nu modtog en skriftlig godkendelse, hvortil (C)  

 svarede,  

 at i henhold til BR-S 98 vil jeg kun modtage svar, hvis kommunen havde  

 indsigelser og dertil havde kommunen 2 uger fra den dato, hvor kommunen var  

 bekendt med projektet.
Således forstået, at når 2 ugers fristen var  

 overstået,  

 var det implicit en godkendelse.
Jeg henviser her til bilag 7, som er en  

 udleveret kopi af skrivelse af den 30.6.99 med (C)s håndskrevne  

 godkendelse.
I  

 tlf. notat af 30.10.99 oplyser (C) ligeledes overfor min nabo hr. (B), at  

 byggelovgivningen ikke er til hinder for en oplagt presenning.
Denne  

 oplysning,  

 som jeg indhentede i sagens akter, viderebringer jeg således i 1. afsnit af  

 mit  

 svarbrev af den 13.11.99 til hr. (B) og som jeg også sender i kopi til  

 orientering for (C), BK. Ved brev af 26. august 1999  

 rettede As nabo, B, henvendelse til Birkerød Kommune hvori B under  

 henvisning  

 til kommunens afslag på dispensation af 15. juni 1999 bl.a. skrev at As  

 brændeskur stod uændret bortset fra at det var udstyret med en presenning.
 Af et telefonnotat af 13.  

 oktober 1999 vedrørende en samtale mellem kommunens tekniske forvaltning og B  

 fremgår bl.a. følgende:
 (B), ( ), henviste til sit  

 brev hertil af 16. marts 1999. (B) ønskede oplyst, om sagens stade vedrørende  

 brændeskur i skelbræmmen på matr.nr. ( ).
 Det oplystes, at sagen havde  

 verseret over sommeren og nu var afsluttet, idet tagpladerne er nedtaget i  

 det  

 anmodede omfang.
Til spørgsmålet om en oplagt  

 presenning i stedet for tag ændrede forholdet oplystes det, at  

 byggelovgivningen ikke er til hinder herfor. Med brev af 18. oktober 1999  

 sendte B kopi af et brev af samme dato til A til Birkerød Kommune idet B  

 anførte at taget på brændeskuret ikke var taget ned, men blot udstyret med en  

 presenning.
B anførte i den forbindelse at han ville sætte pris på en hurtig  

 behandling af sagen.
 A svarede B ved brev af 13.  

 november 1999 som kommunen modtog kopi af.
 Ved brev af 12. januar 2000  

 meddelte kommunen herefter A følgende:
På baggrund af Deres  

 anmeldelse af 20. juni 1999, har vi den 30. juni 1999 godkendt en reducering  

 af  

 et udhus i naboskelbræmmen på ovennævnte ejendom.
Godkendelsen er meddelt i  

 henhold til Bygningsreglement for Småhuse (BR-S 1998), kapitel 11.
 Ved besigtigelse af  

 brændeskuret den 9. august 1999 har vi konstateret, at tagplader var  

 nedtaget.  

 I stedet var oplagt presenning over brændestablen.
Efter en nærmere gennemgang  

 af byggelovgivningen med vejledninger, må vi konstatere, at konstruktioner  

 som  

 pergola eller lignende skal betragtes på linie med carporte i det omfang de  

 tjener til at understøtte en overdækning med presenning.
Ifølge BR-S 1998 må  

 sådanne bygninger ikke opføres uden forudgående anmeldelse.
 Vi har ved besigtigelse den  

 10. januar 2000 konstateret, at presenningen er lagt op på  

 spærkonstruktionen.  

 Overdækningen skal således betragtes som en bygning, og svarer derfor ikke  

 til  

 Deres anmeldelse af 20. juni 1999.
På denne baggrund anmodes De  

 om inden den 20. januar 2000 at fjerne presenningen helt, svarende til Deres  

 tidligere anmeldelse. Ved brev af 16. januar 2000  

 skrev A til Birkerød Kommune at kommunen efter hans opfattelse havde godkendt  

 den presenning som han havde anbragt.
 Kommunen fastholdt ved brev  

 af 21. januar 2000 sin afgørelse af 12. januar 2000 og anførte i den  

 forbindelse bl.a. følgende:
 Vi beklager, at vi under  

 sagens forløb har givet Dem et fejlagtigt indtryk om en godkendelse.
 Da vi har konstateret, at  

 konstruktionen med oplagt presenning skal betragtes som en bygning, kan den  

 imidlertid ikke godkendes, sålænge den er placeret indenfor naboskelbræmmen.  

 Der henvises til vedlagte uddrag af håndbog for bygningsmyndigheder, samt til  

 bygningsreglement for småhuse 98, afsnit 11.3.1.
De anmodes derfor om at  

 nedtage presenningen som tidligere meddelt og inden den 7. februar, hvorefter  

 sagen vil blive betragtet som afsluttet. A påklagede herefter den 30.  

 januar 2000 Birkerød Kommunes afgørelse af 12. januar 2000 til Frederiksborg  

 Statsamt som den 3. februar 2000 bad kommunen om en udtalelse om sagen.
 Af kommunens udtalelse af 25.  

 februar 2000 til statsamtet fremgår bl.a. følgende:
Om afgørelserne i sagen skal  

 det kort resumeres, at vi med brev af 15. juni 1999 har meddelt afslag på  

 (A)s  

 ansøgning af 2. juni 1999, om dispensation til bibeholdelse af et ulovligt  

 opført brændeskur på ejendommen.
Vi har i brev af 30. juni 1999 godkendt  

 (A)s  

 anmeldelse af 20. juni 1999 af et forslag til lovliggørelse af brændeskuret,  

 under forudsætning af at bygningsreglementets bestemmelser dermed var  

 overholdt.
Ved besigtigelsen den 9.  

 august var tagpladerne nedtaget i det beskrevne omfang.
Der var imidlertid  

 oplagt presenninger i stedet, og vi bad straks om, at disse blev taget ned.  

 (A)  

 afviste imidlertid dette og henviste til, at presenninger ikke udgør et fast  

 tag, hvorfor overdækningen ikke skulle betragtes som en bygning.
 Det var ikke muligt på stedet  

 at imødegå dette udsagn, og det er muligt, at vi derved har givet (A) et  

 fejlagtigt indtryk af, at overdækningen er blevet godkendt.
 Foranlediget af de senere  

 henvendelser i sagen har vi undersøgt spørgsmålet nøjere og konstateret, at  

 overdækning med presenning af en pergola, som i denne sag, skal betragtes som  

 en carport, jf. håndbog for bygningsmyndigheder, blad SB 058 side 6.
 Den nuværende presenning er  

 derfor efter vores opfattelse omfattet af vores tidligere afslag på  

 dispensationsansøgningen til bibeholdelse af brændeskuret.
Vi har ikke givet en  

 godkendelse af den oplagte presenning, og vi mener ikke, at de oplysninger,  

 vi  

 har givet (A) og hans nabo (B), giver baggrund for at omstøde de faktiske  

 afgørelser i sagen. Kommunen sendte A en kopi af  

 udtalelsen.
I As brev af 1. marts 2000 til statsamtet kom han på  

 baggrund af  

 kommunens udtalelse med yderligere bemærkninger til sagen.
 Frederiksborg Statsamt traf  

 afgørelse i sagen den 6. juli 2000. I afgørelsen er bl.a. anført følgende:
 Ifølge BR-S 98 afsnit 11.3.1  

 afsnit a og b må den samlede bygning, der ligger i naboskel eller nærmere  

 skel  

 end 2,5 meter ikke være over 50 m2  

 og ikke have en større længde i  

 skel end 12 meter, og uanset om brændeskuret er overdækket med tagplader  

 eller  

 en presenning, er der tale om en bygning, der er omfattet af reglerne i BR- S  

 98.
 Ved afgørelsen af 15. juni  

 1999 blev De gjort bekendt med, at De ved opførelsen af det pågældende  

 brændeskur havde overtrådt bestemmelserne i BR-S 98, og at kommunen ikke  

 fandt  

 grundlag for at dispensere fra arealbestemmelsen eller længdekravet i  

 naboskel,  

 og ved kommunens afgørelse af 12. januar 2000 er denne afgørelse blevet  

 fastholdt, idet erstatningen af tagpladerne med en presenning ikke svarer til  

 den af Dem anmeldte ændring af 20. juni 1999, idet der fortsat er tale om en  

 bygning i byggelovens forstand.
I BR-S 98 afsnit 11 er der  

 fastsat bestemmelser om bygninger i naboskel eller nærmere naboskel end 2,5  

 meter, og formålet med disse bestemmelser er hensynet til naboen, og  

 Statsamtet  

 har ikke i denne sag fundet, at kommunens fejlagtige oplysninger eller  

 kommunens lange sagsbehandlingstid skal føre til en tilsidesættelse af dette  

 hensyn, hvorfor der ikke findes grundlag for at ændre kommunens afgørelse.  

 Statsamtet foretager sig herefter ikke videre i sagen. A klagede herefter til mig i  

 brev af 9. august 2000. A klagede over at kommunen den 12. januar 2000 havde  

 truffet afgørelse om at hans brændeskur skulle lovliggøres, selv om kommunen  

 ikke inden 2 uger efter besigtigelsen den 9. august 1999 havde gjort  

 indsigelse  

 mod hans brændeskur.
A gik derfor ud fra at hans brændeskur med presenning  

 var  

 lovligt.
A klagede desuden over at han ikke var blevet informeret om at  

 kommunen havde genoptaget sagen efter besigtigelsen den 9. august 1999. A bad  

 mig desuden tage stilling til statsamtets afgørelse af 6. juli 2000.
Jeg bad i brev af 21.  

 september 2000 Frederiksborg Statsamt om en udtalelse i anledning af As  

 klage  

 og bad statsamtet om forinden at indhente en udtalelse fra kommunen.
Jeg  

 skrev  

 bl.a. følgende:
 Jeg beder under henvisning  

 til det ovenfor citerede om at Birkerød Kommune i sin udtalelse nærmere  

 redegør  

 for hvorvidt kommunen mundtligt har meddelt (A) en godkendelse af hans  

 brændeskur med den anbragte presenning.
Jeg beder endvidere i den  

 forbindelse kommunen nærmere redegøre for om det er en ansat i kommunen der  

 har  

 påført det ovenfor citerede på en kopi af kommunens brev af 30. juni 1999,  

 herunder om dette kan betragtes som en godkendelse.
Jeg henviser ligeledes  

 til  

 det kommunen har anført dels i telefonnotatet af 13. oktober 1999, dels i sin  

 udtalelse af 25. februar 2000 til Frederiksborg Statsamt.
Hvis der foreligger en  

 mundtlig godkendelse af brændeskuret med presenning fra Birkerød Kommune,  

 beder  

 jeg om at kommunen og statsamtet i udtalelserne nærmere redegør for om der  

 under de foreliggende omstændigheder var hjemmel til at tilbagekalde den  

 mundtligt meddelte godkendelse. Kommunen skrev i sin  

 udtalelse af 31. oktober 2000 til statsamtet bl.a. følgende:
Ombudsmanden spørger,  

 hvorvidt kommunen mundtligt har meddelt (A) en godkendelse af hans brændeskur  

 med den anbragte presenning.
Det kan oplyses, at kommunen ved besigtigelse  

 den  

 9. august 1999 kunne konstatere, at tagplader på brændeskuret var nedtaget  

 som  

 aftalt og at der i stedet var oplagt presenning over brændestablen. (A) var  

 til  

 stede ved besigtigelsen og gav udtryk for, at han hermed fandt sin  

 brændestabel  

 lovliggjort, idet en presenning ikke var at betragte som et tag.  

 Sagsbehandleren havde ikke mulighed for at imødegå dette på stedet og gav i  

 stedet udtryk for, at (A) ville høre fra kommunen inden 14 dage, såfremt der  

 var problemer i sagen.
Vi er således enige i (A)s beskrivelse af dette  

 i sit  

 brev til Ombudsmanden den 9. august 2000. Dog må vi bemærke, at vi ikke  

 finder  

 det korrekt, at han opfatter sagsbehandlerens udtalelse som en egentlig  

 godkendelse.
Med hensyn til den påskrevne  

 bemærkning på kopi af kommunens brev til (A) af 30. juni 1999 kan vi  

 bekræfte,  

 at den er påført af sagsbehandleren på sagen.
Hvorvidt det, sammen med  

 telefonnotatet af 13. oktober 1999, kan betragtes som en godkendelse må vi  

 udtale, at det ikke er vores opfattelse.
Der er alene tale om notater af  

 sagsbehandlerens indtryk efter drøftelse med henholdsvis (A) og naboen (B).  

 Det  

 er først med kommunens skrivelse til (A) af 12. januar 2000, at der  

 foreligger  

 en egentlig afgørelse fra kommunen.
I den sammenhæng skal vi dog  

 beklage, at kommunen ikke har efterlevet hvad (A) blev lovet ved  

 besigtigelsen  

 den 9. august 1999, nemlig at han, såfremt der var problemer i sagen, ville  

 høre nærmere inden for 14 dage.
Desværre kommer der til at gå 5 måneder,  

 hvilket naturligt får (A) til at betragte sagen som afsluttet, herunder den  

 oplagte presenning for lovliggjort.
Til spørgsmålet om hvorvidt  

 kommunen, på baggrund af det ovenfor beskrevne forløb, og såfremt der havde  

 foreligget en tilladelse, har hjemmel til at bede (A) om at fjerne  

 presenningen  

 helt, kan vi oplyse, at det er vores opfattelse, at der ikke findes en sådan  

 hjemmel i byggelovgivningen. Kommunen korrigerede med brev  

 af 31. oktober 2000 til statsamtet sin udtalelse af 19. oktober 2000. I  

 brevet  

 af 31. oktober 2000 skrev kommunen bl.a. følgende:
Vi skal hermed beklage, at  

 brevets sidste afsnit er formuleret forkert.
Det skal således fremgå, at det  

 er  

 vores opfattelse, at der ikke findes hjemmel for kommunen til at  

 tilbagetrække  

 en i henhold til byggelovgivningen meddelt tilladelse - mundtligt eller  

 skriftligt.
I den forbindelse må vi imidlertid fastholde, at der i denne sag  

 ikke er givet en tilladelse. Statsamtet skrev i brev af 23. november 2000  

 til mig bl.a. følgende:
 Ombudsmanden har bedt om en  

 nærmere redegørelse til belysning af, hvorvidt bygningsmyndigheden tidligere  

 har godkendt den sagen omhandlede bygningsmæssige konstruktion, og om der i  

 givet fald var hjemmel til at tilbagekalde godkendelsen.
 Oprindeligt var brændestablen  

 dækket af et tag, og bygningsmyndigheden meddelte i den anledning - på  

 baggrund  

 af en naboklage -  

  

 at  

  

 klager var  

 forpligtet til at indsende en anmeldelse af brændeskuret i henhold til BR-S  

 98,  

 afsnit 1.5.1, samt  

  

 at  

  

 brændeskuret i  

 øvrigt var i strid med bestemmelserne i BR-S 98, afsnit 11.3.1.
 I brev af 15. juni 1999  

 meddelte bygningsmyndigheden på baggrund af klagers henvendelse herom afslag  

 på  

 ansøgning om dispensation til at bibeholde brændeskuret, både for så vidt  

 angik  

 arealet som længden, og påbød derfor klager at lovliggøre forholdet.
I brev af 20. juni 1999  

 meddelte klager bygningsmyndigheden, at brændeskuret ville blive afmonteret  

 taget undtagen 2,28 m i den vestlige ende.
Klager anførte, at brevet skulle  

 betragtes som en anmeldelse af et småhus.
 Ved bygningsmyndighedens  

 besigtigelse den 9. august 1999 viste det sig, at klager havde erstattet den  

 fjernede del af taget med en presenning.
 Det bemærkes at både den  

 oprindelige og den efterfølgende konstruktion efter byggelovens § 2, stk. 2,  

 er  

 omfattet af bestemmelserne i denne lov og af regler fastsat i medfør af  

 loven.
 Konstruktionen med presenning  

 i stedet for tag er opført i strid med BR-S 98, afsnit 11.3.1, litra a og b,  

 idet den sammen med et i forvejen eksisterende udhus bringer det samlede  

 bebyggede areal i skelbræmmen op på 53,60 m2  

 og indebærer, at de  

 sider, der vender mod skellet, får en samlet længde på 16,95 m.  

 Bygningsmyndigheden er efter byggelovens § 16 A, stk. 3, pligtig at søge  

 konstruktionen lovliggjort, medmindre forholdet skønnes at være af ganske  

 underordnet betydning.
 I forbindelse med  

 bygningsmyndighedens bestræbelser på at gennemføre en lovliggørelse af den  

 oprindelige konstruktion blev der den 9. august 1999 gennemført besigtigelse  

 af  

 konstruktionen, under hvilken sagsbehandleren tilkendegav, at klageren ville  

 høre fra kommunen inden 14 dage, såfremt der var problemer i sagen.
Bygningsmyndigheden har i  

 udtalelse af 31. oktober 2000, indhentet til brug ved Ombudsmandens  

 behandling  

 af sagen, tilkendegivet, at man ikke finder, at der hermed er meddelt en  

 godkendelse af konstruktionen.
Af de oplysninger, der i øvrigt foreligger i  

 sagen, fremgår, at bygningsmyndigheden blot betragter sin afgørelse af 12.  

 januar 2000 som udtryk for en fastholden af en tidligere den 15. juni 1999  

 truffet afgørelse, ved hvilken der blev meddelt klageren afslag på en  

 ansøgning  

 om dispensation fra den nævnte bestemmelse i BR-S 98 Statsamtet finder, at  

 klageren efter sagsbehandlerens udtalelse under den foretagne besigtigelse og  

 bygningsmyndighedens efterfølgende passivitet med rette har kunnet gå ud fra,  

 at der hermed var truffet afgørelse om konstruktionens godkendelse.
Der  

 henvises til bestemmelsen i BR-S 98, afsnit 1.5, hvorefter visse  

 byggearbejder  

 kan udføres, dersom kommunalbestyrelsen ikke har reageret inden 2 uger fra  

 den  

 dag, man har modtaget en anmeldelse herom.
Statsamtet finder imidlertid  

 efter de oplysninger, der foreligger, at det må lægges til grund, at  

 afgørelsen  

 er baseret på et utilstrækkeligt kendskab til reglerne og således er behæftet  

 med en retlig mangel.
Dette fremgår dels af et notat vedrørende en  

 telefonsamtale med naboen den 13. oktober 1999, i hvilket det er anført:  

 Til  

 spørgsmålet om en oplagt presenning i stedet for tag ændrede forholdet  

 oplystes  

 det, at byggelovgivningen ikke er til hinder herfor, dels af  

 bygningsmyndighedens skrivelser af 12. januar 2000 og 21. januar 2000, hvoraf  

 det fremgår, at bygningsmyndighedens genoptagelse af sagen beror på, at man  

 har  

 ændret opfattelse vedrørende forståelsen af de regler, der finder anvendelse  

 på  

 forholdet.
 Statsamtet finder tillige, at  

 afgørelsen er behæftet med væsentlige formelle mangler, idet en retlig  

 lovliggørelse af byggeriet forudsætter, der gives de nødvendige  

 dispensationer  

 efter byggelovens almindelige regler herom, herunder at der forinden  

 foretages  

 naboorientering i det omfang, de pågældende regler har til formål at varetage  

 nabohensyn, jf. byggelovens § 22, stk. 2.
 Under hensyn til, at  

 bygningsmyndighedens afgørelse som en refleksvirkning griber ind i  

 nabointeresser, der er beskyttet af bestemmelser i bygningsreglementet, er  

 det  

 Statsamtets opfattelse, at spørgsmålet om bygningsmyndighedens adgang til at  

 tilbagekalde afgørelsen må bero på en konkret afvejning af de således  

 foreliggende  

 modstående interesser mellem klageren og den berørte nabo.
 Statsamtet har ved afgørelsen  

 af 6. juli 2000 skønnet, at hensynet til klageren og dennes interesse i at  

 bibeholde den ulovlige bygningskonstruktion ikke bør veje tungere end  

 hensynet  

 til naboens interesser, uanset at bygningsmyndighedens måde at behandle sagen  

 på har haft til følge, at der hos klageren blev vakt en berettiget formodning  

 om, at byggeriet var godkendt som lovligt.
Statsamtet fastholder dette  

 skøn og er således fortsat af den opfattelse, at der under de foreliggende  

 omstændigheder var hjemmel til at tilbagekalde den stiltiende  

 godkendelse. Jeg sendte myndighedernes udtalelser til A med  

 brev af 7. december 2000. A fastholdt i brev af 3. januar 2001 til mig at  

 kommunen efter hans opfattelse havde godkendt hans brændeskur med presenning.
Ombudsmandens udtalelse 1. Regelgrundlaget Grundlaget for myndighedernes afgørelser var reglerne i byggeloven  

 (lovbekendtgørelse nr. 452 af 24. juni 1998). Da kommunen traf afgørelse,  

 havde byggelovens §§ 1, 2, 5, 8, 16 A, 17 og 22 følgende ordlyd:
 § 1.  

  

 Denne lov har til formål:
at  

  

 sikre, at bebyggelse udføres og indrettes således, at den frembyder  

 tilfredsstillende tryghed i brand- og sikkerheds- og sundhedsmæssig  

 henseende, at  

  

 sikre, at bebyggelse og ejendommens ubebyggede arealer får en  

 tilfredsstillende kvalitet under hensyn til den tilsigtede brug og  

 vedligeholdes forsvarligt, at  

  

 fremme foranstaltninger, der kan øge byggeriets produktivitet, at  

  

 fremme foranstaltninger, som kan modvirke unødvendigt ressourceforbrug i  

 bebyggelser, at  

  

 fremme foranstaltninger, som kan modvirke unødvendigt råstofforbrug i  

 bebyggelser.
 § 2.  

  

 Loven finder anvendelse ved:
opførelse af ny bebyggelse og tilbygning til bebyggelse, ombygning af og andre forandringer i bebyggelse, som er  

 væsentlige i forhold til bestemmelser i loven eller de i medfør af loven  

 udfærdigede bestemmelser, ændringer i benyttelse af bebyggelse, ( ) nedrivning af bebyggelse.
 Stk. 2.  

  

 Ved bebyggelse forstås bygninger og mure samt andre faste  

 konstruktioner og anlæg, når lovens anvendelse på de pågældende  

 konstruktioner  

 m.v. er begrundet i de hensyn, som loven tilsigter at varetage.
Stk. 3.  

  

 Loven finder anvendelse på transportable konstruktioner,  

 ( ) Stk. 4.  

  

 Loven finder anvendelse på bestående bebyggelse uanset  

 tidspunktet for bebyggelsens opførelse, når de enkelte bestemmelser  

 indeholder  

 udtrykkelig hjemmel herfor.
 § 5.  

  

 Bolig- og byministeren udfærdiger et bygningsreglement med  

 regler om de i §§ 6- 13 omhandlede forhold samt om forhold, som loven i  

 øvrigt  

 indeholder hjemmel til.
§ 8.  

  

 Bebyggelse må ikke opføres nærmere skel mod anden grund eller  

 sti end 2,5 m, i sommerhusområder dog 5 m.
Dobbelthuse, rækkehuse, kædehuse,  

 gruppehuse o.lign. kan dog sammenbygges i naboskel.
 Stk. 2.  

  

 I bygningsreglementet kan fastsættes regler om anbringelse  

 af mindre bygningsdele samt garager, skure, udhuse og andre mindre bygninger  

 i  

 mindre afstand end fastsat i stk. 1 samt om anbringelse af altaner,  

 tagterrasser, kviste, gavlvinduer og lign. i større afstand end fastsat i  

 stk.  

 1.
 Stk. 3.
 § 16 A.  

  

 Kommunalbestyrelsen påser i sagsbehandlingen, at denne lov  

 og de regler, der er fastsat med hjemmel i loven, overholdes.
 Stk. 2.  

  

 Kommunalbestyrelsen påser, at påbud efter loven eller de  

 nævnte regler efterkommes, og at vilkår fastsat i tilladelser eller  

 dispensationer overholdes.
 Stk. 3.  

  

 Bliver kommunalbestyrelsen opmærksom på et ulovligt  

 forhold, skal den søge forholdet lovliggjort, medmindre det er af ganske  

 underordnet betydning.
Stk. 4.  

  

 En meddelelse om standsning af et byggearbejde, ( ) Stk. 5.  

  

 Kommunalbestyrelsen kan på ejerens bekostning lade et påbud  

 om at berigtige et ulovligt forhold tinglyse på ejendommen. ( ) § 17.  

  

 Det påhviler den til enhver tid værende ejer af en ejendom at  

 berigtige forhold, som er i strid med denne lov eller de i medfør af loven  

 udfærdigede forskrifter.
Består forholdet i en ulovlig brug af ejendommen,  

 påhviler pligten tillige brugeren.
Stk. 2.  

  

 Efterkommer ejeren eller brugeren ikke et af  

 kommunalbestyrelsen meddelt påbud om at berigtige et ulovligt forhold, kan  

 det  

 ved dom pålægges ham ( ) Stk. 3.  

  

 Når et ved dom meddelt påbud ( ) § 22.  

  

 Der kan meddeles dispensation fra bestemmelser i loven og de  

 i medfør af loven fastsatte bestemmelser, når det skønnes foreneligt med de  

 hensyn, som ligger til grund for de pågældende bestemmelser.
Stk. 2.  

  

 Dispensationer fra bestemmelserne til varetagelse af  

 naboers interesser i §§ 6 A, 6 B, 6 C, 8 og 10 A og de i medfør af §§ 6 B, 6  

 C,  

 8 og 9 fastsatte regler kan først meddeles, når der er forløbet 2 uger efter,  

 at kommunalbestyrelsen har oplyst naboer til den omhandlede ejendom om,  

 hvortil  

 der søges dispensation, og om, at eventuelle bemærkninger kan fremsendes  

 inden  

 2 uger.
Kommunalbestyrelsen underretter de naboer, der efter orientering i  

 henhold  

 til 1. pkt. rettidigt har fremsat bemærkninger til den søgte dispensation, om  

 afgørelsen.
Stk. 3. ( ) De nærmere betingelser for  

 opførelse af småhuse er fastsat i bygningsreglementet BR- S 98  

 (bygningsreglement af 25. juni 1998 for småhuse). Bygningsreglementets afsnit  

 1.1.1, 1.1.2, 1.2.1, 1.5.1, 1.5.2 og 1.3.1 har følgende ordlyd:
1.1 Reglementets anvendelsesområde 1.1.1 Reglementet gælder for  

 småhuse, dvs.
·  

  

 	  

 huse med én bolig til helårsbeboelse, ( ) ·  

  

 	  

 sommerhuse, kolonihavehuse og campinghytter  

 samt ·  

  

 	  

 garager, carporte, udhuse, drivhuse og  

 lignende mindre bygninger og bebyggelser, som opføres i tilknytning til  

 fritliggende eller sammenbyggede enfamilieshuse eller sommerhuse.
 Reglementet gælder, selvom en  

 del af huset anvendes til sådanne former for erhverv, som sædvanligvis kan  

 udøves i forbindelse med en bolig.
 1.1.2 Reglementet gælder for:
·  

  

 	  

 opførelse af nye huse ·  

  

 	  

 tilbygninger til eksisterende huse, ·  

  

 	  

 ombygning og andre forandringer, som er  

 væsentlige i forhold til byggelovens eller reglementets bestemmelser, ·  

  

 	  

 ændringer i anvendelsen, ( ) 1.2 Ansøgning om byggetilladelse 1.2.1 Et byggearbejde må ikke  

 påbegyndes uden tilladelse fra kommunalbestyrelsen, medmindre andet er  

 bestemt  

 i afsnit 1.5 eller 1.7.
1.5 Byggearbejder, der skal anmeldes inden påbegyndelse 1.5.1 Følgende byggearbejder  

 kan udføres efter anmeldelse til kommunalbestyrelsen:
·  

  

 	  

 garager, carporte, udhuse, drivhuse,  

 overdækkede terrasser og lignende på højst 50 m2, ·  

  

 	  

 tilbygninger til garager, carporte, udhuse,  

 drivhuse, ( ) ·  

  

 	  

 satellitantenner ( ) ·  

  

 	  

 nedrivning af fritliggende og sammenbyggede  

 enfamilieshuse samt sommerhuse.
 1.5.2 Har kommunalbestyrelsen  

 ikke reageret inden 2 uger fra den dag, anmeldelsen er modtaget, kan arbejdet  

 påbegyndes.
 Byggearbejderne skal ikke  

 færdigmeldes til kommunalbestyrelsen.
11.3 Garager, carporte, udhuse og lignende mindre bygninger i skel mod  

 nabo eller sti 11.3.1 Garager, carporte,  

 overdækkede terrasser, som ikke er hævet over terræn, drivhuse, skure og  

 lignende mindre bygninger til udhusformål, herunder fyrrum, samt lagertanke  

 for  

 fyringsolie og lignende installationer, som er nødvendige til selve  

 bygningens  

 drift, kan opføres i eller nærmere naboskel eller sti end 2,5 m, når  

 betingelserne a-e er opfyldt:
 Det samlede areal af de  

 bygninger, der ligger i naboskel eller nærmere skel end 2,5 m, må ikke være  

 over 50 m2.
De sider, der vender mod  

 skel, må ikke have større samlet længde end 12,0 m.
Anbringes en bygning i et  

 hjørne af grunden, medregnes kun den længste side.
Udhæng udover 0,5 m  

 medregnes til bygningens længde.
Længden af en carport ( ) Ingen del af bygningens  

 ydervægge eller tag, må inden for en afstand af 2,5 m fra skel være højere  

 end  

 2,5 m over terræn eller det for bygningen fastsatte niveauplan.
( ) 2. Kommunens besigtigelse den 9. august 1999 og kommunens manglende  

 henvendelse inden 2 uger herefter Forvaltningslovens (lov nr.  

 571 af 19. december 1985) § 2 har følgende ordlyd:
 § 2.  

  

 Loven gælder for behandlingen af sager, hvori der er eller  

 vil blive truffet afgørelse af en forvaltningsmyndighed.
Stk.2. ( ) Efter forarbejderne til  

 forvaltningsloven sigtes der med udtrykket truffet afgørelse til  

 udfærdigelse  

 af retsakter (forvaltningsakter), dvs. udtalelser der går ud på at fastsætte  

 hvad der er eller skal være ret i et foreliggende tilfælde, jf.  

 Folketingstidende 1985-86, tillæg A, sp. 115.
 De forklarede i brev af 9.  

 august 2000 til mig bl.a. at kommunen ved besigtigelsen den 9. august 1999  

 oplyste at en presenning ikke betragtedes som et tag, og at alt nu var i  

 orden.  

 Deres redegørelse herom er citeret ovenfor.
Kommunens udtalelser af 25.  

 februar 2000 og 31. oktober 2000 til statsamtet om besigtigelsen er citeret  

 ovenfor.
Efter kommunens opfattelse blev brændeskuret ikke godkendt ved  

 besigtigelsen.
En nærmere afklaring af  

 spørgsmålet om indholdet af kommunens meddelelse til Dem ved besigtigelsen  

 kan  

 efter min opfattelse ikke ske inden for rammerne af en  

 ombudsmandsundersøgelse,  

 men vil kræve en bevisførelse (herunder afhøring af vidner) som kun kan ske  

 ved  

 domstolene.
Jeg kan derfor ikke afgøre om kommunen allerede ved besigtigelsen  

 mundtligt meddelte Dem en afgørelse.
Jeg har dog konstateret at kommunen på  

 brev af 30. juni 1999 noterede at tagpladerne ved besigtigelsen var taget af  

 som skitseret, og at skuret derved var indskrænket som krævet.
Efter afsnit 1.5 i  

 bygningsreglementet havde De pligt til at anmelde byggearbejdet inden  

 påbegyndelsen.
Det følger af bygningsreglementets afsnit 1.5.2 at arbejdet  

 kunne påbegyndes hvis kommunalbestyrelsen ikke havde reageret inden 2 uger  

 fra  

 den dag anmeldelsen var modtaget.
Det er således fastsat at en manglende  

 henvendelse fra kommunen inden fristens udløb betragtes som en afgørelse.
Kommunen bekræftede i sin  

 udtalelse af 31. oktober 2000 til statsamtet at kommunen ved besigtigelsen  

 den  

 9. august 1999 havde oplyst Dem om at De ville høre fra kommunen inden 2 uger  

 hvis der var problemer.
Det fremgår af sagen at kommunen ikke inden 2-  

 ugers-fristens udløb henvendte sig til Dem.
Jeg kan derfor tilslutte mig  

 statsamtets udtalelse om at De herefter med rette kunne gå ud fra at Deres  

 brændeskur med presenning var lovligt.
Efter min opfattelse må kommunens  

 manglende henvendelse til Dem inden fristens udløb betragtes som en  

 afgørelse.
 Jeg har desuden konstateret  

 at det fremgår af kommunens telefonnotat af 13. oktober 1999 efter samtale  

 med  

 (B) at kommunen betragtede sagen som afsluttet idet tagpladerne var nedtaget  

 i  

 det anmodede omfang og byggeloven ikke var til hinder for overdækning med en  

 presenning.
3. Genoptagelse/remonstration (B) oplyste den 18. oktober  

 1999 til kommunen at taget på Deres brændeskur ikke var taget ned, men blot  

 var  

 udstyret med en presenning. (B) bad om en hurtig behandling af sagen.  

 Kommunen  

 genoptog herefter sagen og traf en anden afgørelse den 12. januar 2000.
 Jeg har vurderet om Deres  

 brændeskur med presenning var opført i overensstemmelse med reglerne i  

 byggeloven og bygningsreglementet for småhuse, og om kommunen havde hjemmel  

 til  

 at genoptage sagen og træffe en anden afgørelse.
Ved remonstration forstås det  

 forhold at en borger henvender sig til en forvaltningsmyndighed der har  

 behandlet og afsluttet en sag, og anmoder myndigheden om at genoptage sagen  

 med  

 henblik på at der træffes en af den pågældende borger ønsket afgørelse i  

 sagen.  

 Om myndigheden vil kunne ændre en afgørelse, skal vurderes efter almindelige  

 forvaltningsretlige grundsætninger om tilbagekaldelse.
Partstvister giver  

 anledning til særlige problemer fordi tilbagekaldelse til gunst for den ene  

 part i samme udstrækning er tilbagekaldelse til ugunst for den anden part.  

 Tilbagekaldelse  

 til skade for adressaten er mulig i videre omfang end i sager med én part  

 idet  

 tilbagekaldelsen samtidig er til gunst for den anden part, jf.
Hans  

 Gammeltoft-Hansen mfl., Forvaltningsret (1994), s. 608, 614 og 625ff.
 Efter byggelovens § 17, som  

 er citeret ovenfor, påhviler det ejeren at berigtige forhold som er i strid  

 med  

 loven og forskrifter fastsat i medfør af loven, dvs. også  

 bygningsreglementets  

 bestemmelser.
Byggelovens § 17 kan anvendes  

 selv om der foreligger byggetilladelse hvis denne beror på en fejl, jf.
W.E.  

 von Eyben, Miljørettens Grundbog (1986), s. 222.
Statsamtet skrev i brev af  

 23. november 2000 til mig at bygningsmyndighedens adgang til at tilbagekalde  

 afgørelsen måtte bero på en konkret afvejning af de modstående interesser  

 mellem  

 Dem og Deres nabo.
Statsamtet mente ikke at Deres interesse i at bibeholde en  

 ulovlig konstruktion burde veje tungere end hensynet til Deres nabo, selv om  

 De  

 havde haft en berettiget forventning om at brændeskuret var godkendt.
 Jeg har ikke grundlag for at  

 tilsidesætte myndighedernes opfattelse af at Deres brændeskur med presenning  

 skulle betragtes som en bygning som var omfattet af bygningsreglementets  

 afsnit  

 1.5 og 11.3.1. Det er min opfattelse at formålet med bygningsreglementets  

 afsnit 11.3.1 om bygninger i eller tæt ved skel er at beskytte  

 nabointeresser.
 Materialevalget, herunder om  

 der lægges et fast tag eller overdækkes med en presenning, kan ikke være  

 afgørende for vurderingen af om der er tale om en bygning.
 Jeg kan tilslutte mig  

 statsamtets udtalelse om at kommunens afgørelse greb ind i nabointeresser der  

 er beskyttet af reglerne i bygningsreglementet.
 Jeg finder det beklageligt at  

 kommunens første afgørelse ikke var i overensstemmelse med reglerne i  

 bygningsreglementet.
 Jeg har ikke grundlag for at  

 kritisere statsamtets udtalelse af 23. november 2000 om afvejning af de  

 modstående interesser i sagen og finder at der var hjemmel til at kommunen  

 genoptog sagen og herefter anmodede Dem om at fjerne presenningen.
4. Kommunens manglende partshøring inden 12. januar 2000 Forvaltningslovens § 19 har  

 følgende ordlyd:
§ 19.  

  

 Kan en part i en sag ikke antages at være bekendt med, at  

 myndigheden er i besiddelse af bestemte oplysninger vedrørende sagens  

 faktiske  

 omstændigheder, må der ikke træffes afgørelse, før myndigheden har gjort  

 parten  

 bekendt med oplysningerne og givet denne lejlighed til at fremkomme med en  

 udtalelse.
Det gælder dog kun, hvis oplysningerne er til ugunst for den  

 pågældende part og er af væsentlig betydning for sagens afgørelse. ( ) De sendte til kommunens  

 orientering kopi af Deres brev af 13. november 1999 til (B). De skrev bl.a.  

 at  

 sagen om brændeskuret var afsluttet.
Det fremgik af Deres brev at De ikke var  

 bekendt med (B)s brev af 18. oktober 1999 til kommunen, og at De heller  

 ikke  

 på anden måde var blevet bekendt med at kommunen havde genoptaget sagen.
Vestre Landsret fastslog i en  

 dom som er trykt i Ugeskrift for Retsvæsen 2001, s. 2088, at det  

 forudsætningsvis fremgår af forvaltningslovens § 19 at en part skal  

 underrettes  

 om at der verserer en sag, og at manglende partshøring medfører ugyldighed.  

 En  

 kommune havde meddelt et boligselskab byggetilladelse hvorefter naboerne  

 klagede til statsamtet.
Kommunen erkendte at byggetilladelsen ikke var  

 lovlig.  

 Statsamtet gav naboerne medhold uden forinden at have partshørt  

 boligselskabet  

 som var uvidende om klagesagen.
Kommunen ændrede herefter standpunkt igen og  

 fastholdt at byggetilladelsen var lovlig.
Naboerne anlagde sag mod kommunen  

 med  

 påstand om nedrivning af det ulovlige byggeri.
Kommunen anlagde sag mod  

 statsamtet med påstand om at statsamtets afgørelse var ugyldig på grund af  

 manglende partshøring af boligselskabet.
Landsretten gav kommunen medhold i  

 at  

 statsamtets afgørelse var ugyldig.
Landsretten udtalte at det var i strid med  

 forvaltningslovens  

 § 19 eller grundsætningen i denne at statsamtet ikke havde orienteret  

 boligselskabet om at der verserede en sag.
Statsamtet havde desuden  

 tilsidesat  

 § 19 eller ulovbestemte principper om partshøring ved at undlade at høre  

 boligselskabet da kommunen fuldstændig og til ugunst for boligselskabet  

 ændrede  

 opfattelse og erkendte at byggetilladelsen ikke var lovlig.
Det er min opfattelse at  

 kommunen burde have orienteret Dem om at sagen var genoptaget på grundlag af  

 en  

 henvendelse fra Deres nabo.
Kommunen burde desuden have givet dem mulighed  

 for  

 at udtale Dem om sagen inden der blev truffet afgørelse.
 Jeg kommer nærmere ind på  

 betydningen af kommunens manglende orientering og partshøring af Dem under  

 afsnittet om statsamtets afgørelse nedenfor.
5. Kommunens vejledningspligt Ordlyden af  

 forvaltningslovens § 7, stk. 1, om myndighedernes vejledningspligt er  

 følgende:
§ 7.  

  

 En forvaltningsmyndighed skal i fornødent omfang yde  

 vejledning og bistand til personer, der retter henvendelse om spørgsmål inden  

 for myndighedens sagsområde. Justitsministeriets  

 vejledning om forvaltningsloven (vejledning nr. 11740 af 4. december 1986),  

 pkt. 29 og 30, har følgende ordlyd:
29.  

  

 For alle forvaltningsmyndigheder gælder der en almindelig  

 pligt til at vejlede borgerne inden for de sagsområder, der varetages af  

 myndigheden.
Vejledningen bør ydes i den eller de former, der findes at give  

 den bedste virkning over for borgerne, f.eks. en generel skriftlig vejledning  

 i  

 en publikation, individuel skriftlig vejledning i et brev til den berørte  

 borger eller individuel mundtlig, herunder telefonisk vejledning.
Vejledningens form og omfang  

 vil i øvrigt afhænge af en konkret vurdering af den enkelte borgers behov og  

 forudsætninger på det pågældende område.
Der bør efter omstændighederne også  

 vejledes om, at der kan ydes supplerende individuel vejledning, hvis den  

 pågældende ønsker det.
30.  

  

 Vejledning efter § 7, stk. 1, bør sikre, at borgeren får  

 tilstrækkelig orientering om, hvilken betydning reglerne på det pågældende  

 område har for vedkommende, og hvordan den pågældende lettest og mest  

 effektivt  

 kan opfylde de eventuelle krav, der er i lovgivningen.
Vejledningen bør  

 endvidere orientere om hvilken fremgangsmåde, der skal følges af den, der  

 henvender sig til myndigheden, og om hvilke oplysninger, som skal  

 tilvejebringes af borgeren som led i en sags behandling.
 Vejledningens indhold og omfang må afpasses i  

 forhold til borgerens forudsætninger og dennes eventuelle særlige personlige,  

 eventuelt fysiske forhold.
En myndighed bør også i fornødent omfang bistå  

 en borger, der retter henvendelse til myndigheden, med at udfylde eventuelle  

 ansøgningsskemaer, anmeldelser eller lignende, der vedrører myndighedens eget  

 område. Myndighedernes vejledning  

 skal være korrekt, og myndighederne bør som følge af vejledningspligten af  

 egen  

 drift korrigere en tidligere givet forkert vejledning.
Kommunen genoptog  

 sagen  

 og traf en anden afgørelse uden at have orienteret Dem herom.
Da kommunen  

 tidligere havde truffet afgørelse om Deres brændeskur med presenning på et  

 forkert grundlag og De derfor ikke var blevet vejledt korrekt, er det min  

 opfattelse at kommunen - eventuelt i forbindelse med partshøringen - burde  

 have  

 oplyst Dem om grundlaget for kommunens fornyede vurdering af sagen.
6. Kommunens begrundelse i afgørelsen af 12. januar 2000 Ordlyden af  

 forvaltningslovens §§ 22 og 24 er følgende:
 § 22.  

  

 En afgørelse skal, når den meddeles skriftligt, være  

 ledsaget af en begrundelse, medmindre afgørelsen fuldt ud giver den  

 pågældende  

 part medhold.
§ 24.  

  

 En begrundelse for en afgørelse skal indeholde en henvisning  

 til de retsregler, i henhold til hvilke afgørelsen er truffet.
I det omfang,  

 afgørelsen efter disse regler beror på et administrativt skøn, skal  

 begrundelsen tillige angive de hovedhensyn, der har været bestemmende for  

 skønsudøvelsen.
 Stk. 2.  

  

 Begrundelsen skal endvidere om fornødent indeholde en kort  

 redegørelse for de oplysninger vedrørende sagens faktiske omstændigheder, som  

 er tillagt væsentlig betydning for afgørelsen.
Stk. 3.  

  

 Begrundelsens indhold kan begrænses, i det omfang partens  

 interesse i at kunne benytte kendskab til denne til varetagelse af sit tarv  

 findes at burde vige for afgørende hensyn til den pågældende selv eller til  

 andre private eller offentlige interesser, jfr. § 15. Justitsministeriets  

 vejledning om forvaltningsloven (vejledning nr. 11740 af 4. december 1986),  

 pkt. 132 og 133, har følgende ordlyd:
 132.  

  

 En begrundelse skal fremtræde som en forklaring på, hvorfor  

 afgørelsen har fået det pågældende indhold.
 Det er ikke muligt at foretage en præcis  

 beskrivelse af, hvor udførligt en myndighed bør udforme begrundelsen.  

 Besvarelsen heraf må bl.a. bero på, hvor aktivt den pågældende part har  

 medvirket i den forudgående sagsbehandling og på sagens karakter i øvrigt.
 For så vidt angår afgørelser, der er truffet  

 af en ankeinstans, vil begrundelsen efter omstændighederne kunne bestå i en  

 henvisning til den begrundelse, der er meddelt af den myndighed, hvis  

 afgørelse  

 er påklaget.
133.  

  

 I mange tilfælde vil en simpel henvisning til den anvendte  

 lovregel eller administrativt fastsatte bestemmelse - eventuelt med en  

 gengivelse eller vedlæggelse af kopi af dennes ordlyd - være tilstrækkelig  

 til  

 at opfylde kravet om angivelse af de retsregler, i henhold til hvilke  

 afgørelsen er truffet.
Det vil normalt ikke være tilstrækkeligt at henvise  

 til  

 hele den pågældende lov eller en administrativ forskrift uden at præcisere,  

 hvilke bestemmelser der mere præcist er lagt til grund.
 Hvor den trufne afgørelse  

 beror på en fortolkning af de anvendte bestemmelser, må der tillige redegøres  

 for indholdet af den anlagte fortolkning, men en egentlig argumentation  

 herfor  

 vil i almindelighed ikke være nødvendig.
 I det omfang, afgørelsen  

 efter de gældende regler beror på et skøn, skal begrundelsen tillige angive  

 de  

 hovedhensyn, der har været bestemmende for skønsudøvelsen.
I begge henseender vil det i  

 særlige tilfælde kunne være tilstrækkeligt at henvise til en foreliggende  

 praksis, hvis nærmere redegørelser herfor er offentligt tilgængelige, eller  

 hvis den foreliggende praksis må anses for helt almindeligt kendt.
Det kan  

 f.eks. være tilfældet, hvor der i et cirkulære eller en vejledning nærmere er  

 redegjort for myndighedens praksis, således som det er sket i  

 skattemyndighedernes ligningsvejledning. Kommunen henviste i sin  

 afgørelse af 12. januar 2000 bl.a. til at brændeskuret ikke var opført i  

 overensstemmelse med Deres anmeldelse af 20. juni 1999. Som ovenfor beskrevet  

 er jeg enig med statsamtet i at De efter 2- ugers-fristens udløb med rette  

 havde kunnet gå ud fra at Deres brændeskur var lovligt i sin form ved  

 besigtigelsen den 9. august 1999.
Kommunen burde derfor ikke  

 have begrundet sin afgørelse med henvisning til brændeskurets manglende  

 overensstemmelse med Deres anmeldelse.
Det burde have fremgået af  

 begrundelsen  

 at kommunen efter en genoptagelse af sagen havde afvejet de forskellige  

 hensyn  

 bag bygningsreglementets bestemmelser hvilket førte til en anden afgørelse.  

 Det  

 burde endvidere have fremgået hvilke hensyn kommunen havde inddraget, og  

 hvilke  

 hensyn der fik afgørende betydning for afgørelsen.
Kommunen burde desuden  

 have  

 henvist til reglen om ejerens pligt til at berigtige ulovlige forhold i  

 byggelovens § 17.
7. Statsamtets afgørelse Som ovenfor beskrevet kan jeg  

 tilslutte mig statsamtets opfattelse af at kommunen havde hjemmel til at  

 anmode  

 Dem om at fjerne presenningen.
Jeg kan således ikke kritisere selve  

 afgørelsen.
Jeg har ovenfor under  

 afsnittet om kommunens manglende partshøring omtalt en dom afsagt af Vestre  

 Landsret.
Landsretten fastslog at statsamtets afgørelse var ugyldig på grund  

 af  

 manglende partshøring.
I Deres sag kunne statsamtet  

 have truffet afgørelse om at kommunens afgørelse af 12. januar 2000 var  

 ugyldig  

 på grund af kommunens manglende partshøring.
Statsamtet kunne have hjemvist  

 sagen til fornyet behandling i kommunen.
Statsamtet partshørte Dem i stedet i  

 brev af 3. februar 2000. De blev her orienteret om at statsamtet havde bedt  

 kommunen om en udtalelse og havde bedt kommunen om at sende udtalelsen til  

 Dem.  

 Statsamtet gav Dem mulighed for at komme med bemærkninger til sagen inden 4  

 uger fra modtagelsen af kommunens udtalelse.
Kommunen sendte sin udtalelse af  

 25. februar 2000 til Dem, og De kom med deres bemærkninger hertil i brev af  

 1.  

 marts 2000 til statsamtet.
 Statsamtet rettede dermed op  

 på kommunens manglende partshøring ved at partshøre Dem i brev af 3. februar  

 2000. Jeg har efter omstændighederne ikke tilstrækkeligt grundlag for at  

 kritisere at statsamtet ikke hjemviste sagen til fornyet behandling.
