Bekendtgørelse  

 om godkendelse af udstilling og  

  

 informationsformidling med genetisk modificerede  

  

 organismer I medfør af § 7, stk. 4, § 13, stk. 1,  

 § 27, stk. 1 og 2 og § 36 i lov om miljø og genteknologi, jf.  

 lovbekendtgørelse nr. 981 af 3. december 2002, som ændret ved lov nr. 565 af  

 24. juni 2005, fastsættes:
Kapitel 1 Område § 1.  

  

 Bekendtgørelsen omfatter anvendelse af genetisk modificerede organismer ved  

 udstilling og anden informationsformidling, dog ikke anvendelse af genetisk  

 modificerede organismer i forbindelse med undervisning.
 § 2.  

  

 Ved  

 genetisk modificerede organismer forstås planter, dyr, mikroorganismer,  

 herunder cellekultur og virus, hvori der forekommer nye sammensætninger af  

 det  

 genetiske materiale, som ikke opstår på naturlig måde, jf. bilag 1.
Kapitel 2 Godkendelse m.m.
 § 3.  

  

 Udstilling eller anden informationsformidling, hvor der indgår genetisk  

 modificerede organismer, må ikke afholdes uden godkendelse fra Skov- og  

 Naturstyrelsen.
 § 4.  

  

 Ansøgning om godkendelse skal være skriftlig og indeholde følgende  

 oplysninger:
1)  

 	  

 adresse, hvor  

 udstillingen eller informationsformidlingen skal gennemføres, beskrivelse af  

 de  

 forhold, hvorunder aktiviteten skal afholdes, samt aktivitetens  

 starttidspunkt  

 og varighed, 2)  

 	  

 navn på den eller de  

 personer, som er ansvarlige for udstillingen eller informationsformidlingen,  

 herunder de personer, der er ansvarlige for kontrol, overvågning og  

 sikkerhed,  

 samt oplysning om deres uddannelse og kvalifikationer, 3)  

 	  

 formålet med  

 udstillingen eller informationsformidlingen, 4)  

 	  

 mængden af genetisk  

 modificerede organismer som fremvises, 5)  

 	  

 en beskrivelse af  

 sikkerheds- og indeslutningsforanstaltninger, 6)  

 	  

 en karakteristik af  

 donor-, recipient- eller eventuelle parentale organismer, en karakteristik af  

 de genetisk modificerede organismer, samt oplysninger om organismernes  

 påvirkning af sundhed og miljø, jf. bilag 2, og 7)  

 	  

 en vurdering af de  

 genetisk modificerede organismer for så vidt angår de risici for miljø, natur  

 og menneskers sundhed, som aktiviteten måtte indebære.
Risikovurderingen skal  

 behandle de genetisk modificerede organismers mulighed for at overleve,  

 formere  

 sig, etablere sig, videregive arvemateriale samt påvirke miljø, natur og  

 sundhed.
 § 5.  

  

 Skov- og Naturstyrelsen kan forlange yderligere oplysninger i det omfang, det  

 skønnes nødvendigt for behandlingen af sagen.
 Stk. 2.  

  

 Skov- og  

 Naturstyrelsen kan fastsætte en frist for fremsendelse af disse oplysninger  

 samt tilkendegive, at ansøgningen betragtes som bortfaldet, hvis ikke  

 oplysningerne er modtaget inden for fristen.
 § 6.  

  

 En  

 godkendelse skal indeholde oplysninger om indretningen og gennemførslen af  

 udstillingen eller formidlingen, en beskrivelse af de genetisk modificerede  

 organismer som udstilles og et resumé af risikovurderingen.
 Stk. 2.  

  

 Skov- og  

 Naturstyrelsen skal i godkendelsen fastsætte vilkår om indretning og  

 fremvisning, beskyttelsesforanstaltninger og overvågning samt om  

 tidsbegrænsning af godkendelsen.
Kapitel 3 Tilsyn og klage § 7.  

  

 Skov- og Naturstyrelsen fører tilsyn med, at reglerne i denne bekendtgørelse  

 overholdes,  

 at påbud og forbud udstedt i medfør af loven efterkommes, og at vilkår  

 fastsat  

 i forbindelse med godkendelser overholdes.
 Stk. 2.  

  

 For tilsyn  

 og håndhævelse gælder i øvrigt reglerne i lovens kapitel 3 og 4.
 § 8.  

  

 Afgørelser i medfør af denne bekendtgørelse kan ikke påklages til anden  

 administrativ myndighed.
Kapitel 4 Straf § 9.  

  

 Medmindre højere straf er forskyldt efter den øvrige lovgivning, straffes med  

 bøde den, der:
1)  

 	  

 undlader at indhente  

 forudgående godkendelse efter § 3, 2)  

 	  

 tilsidesætter vilkår  

 knyttet til en godkendelse, 3)  

 	  

 undlader at  

 efterkomme påbud eller forbud Stk. 2.  

  

 Straffen  

 kan stige til fængsel i indtil 2 år, hvis de i § 36, stk. 2 i lov  

 om  

 miljø og genteknologi nævnte omstændigheder foreligger.
 Stk. 3.  

  

 Der kan  

 pålægges selskaber m.v. (juridiske personer) strafansvar efter reglerne i  

 straffelovens 5. kapitel.
Kapitel 5 Ikrafttræden og overgangsbestemmelser § 10.  

  

 Bekendtgørelsen træder i kraft 1. januar 2007.
 Stk. 2.  

  

 Bekendtgørelse nr. 370 af 17. maj 2000 om godkendelse af udstilling og  

 informationsformidling med genetisk modificerede organismer ophæves.
