Bekendtgørelse om afslutning af periode med midlertidig fastsættelse af afgift til finansiering af initiativer til styrkelse af fødevaresikkerhed og dyrevelfærd I medfør af § 3, stk. 2, 2. pkt., og stk. 3, 2. pkt., i lov nr. 63 af 29. januar 2013 om ændring af lov om lægemidler og lov om apoteksvirksomhed (Differentierede og øgede afgifter ved forhandling af lægemidler til produktionsdyr til finansiering af initiativer til styrkelse af fødevaresikkerhed og dyrevelfærd) fastsættes:
 § 1. Perioden for fastsættelse af afgift til finansiering af initiativer til styrkelse af fødevaresikkerhed og dyrevelfærd til 2,04 pct. af henholdsvis forhandlerens og apotekets samlede omsætning af lægemidler til produktionsdyr afsluttes den 31. august 2013.
 § 2. Bekendtgørelsen træder i kraft den 23. august 2013.
