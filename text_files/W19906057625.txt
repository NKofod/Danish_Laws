En elev, der havde været under uddannelse i flere forskellige  

 virksomheder, blev opsagt i sit uddannelseforhold.
Indklagede påstod, at  

 opsigelsen var sket i prøvetiden.
Under behandling af sagen blev det oplyst,  

 at Arbejdsformidlingen havde godkendt flere uddannelsesaftaler, uden at disse  

 omfattede hele restuddannelsestiden.
Nævnet fandt under sådanne  

 omstændigheder, at indklagede havde været berettiget til at afskedige  

 klageren, idet klagerens uheldige uddannelsesforløb ikke kunne lastes  

 indklagede.
I nævnet til behandling af tvistigheder mellem efg-elever og  

 praktikvirksomheder er der den 26. november 1990 i sag nr. 7/1990: efg-elev A  

 mod B (jordbrug - dyrebrug) afsagt følgende KENDELSE:
 Mellem klageren, efg-elev A, adr., x-by, født den 19. juni 1949, og  

 indklagede, B, adr., y-by, blev den 6. juni 1988 oprettet en  

 uddannelsesaftale, hvorefter klageren skulle uddannes inden for  

 jordbrug-dyrebrug med uddannelsesperiode fra den 6. juni 1988 til den 1. juni  

 1989. Den 10. august 1988 blev uddannelsesaftalen ophævet af indklagede.  

 Spørgsmålet under denne sag er, om den sædvanlige prøvetid på tre måneder var  

 gældende for uddannelsesaftalen.
 Ved klageskrift af 10. april 1990 har klageren ved sin faglige  

 organisation Specialarbejderforbundet i Danmark indbragt sagen for  

 Tvistighedsnævnet med påstand om, at indklagede tilpligtes at betale en  

 erstatning på 30.012,56 kr.
 Indklagede har påstået frifindelse.
 Det fremgår af sagen, at klageren har været under uddannelse inden for  

 jordbrug-dyrebrug på 3 forskellige, tidligere uddannelsessteder i perioderne  

 13. oktober 1986 til 31. december 1986, 1. juli 1987 til 11. marts 1988 og  

 14. marts 1988 til 4. juni 1988.
Af uddannelsesaftalen for perioden 14. marts til 4. juni 1988 fremgår det,  

 at uddannelsesperioden var fra den 14. marts 1988 til den 25. september 1989.  

 Arbejdsformidlingen i Vejle har under »Særlige bemærkninger« påført  

 aftalen: »Uddannelsesperioden for nærværende læreforhold er aftalt til  

 10 uger fra 14.3.88 til 4.6.1988.« I en skriftlig erklæring fra den  

 pågældende virksomhed er det bl.a. anført, at klageren var ansat som afløser  

 for en anden elev, medens denne var på skoleophold.
Arbejdsformidlingen i  

 Vejle har oplyst, at aftalen er registreret på den anførte måde efter aftale  

 med det faglige udvalg.
 Der er mellem parterne enighed om, at indklagedes virksomhed er af en  

 sådan art, at uddannelsen kunne have været færdiggjort, uden at det var  

 nødvendigt at indgå kombinationsaftale.
 Klageren har under personligt fremmøde for nævnet forklaret, at  

 uddannelsesaftalen for perioden 1. juli 1987 til 11. marts 1988 var  

 tidsbegrænset til denne periode.
 Tvistighedsnævnet skal udtale:
En uddannelsesaftale kan kun indgås for den samlede - resterende -  

 uddannelsesperiode.
Efter det oplyste har Arbejdsformidlingen godkendt en  

 tidligere uddannelsesaftale med en uddannelsesperiode på 10 uger, der efter  

 det oplyste skulle dække en vikarperiode, hvor virksomhedens tidligere  

 ansatte elev var på skoleophold.
Nævnet finder anledning til alvorligt at  

 kritisere denne godkendelse.
Nævnet finder ikke grundlag for at anfægte indklagedes ret til at opsige  

 klageren i prøvetiden, da indklagede ikke har været part i nogen af klagerens  

 tidligere uddannelsesaftaler.
Da klagerens uheldige uddannelsesforløb heller  

 ikke i øvrigt kan lastes indklagede, tager nævnet indklagedes  

 frifindelsespåstand til følge.
 Thi bestemmes:
 Indklagede, B, frifindes.
 Hver part bærer sine omkostninger.
