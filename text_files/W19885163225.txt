En entreprenør blev anset ansvarlig for skader opstået ved  

 vandindtrængen i muffesamlinger, muliggjort fordi rørfabrikkens  

 monteringsvejledning ikke fulgtes under ledningsarbejdets udførelse.
Klageren  

 fandtes dog at måtte bære en del af det lidte tab, fordi klageren mod  

 rådgiverens advarsel insisterede på anvendelse af rørfabrikatet uden den  

 tilkendegivne ekstra kontrol, forholdt sig passiv i mere end 4 år og undlod  

 at sætte vand og varme på anlægget i ca. 1 år efter færdiggørelsen.
Endelig  

 blev der taget hensyn til, at klageren havde haft et funktionsdygtigt anlæg i  

 næsten 8 år.
K E N D E L S E i Voldgiftssag nr.
C 1748 K Kommune mod A A/S I anledning af, at der mellem klageren, K kommunale varmeforsyning, som  

 bygherre og indklagede, A A/S, X-by, som entreprenør er opstået tvist med  

 hensyn til påståede mangler ved et ledningsnet for fjernvarme, er der i  

 medfør af »Regler for behandling af sager ved Voldgiftsretten for bygge-  

 og anlægsvirksomhed« nedsat en voldgiftsret, bestående af direktør,  

 civilingeniør Leif Egeskjold, ingeniør m.a.i.
John Hartwig og landsdommer  

 Thorkild Pape med sidstnævnte som retsformand.
 Klageren har påstået indklagede tilpligtet at betale 585.600 kr. incl.  

 moms med sædvanlig procesrente fra den 3. april 1986, medens indklagede har  

 påstået frifindelse, subsidiært betaling af et mindre beløb.
 Mundtlig forhandling med afhjemling af skønsforretning fandt sted den 3.  

 februar 1988.
 Sagens omstændigheder er i hovedtræk følgende:
Efter at klageren i Z-vejkvarteret i K-sted havde etableret en  

 varmecentral med tilhørende fjernvarmenet, ønskede man at udvide nettet til  

 det nærliggende kvarter Æ-vænget, senere kaldet Ø-vangen.
B A/S, Y-by, som  

 for klageren havde projekteret og udført Z-vej anlægget med rør fra Løgstør  

 Rørindustri A/S, blev til den nye opgave antaget som projekterende og  

 tilsynsførende.
Af det af selskabet til brug for licitationen i september  

 1979 udarbejdede udbudsmateriale fremgik, at projektet omfattede en ca. 200 m  

 lang forsyningsledning fra varmeværket, et distributionsnet på ca. 950 m og  

 stikledninger. »Alt rørledningsarbejde udføres med præfabrikerede  

 fjernvarmerør af fabrikat I.C.
Møller i standardtypen.
Bygherren modtager  

 alternativt tilbud på udførelse af rørsystemet i fabrikat Løgstørrør.« I  

 modsat fald ville hovedtilbudet blive betragtet som ikke konditionsmæssigt.  

 Andre alternative tilbud ville ikke blive modtaget.
Ifølge  

 fællesbetingelserne blev arbejdet udbudt i hovedentreprise.
Samtlige  

 fagentrepriser skulle være afleveret den 14. december 1979.  

 Tillægsbetingelserne indeholdt bl.a. sålydende bestemmelse:
»Såfremt bygherren vælger at gøre brug af det alternative tilbud på  

 Løgstørrør, er entreprenøren pligtig til forinden arbejdet overdrages at  

 dokumentere ved materialespecifikation og tegninger, at det alternative  

 tilbuds kvalitet svarer til hovedtilbudets kvalitet.
Endvidere er  

 entreprenøren pligtig at udfærdige tilbudslister med enheds- og tillægspriser  

 for Løgstørrørsystemet (efter samme model som udbudsmaterialets  

 tilbudslister). Udbudsmaterialets betingelser og beskrivelser m.v. er  

 gældende for det alternative tilbud.« Entreprenøren skulle ifølge tillægsbetingelserne være indstillet på at  

 udføre arbejdet som vinterbyggeri.
 Særbetingelserne indeholdt bl.a. følgende bestemmelser:
»Arbejdet omfatter levering og montering af de i tillægsbetingelserne  

 anførte mængder præfabrikerede fjernvarmerør fabr.
ICM af typen uden  

 alarmtråde m. muffer og stål. .................
 Rørledningerne udføres for max. 120 grader C og TN 10.
 For arbejdets udførelse gælder følgende forskrifter og betingelser:  

 ................
 4. Prærørsfabrikantens montageforskrifter. ................
 Entreprenøren er ansvarlig for, at alle materialer opbevares, afdækkes og  

 behandles omhyggeligt. .................
 Alle til entreprisen hørende materialer skal holdes fri for urenheder af  

 enhver art. ................
Fabrikantens montagevejledning for systemet skal nøje følges.
Det påhviler  

 entreprenøren at instruere montørerne og demonstrere systemet forud for  

 arbejdets igangsætning.
 Alle tvivlsspørgsmål om montageprincipper afklares direkte mellem  

 entreprenøren og fabrikanten.
 Et eksemplar af fabrikantens montagevejledning skal være til stede på  

 byggepladsen. (Pas på den ikke er forældet).
 Entreprenøren skal påse, at montage af muffer samt krav om renholdelse i  

 forbindelse hermed nøje følger fabrikantens forskrifter. ................
 Det påhviler entreprenøren at sikre sig, at der ikke findes fremmedlegemer  

 i rørene.
Ved midlertidige afbrydelser i montagearbejdet (fyraften m.v.) skal alle  

 åbne ender påmonterede eller præfabrikerede dele sikres mod indtrængen af  

 uønskede emner m.v. ................ » Den 16. oktober 1979 afgav indklagede tilbud på arbejdet.
Hovedtilbudet  

 (med anvendelse af ICM-rør) var på 778.600 kr.excl. moms, medens det  

 alternative tilbud (Løgstørrør) var på 665.200 kr. excl. moms.
 Den 7. november s.å. tilskrev B A/S K kommune således:
 »Som De er orienteret om, har der ved visse ledningsnet desværre vist  

 sig problemer ved anvendelse af prefabrikerede Løgstørrør og -fittings til  

 underjordiske fjernvarmeledninger.
 Disse problemer kan især henføres til risiko for utætte samlinger, som  

 specielt gør sig gældende ved de af Løgstør Rørindustri udviklede kilemuffer.
 Der foretages for tiden en kvalificeret undersøgelse for at finde frem til  

 årsag og afhjælpning af problemerne.
 Denne undersøgelse er endnu ikke afsluttet, og forinden dette er sket, ser  

 vi os nødsaget til at anmode Dem om at udsætte anvendelsen af de pågældende  

 Løgstørrørskomponenter indtil videre.
I det tilfælde, hvor en udsættelse af praktiske årsager ikke er mulig, vil  

 vi, udover vort eget tilsyn, anmode Jydsk Teknologisk Institut om at  

 assistere ved kontrol af, om de aktuelle muffesamlinger udføres korrekt.  

 ...............« Kommunens tekniske forvaltning videresendte skrivelsen til C A/S med  

 anmodning om en kommentar, hvilket selskabet afgav i sålydende skrivelse af  

 19. s.m.: »...........................
Vi gør i den anledning opmærksom på, at vi ikke er bekendt med fejl eller  

 mangler ved de af os leverede materialer.
Det er derimod konstateret, at  

 samlinger - også de, der er monteret med kilemuffer - har indeholdt fugt uden  

 at der har været tale om revnedannelser eller lignende i mufferne.
Der kan  

 således være tale om, at de udsendte montageinstruktioner ikke er fulgt.
Det  

 skal bemærkes, at vi allerede i august 1979 på basis af resultater fra forsøg  

 og erfaring fra praksis har udformet ændrede instruktioner, hvori der lægges  

 særlig vægt på, at alle samlingens overflader er rene, fedtfri og absolut  

 tørre, når montagen finder sted.
Vi bemærker, at den undersøgelse, der omtales i brevet fra D af 7.  

 november 1979 til Dem, er rekvireret af C A/S.
Denne undersøgelse, der endnu  

 ikke er afsluttet, har som nævnt ikke påvist mangler ved vore materialer, men  

 at det er af vigtighed, at montagearbejdet udføres af kvalificerede montører  

 med den fornødne omhu.
Vi gør i denne forbindelse opmærksom på, at vi stadig  

 vederlagsfrit stiller instruktør til rådighed, ligesom vi efter nærmere  

 aftale afholder kursus i Løgstør for montører, kontrollanter og  

 repræsentanter for bygherren.
Grundkursus varer 18 timer, opfriskningskursus  

 8 timer, og er gratis.
Vi nærer fortsat fuld tillid til vore produkters egnethed og finder, at  

 B's henstilling om at udsætte anvendelsen heraf ikke er sagligt rimeligt  

 begrundet.« Samme dag afholdtes der hos B A/S i Y-by et møde med deltagere fra  

 kommunen, K, indklagede A og D.
Mødereferatet, der er udfærdiget af D,  

 indeholder bl.a. følgende:
»Formål At drøfte overdragelse af arbejdet, herunder A's alternative tilbud.
 1.
Entrepriseomfang K og A er efter tidligere forhandlinger enedes om at reducere entreprisen  

 således, at A udfører distributionsnet og forsyningsledning i Løgstørrør  

 medens stikledninger udføres af X Smede- og Maskinværksted.
 D gjorde her opmærksom på, at en sådan opdeling af entreprisen meget let  

 vil kunne skabe betydelige problemer med at placere ansvaret for evt. skader  

 på systemet på et senere tidspunkt.
 K fører forhandlinger og slutter skriftlig aftale med X Smede- og  

 Maskinværksted.
 2.
 Stikledninger ................
 K spurgte om hovedledninger i Løgstørrør og stikledninger i ICM-rør var en  

 mulig løsning.
 A mente, at kombinationen ikke ville give problemer.
 D frarådede dette af såvel tekniske som garantimæssige grunde.
 3.
Løgstørrør K bekræftede, at man ønskede at gør brug af Løgstørrør, uanset de  

 problemer, der har vist sig i forbindelse med dette fabrikats kilemuffer.
Man  

 vil for egen regning (videresendes til Løgstørrør) etablere ekstra kontrol af  

 hver enkelt samling.
Denne kontrol skal formentlig udføres af JTI.
K  

 afslutter selv forhandlingerne med C.
Der var enighed om, at Løgstørrørs montagevejledning skal følges.
Dog kan  

 fugebåndene godt krydses (i stedet for at nå sammen). Denne montageform  

 anvender A, og VC (medarbejder hos K) har telefonisk fået denne montagemåde  

 godkendt hos C.
 4.
Ledningsplan D gjorde opmærksom på, at A's tilbud var baseret på C's tegninger nr.  

 1210791-4 og 1210702-2. På disse tegninger har firmaet påstemplet »Denne  

 tegning er fremstillet på grundlag af tegninger udført af andet firma.
C A/S  

 kan derfor ikke gøres ansvarlig for eventuelle fejl«.
Da ledningsplanen er udført for system I.C.
Møller kan man forudse, at der  

 vil være visse mangler ved C's tegning, hvilket D også mener at have  

 konstateret.
K og D udarbejde et projekt som C kan godkende.
Efter godkendelsen sendes  

 materialet til A for evt. ændringer i tilbudssummen. .................
 7.
 A's enhedsprisliste for Løgstørrør.
 A's enhedsprisliste blev herefter gennemgået med følgende tilføjelser.  

 .................
 D udarbejder på grundlag af A's enhedsprisliste for Løgstørrør, nye  

 tilbudslister, der bilægges dette referat.
NB Husk at disse skal underskrives af entreprenøren.
 8.
 Kontrakt m.v.
D udarbejder kontrakt med revideret tidsplan, og dette referat som bilag.  

 ..................' Entreprisekontrakt på grundlag af det alternative tilbud blev herefter  

 indgået mellem parterne den 6. december 1979, og arbejdet blev påbegyndt kort  

 før jul s.å.
Forinden var det på et møde den 11. december bl.a. blevet  

 aftalt, at »Spørgsmålet om rekvirering af JTI ved syn af muffesamlinger  

 søges afklaret inden 1. byggemøde.« Under arbejdets gang blev der løbende afholdt byggemøder.
Referaterne  

 herfra, der er udfærdiget af D, indeholder bl.a. følgende:
 Møde 20. december 1979 (ref.nr. 1) :
»PR oplyste, at K foranlediger udvidet tilsyn m.h.t.
Jysk Teknologisk  

 Institut .... (og) ..... at muffesamlingerne udføres med kilemuffer i  

 Løgstørrørsystem ...... K gør A opmærksom på at de leverede prærør skal  

 opbevares forskriftsmæssigt ........ Gene af sne den 17.12.79.« Møde 3. januar-1980 (ref.nr. 2) : »K gør A opmærksom på, at de  

 leverede prærør skal opbevares forskriftsmæssigt ...... Gene af smeltevand  

 den 27. og 28. december 1979« Møde 10. januar 1980 (ref.nr. 3) : »ODD gør A opmærksom på, at  

 end-caps er monteret på rørene, idet der er konstateret fygesne i  

 ekspansionsfittings ........ A ville sørge for, at der ikke var sne mellem  

 rørene og isoleringen, når mufferne skulle monteres ....... Snebyger og  

 fygesne jævnt hele ugen.« Møde 17. januar 1980 (Ref.nr. 4) : ».... Frost, tørt ......« Møde 24. januar 1980 (Ref.nr. 5) : Snebyger, fygning og frost den 21. og  

 22. januar.
Møde 31. januar 1980 (Ref.nr. 6) : »..... JTI møder torsdag den  

 31.01.80 kl.11.00 for eftersyn af muffesamlinger ........ 30.01.80-snevejr,  

 arbejdet stoppet stærk frost.« Møde 7. februar 1980 (ref.nr. 7) : » ....... A har d.d. delvis  

 stoppet arbejdet p.g.a. vejret ..... (JTI) har 31.1.80 kl. 11 kontrolleret 5  

 muffesamlinger.
Til stede var ..... (repræsentanter for klager, indklagede og  

 D) ..... stærk frost - sne og fygning.« Møde 14. februar 1980 (ref.nr. 8) : » ..... Arbejdet var standset 7.  

 februar p.g.a. vejret ...... Rørmontage tilendebragt ...... Tøvejr -  

 fygesne« Møde den 24. april 1980 (ref.nr. 11) : »Gennemgang for endelig  

 afleveringsforretning ..... Afleveringsforretning. ..... PR udleverede  

 rapport fra JTI angående kontrol af muffesamlinger til A-D.
På grundlag af de  

 forhold, der nævnes i JTI's rapport, herunder bl.a. ukorrekt opbevaring af  

 materialer samt montering af muffer, der ikke følger rørfabrikantens  

 forskrifter, tager K forbehold overfor A ang. spørgsmålet om, hvorvidt  

 montagearbejdet er udført i henhold til fabrikantens anvisninger.
A oplyser,  

 at de vil tage kontakt med Løgstør rør for derefter at svare K.« Den i de seneste referater omtalte rapport fra Jydsk Teknologisk Institut,  

 der er dateret den 26. februar 1980, indeholder bl.a. følgende:
 »Foranlediget af C A/S har Jydsk Teknologisk Institut besøgt K  

 kommune for derigennem af følge en del af etableringen af Løgstør  

 præfabrikerede fjernvarmerør ved O-vangen i K-sted. ..................
Ved besøget, som fandt sted den 29/1 1980, undersøgte Jydsk Teknologisk  

 Institut nogle af de allerede færdigmonterede muffesamlinger.
Mufferne var  

 alle af typen kilemuffer.
Bedømmelse af etableringsstedet Ifølge oplysninger fra A og efter JTI's visuelle bedømmelse af  

 montagearbejdet var fugebåndene ikke monteret som beskrevet i C's  

 monteringsvejledning.
 C foreskriver, at fugebåndet skal lægges omkring rørene og langs  

 kilefladerne på den ene muffehalvpart.
 A har monteret fugebåndene rundt på kilemuffens ene halvpart samt på  

 tætningsfladerne i enderne på den anden kilemuffes halvpart.
 Monteringsarbejdet var foretaget umiddelbart over rørgraven og med nogle  

 af understøtningerne anbragt under rørmidten og andre under muffesamlingerne.
I enkelte af de undersøgte muffer forefandtes der iskrystaller blandet med  

 polyurethanskumsspåner.
På grund af det ugunstige vejrforhold (nyfalden sne  

 og ca. -5 grader C) er det vanskeligt at konstatere, om iskrystallerne er  

 kommet ind i mufferne ved demontering af disse, eller om iskrystallerne har  

 været i mufferne ved monteringen.
Ved undersøgelse af muffesamlingerne omkring et ekspansionsgrenstykke  

 konstateredes der frosne vandperler på indersiden af  

 polyurethanskumshalvparterne.
Desuden konstateredes det, at kappematerialet  

 fra ekspansionsgrenstykket og det lige rørstykke ikke centrerede.  

 Niveauforskellen var ca. 8-10 mm.
 Undersøgelse af en kilemuffe, som sad ved en ekspansionsbøjning, viste, at  

 der var overtryk under kappen.
Opbevaring af rørmaterialer Ingen af rørmaterialerne var forsvarligt tildækket.
Presenningerne lå ved  

 siden af rørene, og formstykker, muffematerialer og  

 polyurethanskumshalvparter lå spredt og udsat for sne og snavs ved siden af  

 de steder, hvor mufferne skulle monteres.
Konklusion Til trods for snefygning og minusgrader opbevares rørmaterialerne ikke som  

 foreskrevet i C's monteringsvejledning.
Foto nr. ..........
Monteringsarbejdet foretages over rørgraven, hvor understøtningerne, som  

 bl.a. er placeret umiddelbart ved kilemufferne, sandsynligvis kan forårsage  

 en uheldig vridning af mufferne, idet rørene sænkes i graven.
Foto nr.  

 .........
Ved en visuel bedømmelse af de monterede kilemuffer ser det ud til, at  

 disse er monteret »korrekt«, men undersøgelser viser, at mufferne  

 ikke er monteret som angivet i C's monteringsvejledning.
Fugebåndene  

 overlapper bl.a. ikke hinanden.
Foto nr. ........
Ved undersøgelse af en kilemuffesamling mellem en ekspansionsbøjning og et  

 lige rørstykke viste det sig, at stålrør og PVC-kappen ikke centrerede  

 (excentriciteten var ca. 8-10 mm). Det kan ikke udelukkes, at denne  

 excentricitet kan forårsage en utæthed ved kilemuffen.
Foto nr. .........
 Der blev i alt undersøgt 6 kilemuffer, hvoraf de 2 muffer var monteret  

 mellem lige rørstykker og de øvrige 4 mellem ekspansionsstykker og lige  

 rørstykker.
På grund af vejrliget var det vanskeligt at åbne kilemufferne, uden at der  

 kom sne ind i disse, men ved den ene kilemuffe ved et ekspansionsgrenstykke  

 var der frosne vanddråber under polyurethanskumshalvparterne.
Undersøgelse  

 for tryk/ vacuum under en kilemuffe ved en ekspansionsbøjning viste, at der  

 var et overtryk (trykket er ukendt). ..................' Indklagede sendte den 23. oktober 1980 til K kommunes tekniske forvaltning  

 C's kommentarer til rapporten, idet man udtrykte håbet om, at sagen nu var i  

 orden.
I kommentaren hed det bl.a.:
 »Vi skal gøre opmærksom på, at oplægget til at foretage en  

 undersøgelse på det nævnte tidspunkt kom fra rådgivende firma B, der  

 anbefalede en undersøgelse men ikke ville foranledige den trods opfordring  

 fra K Kommune.
 De observationer, der blev foretaget den 29.januar 1980, kan naturligvis  

 ikke bestrides, men kommentarer til nogle enkeltheder understøttet af den i  

 dag tilgængelige viden vil måske give et ændret billede af situationen.  

 .....................
 Rapporten nævner, at tætningsbåndene har været monteret i kilemuffedelene,  

 hvor montageanvisningen beskriver noget andet, men da vedhæftningen til  

 kapperørene efter billederne at dømme ikke lader noget tilbage at ønske, har  

 dette forhold ingen betydning for praksis, når man blot er sikker på, at  

 båndene er i kontakt med hinanden.. .............. ................
De vandperler, der ses på foto..., kan hidrøre fra sne eller regn.
Det er  

 sandsynligt, at de forsvinder, når anlægget sættes i drift og temperaturen  

 stiger, hvorved den indesluttede luft kan optage store mængder vand.
Skulle  

 dette vand senere kondensere, vil det ske direkte på kilemuffens indvendige  

 overflade, hvor det ikke skader stålrør og skum.
 Den her nævnte situation har været observeret ved prøver, hvor netop  

 problematikken om montage i dårligt vejr har været undersøgt.
Ud fra det i observationsrapporten nedfældede materiale synes der at være  

 udført arbejde af så god kvalitet, som man kan forvente under de foreliggende  

 forhold og omstændigheder.« Der foretages herefter ikke videre fra klagerens side på daværende  

 tidspunkt.
På grund af forsinkelse af byggeriet i Ø-vangen blev der først sat  

 vand og varme på fjernvarmenettet i januar 1981.
 Den 13. april 1984 tilskrev K kommunes tekniske forvaltning indklagede  

 således:
 »I forbindelse med omlægning af fjernvarmeledninger, ....... er det  

 konstateret, at samtlige optagne samlinger, ialt 8 stk., er behæftede med  

 fejl omfattende ukorrekte svejsesamlinger og utætte kilemuffesamlinger.
 Fejlene blev konstateret i forbindelse med omlægning af fjernvarmeledning  

 den 5. april i år.
Ved afmontering af kilemuffesamlingerne fandtes vand i underste halvdel af  

 muffeskålene ligesom nederste isoleringshalvdel var gennemvædet.
Der blev  

 desuden konstateret grus i muffesamlingernes tætningsbånd.
De utætte muffer  

 har medført betydelige begyndende rustangreb på medierørene.
 Til en foreløbig belysning af de hermed påtalte skjulte fejl og mangler  

 vedlægges et antal farvefotos optaget umiddelbart efter samlingernes  

 demontering.
 Det er K kommunes opfattelse at de konstaterede fejl og mangler alene kan  

 lægges A A/S som udførende entreprenør til last.
 Da et så betydeligt antal samlinger som de her undersøgte alle er  

 behæftede med fejl, kan det ikke udelukkes, at en høj fejlprocent er generel  

 for det udførte arbejde.
A A/S anmodes om snarest muligt og senest en måned fra dato at fremsætte  

 skriftligt forslag til gennemgang og renovering af såvel samlinger af  

 medierør som kilemuffesamlinger.« Den 20. september 1984 skrev teknisk forvaltning påny til indklagede:
»I forbindelse med nylig foretaget etablering af fjernvarmestik på  

 ovennævnte anlæg, er det konstateret, at samlinger optaget i forbindelse  

 hermed er behæftede med samme fejl som tidligere optagne samlinger, jfr.
K  

 kommunes brev af 13.04.1984.
 Dette bestyrker K kommunes formodninger om, at en høj fejlprocent er  

 generel for det udførte arbejde.
 Der er ikke ændret ved K kommunes opfattelse af, at de konstaterede fejl  

 og mangler alene kan lægges A A/S, som udførende entreprenør, til last.
 A A/S anmodes derfor om snarest muligt og senest den 1. oktober 1984 at  

 fremsætte skriftligt forslag til renovering af såvel samlinger af medierør  

 som kilemuffesamlinger.
 Det skal i den anledning bemærkes, at udgifter til såvel renovering som en  

 eventuel gennemgang af anlægget til konstatering af skadernes omfang anses at  

 være K kommune uvedkommende.
 Det findes iøvrigt kritisabelt, at A A/S siden kommunens første  

 henvendelse den 13.04.1984, ikke som anmodet, har fremsat skriftligt forslag  

 til renovering, men kun forberedt en termovisionsgennemgang, som ikke blev  

 gennemført.
K kommunes holdning i sagen er, at såfremt A A/S viser vægring med at  

 foretage de nødvendige renovationer på anlægget, vil kommunens krav blive  

 søgt indfriet ved rettens hjælp.« I en ikke fremlagt skrivelse af 22. november s.å. frasagde indklagede sig  

 angiveligt ethvert ansvar for de påtalte forhold.
 I den af C A/S udgivne montagevejledning vedrørende præfabrikerede  

 fjernvarmerør (08-79) hedder det bl.a.:
»EFTER SVEJSNING OG TRYKPRØVE:
 Pas isoleringsstykkerne stramt til.
 Allerede monterede endekapsler forbliver påsat.
 Rengør både kapperørenes ender til 100 mm fra enden og kilemuffens  

 pakflader.
 Alle samlingens overflader skal være RENE, FEDTRFI OG ABSOLUT TØRRE, når  

 samlingen sker.
 Mærk muffens rundgående pakflader af på kapperøret.
Læg tætningsbånd rundt om kapperøret, så båndet er 20 mm indenfor  

 afmærkningen.
Fjern dækpapiret.
Tryk båndenderne sammen.
 Pakfladerne renses og tørres omhyggeligt.
 ALLE TÆTNINGSFLADER SKAL VÆRE RENE, FEDTFRI OG ABSOLUT TØRRE.
 Læg tætningsbånd på de langsgående pakflader på den ene muffedel.  

 Tætningsbåndet skal ved enderne pege ind mod de rundgående pakflader.
Fjern dækpapiret.
Vend muffedelen, så pilene peger i samme retning,  

 skinnerne skal sættes på.
 Tryk muffedelen på plads nedefra.
 Tætningsbåndet holder nu delen på plads.
 Den anden muffedel trykkes på plads ovenfra. ...................
 Kileskinnernes højeste ender stikkes ind over flangernes laveste ender.
 SKINNERNE DRIVES IND med små slag, så tætningsmassen får tid til at flyde  

 ud.
 Samlingen er færdig, når skinnens høje ender mindst er udfor muffeenden i  

 pileretningen. ....................
OPBEVARING af de leverede dele må, når de skal henligge i længere tid, ske på en  

 sådan måde, at delene er beskyttet mod kraftig direkte solbestråling og varme  

 iøvrigt.
Mufferne skal opbevares køligt og beskyttet, således at de ikke  

 krymper eller deformerer i utide.
Fittings opbevares sådan, at regnvand m.m.  

 ikke kan trænge ind i ekspansionshulrum.« Der er afholdt syn og skøn ved civilingeniør Niels Steen Steensen,  

 København.
Efter parternes fælles beslutning blev skønsmanden ikke gjort  

 bekendt med Jydsk Teknologisk Instituts foran citerede erklæring af 26.  

 febuar 1980, hvorimod parterne accepterede, at skønsmanden kunne lade  

 instituttet foretage undersøgelse af demonterede muffesamlinger m.v.  

 Skønsmandens besigtigelse af anlægget fandt sted den 28. januar 1985 i  

 overværelse af repræsentanter for parterne og deres advokater, nedennævnte  

 vidne, og en overingeniør fra C A/S.
I skønsmandens referat af besigtigelsen  

 hedder det bl.a.:
»Derefter kørtes til Ø-vangen, hvor det oplystes, at mange af  

 hullerne med de frilagte muffesamlinger var vandfyldte.
Herefter besigtigedes  

 udgravninger nummereret 1 - 5, hvor følgende observationer gjordes:
1. Samling af lige rør.
Såvel fremløb som retur demonteredes.
Mens  

 retur-samlingen konstateredes tør, var fremløbsamlingen våd.
End-caps aftoges  

 og det konstateredes, at isoleringen var tør i begge samlinger.
2. Ved åbningen af samlingen på fremløbet af en ligerørsamling  

 konstateredes vacuum.
Der var kondens udenpå isoleringen.
3. En såkaldt »spade«, hvor såvel fremløbs- som retursamling var  

 sjaskvåde med kraftig korrosion på medierørene.
End-cap manglede på retur,  

 mens den på fremløbet var flækket.
 4. En våd fremløbssamling på en lige rørstrækning.
5. Samling ved en fremløbsbøjning.
Der konstateredes vand både inden og  

 udenfor isolering.
Det sås, at tætningsbåndets ender ikke nåede sammen.
 Generelt om samtlige udgravninger: Rørene lå i grus, ligesom  

 tilfyldsmateriale var grus. ...............
 Der sås ikke utætte svejsesamlinger på medierør og det skønnes iøvrigt  

 ikke, at svejsesamlinger har indflydelse på de konstaterede skader.  

 ..............................
Det blev oplyst, at rørene stedse havde været vandfyldte og at  

 temperaturen var holdt over temperaturen i omgivelserne.
Efter anlæggets  

 ibrugtagning var fremløbstemperaturen 80 grader C og returtemperaturen 45  

 grader - 50 grader C iflg. ingeniør. ..........................' Skønsmanden stillede Jydsk Teknologisk Institut følgende spørgsmål:
»Spørgsmål I Har muffesamlingerne været tætte? Spørgsmål II Er muffesamlingerne udført som beskrevet i lægningsvejledning fra C A/S  

 gældende på lægningstidspunktet? Spørgsmål III Såfremt nej, bedes afvigelserne beskrevet, evt. dokumenteret ved fotos.
Spørgsmål IV Kan den ved kilemuffesamlingerne anvendte tætningsmetode rigtigt udført  

 sikre et tæt system? Spørgsmål V ....................
Har temperaturforholdene i rørsystemet fra udførelsen (januar 1981) til  

 første tilslutning (oktober 1983) haft indvirkning på skadernes  

 opståen?» Instituttets besvarelse, dateret 29. april 1985 (erklæringsbilag 5), er  

 sålydende:
 »Ved besigtigelsen den 28. januar 1985 blev der undersøgt 6 stk.  

 kilemuffesamlinger fordelt som følger: .......................
 Som angivet på tegning ........... er der udført 5 opgravninger nummereret  

 1 - 5.
På sted 1 er undersøgt kilemuffesamling ved fremløb.
Der blev konstateret  

 lidt vand i muffen.
Muffen forbandt to lige rørledninger. .........
På sted 2 er undersøgt kilemuffesamling ved fremløb, og der blev  

 konstateret få vandperler på indersiden af kilemuffehalvparterne.
Muffen  

 forbandt to lige rørledninger. .......
På sted 3 er undersøgt kilemuffesamlinger ved frem- og returløb, og der  

 blev konstateret vand i begge samlinger.
Mufferne forbandt lige rør med  

 ekspansions T-stykker.
Stålrørene havde begyndende tæringer. ..............
På sted 4 er undersøgt kilemuffesamling ved fremløb, og der blev  

 konstateret vand i kilemuffen.
Muffen forbandt to lige rørledninger.
Foto nr.  

 9.
På sted 5 er undersøgt kilemuffesamling ved fremløb, og der blev  

 konstateret vand i kilemuffen.
Muffen forbandt et lige rør med en to-vejs  

 ekspansionsbøjning.
Stålrørene havde begyndende tæringer.
Foto nr.  

 ...........
 Ved møde umiddelbart efter besigtigelsn den 28. januar 1985 blev det  

 vedtaget, at JTI skulle foretage undersøgelser for syns- og skønsmanden som  

 beskrevet.
Ved besigtigelsen den 28. januar 1985 blev der imidlertid ikke  

 konstateret, eller gjort forsøg på at fastlægge, om kilemufferne var tætte  

 eller ej, og det var således nødvendigt for JTI at foretage undersøgelser og  

 tæthedsprøve på bl.a. tidligere opgravede ikke demonterede kilemuffesamlinger  

 med et lufttryk på 2 bar.
På en kilemuffesamling overpenslet med sæbevand  

 viste der sig ingen utætheder.
Foto nr. .......
En slutmuffe, som er krympet på og tætnet med en gummiring, var ikke  

 krympet helt efter bogen, idet slutmuffen ikke var krympet tilstrækkeligt i  

 bunden, men til gengæld havde slutmuffen været for varm ovenpå.
En bule i  

 rørkappen umiddelbart udenfor slutmuffen vidner om for megen varme, som  

 frigør freon eller anden luftart fra cellerne, der således forårsager et  

 overtryk under PVC'en, og når PVC'en blødgøres, fremkommer bulen.
Der var iøvrigt kun lidt fugt i slutmuffen.
Foto ..........
En kilemuffe var revnet, og der var vand i muffen.
Der var begyndende  

 tæring på stålrøret.
Det bemærkes, at fugebåndet omkring røret sidder  

 forskudt.
Ifølge C A/S's monteringsvejledning skal fugebåndene monteres omkring  

 rørene, men således er fugebåndene ikke monteret.
Sandsynligvis er  

 fugebåndene monteret på kilemuffehalvparterne i stedet for omkring rørene.  

 Derfor denne forskydning ved samlingen.
Kilemuffen bærer tydelige tegn på ikke at være tæt, men vi kan ikke se, om  

 revnen i kilemuffen er fremkommet efter eller i forbindelse med opgravningen,  

 eller allerede ved montagen.
Foto nr. ............
I en tilsvarende kilemuffe siddende mellem en fastspænding og T-stykke,  

 ligeledes fra tidligere opgravet materiale, var der vand og sand.
Der er  

 tydelige spor efter, at fugebåndet ikke har sluttet tæt mellem PVC-kappen og  

 kilemuffen.
Ej heller i dette tilfælde var fugebåndene monteret omkring  

 rørene, men som tidligere beskrevet er fugebåndene tilsyneladende monteret i  

 kilemuffehalvparterne.
Skitse .... Foto nr. ...... ......................
Ad I Da vi ikke var i besiddelse af materiale, opgravet under overværelse af  

 syns- og skønsmanden og/eller JTI, som med sikkerhed kunne lægges til grund  

 for en besvarelse af spørgsmål 1, måtte vi udpege endnu nogle rørstykker, som  

 med kilemuffesamlingerne monteret kunne fragtes til JTI.
 De udpegede rørstykker var 2 stk. ekspansionsbøjninger, .......
 Efter opgravningen af ekspansionsbøjningerne kunne de tydeligt høres, at  

 der var vand imellem medierør og rørkappe.
 Mellem ekspansionsbøjningen og de tilstødende rør på fremløbsledningen sad  

 der 3 stk. kilemuffesamlinger, idet der sad 1 stk. i hver sin ende af  

 bøjningen samt 1 stk. kilemuffe ca. 1/2 m fra den ene kilemuffe i retning mod  

 fjernvarmeværket (mod syd).
 Samtlige tre kilemuffesamlinger viste tegn på utætheder som følger.
a.
Den ene viste utæthed bag kilen, hvor fugebåndet ikke sad rigtigt på  

 kilemuffen.
Kilemuffen var vandfyldt, og der var begyndende tæring på  

 stålrøret.
Foto nr. ........
b.
Den anden viste utæthed på undersiden ved overgang mellem kilemuffen og  

 PVC-kapperør.
Der var tydelige tegn på, at der er kommet vand ind og/eller ud  

 mellem fugebåndene og anlægsfladerne på såvel PVC-kappen som  

 kilemuffehalvparterne.
Stålrøret havde begyndende tæring.
Foto nr. .....
c.
Den tredie kilemuffesamling viser utæthed mellem PVC-kappen og  

 kilemuffens underpart.
Der var vand i muffen, og stålrøret havde begyndende  

 tæring.
Fugebåndene er ikke monteret som beskrevet i monteringsvejledningen.  

 Foto nr. ......
 På returledningens ekspansionsbøjning var der ligeledes monteret 3 stk.  

 kilemuffer, således at 2 stk. var monteret med en indbyrdes afstand på ca.  

 1/2 m i den ene side af bøjningen og 1 stk. kilemuffe monteret i bøjningens  

 anden ende.
 De to kilemuffer viste tydelig utæthed således:
d.
Vandet dryppede fra den ene kilemuffe.
Utætheden skyldes bl.a. at  

 fugebåndene ikke var monteret i h.t. monteringsvejledningen.
Foto nr. .......
e.
Ved den anden kilemuffe som blev undersøgt var der en utæthed i den ene  

 ende af kilemuffen, netop hvor de to kilemuffehalvparter lægges mod hinanden.  

 Tilsyneladende har fugebåndet ikke været monteret korrekt i h.t.  

 monteringsvejledningen.
Der var vand i muffen, og stålrører havde havde  

 begyndende tæring.
Foto nr. ........
Den tredie kilemuffe var vandfyldt, men det var ikke muligt at finde nogen  

 utæthed.
Det kan iøvrigt ikke udelukkes, at vandet har vandret fra den ene  

 samling til den anden.
 Ekspansionsbøjnigen er konstrueret som følger: ..........................
 Ved vore undersøgelser viste det sig, da ekspansionsbøjningen blev  

 anbragt, således at vandet i ekspansionshulrummene kunne løbe ned i selve  

 bøjningen, at der var en utæthed ved limsamlingen.
 Vi kan ikke udelukke, at bøjningen på et eller andet tidspunkt efter  

 fremstillingen har været udsat for mekanisk overlast, men vi kan konstatere,  

 at der har været anvendt for lidt lim ved fremstillingen.
Stålrøret i ekspansionsbøjningen havde begyndende tæring.
Foto nr.  

 ............
Ad II og III C A/S angiver i monteringsvejledningen, gældende på lægningstidspunktet,  

 følgende:
a.
Den frie stålrørsende skal være 150 mm, hvilket har været overholdt.
b.
Ekspansionsbøjninger skal anbringes, således at medierøret hviler mod  

 isoleringsmaterialet på rørets inderside (den korteste rørside). Dette har  

 betydning for om stålrøret, når dette ekspanderer, ikke skubber kappen ud af  

 kilemufferne.
Denne monteringsform er tilsyneladende overholdt, idet  

 isoleringshalvskålene under kilemuffen ellers ville være blevet for korte.
c.
Fugebåndene, som skal tætne kilemufferne, skal lægges omkring  

 PVC-kapperørene, således at afstanden mellem fugebåndene passer til  

 kilemuffens anlægsflader.
Når fugebåndene er lagt omkring PVC-kapperørene,  

 anbringes den underste kilemuffehalvpart, og på dennes langsgående  

 anlægsflader monteres så fugebånd, som skal skubbes ind mod de på  

 PVC-kapperørene monterede fugebånd, inden øverste kilemuffehalvpart monteres,  

 hvorefter kilerne monteres.
 Montagen af fugebåndene er ikke udført som beskrevet i  

 monteringsvejledningen, men er derimod monteret ved at lægge fugebåndene ned  

 i kilemuffehalvparterne som angivet på skitse ...... Det forøger risikoen for  

 ikke at opnå tæthed, idet fugebåndene fra overpart kilemuffe og underpart  

 kilemuffe muligvis ikke overlapper hinanden.
 Endvidere er der mulighed for at fugebåndene under montagen ikke bliver  

 lagt helt ned mod anlægsfladerne, og det indebærer, at fugebåndene bliver  

 trukket tynde, når kilemuffehalvparten anbringes under/over PVC-kapperøret.  

 Samtidig er der stor risiko for at fugebåndsenderne bliver trukket ned mellem  

 kilemuffehalvparterne og PVC-kapperøret, således at der opstår utæthed.
Ad IV Se JTI brev dateret 1985.03.18 Vedrørende fugebåndenes vedhæftningsevne på de pågældende materialer har  

 vi lavet en række undersøgelser som følger.
a.
Med PVC-rørstykke, kilemuffe og fugebånd tempereret ved 5 grader C kan  

 fugebåndet ikke binde på PVC og kilemuffe, idet der forekommer rimfrost på  

 emnerne.
Tæthedsprøve viser 100 utæthed.
b.
Med kilemuffe og fugebånd tempereret ved 10 grader C kan fugebåndet,  

 efter at være monteret, trækkes af kilemuffen og stadig bevare sin facon.  

 Vedhæftningen er meget ringe.
c.
Med kilemuffe og fugebånd tempereret ved 20 grader C kan fugebåndet,  

 efter at være monteret, ikke trækkes af uden at ændre facon (blive længere og  

 tyndere). Fugebåndet bliver klæbrigt, men kan stadig trækkes af kilemuffen.
d.
Med kilemuffe, PVC-rør og fugebånd tempereret ved 50 grader C er  

 vedhæftningen perfekt, men fugebåndet er vanskeligt at arbejde med.
Efter en  

 temperering på 20 grader C bliver bindingsevnen igen som beskrevet under c.
e.
Med kilemuffe, PVC-rør og fugebånd monteret som beskrevet i C A/S's  

 monteringvejledning og ved en temperatur på 20 grader C og eftervarmet i en  

 ovn ved 50 grader C, og igen tempereret ved 20 grader C, er vedhæftningen 100  

 perfekt.
Se foto nr. ........
 Ad V .............................
 Det anvendte rørsystem er konstrueret således, at ekspansionen af  

 stålrørene forløber, uden at kapperøret flytter sig i jordlagene, og alene  

 derfor må vi anse muligheden for, at eventuelle temperatursvingninger har  

 haft nogen indflydelse på de konstaterede utætheder, er udelukket.
 Den allerede påbegyndte tæring af stålrørene har givetvis været bremset  

 noget i den forløbne periode, men til gengæld må vi regne med, at tæringerne  

 har accelereret i takt med, at temperaturen er forøget, idet når korrisionen  

 er bestemt af iltdiffusionen, kan man regne med, at jerns korrisionshastighed  

 fordobles for en temperaturstigning på ca. 30 grader C.
 Ved temperaturer under ca. 60 grader C er polyurethanskummets  

 (isoleringens) vandoptagelsesevne meget lav, hvorimod den forøges kraftigt  

 ved temperaturer fra ca. 80 grader C.
 Polyurethanskummet består af en række celler hvori der dels kan være freon  

 og dels noget CO2.
Når vandet forbindes med CO2 sker følgende reaktion, som giver kulsyre:  

 *FIGUR*** Kulsyre, ilt og fugtigvarmt klima fremmet korrosionen voldsomt.
KONKLUSION ========== Ad I De undersøgte muffesamlinger har været utætte. ........................
Ad II Muffesamlingerne er ikke udført som beskrevet i monteringsvejledningen fra  

 C A/S, gældende på lægningstidspunktet.
Ad III Afvigelserne er beskrevet under afsnittet omfattende undersøgelser Ad II  

 og III, men der er tale om fejlagtig montage af fugebånd.
Ad IV Der henvises til JTI brev dateret 1985.03.18 samt afsnittet i nærværende  

 rapport omfattende Ad IV.
Ad V Det er ikke vor opfattelse, at temperaturforholdene har haft indvirkning  

 på skadernes opståen.« I den ad spørgsmål IV nævnte skrivelse af 18. marts 1985 har instituttet  

 udtalt:
 »For bevisførelse af, om den anvendte tætningsmetode, rigtigt udført,  

 kan sikre et tæt system, anser vi det for nødvendigt med en række  

 »FULDSKALA« forsøg suppleret med indivdiuelle funktionsprøvninger.  

 Der er tale om et projekt i størrelsesordenen 1/2 mill. kr., men det er vores  

 erfaring, at den omtalte tætningsmetode med Kilemuffen kan gøres tæt såfremt  

 producentens monteringsanvisning følges nøje.
Kilemuffen er i realiteten meget let at montere, men det har vist sig i  

 praksis, at det under »normale« vejrligs- og jordbundsforhold er  

 særdeles vanskeligt at udføre en god samling.
Netop fordi der let kan opstå  

 fejlmontage af den ene eller anden karakter, bliver det ofte grundvandstanden  

 eller dræningsforholdene der afgør om der siver vand ind gennem samlingen,  

 ............................' Skønsmandens erklæring, dateret 14. maj 1985, er sålydende:
»Spørgsmål 1 Er de udførte rørsamlinger etableret i overensstemmelse med C A/S's  

 monteringsvejledning og de i kontraktgrundlaget angivne forskrifter.
 Svar:
Idet der henvises til erklæringsbilag 5 skønnes det, at rørsamlingen ikke  

 er etableret i overensstemmelse med C A/S's monteringsvejledning.
I  

 kontraktgrundlaget er angivet i »Særbetingelser« side 1 pkt. 2  

 Supplerende dokumenter under pkt. 4: Prærørsfabrikantens montageforskrifter.  

 Disse er identiske med C A/S's monteringsvejledning og skønnes derfor heller  

 ikke overholdt.
Spørgsmål 2 Såfremt spørgsmål 1 besvares benægtende, spørges derhos:
 På hvilke punkter afviger de udførte rørsamlinger fra det foreskrevne, og  

 kan afvigelserne karakteriseres som mangler ved det udførte arbejde.
 Svar:
Der henvises ligeledes til erklæringsbilag 5, hvoraf afvigelserne fra den  

 foreskrevne samlingsprocedure fremgår.
Disse skønnes at kunne karakteriseres,  

 som mangler ved det udførte arbejde.
Spørgsmål 3 Hvilken betydning har de konstaterede afvigelser? Det ønskes navnligt oplyst, hvorvidt afvigelserne indebærer, at  

 ledningsanlægget må forventes at have en kortere levetid end tilsvarende  

 korrekt udførte anlæg, og i bekræftende fald hvilken kortere levetid, der  

 skønnes at være tale om.
 Svar:
De konstaterede afvigelser vil medføre risiko for ledningsbrud efterhånden  

 som det i samlingerne konstaterede vandindhold vil forårsage gennemtæring af  

 medierørene.
Normallevetiden for korrekt udførte anlæg vurderes til mindst 25  

 år, mens de konstaterede utætte samlinger vil medføre idelige brud på  

 medierørene fra nu af og indtil udbedring har fundet sted.
Spørgsmål 4 Kan de konstaterede afvigelser afhjælpes, og i bekræftende fald hvorledes  

 og for hvilken udgift.
 Svar:
 ........................... skønnes det, at samlingerne på lige  

 rørstrækninger kan retableres med reparationsmuffer til en pris af kr. 1200.-  

 excl. moms pr. sted (2 stk.), mens nødvendig totaludskiftning af faconstykker  

 (tee-stykker, z-bøjninger etc.) kan udføres for kr. 6000.- excl. moms.
 Tillægsspørgsmål A .
Er der fejl i konstruktionen af kilemufferne? Svar:
Uden en tidskrævende og kostbar undersøgelse kan spørgsmålet ikke besvares  

 med sikkerhed.
Det skønnes dog, at den i 1980 anvendte kilemuffekonstrauktion  

 ikke var behæftet med fejl.
 -Tillægsspørgsmål B :
Er det sædvanlig praksis ved et arbejde som det foreliggende, at anvende  

 disse kilemuffer i 1980 - og i dag? Svar:
I 1980 var »Forskrifter til fjernvarme« DS 448  

 (fjernvarmenormen) endnu ikke trådt i kraft.
Dette skete i juli 1982. Før  

 dette tidspunkt var det sædvanlig praksis at anvende såvel de foreliggende  

 kilemuffesamlinger , som andre samlingsmetoder.
Efter normens ikrafttræden  

 vil kravet til samlinger i et rørsystem som dette være betinget af  

 lægningsforholdene (lægningsklassen).
Denne skønnes her at være 3 a 4, hvilket kræver anvendelse af samlinger  

 med dobbelt tætning.
Det ville i dag ikke være sædvanlig praksis ved et  

 arbejde som det foreliggende at anvende disse kilemuffer.
De ville ikke  

 opfylde fjernvarmenormen.
Tillægsspørgsmål Kan eventuelle mangler ved rørsystemet skyldes temperaturforløbet i  

 anlægget fra dettes udførelse i januar 1981, indtil den første bruger blev  

 tilsluttet i oktober 1983? Svar:
Under henvisning til erklæringsbilag 5 skønnes det, at temperaturforløbet  

 i anlægget ikke er årsag til de konstaterede mangler ved rørsystemet.' I en tillægserklæring, dateret 29. juli 1985, har skønsmanden udtalt:
»Tillægsspørgsmål 1 Blev der ved de af skønsmanden foretagne undersøgelser, herunder de  

 undersøgelser, som skønsmanden har ladet foretage med bistand af Jydsk  

 Teknologisk Institut, konstateret rust- og tæringsangreb på medierørene.
Svar Ja Tillægsspørgsmål 2 Såfremt spørgsmål 1 besvares bekræftende spørges dernæst:
 Er det som følge af nævnte angreb og af hensyn til opnåelsen af en rimelig  

 levetid på medierørene nødvendigt at udskifte medierørene helt eller delvist.
 Ved besvarelsen af spørgsmålet bedes skønsmanden tage hensyn til, at det  

 under skønsforretningen i marken kunne konstateres, at isoleringsmaterialet  

 omkring medierørene var vådt, og at der var vand i muffesamlingerne.
 Såfremt udskiftning af medierørene er nødvendig helt eller delvis, ønskes  

 omkostningerne i forbindelse hermed oplyst.
 Svar:
Som nævnt i svaret på spørgsmål 4 i skønserklæringen af 1985.05.14 skønnes  

 det, at samlingerne på de lige rørstrækninger kan retableres ved anvendelse  

 af reparationsmuffer.
Dette medfører ikke udskiftning af medierørene, hvilket  

 ikke skønnes nødvendigt, da samtlige besigtigede samlinger af denne type kun  

 var overfladisk rustangrebet.
Dette forhold har dog ikke været nærmere  

 undersøgt, men såvel den sagkyndige fra J.T.
I. som skønsmanden mener ikke at  

 have observeret alvorlige tæringsangreb i disse tilfælde.
I  

 retableringsprisen er medregnet en afrensning og rustbeskyttelse af  

 medierører forinden påsætning af reparationsmuffen.
 Stadig under henvisning til besvarelsen af spørgsmål 4 skønnes det, at  

 totaludskiftninger af faconstykket indebærer udskiftning af tæringsangrebne  

 medierør i fornøden udstrækning.
Omkostningerne fremgår af besvarelsn af spørgsmål 4.« Endelig har skønsmanden i en uddybende besvarelse af spørgsmål 4 den 4.  

 november 1985 udtalt:
»Det blev oplyst, at sagsøger ved retableringen havde anvendt 527  

 stk. reparationsmuffer, 67 stk. bøjninger og 36 stk. teer.
Til udskiftning af  

 bøjninger anvendes 2 stk. muffer og til teer 3 stk.
Besvarelsen af spørgsmål 4 andrager derfor: 51,5 stk. totaludskiftnig a  

 kr. 6000,- kr. 309.000,~ 142,5 stk.
Lige-rør-samling a kr. 1200,- kr. 171.000,~ ------------~ Ialt exclusive moms kr. 480.000,~ Under afhjemlingen har skønsmanden forklaret, at det navnlig var  

 monteringen af tætnings- eller fugebåndene, der ikke var i overensstemmelse  

 med vejledningen, idet enderne af fugebåndene var forskudt i forhold til  

 hinanden.
På sådanne steder kunne vand trænge ind.
Vejledningens forskrifter  

 er teoretisk rigtige, men særdeles vanskelige at følge i praksis, navnlig når  

 monteringen skal udføres under uheldige vejrforhold og/eller vanskelige  

 lægningsforhold.
Hvis monteringsarbejdet skal foregå om vinteren, bør der  

 gøres opmærksom på den hermed forbundne betydelige risiko.
At udføre arbejdet  

 i telt vil være en væsentlig forbedring.
I 1979-80 ville skønsmanden ikke  

 have afstået fra at udføre et sådant arbejde om vinteren.
Det er ikke  

 kilemufferne, der er årsag til skaderne.
Det er fugebåndene, der ved  

 sammentrykningen og eventuel varmepåvirkningen skal give tætning.
Ved  

 adskillelse af rør og muffe for undersøgelse kan der efterlades båndrester på  

 både rør og muffe.
Det er atypisk, at der ikke straks sættes vand på et nyt  

 fjernvarmenet.
Monteringsvejledningen indeholdt intet om, at emnerne skulle  

 forvarmes af hensyn til fugebåndenes vedhæftning.
Løgstørrør havde nok i  

 slutningen af 1979 et lidt dårligere ry end andre, men det kan skyldes, at  

 Løgstørrør dengang anvendtes i større omfang end andre fabrikater.
ICM-rør  

 blev ikke i almindelighed betragtet som bedre end Løgstørrør.
Konsulent E, Jydsk Teknologisk Institus afdeling for vand- og  

 afløbsteknik, som har udarbejdet de omhandlede erklæringer fra instituttet,  

 har forklaret, at instituttet under arbejdets gang kun har udført det ene  

 tilsyn, som er behandlet i erklæringen af 26. februar 1980, og det var  

 bestilt af - eller blev i hvert fald betalt af - C A/S.
Fugebåndene, der var  

 lagt i muffeskålene i stedet for rundt om rørkappen, nåede ikke sammen i  

 enderne.
Han har set ca. 50 sådanne tilfælde i nærværende sag.
Materialerne  

 lå i terrænet under sne, utildækket og uden caps længe inden de skulle  

 anvendes.
Fygesne, regn eller sand kunne derfor komme ind i hulrummene i  

 samlingerne.
Anlægget burde ikke tage skade af at stå ubenyttet i ca. 1 år,  

 men varme på systemet vil gavne fugebåndenes funktion.
Disses tæthed skal dog  

 ikke bero på varmen, men være til stede straks efter monteringen, idet rørene  

 eventuelt ligger i vand, indtil der kommer varme på.
Af de i 1985 undersøgte  

 16 muffer var kun en tæt.
Kun en af mufferne blev trykprøvet.
Sand og grus  

 kan være kommet ind ved monteringen, men kan også være sivet ind med vandet  

 ved en utæt muffe.
Fra 1982 har C A/S anvendt dobbelt tætning på sine muffer.
Bygningskonstruktør F, Z-sted, har forklaret, at han, der dengang var  

 ansat i B A/S, forestod byggepladsen som tilsynsførende.
Baggrunden for  

 skrivelsen af 7. november 1979, som han ikke direkte havde noget at gøre med,  

 var sikkert, at B fra et tidligere stort fjernvarmearbejde i Århus havde  

 erfaring for, at kilemufferne i Løgstørrør blev utætte.
Problemet blev  

 undersøgt af både B og C med bistand af Jydsk Teknologisk Institut, men uden  

 resultat.
Meningen med brevet var formentlig at klargøre, at arbejdet ikke  

 kunne lade sig gøre med kilemuffer.
Han kom næsten dagligt på byggepladsen.  

 Netop fordi det var vinter, havde han sagt til montørerne, at de skulle være  

 omhyggelige med samlingerne, kappeenderne skulle forvarmes og aftørres, inden  

 de kom fugemassen på, og de måtte ikke nøjes med at støde enderne af  

 fugebåndene sammen.
Fugebåndene lå således på rørkappen, ikke i muffeskålene,  

 og alle dem, han så, lå med overlapning af enderne.
Han kontrollerede  

 personligt i mange tilfælde samlingen, og de muffer, han har set, var i  

 orden.
Normalt ville man ikke have udført arbejdet på den årstid, når  

 vinteren var som det pågældende år.
B fandt det uheldigt, at der ikke - som  

 det normalt sker - straks kom varme på anlægget for at udtørre eventuel fugt  

 og få anlægget til at »lægge sig på plads«.
Han husker ikke, om man  

 gjorde kommunen opmærksom herpå.
Ingeniør i K kommune G, Y-by, har forklaret, at der ikke havde været nogen  

 problemer med fjernvarmenettet i Z-vejkvarteret.
B var imidlertid ikke glad  

 for fortsat at projektere med Løgstørrør og var derfor begyndt at anvende  

 ICM-rør.
På grund af de gode erfaringer med Løgstørrør på Z-vej, og da det  

 var praktisk kun at have en rørtype i fjernvarmenettet, ville kommunen  

 imidlertid have Løgstørrør med i licitationen vedrørende Ø-vangen.  

 Prisspørgsmålet spillede også en rolle.
Han husker ikke, om indklagede fik  

 kopi af skrivelsen af 19. november 1979, eller om indklagede blev orienteret  

 om drøftelserne mellem kommunen, B A/S og C A/S, men indklagede var jo  

 repræsenteret på mødet den 19. november 1979. Efter B's advarsel i brevet af  

 7. november 1979, lod man sig stille tilfreds med C's forsikringer i brevet  

 af 19. s.m.
Det har aldrig været kommunens intentioner, at JTI skulle føre  

 »ekstra kontrol af hver enkelt samling«.
Det må stå for  

 mødereferentens egen regning, men kommunen har dog ikke gjort indsigelse mod  

 referatet.
B skulle føre tilsyn en gang om dagen.
Klageren frigav uden  

 forbehold entreprenørens garanti 1 år efter afleveringen.
Man var ude at se  

 på arealet, men der var jo intet usædvanligt.
At der først blev sat vand på  

 anlægget i januar 1981 skyldtes, at der mod forventning kun var blevet bygget  

 ganske få ejendomme i området.
Man fik på en forespørgsel til  

 korrosionscentralen det svar, at der ikke kunne ske noget ved at lade  

 anlægget stå uden vand et stykke tid.
Man foretog sig fra kommunens side ikke  

 noget efter modtagelsen af JTI's rapport af 26. februar 1980 og indklagedes  

 skrivelse af 23. oktober 1980. Man havde jo en rådgivende og tilsynsførende  

 ingeniør, og det måtte efter vidnets opfattelse være dennes hovedpine, hvis  

 der var noget galt.
Der er ikke foretaget den af skønsmanden foreslåede  

 reparation af anlægget, men man har udskiftet defekte dele, når man i anden  

 anledning har haft gravet op.
Direktør hos indklagede H, X-by, har forklaret, at han, der er faglært  

 smed, har beskæftiget sig med fjernvarme i ca. 30 år, oprindelig som montør,  

 senere som indehaver og leder af det indklagede selskab.
Han havde både forud  

 for og samtidig med arbejdet i K arbejdet meget med Løgstørrør med  

 kilemuffer, men altid været vant til, at anlægget straks og successivt blev  

 sat i drift.
I det foreliggende tilfælde var det ham ligemeget, hvilken slags  

 rør han skulle arbejde med.
Han kendte B's skrivelse af 7. november 1979, men  

 ikke C's brev af 19. s.m.
De i K beskæftigede montører havde i lang tid  

 forinden ikke arbejdet med andet end Løgstørrør.
Han er først i 1984 blevet  

 bekendt med, at der ikke straks kom vand på anlægget, men han havde »en  

 lumsk anelse« om det.
Efter kommunens reklamation i 1984 tilkaldte han  

 C, og de gravede sammen nogle samlinger op og udskiftede mufferne.
Han ved  

 ikke, for hvis regning det skete.
Overmontør I, X-by, har forklaret, at han, der er uddannet rørlægger, har  

 været overmontør hos indklagede siden 1977. Han har gennemgået kurser  

 indenfor alle kendte rørfabrikater.
I K førte han tilsyn for indklagede.
De  

 gange, han var på byggepladsen, blev fugebåndene lagt i muffeskålene, hvilket  

 C var klar over skete på alle arbejdspladser, selv om det var i strid med  

 vejledningen, som foreskriver anbringelse af fugebåndene på kapperørene.  

 Fremgangsmåden blev fulgt, fordi det er nemmere at forvarme skålene.
Han  

 mener, det er uden betydning, om båndenes ender ligger forskudt for hinanden:  

 det mases jo ud ved samlingen og opvarmningen af systemet.
Rørene var  

 ankommet til byggepladsen, inden det blev snevejr, og lå udækkede, men blev  

 tildækket, da tilsynet forlangte det.
Man har formentlig - her eller  

 andetsteds - fortalt C A/S, at det er nødvendigt at forvarme om vinteren, men  

 der er intet foreskrevet herom fra selskabets side.
 Indklagede har efter aftale med klageren afstået fra at gøre forældelse  

 eller for sen reklamation gældende.
Klageren har til støtte for sin påstand gjort gældende, at der ubestridt  

 er konstateret vand navnlig i og ved mufferne og deraf følgende korrosion af  

 rørene.
Dette kan kun skyldes indklagedes udførelse af monteringsarbejdet,  

 som efter skønsmandens og Jydsk Teknologisk Instituts erklæringer ikke er  

 udført i overensstemmelse med C's monteringsvejledning.
Indklagede har ikke  

 godtgjort, at afvigelsen fra vejledningen var forsvarlig, og er derfor  

 ansvarlig for de heraf følgende skader på ledningsnettet.
Indklagede har  

 desuden gjort for lidt med hensyn til opbevaring, rengøring og omhu ved  

 monteringen af materialerne for at modvirke de vanskelige vejrforhold,  

 hvorunder arbejdet blev udført.
Det lå på forhånd klart for alle involverede,  

 at arbejdet skulle udføres midt om vinteren, men ingen advarede klageren om  

 de herved forventelige vanskeligheder, og indklagede - der ikke tog forbehold  

 - var efter direktørens forklaring fortrolig med vinterarbejde.
Det kan ikke bebrejdes klageren, at man mod B's advarsel bestemte, at der  

 skulle anvendes Løgstørrør.
Dem havde man gode erfaringer med, og grundlaget  

 for advarslen var uklart.
Desuden blev man beroliget af C's skrivelse af 19.  

 november 1979, og indklagede, hvis direktør deltog i møde s.d., gjorde ikke  

 indsigelse mod at anvende Løgstørrør.
 Det kan heller ikke bebrejdes klageren, at man intet foretog sig efter  

 modtagelsen af Jydsk Teknologisk Instituts erklæring af 26. februar 1980.  

 Anlægget blev afleveret i april s.å. uden indsigelse fra det rådgivende  

 ingeniørfirma, og man fik i oktober s.å. en beroligende erklæring fra C A/S.
 Endelig er det forhold, at der ikke af klageren blev sat vand på anlægget  

 før i januar 1981, uden betydning, idet dette ikke er godtgjort at have haft  

 nogen virkning i relation til anlæggets tæthed.
Til støtte for påstanden om frifindelse har indklagede gjort gældende, at  

 indklagede ikke har udvist ansvarspådragende adfærd ved monteringsarbejdet,  

 herunder anvendelsen af de valgte materialer.
I sidstnævnte henseende er det  

 ubestridt, at klageren imod sin tekniske rådgivers klare advarsler  

 egenhændigt bestemte, at der skulle anvendes Løgstørrør, og selv forhandlede  

 direkte med C A/S om de hermed forbundne problemer.
Klagerens tilkendegivelse  

 i mødet den 19. november 1979 om, at man til gengæld ville lade Jydsk  

 Teknologisk Institut foretage ekstra kontrol af hver enkelt samling, blev  

 aldrig efterlevet.
Fejl og mangler, som måtte kunne henføres til anvendelsen  

 af Løgstørrør, herunder disses eventuelle mindre egnethed til montering i  

 vintervejr, er herefter indklagede uvedkommende, og indklagede har efter B's  

 klare advarsel til klageren ikke haft pligt til at advare denne yderligere.
Der er ikke påvist udførelsesfejl i indklagedes arbejde.
At fugebåndene er  

 monteret i muffeskålene i stedet for - som foreskrevet i  

 monteringsvejledningen - på rørkapperne er accepteret af C i notatet fra  

 oktober 1980. At enderne på fugebåndene i nogle tilfælde måske ikke har været  

 i kontakt med, men ligget forskudt for hinanden, er uden betydning, idet  

 båndene, som i tværsnit er runde, vil blive mast ud i en bredde af 3-4 cm  

 under kilemuffens samling, og - navnlig - når der kommer varme på anlægget.  

 Dette måtte indklagede gå ud fra ville ske straks efter anlæggets  

 færdiggørelse, hvorved også eventuel fugt i rørene ville være tørret bort.  

 Ingeniør F's forklaring godtgør, at der har været arbejdet med særdeles omhu  

 med muffesamlingerne og herved er udført en forvarmning, som var nødvendig af  

 hensyn til fugebåndenes vedhæftning, men som ikke desto mindre var uomtalt i  

 monteringsvejledningen.
For det tilfælde, at voldgiftsretten skulle finde indklagede ansvarlig for  

 manglerne, gøres det gældende, at det påståede erstatningsbeløb må nedsættes  

 på grund af egen skyld hos klageren - ved det ensidige materialevalg, ved  

 utilstrækkeligt tilsyn og ved den uvarslede forsinkelse med påsætning af vand  

 - og klagerens passivitet ved intet at foretage sig i ca. 4 år efter Jydsk  

 Teknologisk Instituts alarmerende udtalelse af 26. februar 1980, hvilket  

 blandt andet har medført, at indklagede har mistet enhver regresmulighed.
Ved  

 erstatningens fastsættelse må der endvidere tages hensyn til, at anlægget  

 blev afleveret i april 1980 og har være funktionsdygtigt lige siden, samt at  

 man ved at tilkende en erstatning svarende til skønsmandens  

 udskiftningsforslag i betydeligt omfang ville give klageren »nyt for  

 gammelt«.
 Voldgiftsretten skal udtale:
 Det lægges som ubestridt til grund, at der i et stort antal muffesamlinger  

 er trængt vand ind, som har medført en begyndende korrosion af  

 fjernvarmerørene.
 Efter erklæringerne fra skønsmanden og Jydsk Teknologisk Institut findes  

 det godtgjort, at indklagedes folk under ledningsarbejdets udførelse ikke har  

 fulgt rørfabrikkens monteringsvejledning blandt andet med hensyn til  

 placeringen af fugebåndenes ender, og at dette har muliggjort vandindtrængen.
 Indklagede findes herefter ansvarlig for de derved opståede skader.
 Det må efter skønsmandens forklaring og Jydsk Teknologisk Instituts  

 erklæring af 18. marts 1985 lægges til grund, at korrekt samling af mufferne  

 til Løgstørrør er vanskelig af gennemføre under vejr~ og lægningsforhold som  

 dem, også klageren måtte forudse i denne sag.
Når herefter henses til, at klageren mod den rådgivende ingeniørs advarsel  

 insisterede på anvendelse af dette rørfabrikat uden at iværksætte den i mødet  

 den 19. november 1979 tilkendegivne ekstra kontrol af muffesamlingerne, at  

 klageren forholdt sig passiv i mere end 4 år efter modtagelsen af Jydsk  

 Teknologisk Instituts alarmerende erklæring af 26. februar 1980 og derved  

 afskar indklagede fra regres mod rørleverandøren, samt at klageren uden  

 forudgående underretning til indklagede og i strid med sædvanlig praksis  

 undlod at sætte vand og varme på anlægget i næsten et år efter dets  

 færdiggørelse, hvilket ikke kan udelukkes at have medvirket til skaden,  

 findes klageren selv at måtte bære en del af det lidte tab.
Ved dettes  

 opgørelse bør der endvidere tages hensyn til, at klageren nu har haft et  

 funktionsdygtigt anlæg til rådighed i næsten 8 år, svarende til ca. en  

 trediedel af et fjernvarmeanlægs normale levetid.
 Efter en samlet vurdering af disse forhold, og idet erstatningsbeløbet  

 tilkendes uden tillæg af moms, da klageren er momsregistreret, findes  

 indklagede til klageren at burde betale 160.000 kr. med renter som nedenfor  

 anført.
Trods sagsgenstandens begrænsede størrelse er der af klageren afholdt  

 konstateringsomkostninger på 128.435 kr. excl. moms, advokatomkostninger og  

 eget arbejde (32.089 kr.), heraf til Jydsk Teknologisk Institut 93.520 kr.  

 Klageren har påstået omkostningsbeløbet + dækning af eget arbejde betalt af  

 indklagede som sagsomkostninger.
Efter sagens udfald forholdes der med sagens  

 omkostninger som nedenfor bestemt.
 Thi bestemmes :
 Indklagede, A A/S, X-by, skal inden 14 dage efter denne kendelses  

 modtagelse til klageren, K kommunale varmeforsyning, betale 160.000 kr. med  

 sædvanlig procesrente fra den 3. april 1986, indtil betaling sker, og til  

 delvis dækning af konstateringsomkostninger 64.200 kr.
 Iøvrigt betaler ingen af parterne sagsomkostninger til den anden part.
 Voldgiftsrettens omkostninger betales af parterne in solidum, i det  

 indbyrdes forhold med to trediedele af klageren og en trediedel af  

 indklagede, efter opgørelse og påkrav fra Voldgiftsnævnet.
København den 25. februar 1988 Leif Egeskjold Thorkil Pape John Hartwig P.v.c.
