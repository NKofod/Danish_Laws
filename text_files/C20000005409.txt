Cirkulære om tillæg for aften- og  

 natarbejde for ansatte inden for CO II´s forhandlingsområde Finansministeriet og Statstjenestemændenes Centralorganisation II  

 har den 31. marts 2000 indgået aftale om tillæg for aften- og  

 natarbejde for ansatte inden for CO II's forhandlingsområde.
Aftalen er  

 optaget som bilag til cirkulæret.
 Aftalen indebærer en konvertering af de hidtidige  

 godtgørelsesordninger for aften-/natarbejde til et nyt samlet  

 procenttillæg på 25 pct. af skalatimelønnen.
 Tillægget træder således i stedet for  

 retten til natpenge efter natpengeaftalen   men ikke de øvrige i denne  

 aftale indeholdte godtgørelser   samt eventuel ret til optjening af  

 betalt frihed for arbejde i aften-/nattimerne.
 Tillægget beregnes som 25 pct. af den enkelte  

 ansattes skalatimeløn på optjeningstidspunktet, dvs.  

 lønnen på det aktuelle (skala)trin i tjenestemændenes  

 lønsystem/den overenskomstmæssige lønskala.
For ansatte på nyt lønsystem beregnes  

 tillægget tilsvarende af basislønnen, inkl. eventuelle faste  

 funktions- og kvalifikationstillæg, henholdsvis intervallønnen.  

 Herudover indgår tillige personlige  

 tillæg/udligningstillæg, som måtte være ydet i  

 forbindelse med overgangen til det nye lønsystem.
Eventuelle andre  

 tillæg til lønnen samt eget- og arbejdsgiverpensionsbidrag  

 indgår ikke i beregningsgrundlaget.
 Cirkulæret træder i kraft den 1. april  

 2000.
Finansministeriet, den 31. marts  

 2000 P.M.V.E.B.Eva Hoff Sonne Bilag Aftale om tillæg for aften- og natarbejde for ansatte  

 inden for CO II's forhandlingsområde § 1. Aftalen gælder for tjenestemænd og  

 tjenestemandslignende ansatte omfattet af Statstjenestemændenes  

 Centralorganisation II's forhandlingsret samt for ansatte omfattet af  

 overenskomster indgået på den ene side af eller efter  

 bemyndigelse fra Finansministeriet og på den anden side af  

 Statstjenestemændenes Centralorganisation II eller organisationer  

 tilsluttet denne centralorganisation.
 Stk. 2. Aftalen gælder ikke for lærere ved  

 erhvervsskolerne samt for ansatte, der ikke er omfattet af den mellem  

 Finansministeriet og centralorganisationerne indgåede aftale om  

 natpenge mv., jf. for tiden cirkulære af 26. februar 1998.
 Stk. 3. Andre ansatte kan efter aftale mellem  

 Finansministeriet og CO II   eller de af parterne bemyndigede institutioner  

 og organisationer   undtages fra ordningen.
 § 2. For arbejde i tidsrummet fra kl. 17.00 til kl. 6.00 ydes  

 et tillæg til timelønnen, der udgør 25 pct. af den  

 pågældendes skalatimeløn (ekskl. evt. pensionsbidrag).
 Stk. 2. Tillægget kan ikke ydes samtidig med  

 overarbejdsbetaling/afspadsering på overenskomstområder, hvor der  

 er hjemmel til større overarbejdstillæg end 50 pct. for nogle  

 eller alle overarbejdstimer.
 Stk. 3. Ansatte, der er omfattet af aftalen, kan ikke  

 oppebære natpenge efter natpengeaftalen eller optjene betalt frihed for  

 arbejde i aften-/nattimerne.
 § 3. Aftalen har virkning fra 1. april 2000 og kan opsiges  

 skriftligt til en 1. april, dog tidligst 1. april 2002.
København, den 31. marts 2000 Finansministeriet P.M.V.
 E.B.
Eva Hoff Sonne Statstjenestemændenes Centralorganisation II E.B.
