Formålet med registeret er at effektivisere og lette administrationen af den kontrol med autoriserede optikere og kontaktlinseoptikere, som ifølge lovgivningen påhviler sundhedsmyndighederne.
Registeret danner endvidere grundlag for personaleplanlægning for optiker- og kontaktlinseområdet.
Personkreds: Registeret må kun indeholde oplysninger om personer, der har en af Undervisningsministeren godkendt uddannelse som optiker og en af Undervisningsministeren eller Arbejdsministeren godkendt uddannelse i kontaktlinsetilpasning, samt om personer, der har opnået dansk autorisation på baggrund af en udenlandsk uddannelse som optiker eller kontaktlinseoptiker.
 Ikrafttrædelsesdato: 01/10/1994.
