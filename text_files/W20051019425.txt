Klage over udskrivning på trods af mistanke om blodforgiftning Patientklagenævnet fandt ikke grundlag for at kritisere  

 de læger på kirurgisk afdeling, der var involveret i behandlingen af  

 patienten.
Patientklagenævnet lagde vægt på, at det af  

 sygeplejekardex fremgik, at der inden patientens udskrivelse blev taget  

 kontakt  

 til hjemmeplejen og aftalt udskrivelse den 5. december 2003, og det blev  

 aftalt, at hjemmeplejen skulle tilse patienten 6. december 2003. Det blev  

 endvidere aftalt, at hjemmeplejen skulle tilse patienten oftere end som  

 hidtil  

 en gang om ugen.
Endvidere blev et familiemedlem orienteret om den planlagte  

 udskrivelse næste dag, og at hun ville forsøge at komme hjem hos patienten om  

 eftermiddagen samme dag patienten kom hjem.
 Patientklagenævnet var af den opfattelse, at overlægen  

 korrekt undersøgte baggrunden for indlæggelsen af patienten, og at overlægen  

 herefter lagde relevante planer for behandling og udskrivelse.
Patientklagenævnet oplyste, at det tager op til 3 døgn  

 at få svar på en urindyrkning med resistensbestemmelse.
Dette er en  

 undersøgelse af, om der er bakterier i en urinprøve, og hvilke det så fald  

 drejer sig om, og hvilke antibiotika, der virker på bakterierne.
Det er  

 derfor  

 almindelig praksis ved formodet urinvejsbetændelse at iværksætte behandling  

 med  

 et antibiotikum, der erfaringsmæssigt har stor mulighed for at være virksomt,  

 før der foreligger svar på urindyrkning med resistensbestemmelse.
Det er også  

 almindelig praksis at udskrive en patient, før svaret foreligger, for om  

 nødvendigt  

 at justere den antibiotiske behandling, når svaret forekommer.
 Patientklagenævnet oplyste endelig, at høj feber som  

 tegn på blodforgiftning kan udvikles på en eller få timer.
 Patientklagenævnet var af den opfattelse, at der ikke  

 ved uskrivelsen den 5. december 2003 var objektive omstændigheder, der gav  

 grund til mistanke om blodforgiftning hos patienten, og der blev under  

 indlæggelsen  

 ikke fundet anledning til at tage blodprøver til undersøgelse for bakterier i  

 blodet.
 Der blev afgivet dissens i sagen.
