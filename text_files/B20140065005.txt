Bekendtgørelse om ændring af bekendtgørelse om uddannelserne i den erhvervsfaglige fællesindgang dyr, planter og natur (Varighed af trin 1 i uddannelsen til greenkeeper, varighed af trin 1 i landbrugsuddannelsen og uddannelsens samlede varighed samt varighed af grundforløbet i eux-forløb i landbrugsuddannelsen) § 1 I bekendtgørelse nr. 330 af 11. april 2012 om uddannelserne i den erhvervsfaglige fællesindgang dyr, planter og natur foretages følgende ændringer:
 1. Indledningen affattes således:
»I medfør af § 4, stk. 1 og 2, og § 38, stk. 1 og 2, i lov om erhvervsuddannelser, jf. lovbekendtgørelse nr. 439 af 29. april 2013, og i overensstemmelse med de faglige udvalgs bestemmelse, og § 4, stk. 1, og § 7, stk. 3, i lov nr. 578 af 1. juni 2010 om studiekompetencegivende eksamen i forbindelse med erhvervsuddannelse (eux) m.v. fastsættes:« 2. I bilag 3, afsnit 2.1., 1. pkt., ændres »mindst 1 år og 3 måneder« til: »mindst 1 år og 6 måneder og højst 1 år og 11 måneder«.
 3. Bilag 4, afsnit 2.1., affattes således:
»2.1. Uddannelsens trin 1, landbrugsassistent, varer mindst 1 år og 10 måneder og højst 2 år, inklusiv grundforløbet, jf. dog afsnit 2.3. Skoleundervisningen i hovedforløbets trin 1 varer 16 uger.
Trin 2 landmand/jordbrugsmaskinfører, varer mindst 1 år og 5 måneder og højst 1 år og 11 måneder.
Skoleundervisningen i hovedforløbets trin 2 varer 20 uger for uddannelsen til landmand og 16 uger for uddannelsen til jordbrugsmaskinfører.
Den samlede normerede varighed af trin 1 og trin 2 er mindst 3 år og 5 måneder og højst 3 år og 11 måneder.« 4. I bilag 4, afsnit 7.2., punkt 1, ændres »40 uger« til: »41 uger«.
§ 2 Bekendtgørelsen træder i kraft den 15. juli 2014.
