1. Fusion gensidige forsikringsforeninger 3. Koncernforbundne selskaber 4. Sambeskatning 1. Fusion Fusion foreligger, når et selskab overdrager hele sin formue til et andet  

 bestående selskab eller når 2 eller flere selskaber sammensluttes til et nyt  

 selskab.
Det er således uden betydning, om det fortsættende selskab  

 eksisterede før fusionen eller er dannet i forbindelse med denne.
 Overdragelse af et selskabs formue som helhed til et andet selskab  

 medfører i almindelighed beskatning i det overdragende selskab efter de for  

 de enkelte aktiver gældende regler.
 Fusionsloven (FUL) af 1967 indførte imidlertid regler, hvorefter visse  

 selskaber og foreninger, der ikke var forbundet i  

 moder-datterselskabsforhold, skattefrit kunne fusionere (vandret fusion). For  

 at opnå skattefrihed for vandrette fusioner krævedes tilladelse fra  

 ministeren for skatter og afgifter.
Med FUL af 19.dec. 1975, nu lovbek. nr.569 af 7.aug. 1990, er der  

 åbnet adgang for selskaber m.v. til at gennemføre skattefri fusioner uden  

 forud indhentet tilladelse, idet kravet om tilladelse er afløst af visse  

 formforskrifter, herunder en indberetningspligt.
Loven har endvidere åbnet  

 adgang for skattefri fusioner mellem moder- og datterselskaber (lodret  

 fusion). Til loven knytter sig cirkulære nr.140 af 23.juni 1976, cirkulære  

 nr.157 af 24.sept. 1981 og cirkulære nr.175 af 3.nov. 1987 (punkt 7).
1.1. Fusionslovens anvendelsesområde Lovens bestemmelser om adgangen til skattefri fusion findes i § 1, stk.1  

 (registrerede aktie- og anpartsselskaber samt selskaber omfattet af SSL § 1,  

 stk.1, nr.2), § 12 (kooperative foreninger), § 14, stk.1, (sparekasser og  

 gensidige forsikringsforeninger), § 14, stk.2 (investeringsforeninger), § 14  

 a (sparekasser)  § 14 b (realkreditinstitutter), § 14 c (visse fonde og  

 foreninger) og § 15, stk.1, (udenlandske aktie- og anpartsselskaber).
 Bortset fra §§ 14 b, 14 c og 15 stk.1 er adgangen til skattefri  

 fusion begrænset til skattesubjekter i henhold til SSL § 1, stk.1.  

 (Bestemmelsen i SSL § 1, stk.2 indfører ikke nye skattesubjekter men fastslår  

 blot, at visse hovedforeninger skal beskattes som brugsforeninger eller  

 indkøbsforeninger).
 Virksomheder, der f.eks. drives som interessentskaber, kommanditselskaber  

 eller partrederier, kan derfor ikke anvende lovens bestemmelser.
Loven omfatter imidlertid ikke alle de skattesubjekter, der er  

 skattepligtige i henhold til SSL § 1, stk.1, idet der ikke er hjemmel til, at  

 de i henhold til bestemmelsens nr.6 skattepligtige andre foreninger,  

 korporationer, stiftelser, legater og selvejende institutioner kan fusionere  

 hverken indbyrdes eller med andre skattesubjekter.
Herfra er dog undtaget,  

 dels investeringsforeninger, dels gensidige forsikringsforeninger,  som i  

 henhold til kapitel 21 i lov om forsikringsvirksomhed enten er undergivet  

 begrænset tilsyn eller ikke er undergivet tilsyn.
 Blandt de skattesubjekter (sammenslutninger), der er omfattet af loven, er  

 der ikke mulighed for skattefri fusion i flæng, men loven begrænser  

 kombinationsmulighederne, således som det fremgår af den skematiske oversigt,  

 på modstående side.  Fusioner udenfor SSL's rammer  omfattes ikke  

 af skemaet,  se herom nedenfor.
De sammenslutninger, som kan fusionere skattefrit (herunder udenlandske  

 selskaber) er i skemaet ordnet, dels lodret dels vandret, således at det af  

 rubrikken i skæringspunktet fremgår, om fusion er mulig og i bekræftende  

 fald, hvor den fortsættende sammenslutning hører hjemme indenfor gruppen af  

 mulige skattesubjekter.
Hvor der ikke er hjemmel til fusion efter lovens  

 bestemmelser, står rubrikken blank.
Eksempelvis kan investeringsforeninger kun fusionere indbyrdes og kun med  

 Ligningsrådets tilladelse.
Ligningsrådet har afgivet bindende forhåndsbesked  

 om, at 2 investeringsforeninger kunne sammensluttes uden skattemæssige  

 konsekvenser for de 2 foreninger eller disses medlemmer.
Sammenslutningen var  

 udelukkende begrundet i administrative hensyn, og da sammenslutningen ikke  

 indebar nogen sammenlægning af foreningernes respektive formuer, kunne  

 sammenslutningen ikke anses for en fusion i lovens forstand.
 (En fusion anses at finde sted på det tidspunkt, hvor den er endelig  

 vedtaget i samtlige fusionerende sammenslutninger).
Ved lovændringen blev de kooperative foreningers adgang til at fusionere  

 skattefrit noget udvidet.
Der blev åbnet adgang for indkøbsforeninger til at  

 fusionere indbyrdes og med helejede datterselskaber.
Endvidere bortfaldt  

 bestemmelsen om tilslutning til »De samvirkende Danske  

 Andelsselskaber« som betingelse for visse fusioner.
 Ved lov nr.843 af 21.dec. 1988 om ændring af FUL blev der i forbindelse  

 med ændringer i bank- og sparekasseloven åbnet adgang for sparekassers  

 omdannelse til aktieselskaber (FUL § 14 a). Bestemmelsen fik virkning fra og  

 med indkomståret 1988. Sparekassers omdannelse sker ved fusion mellem  

 sparekassen og et nystiftet aktieselskab med sidstnævnte som det  

 fortsættende.
Fusioner udenfor SSL's rammer Ved lov nr.255 af 25.april 1990 om ændring af forskellige skattelove,  

 der fik virkning fra og med indkomståret 1990, blev der åbnet adgang for  

 forskellige skattesubjekter, der ikke omfattes af SSL, til i et vist omfang  

 at benytte FUL's regler.
 For det første fik realkreditinstitutter i forbindelse med vedtagelsen af  

 en ny realkreditlov mulighed for at omdanne sig til aktieselskaber uden at  

 omdannelsen udløser avancebeskatning (FUL § 14 b). I medfør af bestemmelsens  

 stk.4 kan reglerne om skattefri fusion også finde anvendelse ved etablering  

 af en holdingkonstruktion i forbindelse med omdannelsen.
 For det andet blev der ved ændringsloven indsat ny § 14 c i FUL, hvorefter  

 lovens regler, i det omfang, de er anvendelige, finder tilsvarende anvendelse  

 i følgende tilfælde:
 1) Ved fusion af fonde omfattet af fondsbeskatningslovens § 1, nr.1.
 2) Når en af de i nr.1 nævnte fonde fusionerer med et datterselskab, der  

 er omfattet af selskabsskattelovens §1, stk.1, nr.1, og den fortsættende fond  

 besidder samtlige aktier eller anparter i det ophørende selskab.
 3) Ved fusion af foreninger omfattet af fondsbeskatningslovens § 1, nr.2.
 4) Ved fusion af foreninger omfattet af fondsbeskatningslovens § 1, nr.3.
1.2. Betingelser for fusion uden skattemyndighedernes tilladelse Som anført er hovedreglen, at fusion kan foretages uden  

 skattemyndighedernes tilladelse.
Vilkårene er indarbejdet i lovteksten, og i  

 det omfang disse er opfyldt, bliver der kun tale om efterfølgende kontrol.
 Anvendelse af fusionslovens bestemmelser kræver, at følgende vilkår er  

 opfyldt:
1.2.1. Vederlag Ifølge lovens § 2 skal mindst  90 pct.  af værdien af aktierne  

 eller anparterne i det ophørende selskab vederlægges alene med aktier eller  

 anparter i det fortsættende selskab af hensyn til deltagersuccessionen i det  

 fortsættende selskabs aktionærkreds.
Bestemmelsen  omfatter ikke  aktier eller anparter i det ophørende  

 selskab, der besiddes af det fortsættende.
Besidder det fortsættende selskab  

 eksempelvis 60 pct. af aktierne/anparterne i det ophørende, skal således  

 alene de resterende 40 pct. vederlægges med aktier/anparter i det  

 fortsættende selskab efter »90 pct. reglen«, d.v.s. med  

 aktier/anparter, der i værdi mindst svarer til værdien af de 40 pct. med  

 fradrag af de 10 pct. af værdien af den samlede aktie- eller anpartskapital,  

 der kan indløses kontant.
Kravet i § 2, stk.1, er i eksemplet således  

 opfyldt, hvis mindst 30 pct. af værdien af aktierne/anparterne i det  

 ophørende selskab vederlægges med aktier/anparter i det fortsættende selskab.
 Loven giver ikke regler for, hvorledes den »kontante« indløsning  

 af andele i det ophørende selskab skal fordele sig på deltagerne.
 Der kan f.eks. være tale om en ligelig kontant indløsning på samtlige  

 deltagere eller om kontant indløsning af en kreds af aktionærer eller  

 anpartshavere.
Der kan efter ansøgning dispenseres, og tilladelse kan normalt forventes ved fusion af banker, der ikke før den nugældende fusionslovs ikrafttræden  

 var omfattet af »90 pct. reglen« og i tilfælde, hvor ønsket om kontant vederlæggelse i videre omfang end 10  

 pct. af aktiernes/anparternes værdi ikke alene er skattemæssigt begrundet.
 Ansøgning om dispensation indgives til den told- og skatteregion, hvor  

 det fortsættende selskab er hjemmehørende, for Københavns og Frederiksberg  

 kommuners vedkommende skattedirektoraterne.
Bestemmelsen  gælder ikke  ved »lodrette« fusioner, hvor  

 det ophørende selskab (datterselskabet) overdrager samtlige aktiver og  

 passiver til det fortsættende selskab (moderselskabet), som derefter  

 annullerer det ophørende selskabs aktier/anparter, jf.
FUL § 2, stk.3.
 Om fusion af søsterselskaber, se Skat 1990.2.992.
Selv om »90 pct. reglen« tilsyneladende er overholdt, kan der  

 være grund til kritik af  aktieombytningen,  idet værdien af det ene  

 selskabs aktier kan være ansat for højt, således at der derigennem fremkommer  

 en fordeling af det fortsættende selskabs kapital, som ikke er begrundet i  

 værdien af selskabernes aktier før fusionen.
På den anden side kan aktiernes  

 værdi i det ophørende selskab sættes for lavt, f.eks. fordi egenkapitalen er  

 ringe, men der kan stadig være værdier i selskabet, som stimulerer aktiernes  

 handelsværdi, og det må her påses af hensyn til successionsprincippet, at  

 aktieombytningen sker til handelsværdien.
1.2.2. Aktiebesiddelse. 3 års reglen Ifølge lovens § 3 skal et moderselskab, der fusionerer med et  

 datterselskab, i  3 år  forud for fusionsdatoen have besiddet den for  

 fusionens gennemførelse  fornødne majoritet  (d.v.s. mindst 2/3, jf.  

 aktieselskabslovens § 134e og anpartsselskabslovens § 103e).
 Bestemmelsen tilsigter bl.a. at skabe mulighed for foretagelse af fornødne  

 ændringer af beskatningsgrundlaget for det fortsættende selskab og for de  

 sælgende aktionærer i det ophørende selskab.
Ligningsrådet kan tillade fusionslovens regler anvendt i tilfælde, hvor  

 vilkåret i § 3 ikke er opfyldt, men denne tilladelse kan gøres betinget af  

 særvilkår, der neutraliserer de ved fusionen opnåede skattemæssige fordele,  

 som ikke tilsigtedes ved fusionsloven.
Det er i denne forbindelse især af  

 betydning, om datterselskabets aktier/anparter er købt af moderselskabet for  

 handelsværdien.
Må det antages, at fusionen er begrundet i et ønske om at  

 omgå sambeskatningsvilkår 2.4.2. om begrænsning af fradraget for underskud,  

 vil tilladelse til skattefri fusion normalt ikke blive givet.
Et tilfælde,  

 hvor Ligningsrådet nægtede tilladelse til skattefri fusion ved tynd  

 kapitalisering er refereret i Skat 1989.9.741. Se i øvrigt nedenfor under SD  

 1.2.4.
1.2.3. Forudgående transaktioner mellem parterne Ifølge § 4 kræves særlig tilladelse fra Ligningsrådet, når der indenfor et  

 tidsrum af  3 år  forud for fusionsdatoen udenfor normal samhandel er  

 sket overdragelse af aktiver (fast ejendom, driftsmidler, varelager,  

 goodwill, værdipapirer, rettigheder m.v.) fra aktionærer/anpartshavere eller  

 et af sådanne behersket selskab til et af de i fusionen deltagende selskaber.
 Det er uden betydning i hvilken form overdragelsen er sket, og hvorledes  

 vederlaget er erlagt, men bestemmelsen finder kun anvendelse, såfremt der er  

 tale om  særskilte formuetransaktioner, f.eks. overdragelse af et  

 varelager som helhed eller af samtlige for en given produktion nødvendige  

 driftsmidler.
 Formålet med bestemmelsen er at forhindre utilsigtede skattemæssige  

 fordele og misbrug af fusionslovens regler, og Ligningsrådets tilladelse kan  

 derfor gøres betinget af særvilkår, der neutraliserer sådanne følger.
1.2.4. Holdingstiftelse (ligningslovens § 16 B, stk.2-4) Når fusionen kræver Ligningsrådets tilladelse i henhold til lovens § 3  

 og/eller § 4, kan tilladelse til skattefri fusion normalt ikke forventes, når  

 en aktionær indenfor de sidste 3 år forud for fusionsdatoen har afstået  

 aktier i et af de fusionerede selskaber til et andet af disse, og  

 aktieafståelsen var omfattet af holdingreglen i ligningslovens § 16 B før  

 eventuel dispensation efter bestemmelsens stk.6, og det købende selskab ikke  

 uden fusion må antages i egen positiv indkomst at kunne rumme fradrag for  

 rentebetalinger til den sælgende aktionær eller andre, der har finansieret  

 købet.
1.2.5. Tilladelse til fusion uden særlige vilkår Told- og skatteregionerne, for Københavns og Fredriksberg kommunernes  

 vedkommende skattedirektoraterne, kan i henhold til lovens §§ 3 og 4  

 tillade skattefri fusion uden særlige vilkår, jf.
SD-cirkulære 1986-31 af  

 16.9.1986.
1.2.6. Fusionsdatoen Ifølge § 5 er  fusionsdatoen  i skattemæssig henseende datoen for  

 den åbningsstatus, der i medfør af lov om aktieselskaber og lov om  

 anpartsselskaber skal udarbejdes for det fortsættende selskab.
Denne dato  

 skal være sammenfaldende med skæringsdatoen for det fortsættende selskabs  

 regnskabsår.
Der er ikke hjemmel til at dispensere fra denne bestemmelse.
1.2.7. Formforskrifter Med henblik på at sikre ligningsmyndighederne tilstrækkelig information  

 skal det fortsættende selskab ifølge fusionslovens § 6 anmelde fusionen.  

 Anmeldelse sker til den told- og skatteregion, under hvis område det  

 fortsættende selskab hører, for Københavns og Frederiksberg kommuners  

 vedkommende skattedirektoraterne, jf.
SD-cirkulære 1986-31 af 16.9.1986.  

 Samtidig med anmeldelsen skal indsendes genparter af de dokumenter, der i  

 henhold til aktieselskabslovens § 134e/anpartsselskabslovens § 103e skal  

 udfærdiges i forbindelse med fusionens vedtagelse.
De omhandlede dokumenter, nemlig a. fusionsplanen, b. revideret fælles regnskabsopstilling, udvisende samtlige aktiver og  

 passiver i hvert af selskaberne, c. de reguleringer, som overtagelsen antages at ville medføre, og d. åbningsstatus for det fortsættende selskab efter overtagelsen, skal være indsendt senest 6 måneder fra fusionsdatoen.
Dokumenterne kan  

 indsendes i udkast, men det er en forudsætning, at de endelige dokumenter  

 ikke på væsentlige punkter afviger fra de indsendte udkast.
 Endvidere bør vedlægges regnskaber for de fusionerende selskaber for det  

 senest forud for fusionsdatoen afsluttede regnskabsår, hvis regnskaberne ikke  

 allerede er indsendt til ligningsmyndighederne.
 Ved fusion af banker og sparekasser er indsendelsesfristen senest 1 måned  

 efter Industriministeriets godkendelse af fusionen.
 Skattemyndighederne kan under ganske særlige omstændigheder se bort fra  

 fristerne.
 Det om formforskrifterne anførte gælder også ved sparekassers omdannelse  

 til aktieselskaber i medfør af lovens § 14 a.
 Om de dokumenter kooperative virksomheder m.v. skal indsende, se nedenfor.
1.3. Skattemæssige retsvirkninger.
Det ophørende selskab For det ophørende selskab skal der ifølge FUL § 7 foretages en  

ordinær  ansættelse af indkomsten for perioden fra udløbet af det  

 regnskabsår, der ligger til grund for den sidste ordinære skatteansættelse og  

 indtil fusionsdatoen.
Ansættelsen foretages af ligningsmyndigheden i den kommune, hvor selskabet  

 indtil fusionen havde hjemsted iflg.
Erhvervs- og Selskabsstyrelsen uanset om  

 selskabets selvstændige eksistens er bragt til ophør pr. den dato, hvor  

 normal mandtalsoptagelse af registrerede selskaber finder sted.
Dette gælder  

 også ved fusion efter § 12, stk.1, nr.3 af en forening og et aktieselskab,  

 selv om sammensmeltningen selskabsretligt ikke kan betegnes som en fusion.
 Selvangivelsen indgives af det fortsættende selskab, der hæfter for  

 eventuelle skattekrav og for ethvert bødeansvar, der efter  

 skattelovgivningens bestemmelser vil kunne rettes mod det ophørende selskab,  

 og dette gælder for såvel den afsluttende periode som for tidligere skatteår,  

 R.R. 1981.299 SM.
Det fortsættende selskab.
Succession Det fortsættende selskab indtræder ifølge lovens § 8 i det ophørende  

 selskabs retsstilling for så vidt angår  formuegoder, der er i behold hos  

 sidstnævnte selskab ved ophøret.  Formuegoderne behandles som om de var  

 anskaffet på de tidspunkter, hvor de er erhvervet af det ophørende selskab,  

 og for de anskaffelsessummer, hvortil goderne er erhvervet af dette selskab.  

 Eventuelle skattemæssige afskrivninger samt nedskrivninger på varelagre, som  

 det ophørende selskab har foretaget, anses for foretaget af det fortsættende  

 selskab.
Henlæggelser til investeringsfond, der er foretaget af det ophørende  

 selskab, og som henstår ubenyttet ved fusionen, betragtes som om de var  

 foretaget af det fortsættende selskab i de respektive indkomstår.
 Det forhold, at et formuegode ved fusionen er overgået fra det ophørende  

 til det fortsættende selskab, er uden betydning ved afgørelsen af, om  

 formuegodet må anses for erhvervet i spekulationshensigt eller som led i  

 næring.
 Har det ophørende selskab ved opgørelsen af den skattepligtige indkomst  

 medregnet urealiseret fortjeneste og tab på værdipapirer, behandles  

 værdipapirerne ved opgørelsen af det fortsættende selskabs skattepligtige  

 indkomst, som om fortjeneste og tab var medregnet ved indkomstopgørelsen hos  

 det fortsættende selskab.
Opnår det fortsættende selskab gevinst eller lider tab ved afhændelse  

 eller indfrielse af offentlige obligationer, private pantebreve eller  

 fordringer, som ved fusionen er overtaget fra det ophørende selskab,  

 behandles sådan gevinst eller tab efter samme regler, som skulle have været  

 bragt i anvendelse, såfremt gevinst eller tab var blevet realiseret hos det  

 ophørende selskab.  Før fusion mellem 2 koncernforbundne selskaber havde  

 det fortsættende selskab overtaget et gældsbrev på godt 3 mio. kr., udstedt  

 af det ophørende selskab til fremmed kreditor.
Gældsbrevet var overtaget for  

 1 kr., og det fortsættende selskab, der drev næring med investering og  

 finansiering, blev beskattet af kursgevinsten, der opstod ved konfusion af  

 kreditor og debitor.
Skat 1990.6.466 (LSR).
 Om holdingkonstruktion i forbindelse med sparekassers omdannelse til  

 aktieselskab i medfør af § 14 a, se Skat 1990.4.296.
 Den skattemæssige behandling af  formuegoder, som det fortsættende  

 selskab  ikke har erhvervet fra et ophørende selskab,  ændres ikke  

 som følge af fusionen, såfremt de formuegoder, der kan påvises at være  

 erhvervet ved denne, såvel i det fortsættende selskabs regnskab som i dets  

 skatteopgørelse fremtræder som særskilte poster.
 I modsat fald afgør ligningsmyndighederne, hvorvidt de for det ophørende  

 eller de for det fortsættende selskab gældende regler skal bringes i  

 anvendelse på de pågældende aktivgrupper.
Såfremt det ophørende selskab i skatteåret 1978/79 eller senere har  

 oppebåret  udbytte,  der efter bestemmelsen i SSL § 13, stk.1, nr.2  

 ikke skal medregnes til det udbyttemodtagende selskabs skattepligtige  

 indkomst, anses dette udbytte for modtaget af det fortsættende selskab, hvis  

 dette selskab ved fusionen har overtaget de pågældende aktier.
Afhænder det  

 fortsættende selskab aktierne med tab, skal det skattemæssige tabsfradrag,  

 jf.
ABL § 5, stk.5, reduceres med de nævnte af det ophørende selskab  

 oppebårne udbytter.
 Underskud  i de fusionerede selskaber, såvel det fortsættende som  

 det/de ophørende, hidrørende fra tiden før fusionsdatoen, kan trods  

 bestemmelsen i LL § 15 ikke bringes til fradrag ved det fortsættende selskabs  

 indkomstopgørelse. (Det ophørende selskab kan ikke fremføre eget underskud  

 længere end til selskabets seneste ordinære ansættelse).
Dette gælder dog ikke, når et moderselskab fusionerer med et  

 datterselskab, hvormed det har været sambeskattet indtil fusionsdatoen og i  

 de seneste 5 forudgående indkomstår.
Ved fusion af to søsterselskaber, der er  

 sambeskattede med deres fælles moderselskab, kan underskud i det ophørende  

 søsterselskab ikke ved fusionen overføres til det fortsættende søsterselskab,  

 men underskuddet kan som følge af sambeskatningsreglerne fradrages i  

 koncernens sambeskattede indkomst, skd. 57.152.
 Fristen var tidligere 2 år, men blev udvidet ved lov nr.144 af 25.marts  

 1987 om ændring af fusionsloven.  Om et tilfælde, hvor fristforlængelsen  

 havde givet anledning til tvivl, se Skat 1990.11.907.
 Ændringsloven finder anvendelse på fusioner der finder sted efter den  

 14.jan. 1987. Dog gælder de hidtidige regler ved fusion med et datterselskab,  

 såfremt betingelserne i SSL § 31, stk.1, 3. og 4.pkt., var opfyldt den  

 14.jan. 1987. Det vil sige, at de ændrede regler ikke finder anvendelse på  

 fusioner efter den 14.jan. 1987, såfremt moderselskabet, eventuelt sammen med  

 andre af de datterselskaber, der inddrages under sambeskatningen, ejede  

 samtlige aktier i datterselskabet den 14.jan. 1987. Er der tale om et  

 udenlandsk datterselskab, er det tilstrækkeligt at de danske selskaber, der  

 inddrages under sambeskatningen, enten selv eller sammen med  

 Industrialiseringsfonden for Udviklingslandene den 14.jan. 1987 ejede hele  

 den del af det udenlandske datterselskabs aktiekapital, som efter  

 lovgivningen i det pågældende land kan ejes af aktieselskaber her i landet.
 Om underskudsbegrænsning for visse selskaber, se SC 1.2.6.
 Ved sparekassers omdannelse til aktieselskaber kan underskud fra tidligere  

 indkomstår bringes til fradrag i det fortsættende selskabs indkomstopgørelse  

 efter LL § 15, hvis sparekassens aktiver og gæld som helhed overdrages til et  

 aktieselskab, hvori sparekassen ejer hele aktiekapitalen (§ 14 a, stk.2).
En tilsvarende regel gælder iflg. § 14 b, stk.2, ved  

 realkreditinstitutters omdannelse til aktieselskaber.
Aktieselskabet må ikke  

 tidligere have drevet erhvervsmæssig virksomhed.
 1.4. Retsvirkninger vedrørende aktionærer m.v.
Også for aktionærerne gælder en successionsordning.
Der henvises herom til  

 SH 3.5.
Annullerede aktier Aktier, der annulleres af et fortsættende selskab ved fusionen, lades ude  

 af betragtning ved ansættelsen af selskabets skattepligtige indkomst såvel i  

 henseende til fortjeneste som tab.
 Såfremt det fortsættende selskab ved overtagelse af aktiver og passiver  

 fra det eller de ophørende selskaber erhverver  egne aktier,  lades  

 fortjeneste eller tab ved eventuel annullering af disse aktier ude af  

 betragtning ved ansættelsen af selskabets skattepligtige indkomst.
TABEL Aktieselskaber Andre selskaber (§1, stk.1, nr.2) Brugsforeninger Indkøbsforeninger Produktionsog salgsforeninger Sparekasser Gensidige forsikringsforeninger Investeringsforeninger Udenlandske selskaber Aktieselskaber Aktieselskab Atieselskab eller andet selskab Brugsforening x Indkøbsforening x Produktionsog salgsforening x Sparekasse eller aktieselskab Gensidig fors.fore. x Dansk aktieselskab Andre selskaber (§ 1, stk.1, nr.2) Aktieselskab eller andet selskab Andet selskab Brugsforening x Indkøbsforening x Produktionsog salgsening x Sparekasse x Gensidig fors.fore. x Brugsforeninger Brugsforening x Brugsforening x Brugsforening Brugsforening Indkøbsforeninger Indkøbsforening x Indkøbsforening x Brugsforening Indkøbsforening Produktions- og salgsforeninger Produktionsog salgsfore. x Produktionsog salgsfore. x Produktionsog salgsfore.
Sparekasser Sparekasse eller aktieselskab Sparekasse x Sparekasse Gensidige forsikringer Gensidig fors.fore. x Gensidig fors.fore. x Gensidig fors.fore.
Investeringsforeninger Investeringsfore.: Kræver ligningsrådets tilladelse Udenlandske selskaber Dansk aktieselskab Hvor den ophørende sammenslutning skal være et helejet datterselskab af  

 den fortsættende sammenslutning er dette angivet med et x.
N.B.
Fusioner udenfor SSL's rammer omfattes ikke af skemaet.
1.5. Fusion af kooperative virksomheder, sparekasser og gensidige forsikringsforeninger Ifølge §§ 12 og 14 i FUL finder lovens bestemmelser med undtagelse af §§  

 3, 4 og 6, anvendelse ved fusion af kooperative virksomheder, sparekasser  

 (hvor en sparekasse er den fortsættende sammenslutning) og gensidige  

 forsikringsforeninger.
 Til skattefri fusion kræves derfor kun tilladelse, når medlemmernes  

 andelsrettigheder i den ophørende forening ikke erstattes af tilsvarende  

 rettigheder i den fortsættende forening, men ændres f.eks. til driftskonto,  

 dividendekonto eller lignende, således at disse fusioner ikke opfylder  

 betingelsen om, at mindst 90 pct. af værdien af medlemsrettighederne i det  

 ophørende foretagende skal vederlægges med rettigheder i det fortsættende.
 Den fortsættende forening/sparekasse er i medfør af FUL § 13 pligtig at  

 indsende nedenstående dokumenter:
a. udskrift af generalforsamlingsprotokoller, udvisende vedtagelsen om  

 fusion, b. revideret regnskabsopstilling udvisende samtlige overdragne aktiver og  

 passiver med angivelse af de reguleringer, overdragelsen måtte medføre, c. en opgørelse over eventuelle udbetalinger til andelshaverne i de  

 ophørende foreninger af deres indestående på andelskonto, driftsfondskonto  

 m.v.
 Dokumenterne skal indsendes til den under 1.2.7. nævnte skattemyndighed  

 inden 6 måneder fra fusionsdatoen, for sparekasser senest 1 måned efter  

 Industriministeriets godkendelse af fusionen, men der kan dog under ganske  

 særlige omstændigheder ses bort fra denne frist.
1.6. Fusion af investeringsforeninger Skattefri fusion af investeringsforeninger kræver altid Ligningsrådets  

 tilladelse. (FUL § 14, stk.2).
 Rådet kan fastsætte særlige vilkår for tilladelsen.
 Ved fusion af 2 udloddende investeringsforeninger stillede rådet således  

 som betingelse, at den ophørende forenings negative udlodningskonto ikke  

 kunne anvendes til modregning i den fortsættendes fremtidige udlodninger.  

 (Skat 1990.7.553).
 Fusionsdokumenterne er tilsvarende materiale som nævnt under 1.5 i det  

 omfang, det skønnes fornødent.
1.7. Andre fusioner Ved fusioner udenfor selskabslovgivningen skal indsendes de dokumenter,  

 der i det konkrete tilfælde er foreskrevet udarbejdet. (FUL § 6, stk.1).
 Det gælder i øvrigt indenfor hele lovens område, at skatteministeren i  

 medfør af § 6, stk.3 har bemyndiget T&S til efter indstilling fra  

 Ligningsrådet at fastsætte regler om, hvilke oplysninger udover de nævnte  

 fusionsdokumenter, der eventuelt skal tilvejebringes af den fortsættende  

 sammenslutning m.v. til brug for de lignende myndigheder.
1.8. Fusion med udenlandske selskaber Reglerne i FUL finder ifølge lovens § 15 tilsvarende anvendelse, såfremt  

 et udenlandsk selskab overdrager samtlige sine aktiver og passiver til et  

dansk (fortsættende) selskab.
Ophører det danske selskab i forbindelse med en fusion med et udenlandsk  

 selskab, beskattes det ophørende danske selskab derimod efter reglerne i SSL  

 § 5 om likvidation af aktieselskaber.
Selskabet skal derfor i ophørsåret  

 beskattes dels af indkomsten dels af den ved ophøret konstaterede avance.
2.0. Fission Ved fission (deling) af selskaber gælder der normalt  ikke,  

  således som ved fusion,  særlige regler  for beskatningen.
 Udlodning eller salg fra det oprindelige selskab til det/de nystiftede  

 selskaber vil udløse de almindelige skattemæssige konsekvenser, som følger af  

 salg af en del af virksomheden.
 Det er uden betydning, om det oprindelige selskab likvideres i forbindelse  

 med, at aktiver og passiver overdrages til nystiftede selskaber, eller om kun  

 en del af det oprindelige selskabs aktiver overdrages til det nystiftede  

 selskab.
 Vedrørende de tilfælde, hvor et aktieselskab eller et anpartsselskab  

 udskiller en del af selskabet til et selvstændigt datterselskab efter  

 reglerne om skattefri virksomhedsomdannelse jf. lovens § 1, stk.3, henvises  

 til SI 2.
3. Koncernforbundne selskaber Hvad er en koncern? Hvis et selskab ejer flertallet af de stemmeberettigede aktier i et eller  

 flere andre selskaber, udgør selskaberne tilsammen en koncern.
 Det samme gælder, hvis moderselskabet sammen med et datterselskab gennem  

 aktiebesiddelse eller på anden måde behersker et andet selskab.
 De spørgsmål, som knytter sig til beskatningen af koncerner, er imidlertid  

 ikke begrænset til disse situationer, men omfatter også forholdet mellem  

 flere selskaber, som beherskes af den samme person eller personkreds.
Koncernselskabernes indkomstopgørelse Selskaberne er, uanset ejerforholdene, selvstændige juridiske og  

 skattemæssige enheder, hvis skattepligtige indkomst må opgøres efter de  

 almindelige regler.
 Dette gælder også for de transaktioner, der finder sted mellem  

 koncernselskaberne indbyrdes, hvad enten det drejer sig om løbende samhandel,  

 om enkeltstående overdragelser eller andre økonomiske dispositioner, der i  

 skattemæssig henseende må ske efter  normale forretningsmæssige  

 principper,  såvel hvad angår priser som øvrige vilkår.
Også hvor selskaberne har opnået tilladelse til sambeskatning, jf.
SD 4,  

 skal de enkelte selskaber opgøre deres skattepligtige indkomst hver for sig  

 og efter de almindelige regler.
 Bedømmelsen af disse forhold må normalt ske ud fra tilsvarende  

 betragtninger, som kan anlægges på forholdet mellem hovedaktionærer og de af  

 dem beherskede selskaber, jf. herom afsnittet om maskeret udbytte, SF 1.2 og  

 SD-cirk. 1978-31, der gælder f.eks. ved låneforhold mellem søsterselskaber,  

 se ØLD af 11.juni 1985.
 Det må fremhæves, at de begrænsende regler i SD-cirk. nr.437 af 5.nov.  

 1975 om fikseret vederlag ikke gælder i forholdet mellem et moderselskab og  

 dets datterselskaber og heller ikke mellem søsterselskaber indbyrdes.
 Fra  praksis  om indkomstopgørelsen i koncernforhold kan nævnes:
Lsr. 1962.96. Et dansk selskab havde stiftet et datterselskab i Tyskland  

 til varetagelse af moderselskabets eksport.
I forbindelse med stiftelsen  

 ydede moderselskabet datterselskabet et langfristet lån.
Da datterselskabet  

 et år havde underskud, ydede moderselskabet datterselskabet en provision, som  

 blev fratrukket som driftsudgift.
Fradrag blev nægtet med begrundelse,  

at  den pågældende provision ikke var modregnet i det tyske selskabs  

 gæld til moderselskabet,  at posteringen var foretaget på et  

 vilkårligt tidspunkt for at fjerne datterselskabets underbalance,  at  

  det fradragne beløb langt oversteg moderselskabets salg i Tyskland i den  

 pågældende periode, samt  at  der ikke var ydet provision i de  

 følgende år.
 I en ikke offentliggjort kendelse har Landsskatteretten statueret, at et  

 selskab ikke kunne fradrage en individuel bonus, som selskabet havde ydet til  

 et af sine datterselskaber til delvis dækning af dette selskabs omkostninger.  

 Afgørelsen begrundes med, at modtageren var en selvstændig juridisk person,  

 og at den pågældende ydelse lå udover, hvad der ville være ydet i et normalt  

 samhandelsforhold.
En anden ikke offentliggjort kendelse fastslår, at de af et datterselskab  

 til moderselskabet afholdte administrationsvederlag kunne beskæres ud fra en  

 bedømmelse af, hvad en fremmed uden bestemmende indflydelse i selskabet ville  

 kunne have opnået.
Den ikke anerkendte del af beløbet blev anset for  

 udlodning til moderselskabet.
 De nævnte afgørelser fastslår, at  vilkårlige omfordelinger af  

 ydelser  imellem selskaber kan tilsidesættes.
Landsskatteretten har endvidere i lsr. 1980.211 statueret, at et beløb,  

 som et dansk moderselskab havde ydet til et svensk datterselskab af en  

 størrelsesorden svarende til det tab, datterselskabet havde lidt ved et  

 bedrageri, begået af en ansat i datterselskabet, var et tilskud, som havde  

 tjent til at styrke moderselskabets stilling i det svenske datterselskab,  

 såvel med hensyn til at sikre dets tilgodehavende, som til at bevare  

 indflydelsen på det svenske marked.
Det var ikke et naturligt led i  

 moderselskabets virksomhed at støtte datterselskabet, hvorfor ingen del af  

 beløbet kunne fradrages ved opgørelsen af den skattepligtige indkomst.
I ØLD af 8.sept. 1987 havde et dansk moderselskab indgået en aftale med  

 sit tyske datterselskab om betaling af afgift for udnyttelse af  

 moderselskabets know-how m.v.
Efter et par år med økonomisk afmatning kunne  

 datterselskabet ikke betale afgiften.
Datterselskabet oppebar herefter et  

 tilskud fra moderselskabet, som stort set svarede til afgiften.
Afgiften var  

 indkomstskattepligtig for moderselskabet, medens tilskuddet ansås for en ikke  

 fradragsberettiget kapitaltilførsel. (Skat 1987.11.778).  Dommen  

 stadfæstet ved HD af 5.april 1990. (Skat 1990.5.361).
 I Lsr 1986.3.5 (Skat 1986.2.158) blev samhandelsvilkårene mellem et dansk  

 selskab og et udenlandsk søsterselskab anset for så påvirket af  

 hovedaktionærens personlige interesse i at overføre indkomst til udlandet, at  

 en del af det udenlandske selskabs indkomst blev tilbageført til det danske  

 selskab i medfør af SL § 4.
 I ØLD af 16.juni 1987 (Skat 1987.8.576) skulle selskabet som skattepligtig  

 indkomst medregne overskud fra et kommanditselskab, som selskabet ikke var  

 deltager i, men som indgik i et interessefællesskab, der var behersket af  

 selskabets hovedanpartshaver.
Vestre landsret har endvidere afsagt dom i en sag, hvor et dansk  

 moderselskab havde fradraget et beløb som tilskud til et hollandsk  

 datterselskab.
Det danske selskab ejede 26 pct. af det hollandske selskab, og  

 en væsentlig del af datterselskabets produkter blev fabrikeret af det danske  

 selskab og faktureret efter samme principper som til andre kunder.  

 Datterselskabet blev insolvent og illikvid som følge af enkelte tabsgivende  

 ordrer og kalkulationsfejl begået af det danske selskab.
Moderselskabet  

 nedskrev sin fordring mod til gengæld vederlagsfrit at få overdraget  

 datterselskabsaktierne, hvorved det blev hovedaktionær.
VL tiltrådte, at  

 moderselskabets disposition tjente til at styrke dets retslige og  

 kapitalmæssige stilling, samt til at sikre dets nødlidende tilgodehavende hos  

 det hollandske selskab.
Ingen del af det omhandlede beløb kunne anses som en  

 fradragsberettiget driftsudgift i medfør af SL § 6, stk.1a.
VLD af 7.5.1979  

 (skd. 51.279).
Låneforhold i koncernforhold har været behandlet af Østre Landsret.
I ØLD  

 af 11.juni 1985 (skd.76.801) havde et hovedaktionærselskab udlånt et beløb  

 rentefrit til et andet selskab, der beherskedes af samme hovedaktionær.  

 Retten udtalte, at det måtte lægges til grund, at rentefrihed mellem  

 erhvervsdrivende er et usædvanligt forretningsvilkår.
Efter de foreliggende  

 oplysninger om de omhandlede selskabers økonomiske forhold, deres indbyrdes  

 relationer og den omstændighed, at begge selskaber ejedes af samme person som  

 eneaktionær, måtte det antages, at rentefriheden var tilstået alene på grund  

 af aktionærens indflydelse.
Udlånet uden forrentning måtte derfor anses for  

 en unormal forretningsdisposition, som skattemyndighederne havde været  

 berettiget til i henhold til statsskattelovens § 4e at tilsidesætte som sket.
I VLD af 15.april 1986 blev et datterselskab anset skattepligtig af en  

 fikseret renteindtægt ved udlån til dets moderselskab.
Renten var beregnet  

 som 13 pct. af den gennemsnitlige saldo på udlånskontoen, idet der var  

 henvist til SD-cirk. 1978-31. Moderselskabet kunne fratrække renterne.
Et moderselskab, der overvejede at udlåne likvide midler til et  

 datterselskab, forespurgte om til hvilken rente udlånet kunne ske.
Det var  

 selskabets opfattelse, at Nationalbankens diskonto kunne anvendes.
Formålet  

 med det pågældende udlån var at opnå en indtjening i datterselskabet med  

 henblik på udligning af et skattemæssigt underskud indenfor 5 års-perioden  

 efter LL § 15. Ligningsrådet udtalte, at i tilfælde, hvor et  

 hovedaktionærselskab udlåner midler til sit datterselskab til lav rente, vil  

 der være grundlag for fiksering af en rente, når lånevilkårene må anses for  

 en unormal forretningsdisposition.
Under hensyn til det angivne formål med  

 udlånet skulle renten fastsættes i overensstemmelse med SD-cirkulære 1978.31,  

 det vil sige til Nationalbankens diskonto + 4%. Såfremt selskabet påtænkte at  

 fremskaffe lånebeløbet ved egen låneoptagelse til en højere rente, skulle  

 renten fastsættes hertil (Skat 1986.9.566).
 Ligningsrådet har afgivet en lignende bindende forhåndsbesked om rentefrit  

 udlån til udenlandsk datterselskab (Skat 1986.9.567).  Om fikserede renter  

 i moder-datterselskabsforhold, se Skat 1990.7.536 (LSR).
 Har forannævnte ydelser en  rimelig forretningsmæssig begrundelse,  

  kan der ikke foretages nogen skattemæssig korrektion, jf. afsnit SC 1.2.2.
 Der kan endvidere henvises til statskattedirektoratets revisionsmeddelelse  

 1983-3.
Tvungen regnskabsomlægning For at give skattemyndighederne mulighed for at kontrollere forbindelserne  

 mellem koncernforbundne selskaber, er det i SSL § 10, stk.4, fastsat, at  

 regnskabsåret for et selskab, der beherskes af en person eller et selskab  

 eller en kreds af disse, kan kræves omlagt, så det bliver sammenfaldende med  

 det regnskabsår, der benyttes af den beherskende person, selskab m.v., for så  

 vidt disse skattepligtige har en væsentlig forretningsmæssig interesse i det  

 beherskede selskabs driftsresultat.
Se SD-cirk. 1981-8.
SSL § 12 SSL § 12, stk.1, indeholder en særlig bestemmelse om den skattemæssige  

 behandling af et  dansk datterselskab af et udenlandsk moderselskab.  

  Reglen går ud på, at såfremt datterselskabet i sine handelsmæssige eller  

 økonomiske forbindelser med moderselskabet er undergivet andre vilkår end  

 dem, der ville være gældende, såfremt datterselskabet var uafhængigt, skal  

 der ske en - eventuelt skønsmæssig - korrektion af datterselskabets indkomst,  

 således at det i skattemæssig henseende bliver stillet, som om selskabet  

 havde været uafhængigt og havde kunnet afslutte normale forretningsmæssige  

 aftaler med moderselskabet.
 Den samme regel gælder ifølge SSL § 12, stk.2, for en  filial af et  

 udenlandsk selskab,  der i medfør af SSL § 2, stk.1 a, er begrænset  

 skattepligtig her til landet.
Som eksempel på anvendelsen af SSL § 12 kan nævnes lsr.1952.6, hvor et  

 herværende filmudlejningsselskab, der var datterselskab af et amerikansk  

 selskab, havde selvangivet sin indkomst som 2 pct. af indtægten ved  

 filmudlejning, mens Landsskatteretten fandt, at selskabet måtte beskattes  

 efter den for tilsvarende selskaber gældende praksis, hvorefter indkomsten  

 ansattes til 5 pct. af udlejningsindtægten.
Senere praksis har dog ændret  

 sidstnævnte procentsats til 3 pct. af udlejningsindtægten.
 Procentsatserne anvendes dog ikke, hvis en indkomst opgjort efter  

 sædvanlige regler medfører en højere indkomstansættelse.
 I Landsskatterettens kendelse refereret i Skat 1988.9.545 har retten anset  

 SSL § 12 anvendelig på samhandel mellem dansk moder- og datterselskab, ejet  

 af en schweizisk koncern, og et af samme koncern ejet schweizisk selskab.  

 Retten lagde bl.a. vægt på forskellen mellem afregningsprincipper fra  

 selskaberne i Danmark til Schweiz og priser ved salg til andre.
 I en ikke offentliggjort kendelse har Landsskatteretten i 1963 afgjort, at  

 et herværende filmudlejningsselskab, som ikke for tiden drev  

 forretningsmæssig virksomhed, men som havde et tilgodehavende hos sit  

 amerikanske moderselskab, ved indkomstopgørelsen skulle medregne renter af  

 tilgodehavendet.
 Samme resultat er Landsskatteretten nået til i en ligeledes ikke  

 offentliggjort kendelse i marts 1988. I denne sag var det danske  

 datterselskabs tilgodehavende i det amerikanske moderselskab opstået som  

 følge af, at det deklarerede udbytte oversteg, hvad en samtidig gennemført  

 udbyttebegrænsningslov gav mulighed for.
SSL § 12 var ikke påberåbt i sidstnævnte sag, men forholdet falder efter  

 praksis og efter ordlyden af bestemmelsen ind under denne.
Om praksis, hvor  

 det ikke drejer sig om forholdet mellem et udenlandsk moderselskab og dets  

 danske datterselskab, se foran under: Koncernselskabers indkomstopgørelse.
 Hvis en koncern anvender  samme forretningsvilkår over for  

  virksomheder, der er  uafhængige af  koncernen som over for  

 koncernselskaberne, kan vilkårene i almindelighed ikke kritiseres.
 Til belysning heraf kan nævnes:
 Lsr. 1979.191. Et udenlandsk selskab havde efter overenskomst med et dansk  

 ministerium oprettet et dansk datterselskab, hvis formål var på dansk område  

 at oprette og drive særlige anlæg som en del af et internationalt  

 sikkerhedssystem, samt at udleje specialudstyr til brugerne af anlægget.  

 Specialudstyret havde det danske selskab lejet af det udenlandske selskab, og  

 lejen var aftalt i den udenlandske valuta.
Umiddelbart efter at den udenlandske valuta var blevet devalueret,  

 meddelte moderselskabet det danske selskab, at dette skulle opretholde lejen  

 i danske kroner over for brugerne, og at det ville blive debiteret for en  

 yderligere leje svarende til devalueringsforskellen fra  

 devalueringstidspunktet til regnskabsårets udløb ca. 1/2 år senere, uanset at  

 det danske selskab havde forudbetalt lejen til regnskabsårets udløb.
Det var  

 oplyst, at der samtidig med meddelelsen til det danske selskab var sendt  

 tilsvarende meddelelser til 15 virksomheder i andre lande, hvoraf kun 4 var  

 datterselskaber, mens 11 var uafhængige virksomheder.
 Da det herefter måtte lægges til grund, at det danske datterselskab ikke  

 havde været underkastet andre vilkår end de uafhængige selskaber i andre  

 lande, kunne SSL § 12, stk.1,  ikke  bringes i anvendelse.
 Samme resultat nåede Østre Landsret til i sin dom af 21.jan. 1987 om et  

 dansk datterselskab af multinationalt olieselskab (Skat 1987.3.200).
 I denne sag kunne datterselskabets indkøbspriser i det hele ikke anses som  

 udtryk for ringere vilkår end de for uafhængige virksomheder gældende, og  

 landsretten fandt derfor ikke grundlag for at anvende bestemmelsen.
I HRD af 8.maj 1988, refereret i Skat 1988.7.375 fandt højesteret i  

 modsætning til Østre Landsret, at det danske datterselskab af et  

 multinationalt olieselskab i forhold til moderkoncernen ikke havde været  

 underkastet væsentlig andre vilkår end dem, som ville gælde for et uafhængigt  

 foretagende.
Sagen blev derfor ikke hjemvist til fornyet behandling.  

Dansk datterselskabs royalty til udenlandsk koncern blev under hensyn til  

 modydelser og vilkårene i øvrigt anset for fradragsberettigede, jf.
Skat  

 1990.6.471 (LSR).
I lsr. 1981.14 fandt Landsskatteretten, at SSL § 12, stk.1 i princippet  

 kan bringes i anvendelse på et multinationalt selskabs danske datterselskab,  

 selv om der ikke findes holdepunkter for at kritisere konkrete  

 regnskabsposter i datterselskabets regnskab, og selv om det ikke er muligt at  

 foretage en sammenligning med uafhængige virksomheder, fordi størstedelen af  

 det pågældende marked beherskes af multinationale koncerner.
Til trods for  

 den manglende mulighed for sammenligning kan der foreligge sådanne indicier  

 for, at datterselskabet er underkastet andre vilkår end dem, der ville være  

 gældende for et eventuelt uafhængigt selskab, så at en skønsmæssig ansættelse  

 er hjemlet.
Den skønsmæssige forhøjelse af det pågældende selskab var baseret  

 på en sammenligning af bruttoavancen i selskabet med bruttoavancen i  

 tilsvarende multinationale selskabers danske datterselskaber.  

 Landsskatteretten fandt i den konkrete sag,at der efter det oplyste om  

 størrelsen af bruttoavancen ifølge det officielle regnskab, om den korrektion  

 heraf, der bør foretages ved sammenligning med andre selskabers bruttoavance  

 og om usikkerheden ved beregning af den af ligningsmyndigheden forudsatte  

 bruttoavance,  ikke  var tilvejebragt tilstrækkeligt klart grundlag  

 for at bringe SSL § 12, stk.1, i anvendelse, og selskabets indkomst blev  

 derfor nedsat til det selvangivne beløb.
I et andet tilfælde havde det udenlandske moderselskab ændret  

 provisionsbetingelserne for et agentur, det danske selskab havde fra  

 moderselskabet.
Landsskatteretten tiltrådte, at ændringerne ikke var et  

 udslag af selskabets afhængighed af moderselskabet, men havde en nær  

 sammenhæng med prisudviklingen, som resulterede i betragtelige prisstigninger  

 i takt med verdensmarkedsprisen, hvorfor det var naturligt, at det danske  

 selskab ikke skulle have provision af de prisstigninger, der ikke medførte  

 samme stigning i selskabets driftsudgifter, og da det var sandsynliggjort, at  

 der var sket tilsvarende ændring i provisionsbetingelserne for  

 moderselskabets andre salgskontorer og agenturer afhængige som uafhængige i  

 Europa, kunne selskabets indkomst  ikke  forhøjes i medfør af SSL §  

 12, stk.1, R.R.1982.199 SM, og lsr.1983.5.
Er der derimod tale om et  dansk moderselskab, der behersker et  

 udenlandsk datterselskab,  vil det kunne forekomme, at der mellem  

 selskaberne indgås aftaler om handelsmæssige og andre vilkår, som afviger fra  

 de aftaler, som ville blive indgået mellem uafhængige parter.
Om den  

 praktiske fremgangsmåde kan henvises til SD's revisionsmeddelelse 1980 nr.3  

 afsnit 4, 1983-3 og 1985-1.
Medfører aftalerne overførsel af indkomst fra moderselskabet til  

 datterselskabet, må dette betragtes som ikke-fradragsberettigede tilskud til  

 datterselskabet, jf.
SC 1.2.2.
 Til belysning heraf kan henvises til den foran under indkomstopgørelse  

 nævnte lsr. 1962.96. Er selskaberne  sambeskattede,  giver  

 tilskudsbeløbene ikke ret til lempelse for virksomhed i udlandet efter SSL §  

 17, stk.2. Overførsler fra datterselskabet til moderselskabet betragtes som  

 ydelser af udbyttemæssig karakter.
4. Sambeskatning Hjemmelen Ifølge SSL § 31 kan det tillades, at to eller flere selskaber  

 sambeskattes.
De nærmere vilkår for sambeskatningen fastsættes af  

 Ligningsrådet.
Bevillingsmyndighed Ansøgning om sambeskatning indsendes til og afgørelse træffes af  

Ligningsmyndigheden i den kommune, hvor moderselskabet har hjemsted.
Indgivelse af ansøgning Ansøgning om sambeskatning fra et givet skatteår skal indgives til  

 foranstående bevillingsmyndighed senest samtidig med indgivelse af rettidig  

 selvangivelse for det pågældende skatteår.
Er der givet henstand med  

 indgivelse af selvangivelsen, gælder udsættelsen tillige ansøgningen om  

 sambeskatning.
Hvilke selskaber Sambeskatning kan tillades mellem:
 1) Aktieselskaber/anpartsselskaber omfattet af SSL § 1, stk.1, nr.1.
 2) Selskaber omfattet af SSL § 1, stk.1, nr.2.
 3) Sparekasser omfattet af SSL § 1, stk.1, nr.2a.
 4) Brugsforeninger omfattet af SSL § 1, stk.1, nr.3.
 5)  Gensidige forsikringsforeninger, omfattet af SSL §1, stk.1, nr.5.
 6) Hovedforeninger omfattet af SSL § 1, stk.2, 1.pkt.
 Sambeskatning kan tillades ikke blot inden for samme gruppe, men også  

 mellem de nævnte typer selskaber indbyrdes.
 Sambeskatning med  udenlandske datterselskaber  kan tillades, hvis  

 selskabsformen kan sidestilles med de ovennævnte.
 Den omstændighed, at et selskab er  under likvidation,  hindrer  

 ikke, at sambeskatning kan tillades.
Ligningsmyndighed Skatteansættelsen for de af sambeskatningen omfattede selskaber foretages  

 af ligningsmyndigheden i den kommune, hvori moderselskabet har hjemsted.  

 Selvangivelse skal derfor indgives til ligningsmyndigheden i denne kommune.
Alle selskaber, der er omfattet af sambeskatningen, modtager en  

 selvangivelse.
For så vidt alle selvangivelser ønskes anvendt, indgives de  

 alle sammen med moderselskabets selvangivelse tillige med en samlet  

 indkomstopgørelse for de af sambeskatningen omfattede selskaber.
Hæftelse for skatter Sambeskattede selskaber hæfter solidarisk for skatter af indtægter, der  

 vedrører sambeskatningsperioden, R.R.1977.124 SM.
 Skatten af de sambeskattede selskabers samlede indkomst -  

 sambeskatningsindkomsten - opkræves hos moderselskabet.
De vigtigste virkninger af sambeskatning Sambeskattede selskaber behandles ifølge gældende praksis som selvstændige  

 selskaber.  Sambeskatningsindkomsten  opgøres som summen af de enkelte  

 selskabers indkomst - som udgangspunkt - opgjort efter de almindelige regler.
 Sambeskatning er således ikke udtryk for en koncernbeskatning, som  

 overfører skattepligten til koncernens moderselskab på grundlag af en  

 koncernopgørelse.
 Sambeskatning indebærer imidlertid den fordel for selskaberne, at  

underskud  i eet selskab kan modregnes i overskud i et andet selskab,  

 således at underskud kan udnyttes hurtigere, ligesom der kan blive tale om  

 udnyttelse af underskud, som under særbeskatning ville være gået tabt.
En anden følge af sambeskatning er, at sambeskatning med udenlandske  

 datterselskaber under visse betingelser vil medføre  lempelse  for  

 virksomhed i udlandet efter SSL § 17, stk.2, § 17 B, stk.2, og § 18, stk.2,  

 samt lempelse efter dobbeltbeskatningsoverenskomst m.v.
Lempelsen beregnes på  

 grundlag af sambeskatningsindkomsten og den beregnede skat heraf.
Eksempel En sambeskattet koncern består af et moderselskab med en indkomst på  

 150.000 kr., et dansk datterselskab med en indkomst på -50.000 kr. og et  

 udenlandsk datterselskab med en indkomst på 100.000 kr., således at  

 sambeskatningsindkomsten udgør 200.000 kr.
Det udenlandske datterselskab er  

 beliggende i et exemptionsland.
 Den skat, som påhviler sambeskatningsindkomsten, beregnes således:
 Såfremt det udenlandske datterselskab ikke havde været inddraget under  

 sambeskatningen, ville sambeskatningsindkomsten have andraget 100.000 kr., og  

 skatten ville have andraget 40 pct. heraf, eller 40.000 kr.
 Inddragelse af et udenlandsk datterselskab under sambeskatning medfører i  

 øvrigt, at  indkomsten i det udenlandske selskab,  som under  

 særbeskatning ville være de danske ligningsmyndigheder uvedkommende, indgår i  

 sambeskatningsindkomsten opgjort efter danske regler.
 Det er det udenlandske selskabs  samlede  indkomst - positiv eller  

 negativ - som lægges til grund ved beregningen af sambeskatningsindkomsten og  

 ved beregningen af lempelser, uanset at moderselskabet  ikke ejer hele  

 aktiekapitalen i det udenlandske selskab, jf. nærmere SD 4.1 under  

 betingelse 1.2.
 Har det udenlandske selskab senere opnået  carry back  i henhold  

 til udenlandske skatteregler, påvirker dette ikke indkomstopgørelserne  

 opgjort efter danske regler, men der skal foretages omberegning af den  

 tidligere skatte- og lempelsesberegning, Skat 1988.12.792.
 Herudover medfører sambeskatning visse mindre afvigelser fra de  

 almindelige regler om selskabers indkomstopgørelse m.v.
Betingelser og vilkår for sambeskatning De gældende betingelser og vilkår for sambeskatning fremgår af SSL § 31  

 sammenholdt med den af Ligningsrådet fastsatte anvisning om sambeskatning af  

 selskaber, jf.
SD-cirk. 1987-52.
4.1. Betingelser for sambeskatning De for tiden gældende betingelser for, at sambeskatning kan opnås og  

 bevares, er følgende:
Betingelse 1.1. Samme regnskabsår Selskaberne skal have samme regnskabsår.
Dette betyder som udgangspunkt, at selskabernes regnskabsår skal have  

såvel samme begyndelsestidspunkt som sluttidspunkt.
Undtagelse  

  herfra gælder dog i følgende tilfælde:
 1) Stiftelse af moderselskab ved indskud af datterselskabsaktierne.
 Hvor der er tale om et  nystiftet moderselskab,  vil sambeskatning  

 kunne tillades straks fra moderselskabets stiftelse - uanset at selskabernes  

 regnskabsår ikke begynder samtidigt - hvis blot moderselskabet stiftes ved  

 indskud af datterselskabsaktierne (apportindskud), og moderselskabet tillige  

 har ejet aktierne i datterselskabet i hele datterselskabets indkomstår, og  

 selskabernes regnskabsår tillige slutter samtidigt.
a.
Et moderselskab, som stiftes den 1.dec. 1989 ved indskud af  

 datterselskabsaktierne, og som for skatteåret 1991/92 beskattes af indkomsten  

 i perioden 1.dec. 1989-31.dec. 1990, kan således eksempelvis tillades  

 sambeskattet med et datterselskab, som for samme skatteår beskattes af  

 indkomsten i perioden 1.jan. 1990-31.dec. 1990.
b.
Derimod vil eksempelvis et moderselskab, som stiftes den 1.marts 1990  

 ved indskud af datterselskabsaktierne, og som for skatteåret 1991/92  

 beskattes af indkomsten i perioden 1.marts 1990-31.dec.1990, ikke kunne  

 tillades sambeskattet med et datterselskab, som for samme skatteår beskattes  

 af indkomsten i perioden 1.jan. 1990-31.dec. 1990.
 2) Undtagelser udover stiftelse ved apportindskud.
 Sambeskatning tillades, uanset at  selskabernes regnskabsår ikke  

 begynder samtidigt,  hvis blot de slutter samtidigt, og moderselskabet  

 tillige har ejet aktierne i datterselskabet i såvel hele moderselskabets  

 indkomstår som i hele datterselskabets indkomstår.
Eksempler a.
Et moderselskab, som i skatteåret 1991/92 beskattes af indkomsten i  

 perioden 1.jan. 1990-31.dec. 1990, kan sambeskattes med et datterselskab, der  

 i samme skatteår beskattes af indkomsten i perioden 1.april 1990-31.dec.  

 1990, hvis moderselskabet har ejet aktierne i datterselskabet i hele  

 kalenderåret 1990.
b.
Et moderselskab, som i skatteåret 1991/92 beskattes af indkomsten i  

 perioden 1.jan. 1990-31.dec. 1990, kan sambeskattes med et datterselskab, der  

 i samme skatteår beskattes af indkomsten i perioden 1.juli 1989-31.dec. 1990,  

 hvis moderselskabet har ejet aktierne i datterselskabet i hele perioden  

 1.juli 1989-31.dec. 1990.
 3)  Ejer  moderselskabet aktierne  fra datterselskabets  

 stiftelse,  tillades sambeskatning, hvis blot selskabernes regnskabsår  

 slutter samtidigt.
 4) Erhverver moderselskabet aktierne i et selskab, som har været uden  

 aktivitet fra dets stiftelse, når bortses fra forrentning af  

 indskudskapitalen - et såkaldt  skuffeselskab  - tillades  

 sambeskatning, hvis blot selskabernes regnskabsår slutter samtidigt.
 5)  Ejer  moderselskabet aktierne  indtil datterselskabets  

 likvidation,  tillades sambeskatning, hvis blot selskabernes regnskabsår  

 begynder samtidigt.
 I tilfælde af, at  moderselskabet likvideres,  uden at  

 datterselskabet samtidigt likvideres, ophører sambeskatningen fra udgangen af  

 det sidste indkomstår forud for moderselskabets likvidation, idet betingelsen  

 om samme regnskabsår ikke vil være opfyldt for det år, hvori moderselskabet  

 likvideres.
 Ved  datterselskabs likvidation,  se SD 4.2. vilkår 2.12.
Samme skatteår Kravet om, at selskaberne skal have samme regnskabsår, betyder endvidere i  

 praksis, at samme regnskabsperiode skal lægges til grund for beskatningen i  

 samme skatteår.
 Dette betyder eksempelvis, at et selskab, som på grund af særlige forhold  

 beskattes af indkomsten i perioden 1.april 1989-31.marts 1990 i skatteåret  

 1991/92, ikke kan sambeskattes med et selskab, der i samme skatteår beskattes  

 af indkomsten i perioden 1.april 1990-31.marts 1991.
 I foranstående tilfælde må beskatningsåret for et af selskaberne omlægges,  

 før sambeskatning kan tillades.
Betingelse 1.2. Aktiebesiddelse Samtlige aktier eller anparter i datterselskaberne skal ejes af det danske  

 moderselskab eller af et eller flere af de datterselskaber, der inddrages  

 under sambeskatningen, eller af disse selskaber i forening.
Denne betingelse  

 er dog modificeret i relation til udenlandske datterselskaber, jf. nærmere  

 senere i afsnittet.
Den rene form for sambeskatning forekommer, hvor et moderselskab  

 sambeskattes med dets 100 pct. ejede datterselskab.
Sambeskatning vil dog  

 eksempelvis også kunne tillades i nedennævnte tilfælde:
a.
Hvor selskab A ejer hele aktiekapitalen i selskab B, medens A og B  

 tilsammen ejer hele aktiekapitalen i selskabet C, kan alle tre selskaber  

 sambeskattes.
b.
Hvor selskab A ejer hele aktiekapitalen i selskab B, der igen ejer hele  

 aktiekapitalen i selskab C, medens A og C tilsammen ejer hele aktiekapitalen  

 i selskab D, kan alle fire selskaber sambeskattes.
c.
Hvor et dansk moderselskab og et udenlandsk datterselskab i forening  

 ejer hele aktiekapitalen i et tredje dansk eller udenlandsk selskab, vil  

 sambeskatning også kunne tillades.
 Et selskabs besiddelse af  egne aktier eller anparter  er - ligesom  

 cross-holding - ikke til hinder for sambeskatning.
 Er eet eller flere af datterselskaberne  hjemmehørende i udlandet,  

  kan tilladelse meddeles, såfremt de danske selskaber (i praksis dog evt.  

 sammen med udenlandske datterselskaber), der inddrages under sambeskatningen,  

 enten selv eller sammen med Industrialiseringsfonden for Udviklingslandene  

 ejer hele den del af de udenlandske datterselskabers aktiekapital, som efter  

 lovgivningen i det pågældende land kan ejes af selskaber her i landet.
Ejes en del af aktierne i et udenlandsk datterselskab i øvrigt af fremmede  

 - uanset at dette ikke kræves efter det pågældende lands lovgivning - gives  

 tilladelse til sambeskatning ikke.
Sambeskatning er således nægtet i  

 tilfælde, hvor meget små aktieposter tilhørte fremmede, selv om koncernen  

 reelt havde kontrol over de resterende aktier.
Sambeskatning kan tillades, selv om et datterselskab udsteder  

 medarbejderaktier omfattet af LL § 7A.
Det er dog en betingelse for at opnå  

 sambeskatning, at de udstedte medarbejderaktier ved afståelse eller ved  

 medarbejderens død tilbagesælges til selskabet, der er forpligtet til at  

 erhverve disse.
 Der er ingen begrænsning i, hvor stor en andel af aktiekapitalen  

 medarbejderaktierne må udgøre.
Ejet i hele moderselskabets indkomstår Ejerforholdet skal have bestået i hele moderselskabets indkomstår.  

Undtagelse  herfra gælder dog i følgende tilfælde:
 1) Moderselskabet ejer aktierne fra datterselskabets stiftelse.
 2) Moderselskabet erhverver aktierne i et selskab, som har været uden  

 aktivitet fra dets stiftelse, når bortses fra forrentning af  

 indskudskapitalen - et såkaldt skuffeselskab.
 3) Moderselskabet ejer aktierne indtil datterselskabets likvidation.
 Betingelsen om, at moderselskabet skal have ejet aktierne i  

 datterselskabet i hele moderselskabets indkomstår, er anset for opfyldt i et  

 tilfælde, hvor selskaberne havde samme regnskabsår, og moderselskabet  

 erhvervede aktierne i datterselskabet på regnskabsårets første dag.
 Vedrørende sambeskatning med et  nystiftet moderselskab  henvises  

 til SD 4.1 under betingelse 1.1.
Betingelse 1.3. Fornyet sambeskatning Fornyet sambeskatning - efter at selskaberne selv har foranlediget en  

 tidligere sambeskatning ophævet - tillades kun under særlige omstændigheder.
Betingelse 1.4. Ansøgning om sambeskatning Ansøgning om sambeskatning fra et givet skatteår skal indgives senest  

 samtidig med indgivelse af rettidig selvangivelse for det pågældende  

 skatteår, jf. nærmere foran.
Branchefællesskab Det er ikke en betingelse for sambeskatning, at de af sambeskatningen  

 omfattede selskaber naturligt falder ind under en koncerns område.
Sambeskatning af alle selskaber Det er ikke en betingelse for sambeskatning, at sambeskatningen omfatter  

 alle koncernens selskaber, men fornyet sambeskatning - efter at selskaberne  

 selv har foranlediget en tidligere sambeskatning ophævet - vil kun blive  

 tilladt under særlige omstændigheder.
Man vil således ikke efter eget ønske  

 kunne veksle mellem sambeskatning og særbeskatning.
Økonomisk og forretningsmæssig realitet Ligningsrådet har i enkelte tilfælde nægtet tilladelse til sambeskatning  

 selvom de formelle betingelser for sambeskatning var opfyldt, idet man ikke  

 fandt, at dispositionerne indeholdt en tilstrækkelig økonomisk og  

 forretningsmæssig realitet, men måtte anses overvejende at tilsigte  

 borteliminering af beskatningsgrundlaget i de danske selskaber R.
R. 1984.  

 108 SM.
Se ligeledes R.
R. 1984. 107 SM.
 Efter VLD af 27.feb. 1989 var Ligningsrådet ikke berettiget til at nægte  

 tilladelse til sambeskatning i et tilfælde, hvor de formelle betingelser for  

 sambeskatning var opfyldt, Skat 1989.4.318.
4.2. Vilkår for sambeskatningen Under sambeskatningen - og ved dennes ophør - er de sambeskattede  

 selskaber undergivet de til enhver tid gældende vilkår.
Allerede eksisterende  

 sambeskatninger er således undergivet de vilkår, som senere måtte blive  

 fastsat under sambeskatningen.
De for tiden gældende vilkår er følgende:
Vilkår 2.1. Oplysning om aktiebesiddelse i datterselskabet Der skal hvert år i regnskab eller særligt bilag til selvangivelsen  

 afgives oplysning om moderselskabets aktiebesiddelse i datterselskabet.
 Oplysningspligten gælder såvel direkte som indirekte aktiebesiddelser.
 Ændringer af koncernopbygningen som følge af omfordeling af  

 aktiebesiddelser vil som hovedregel ikke anfægte sambeskatningen.  

 Sambeskatning er således tilladt opretholdt, selv om aktieoverdragelser inden  

 for en regnskabsperiode bevirkede, at det tidligere moderselskab blev  

 datterselskab, og datterselskabet blev moderselskab.
Vilkår 2.2. Udbytter fra udenlandske selskaber Efter bestemmelsen i SSL § 13, stk.3, er udbytte fra et udenlandsk  

 datterselskab  skattefrit  efter samme regler, som gælder for udbytte  

 fra et dansk datterselskab efter SSL § 13, stk.1, nr.2, såfremt den til grund  

 for udbyttet liggende selskabsindkomst er beskattet efter regler, der ikke i  

 væsentlig grad afviger fra danske regler.
Dette gælder såvel i som uden for  

 sambeskatning.
Skattefritagelsen gælder ikke for sparekasser,  

 brugsforeninger, gensidige forsikringsforeninger og hovedforeninger.
Medens udbytte - som  ikke er omfattet af skattefritagelsen  i SSL  

 § 13, stk.3, - fra et  ikke-sambeskattet  udenlandsk datterselskab  

 giver ret til datterselskabslempelse i henhold til SSL § 17, stk.3, § 17 B,  

 stk.3, og § 18, stk.3, kan et tilsvarende udbytte fra et udenlandsk  

sambeskattet  datterselskab fradrages ved moderselskabets  

 indkomstopgørelse i det omfang, udbyttet kan indeholdes i datterselskabets  

 skattepligtige indkomst - opgjort efter danske regler - for det regnskabsår,  

 for hvilket udbyttet er deklareret.
Det er datterselskabets skattepligtige  

 indkomst før fradrag af underskud fra tidligere år, som lægges til grund ved  

 beregningen af udbyttefradraget.
Hvor udbyttefradrag herefter ikke kan foretages, kan der indrømmes  

 moderselskabet lempelse efter SSL § 17, stk.3, § 17 B, stk.3 eller § 18,  

 stk.3, samt i henhold til dobbeltbeskatningsoverenskomst eller efter LL § 33  

 vedrørende betalt udbytteskat.
En sådan situation kan opstå, hvor  

 datterselskabets indkomst er positiv opgjort efter udenlandske regler, men  

 negativ opgjort efter danske regler.
 For det  første år  under sambeskatningen indrømmes dog ikke  

 udbyttefradrag, men der indrømmes lempelse efter bestemmelserne i SSL § 17,  

 stk.3, § 17 B, stk.3, eller § 18, stk.3.
Udbytter fra danske selskaber Udbytte fra et dansk datterselskab er skattefrit ifølge SSL § 13, stk.1,  

 nr.2. Dette gælder  såvel i som uden for sambeskatning.  For  

 sambeskattede selskaber er udbyttet skattefrit, uanset at det enkelte selskab  

 ejer mindre end 25 pct. af aktierne i datterselskabet, hvis de af  

 sambeskatningen omfattede selskaber tilsammen ejer mindst 25 pct. af  

 aktiekapitalen i datterselskabet.
Vilkår 2.3. Udbytter fra danske selskaber til en sparekasse,  

 brugsforening, gensidig forsikringsforening eller hovedforening Skattefritagelsesbestemmelsen i SSL § 13, stk.1, nr.2, gælder dog ikke for  

 sparekasser, brugsforeninger, gensidige forsikringsforeninger og  

 hovedforeninger.
Udbytter fra danske datterselskaber til en sparekasse,  

 brugsforening, gensidige forsikringsforening eller hovedforening skal derfor  

 medregnes ved sparekassens eller foreningens indkomstopgørelse.
 Sådanne udbytter giver ret til udbyttefradrag efter samme regler, som  

 gælder for udbytter fra udenlandske datterselskaber, jf. foran.
 Som følge af, at der er knyttet skattegodtgørelse til et sådant udbytte,  

 opgøres udbyttefradraget således:
Eksempel Hvis f.eks. en sparekasse har en indkomst på 1.000, og der modtages et  

 udbytte fra et dansk datterselskab på 100 kan indkomsten opgøres således:
 Sparekassen er således stillet på samme måde, som skattefrihed efter SSL §  

 13 stk.1, nr.2 ville give.
Vilkår 2.4.1. Underskud fra før sambeskatningen Hvis der ved sambeskatningens begyndelse foreligger underskud fra  

 tidligere år i et af selskaberne, kan dette alene bringes til fradrag i  

 medfør af LL § 15 i overskud indtjent i det samme selskab, se om begrænsning  

 af underskudsfremførsel for visse selskaber SC 1.2.6.
 Sådanne underskud vil kun kunne fremføres til fradrag i det pågældende  

 selskabs positive skattepligtige indkomst under sambeskatningen, efter at det  

 pågældende selskabs indkomst er reduceret med eventuelle underskud fra andre  

 af sambeskatningen omfattede selskaber for det pågældende skatteår, jf.  

 nærmere vilkår 2.5.
 Underskud i  udenlandske datterselskaber  fra tiden før  

 sambeskatningens indtræden kan ikke fradrages i overskud indtjent efter  

 sambeskatningens indtræden.
Hvor et nyt selskab inddrages under sambeskatningen med en allerede  

 eksisterende sambeskattet koncern, vil den sambeskattede koncerns underskud  

 fra år forud for sambeskatningen med det nye selskab alene kunne bringes til  

 fradrag i medfør af LL § 15 i overskud indtjent inden for de selskaber, der  

 var omfattet af den tidligere sambeskatning.
De pågældende underskud vil  

 således ikke kunne bringes til fradrag i overskud, som det nye selskab  

 indtjener efter at være inddraget under sambeskatningen.
Vilkår 2.4.2. Begrænsning af fradragsret for underskud Vilkåret medfører en begrænsning for underskudsfremførsel  

 »nedad« i en sambeskattet koncern.
 Udviser den skattepligtige indkomst for et af selskaberne underskud, kan  

 en til selskabets nettofinansieringsudgift svarende del af underskuddet ikke  

 bringes til fradrag i overskud, indtjent i de af sambeskatningen i øvrigt  

 omfattede selskaber, hvori det underskudsgivende selskab direkte eller  

 indirekte ejer aktier.
 Nettofinansieringsudgiften opgøres som summen af renteudgifter,  

 skattemæssige kurstab og valutakurstab samt løbende ydelser med fradrag af  

 summen af renteindtægter, skattepligtige kursgevinster og  

 valutakursgevinster.
 Det er herefter kun underskud der overstiger selskabets  

 nettofinansieringsudgifter, der kan bringes til fradrag i overskud i de  

 øvrige sambeskattede selskaber, herunder også et nytilkøbt selskab.
 Eksempel 1:
 Hvis f.eks. et selskab M køber aktierne i D for 10 mio. kr. og M kun har  

 finansielle aktiviteter og aktierne i D, kan indkomsten opgøres således:
 Begrænsningen i adgangen til at fradrage underskud gælder dog højst den  

 del af underskuddet, som svarer til normal forrentning af anskaffelsessummen  

 for aktier i de af sambeskatningen omfattede selskaber, som er erhvervet  

 efter 31.dec. 1983.
Ved denne beregning nedsættes anskaffelsessummen med 1/7 hvert år, første  

 gang for det regnskabsår, der følger umiddelbart efter anskaffelsesåret, uden  

 hensyn til den faktiske afvikling af købesummen.
Ved fastsættelsen af den  

 normale forrentning anvendes diskontoen ved begyndelsen af det  

 aktiebesiddende selskabs regnskabsår med tillæg af 4 procentpoint.
 Eksempel 2:
M, der er en handelsvirksomhed køber D for 10 mill. kr.
Det forudsættes at  

 diskontoen er 7% hvorefter forrentningen af købesummen udgør 11% af 10 mill.  

 kr. - 1.100 t.kr.
 Underskud, der således ikke er benyttet, og som ej heller er modregnet i  

 overskud, indtjent i andre af sambeskatningen omfattede selskaber, kan alene  

 bringes til fradrag i medfør af LL § 15 i overskud - reduceret med evt.  

 underskud i samme år i andre selskaber under sambeskatningen og med underskud  

 efter vilkår 2.4.1. - indtjent i det samme selskab, og dernæst i overskud,  

 indtjent af andre selskaber under sambeskatningen, hvori det  

 underskudsgivende selskab ikke direkte eller indirekte ejer aktier.
 Vilkåret har virkning fra og med skatteåret 1987/88, dog alene for aktier  

 anskaffet efter den 31.dec. 1983.
 Ligningsrådet har imidlertid givet dispensation fra vilkåret i de  

 tilfælde, hvor en ændring af koncernstrukturen var foretaget inden det nye  

 vilkår blev kendt og hvor koncernstrukturen kunne være opbygget på en sådan  

 måde, at koncernen ikke ville være faldet ind under vilkåret, såfremt det  

 havde været kendt.
 Nytegning af aktier i et eksisterende datterselskab i forbindelse med  

 udvidelse af aktiekapitalen vil normalt være omfattet af vilkåret, men i de  

 sager, hvor der er blevet meddelt dispensation, har Ligningsrådet fundet, at  

 det var forretningsmæssigt begrundet at udvide aktiekapitalen i  

 datterselskabet uden at koncernens egenkapital blev tilsvarende forøget, idet  

 koncernen som helhed ikke blev mindre tynd »kapitaliseret«.
Underskud fra sambeskatningsperioden Er der underskud i et eller flere af selskaberne, fordeles disse underskud  

 forholdsmæssigt på de selskaber, som har overskud.
Underskud, der ikke kan  

 indeholdes i de øvrige selskabers overskud for det pågældende år, fordeles  

 forholdsmæssigt mellem de underskudsgivende selskaber til fradrag i de  

 sambeskattede selskabers samlede indkomst for det efterfølgende år.
 Ubenyttede underskud fra tidligere år bringes fortrinsvis til fradrag i  

 overskud hos det selskab, der har haft underskuddet. §ldre underskud  

 hidrørende fra andre selskaber i den sambeskattede koncern, benyttes dog  

 forud for det pågældende selskabs eget underskud i et senere indkomstår.  

 Foreligger der herefter et ubenyttet underskud fra tidligere år i det  

 pågældende selskab fremføres dette forholdsmæssigt til fradrag i de af  

 sambeskatningen i øvrigt omfattede selskaber, som har overskud.
 Underskud under sambeskatningen fordeles efter foranstående  

 retningslinier, jf. princippet i SD-cirk. 1979-2, uanset hvilken metode der  

 anvendes for fordeling af skatter, jf. nærmere nedenfor.
Underskudsbegrænsning LL § 15 stk.3-6 begrænser underskudsfremførsel i henhold til LL § 15 stk.1  

 for visse selskaber.
For sambeskattede selskaber kan disse regler få  

 betydning, hvis et ikke børsnoteret moderselskab skifter ejerkreds.
Hvis et  

 ejerskifte i moderselskabet i en sambeskattet koncern efter LL § 15, stk.6,  

 medfører, at underskud fra et tidligere indkomstår efter sambeskatningens  

 påbegyndelse ikke kan nedbringe den skattepligtige indkomst til et beløb  

 mindre end selskabets nettokapitalindtægter, jf.
LL § 15, stk.4, kan  

 underskuddet ikke fradrages i de andre selskabers nettokapitalindtægter.
 I så fald fremføres ubenyttede underskud fra tidligere år forholdsmæssigt  

 til fradrag i den del af overskuddet i de af sambeskatningen i øvrigt  

 omfattede selskaber, der overstiger nettokapitalindtægterne.
Vilkår 2.5. Fordeling af skatter Under sambeskatning fordeles den på de sambeskattede selskaber hvilende  

 selskabsskat efter en af nedennævnte 3 fordelingsmetoder.
 - Nettoskatten af sambeskatningsindkomsten fordeles forholdsmæssigt på de  

 her i landet hjemmehørende selskaber, hvis indkomst er positiv (vilkår  

 2.5.1).
- Nettoskatten af sambeskatningsindkomsten fordeles forholdsmæssigt på de  

 her i landet hjemmehørende selskaber, hvis indkomst er positiv, men herudover  

 skal de her i landet hjemmehørende selskaber, som har opnået en  

 skattebesparelse som følge af overførsel af underskud fra andre af  

 sambeskatningen omfattede selskaber, der er hjemmehørende her i landet,  

 refundere disse andre selskaber et beløb svarende til den opnåede  

 skattebesparelse.
Beløbet beregnes ved at gange nettoskatteprocenten med et  

 beløb svarende til det overførte underskud.
Er sambeskatningsindkomsten 0  

 eller negativ, anvendes skatteprocenten 40. Beløbet skal ikke medregnes ved  

 underskudsselskabets indkomstopgørelse og kan ikke fradrages ved  

 overskudsselskabets indkomstopgørelse (vilkår 2.5.2).
 - Nettoskatten af sambeskatningsindkomsten posteres i moderselskabet  

 (vilkår 2.5.3).
 Nettoskatten er skatten efter reduktion for lempelser efter SSL § 17,  

 stk.2 og 3, § 17 B, stk.2 og 3, § 18, stk.2 og 3, og LL § 33 eller efter  

 dobbeltbeskatningsoverenskomster.
 Det er en forudsætning for anvendelse af den under vilkår 2.5.2. nævnte  

 fordelingsmetode, at der gives oplysning om beløb, som overføres mellem  

 selskaberne, enten i en note til selskabernes regnskaber eller i et særligt  

 bilag hertil.
 Den een gang valgte metode kan kun ændres efter tilladelse fra  

 ligningsmyndigheden.
 Såfremt selskaber - der anvender fordelingsmetoderne under vilkår 2.5.1.  

 eller 2.5.2. - ved indgivelsen af selvangivelsen har foretaget fordelingen på  

 grundlag af en beregnet nettoskat, som senere viser sig at afvige fra den  

 faktiske pålignede nettoskat, foretages regnskabsmæssige korrektioner i det  

 følgende års regnskab.
 Beregningseksempler  vedrørende den under vilkår 2.5.2. anførte  

 fordelingsmetode:
Eksempel 1 En sambeskattet koncern består af et moderselskab MS, et dansk  

 datterselskab DS 1 og et udenlandsk datterselskab DS 2.
 En sambeskattet koncern består af et moderselskab MS, et dansk  

 datterselskab DS 1 og et udenlandsk datterselskab DS 2.
Eksempel 3 En sambeskattet koncern består af et moderselskab MS, et dansk  

 datterselskab DS 1 og et udenlandsk datterselskab DS 2. MS har et ubrugt  

 underskud fra det foregående år på 160.
Eksempel 4 En sambeskattet koncern består af et moderselskab MS, et dansk  

 datterselskab DS 1 og et udenlandsk datterselskab DS 2.
 At DS 1 kun modtager et tilskud på 21 og ikke på 26,25 pct. skyldes, at DS  

 1 ikke får refunderet den skattebesparelse (26,25 pct. af 20), som det  

 udenlandske datterselskab DS 2 har opnået, som følge af overførsel af  

 underskud fra DS 1.
Godskrivning af skattebesparelsesbeløb - udover hvad der godkendes i  

 forbindelse med anvendelse af den under vilkår 2.5.2. nævnte fordelingsmetode  

 - vil som hidtil blive anset som et indkomstskattepligtigt tilskud fra det  

 overskudsgivende til det underskudsgivende selskab, medmindre overførslen kan  

 anses som skattefrit udbytte efter SSL § 13, stk.1, nr.2, og § 13, stk.3 Vilkår 2.6. Investeringsfondshenlæggelser Selskabers adgang til at henlægge til investeringsfond er ophævet fra  

 og med skatteåret 1991/92.
 Investeringsfondshenlæggelser kan  anvendes  til forlods  

 afskrivning på aktiver, som er anskaffet af det selskab, der har foretaget  

 henlæggelsen, eller af et andet dansk selskab, der er omfattet af  

 sambeskatningen.
 Anvender et selskab en investeringsfondshenlæggelse, som er foretaget af  

 et andet selskab, kan der samtidig uden beskatning  overføres  til  

 førstnævnte selskab et  beløb,  svarende til skatten af  

 investeringsfondsoverførslen udregnet efter koncernens nettoskatteprocent for  

 det indkomstår, hvori investeringsfondsoverførslen finder sted.
Reglen - hvorefter henlæggelser i et dansk selskab, kan benyttes til  

 forlods afskrivning på aktiver, som er anskaffet af et andet dansk selskab,  

 der er omfattet af sambeskatningen - har virkning fra og med skatteåret  

 1983/84. Henlæggelser, som er foretaget i et dansk selskab forud for  

 skatteåret 1983/84, kan anvendes til forlods afskrivning på aktiver, som  

 anskaffes i skatteåret 1983/84 eller senere af et andet dansk selskab, med  

 hvilket det nu er sambeskattet.
R.R.1983.87 SM.
Dette gælder, uanset at de  

 benyttede henlæggelser hidrører fra tiden før sambeskatningen.
 Henlæggelser i et dansk selskab kan anvendes til forlods afskrivning på  

 aktiver anskaffet i indkomståret 1983 eller senere af et andet dansk selskab,  

 uanset dette driver virksomhed, som ikke berettiger til henlæggelse til  

 investeringsfonds, jf. § 2, stk.3, i lovbek. nr.422 af 15.aug. 1984,  

 R.R.1983.111 SM.
Særvilkår for udenlandske datterselskaber Sambeskattede udenlandske datterselskaber behandles som  

udgangspunkt  efter  samme regler,  som gælder for danske  

 datterselskaber.
 Dog gælder  forskellige regler i relation til  1. fremførsel af  

 underskud fra før sambeskatningen og 2. skattefordelingsmetoderne, jf.  

 nærmere foran.
 Herudover gælder for udenlandske datterselskaber de nedenfor under vilkår  

 2.7-2.10 anførte  særvilkår.
 Vilkår 2.7. Regnskabsmateriale m.v.
 Det påhviler et dansk moderselskab, der ønsker et udenlandsk datterselskab  

 inddraget under sambeskatning, at drage omsorg for, at  bogføringen  

 m.v.  vedrørende det udenlandske selskab tilrettelægges således, at  

 resultatopgørelse og balance kan danne grundlag for ligningen af  

 moderselskabet, og at  regnskabsmateriale m.v.  vedrørende det  

 udenlandske selskab opbevares i overensstemmelse med de her i landet gældende  

 bestemmelser.
 Såfremt det udenlandske regnskab ikke er udarbejdet på en sådan måde, at  

 det kan danne grundlag for ligningen, påhviler det moderselskabet, at der  

 vedlægges selvangivelsen et  særligt bilag, hvorpå resultatopgørelsen i  

 det udenlandske årsregnskab omformes til at udvise et resultat opgjort efter  

 dansk lovgivning.
Det regnskab, der vedlægges selvangivelsen, skal være  affattet på  

  dansk, norsk, svensk, engelsk, tysk eller fransk.
Ligningsmyndigheden er  

 berettiget til at kræve et regnskab oversat til dansk.
 På begæring skal  regnskabsmateriale, dokumenter m.v.,  som har  

 betydning for ligningen, indsendes til dansk skattemyndighed, ligesom der på  

 begæring skal meddeles  oplysninger i øvrigt,  som har betydning for  

 ligningen.
 Såfremt foranstående  vilkår ikke opfyldes,  kan tilladelse til  

 sambeskatning med det pågældende udenlandske datterselskab inddrages af  

 bevillingsmyndigheden som hovedregel med virkning for det følgende  

 indkomstår.
 Inddragelse af sambeskatning  med det pågældende udenlandske  

 selskab skal kun finde sted, hvor skønsmæssig forhøjelse, nægtelse af fradrag  

 m.v. ikke findes at være tilstrækkeligt.
Inddragelse af sambeskatning skal som hovedregel ske med virkning for det  

 følgende indkomstår.
Har ligningsmyndigheden eksempelvis i 1990 anmodet om  

 materiale vedrørende indkomstperioden 1.jan. 1989-31.dec. 1989, er  

 hovedreglen således, at sambeskatningen først skal kunne inddrages med  

 virkning fra den 1.jan. 1990. Kun i særlige grelle tilfælde vil  

 sambeskatningen kunne inddrages allerede med virkning for det pågældende  

 indkomstår, hvilket i det i eksemplet anførte tilfælde vil sige fra den  

 1.jan. 1989.
Vilkår 2.8. Omregning fra udenlandsk mønt Et i udenlandsk mønt ført regnskab omregnes på statustidspunktet til  

 kursen på dette tidspunkt eller til en gennemsnitskurs.
Det een gang anvendte  

 omregningsprincip skal anvendes også for følgende regnskabsår.
Derimod  

 stilles ikke krav om, at omregningen skal ske efter samme principper i alle  

 af sambeskatningen omfattet udenlandske datterselskaber R.R. 1984.237 SM.
Det  

 er den skattepligtige indkomst for det udenlandske selskab - opgjort efter  

 danske regler - der omregnes til danske kroner.
 Afskrivninger og nedskrivninger m.v. foretages således i det pågældende  

 lands mønt.
Vilkår 2.9. Forskudsafskrivning Reglerne i AL afsnit IV A om forskudsafskrivning kan ikke anvendes på  

 maskiner m.v. og bygninger, når leveringsaftale er truffet af et udenlandsk  

 datterselskab, ligesom reglerne i AL § 14 ikke kan anvendes på kontrakt om  

 bygning af skibe, som et udenlandsk datterselskab har indgået.
Vilkår 2.10. Indgangsværdier Etablering af sambeskatning  med et udenlandsk datterselskab på et  

 tidspunkt  efter datterselskabets stiftelse  medfører, at der skal  

 fastsættes en indgangsværdi for de afskrivningsberettigede aktiver.
Indgangsværdierne for afskrivningsberettigede aktiver m.v.,  som  

 de udenlandske datterselskaber har erhvervet før sambeskatningens indtræden,  

 fastsættes til de pågældende aktivers handelsværdi på tidspunktet for  

 sambeskatningens indtræden.
For  ejendomme  skal handelsværdien  

 omregnes til kontantværdi.
Ligningsmyndigheden er berettiget til at kræve  

 handelsværdien dokumenteret.
 De af vilkåret omfattede afskrivningsberettigede aktiver m.v. anses i  

 relation til AL for anskaffet på tidspunktet for sambeskatningens indtræden.
Vilkår 2.11. Meddelelse om ophør af sambeskatning Ønskes sambeskatningen bragt til ophør, må selskaberne give meddelelse  

 herom til bevillingsmyndigheden senest samtidig med indgivelse af rettidig  

 selvangivelse for det skatteår, i hvilket særbeskatning ønskes påbegyndt.
 Vilkåret vedrører den vilkårlige afbrydelse af sambeskatningen, derimod  

 ikke de tilfælde, hvor den ophører som følge af, at betingelserne ikke  

 længere er opfyldt.
Vilkår 2.12. Ophør ved datterselskabets likvidation Ophører sambeskatningen ved datterselskabets likvidation/konkurs,  

 foretages der ikke afsluttende ansættelse af datterselskabet, og  

 datterselskabets eventuelle underskud i den afsluttende regnskabsperiode samt  

 eventuelle uudnyttede underskud fra tidligere år under sambeskatningen kan  

 således bringes til fradrag efter de almindelige regler, herunder fremføres i  

 medfør af LL § 15.
Ophør af andre årsager Ved ophør af sambeskatning af andre årsager end ved likvidation/konkurs af  

 datterselskabet kan fremførel af underskud efter LL § 15 ikke ske i det  

 omfang underskuddene har været brugt til fradrag ved opgørelsen af de  

 sambeskattede selskabers sambeskattede indkomst.
Såfremt et eller flere af de sambeskattede selskaber har haft  

underskud i det sidste sambeskatningsår,  kan dette underskud således  

 ikke overføres til det efterfølgende særbeskatningsår i det omfang, hvori det  

 ved opgørelsen af de sambeskattede selskabers samlede indkomst er modregnet i  

 overskud fra andre af selskaberne.
Hvor flere af de sambeskattede selskaber  

 har haft underskud, anses modregningen i overskud for at være sket i forhold  

 til de pågældende selskabers underskudsbeløb.
 Med hensyn til overførsel til første særbeskatningsår af  underskud fra  

 tidligere sambeskatningsår  forholdes på tilsvarende måde, dog at  

 overførsel heller ikke kan ske for så vidt angår underskud, som er bragt til  

 fradrag ved opgørelsen af de sambeskattede selskabers skattepligtige indkomst  

 for tidligere sambeskatningsår.
4.3. Indkomstopgørelsen i de enkelte selskaber i øvrigt Under SD 4.2 er gennemgået de vilkår, som gælder under sambeskatningen,  

 herunder vilkår i relation til indkomstopgørelsen i de enkelte selskaber.
 Disse vilkår indebærer visse mindre afvigelser fra de almindelige regler,  

 men som foran anført opgøres de enkelte selskabers indkomst som  

udgangspunkt  efter  de almindelige regler.
Indtægtsposter og fradragsposter Indtægtsposter og fradragsposter skal placeres i de selskaber, de  

 vedrører.
Er der tale om indtægter eller udgifter i forbindelse med  

 mellemværender mellem de sambeskattede selskaber, gælder samme principper som  

 for koncerner, der ikke er sambeskattede.
Samhandel Ved handel mellem sambeskattede selskaber skal der beregnes normal avance  

 m.v., og praksis om maskeret udbytte og udlodning, jf. herom SF, finder  

 tilsvarende anvendelse i disse tilfælde.
Anvendelse af investeringsfondsmidler Ved overdragelse af aktiver mellem sambeskattede selskaber kan der  

 foretages forlods afskrivning med investeringsfondsmidler efter de  

 almindeligt gældende regler.
Dog kan reglerne om investeringsfond ikke  

 anvendes i relation til udenlandske datterselskaber, jf.
SD 4.2 - vilkår 2.6 Genvundne afskrivninger Afhænder et  udenlandsk datterselskab  under sambeskatningen  

 aktiver, hvorpå der er afskrevet, gælder de almindelige regler om beskatning  

 af genvundne afskrivninger for så vidt angår de under sambeskatningen  

 foretagne afskrivninger.
Hvis den sambeskattede koncern afhænder sin aktiebesiddelse i det  

 udenlandske datterselskab,  ophører sambeskatningen  fra udgangen af  

 det sidste indkomstår forud for salget.
Den omstændighed, at sambeskatningen  

 ophører, medfører ikke, at der kan foretages beskatning af genvundne  

 afskrivninger for så vidt angår aktiver, som er i det udenlandske  

 datterselskabs besiddelse på tidspunktet for sambeskatningens ophør.
Varelagerlovens § 5 Varelagerlovens § 5 bestemmer, at ophører et selskab, der er hjemmehørende  

 i udlandet, med at være sambeskattet med et her i landet hjemmehørende  

 moderselskab, skal den nedskrivning, der er foretaget på det varelager, der  

 er knyttet til det udenlandske selskab, og som er foretaget i det sidste  

 indkomstår, hvori sambeskatningen bestod, medregnes i det følgende års  

 skattepligtige indkomst for moderselskabet.
 Såfremt der i det første indkomstår, hvori sambeskatningen bestod, er  

 foretaget en indtægtsførsel af en i det udenlandske datterselskab tidligere  

 foretagen varelagernedskrivning, kan dette beløb fradrages i den ovennævnte  

 opgørelse.
 Det fradragsberettigede beløb er ikke begrænset til den  

 varelagernedskrivning, der efter § 5, stk.1, skal indtægtsføres hos  

 moderselskabet i året efter sambeskatningens ophør.
Aktieavancer og aktietab Ved et moderselskabs afståelse af aktier i et sambeskattet datterselskab  

 behandles fortjeneste og tab efter de almindelige  

 aktieavancebeskatningsregler.
Der vil således kunne opstå fradragsberettiget  

 tab ved afståelse af aktier i et datterselskab, hvis underskud løbende har  

 været fratrukket i sambeskatningsindkomsten.
Ifølge de gældende  

 aktieavancebeskatningsregler er adgangen til tabsfradrag ved afståelse af  

 aktier dog undergivet visse begrænsninger, jf. nærmere SH.
 Der er ikke mulighed for at modregne tab ved salg af aktier i et selskab i  

 fortjeneste ved salg af aktier i et andet af sambeskatningen omfattet  

 selskab.
