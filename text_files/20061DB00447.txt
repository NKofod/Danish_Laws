Betænkning afgivet af Trafikudvalget den 10. maj 2007 Betænkning over Forslag til folketingsbeslutning om bedre  

 vilkår for cyklismen [af  

 Poul Henrik Hedeboe (SF) m.fl.] 1. Udvalgsarbejdet Beslutningsforslaget blev fremsat den 26. januar 2007 og var til  

 1. behandling den 27. marts 2007. Beslutningsforslaget blev efter 1.  

 behandling  

 henvist til behandling i Trafikudvalget.
Møder Udvalget har behandlet beslutningsforslaget i 3 møder.
Spørgsmål Udvalget har stillet 2 spørgsmål til transport- og  

 energiministeren til skriftlig besvarelse, som denne har besvaret.
2. Indstillinger og politiske bemærkninger Et  

  

 flertal  

  

 i  

 udvalget (V, S, DF og KF) indstiller beslutningsforslaget til  

  

 forkastelse.
Socialdemokratiets  

 medlemmer af udvalget finder, at beslutningsforslaget om forbedring af  

 cyklisters  

 vilkår er både visionært og sympatisk.
Omvendt finder Socialdemokraterne  

 flere  

 af elementerne svære at realisere.
Socialdemokratiet støtter således ikke  

 forslaget, men derimod flere af delelementerne, som S gerne arbejder videre  

 med.
Som det understreges i  

 beslutningsforslagets bemærkninger, er der mange gode grunde til at forbedre  

 cyklisters vilkår.
I en tid med meget stillesiddende arbejde er cykelturen  

 til  

 og fra arbejde eller uddannelse  eller for den sags skyld fritidsturen  

 ud i  

 det grønne  en kærkommen lejlighed til at få rørt sig.
I en tid med  

 eksplosiv  

 vækst i livsstilssygdomme såsom diabetes 2, fedme m.m. er cykelturen en  

 oplagt  

 mulighed for at kombinere den nødvendige motion med mange af de daglige  

 transportbehov.
I en tid med store trængselsproblemer på vore veje og det  

 deraf  

 følgende tidsspilde  og med de betydelige forureningsproblemer, der  

 forårsages  

 af den massive biltrafik  er det oplagt at styrke alternative  

 transportformer  

 såsom cyklen.
At fremme af cyklismen er den mest effektive måde at løse disse  

 betydelige og meget aktuelle samfundsproblemer på, er dokumenteret i  

 rapporten  

 »Cykling, motion, miljø og sundhed« fra 2005. Derfor er det også  

 dybt problematisk, at nye tal fra  

 Vejdirektoratets statistikker viser et fald i antallet af cyklister.  

 Regeringen  

 bør derfor tage denne udfordring langt mere seriøst.
Da den nuværende regering  

 trådte til i 2001, blev den årlige trafikpulje på 50 mio. kr. om året  

 fjernet.  

 Det kan være en medvirkende årsag til, at antallet af cyklister nu er faldet.  

 Derfor er tiden inde til visioner og investeringer i fremtidens cyklisme  

  ikke  

 til afvikling og besparelser, som regeringen hidtil har stået for.
I denne  

 sammenhæng ser Socialdemokraterne beslutningsforslaget som et visionært,  

 modigt  

 og forfriskende indspil i debatten.
Socialdemokraterne kan støtte dele af  

 forslaget,  

 hvilket også vil fremgå af vort kommende cykeludspil samt af vort kommende  

 forslag til finanslov.
Men der er imidlertid også elementer i forslaget, vi  

 er  

 mere skeptiske over for.
Fra socialdemokratisk side  

 støtter vi selvsagt forslaget om nye cykelbyer.
Vi medvirker gerne til at  

 afsætte en pulje til statslig medfinansiering af kommunale  

 cykelbyinitiativer.  

 Resultaterne af Odenseprojektet, som blev skabt med støtte fra den tidligere  

 socialdemokratiske regering, er et fantastisk godt og succesrigt eksempel.  

 Her  

 begyndte 20 pct. flere at cykle i projektperioden.
Derfor skal dette gode  

 arbejde spredes til andre byer.
Socialdemokratiet støtter også ideen om en  

 årlig cykelpulje på finansloven.
Om det skal være det ene eller det andet  

 beløb, der skal afsættes, må bero på en nærmere forhandling.
Men de beløb,  

 der  

 anføres i beslutningsforslaget, virker ikke urealistiske.
Socialdemokraterne  

 støtter, at regeringen udarbejder en handlingsplan for kombineret brug af  

 kollektiv trafik og cyklisme, ligesom vi støtter, at der tages initiativer  

 til  

 at ændre færdselsloven, så den gøres mere cyklistvenlig, samt at der tages  

 initiativer, så man kan finde en nemmere cykelvej på internettet.
 Forslaget om, at der fra  

 2008 indføres et skattemæssigt tilskud til brug af cykel som transportmiddel  

 mellem bolig og arbejdsplads, er Socialdemokraterne derimod skeptiske over  

 for.  

 Vi forestiller os, at det kan blive meget svært at administrere i praksis.
 Et  

  

 mindretal  

  

 i  

 udvalget (SF og EL) indstiller beslutningsforslaget til  

  

 vedtagelse uændret.
Enhedslistens medlem af  

 udvalget bemærker, at cyklen er et godt redskab i kampen mod de  

 sundhedsproblemer,  

 som alt for meget inaktivitet fører med sig.
Derfor støtter EL fuldt op om  

 dette beslutningsforslag for at fremme brugen af cyklen som et godt og  

 realistisk alternativ til den alt for ukritiske brug af bilen i byen og på de  

 kortere distancer.
Enhedslisten finder dog,  

 at enkelte elementer i forslaget fortjener større opmærksomhed.
Det kan  

 således  

 være problematisk at fremme cykling, så længe det ikke er mere sikkert at  

 cykle.
Derfor ser EL gerne, at trafiksikkerhedsaspektet får en langt stærkere  

 betoning.
Det kan f.eks. ske, ved at der opstilles en målsætning om, at  

 cykeluheld skal reduceres med 50 pct. i løbet af de næste 10 år.
Ved at se på  

 »best  

 practices« vil man kunne nå meget langt.
Hvordan har f.eks. det nu nedlagte  

 Frederiksborg Amt kunnet opnå så gode resultater med sine  

 trafiksikkerhedskampagner? Dernæst skal sikre  

 skoleveje prioriteres langt stærkere, end det fremgår af  

 beslutningsforslaget, dels  

 fordi børn og unge atter må gives friheden og retten til at kunne færdes  

 sikkert på gader og veje, dels fordi de mange børn, der i dag køres til skole  

 af deres forældre, hurtigt vænner sig til at opfatte bilen som det naturlige  

 transportmiddel.
For det er det transportmiddel, børnene først lærer at  

 kende,  

 de siden hen vælger.
Herfor taler bl.a. prognoserne i OTM version 5.0.
Hvad angår voksne, gælder  

 det om at få flest mulige ud af bilerne og op på cyklen.
Her er der talrige  

 muligheder,  

 men først skal man se på de flaskehalse, der er.
Her skal blot nævnes nogle  

 få:
  

 	  

 Muligheden for at cykle mellem station og arbejdsplads/studiested begrænses  

 af, at der mangler sikre cykel-p-pladser ved stationerne.
DSB S-tog skønner,  

 at  

 op til 20 pct. bilistpendlere ville være motiverede til at lade bilen stå,  

 hvis  

 de havde en sikker overdækket p-plads til cyklen.
  

 	  

 Nedlæggelse af p-pladser i bymidterne forøger cyklismen markant.
Det viser  

 erfaringer fra Schweiz og Holland.
   

 	  

 Der er for få cykelværksteder, og et sådant bør altid kunne findes i  

 tilknytning til en station og/eller et større trafikknudepunkt, eventuelt  

 understøttet som et kommunalt beskæftigelsesprojekt.
  

 	  

 A  

 f frygt for tyverier/hærværk kører mange på en dårlig cykel med begrænset  

 aktionsradius og afskærer sig derved fra aktiviteter, der er betinget af en  

 god  

 cykel.
Her er der brug for sikre p-pladser ved trafikknudepunkter.
Erfaringer  

 fra Holland viser et fald i antallet af cykeltyverier, efter at centralt  

 beliggende cykelparkeringsanlæg fik opsyn.
   

 	  

 Arbejdspladser med mere end f.eks. 25 ansatte udarbejder  

 transporthandlingsplaner, hvor cykling indgår som et væsentligt element.
  

 	  

 Der en tendens til at fokusere på cyklisternes forhold i byerne, mens man  

 ofte glemmer, at en femtedel af danskerne bor på landet, og her tæller også  

 hovedstadsregionens landdistrikter med.
Især er der brug for flere cykelstier  

 og  

 at forbedre mulighederne for at tage cykler og cykelanhængere med busser og  

 tog.
Et vigtigt element for at fremme cykeltrafikken består i at få ændret  

 danskernes holdning til cyklen.
Nogle opfatter cyklen som et transportmiddel  

 for børn, der ikke selv kan køre bil, eller for voksne, der ikke har råd til  

 at  

 anskaffe sig en bil.
Cyklen er imidlertid et transportmiddel for alle.
Der  

 ligger derfor en stor opgave i at få ændret opfattelsen af cyklens muligheder  

 som et reelt alternativ til bilen for stort set alle befolkningsgrupper.
At give cyklen en bredere anerkendelse og anvendelse i samfundet vil ikke  

 kunne opnås alene gennem politiske markeringer men kræver en stærk folkelig  

 opbakning.
Hvis danskerne gør sig bevidst, at deres valg af transportmiddel  

 har  

 indflydelse ikke blot på dem selv, men også på det omgivende miljø og på  

 trafikkens udslip af klimaskadelige stoffer, er vi nået et langt stykke ad  

 vejen mod den opbakning, der er nødvendig.
Enhedslisten vil også pege på, at kommunerne via planlægningen har store  

 muligheder for at præge udformningen og anvendelsen af byområderne.  

 Trafikproblemer har tit et lokalt udgangspunkt.
Derfor er det lokale  

 initiativ  

 en meget vigtig brik i målsætningen om bedre trafik.
 Disse indvendinger og forslag til trods kan Enhedslisten give fuld  

 opbakning til beslutningsforslaget.
 Et andet  

  

 mindretal  

  

 i udvalget (RV) vil stemme hverken for eller imod beslutningsforslaget.
 Siumut, Tjóðveldisflokkurin, Fólkaflokkurin og Inuit Ataqatigiit  

 var på tidspunktet for betænkningens afgivelse ikke repræsenteret med  

 medlemmer  

 i udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
Kim Andersen (V)   

 Kristian Pihl Lorentzen (V)   

 Jacob Jensen (V)   

 Flemming Damgaard Larsen (V)  

  

  fmd.  

  

 Karsten Nonbo (V)   

 Walter Christophersen (DF)   

 Jørn Dohrmann (DF)   

 Henriette Kjær (KF)  

  

  nfmd.  

  

 Allan Niebuhr (KF)   

 Poul Andersen (S)   

 Magnus Heunicke (S)   

 Klaus Hækkerup (S)   

 Jens Christian Lund (S)   

 Jytte Wittrock (S)   

 Martin Lidegaard (RV)   

 Poul Henrik Hedeboe (SF)   

 Rune Lund (EL) Siumut, Tjóðveldisflokkurin, Fólkaflokkurin og Inuit  

 Ataqatigiit havde ikke medlemmer i udvalget.
Folketingets sammensætning Venstre, Danmarks Liberale Parti (V) 52 Enhedslisten (EL) 6 Socialdemokratiet (S) 47 Siumut (SIU) 1 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 18 Fólkaflokkurin (FF) 1 Det Radikale Venstre (RV) 16 Inuit Ataqatigiit (IA) 1 Socialistisk Folkeparti (SF) 11 Uden for folketingsgrupperne (UFG) 3 Bilag 1 Oversigt over bilag vedrørende B 80 Bilagsnr.
Titel 1 Tidsplan for udvalgets behandling af beslutningsforslaget 2 Tidspunkt for betænkningsafgivelse 3 1. udkast til betænkning 4 2. udkast til betænkning Oversigt over spørgsmål og svar vedrørende B 80 Spm.nr.
