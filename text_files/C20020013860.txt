Vejledning om regulering af beløb og  

 beløbsgrænser i lov om leje af erhvervslokaler m.v. og  

 bekendtgørelse om drift af almene boliger m.v. for 2003 Indledning I lov om leje af erhvervslokaler m.v., jf. lov nr. 934 af  

 20. december 1999, er i § 69, stk. 3, fastsat et påkravsgebyr i  

 1999-niveau, som reguleres én gang om året.
 Beløbene i § 86 i bekendtgørelse om drift af  

 almene boliger m.v., jf. bekendtgørelse nr. 1103 af 13. december 2000,  

 er fastsat i 2000-niveau og reguleres ligeledes én gang om  

 året.
 De pågældende beløb og  

 beløbsgrænser reguleres efter udviklingen i Danmarks Statistiks  

 nettoprisindeks i en 12-måneders periode sluttende i juni måned  

 året før det finansår, reguleringen vedrører.  

 Beløbene afrundes til hele kronebeløb.
 De nævnte beløb og beløbsgrænser  

 for 2002 fremgik af By- og Boligministeriets vejledning nr. 169 af 18.  

 september 2001 om regulering af beløb og beløbsgrænser i  

 lov om leje, lov om midlertidig regulering af boligforholdene, lov om leje af  

 erhvervslokaler m.v., lov om leje af almene boliger, bekendtgørelse om  

 beboerrepræsentation og bekendtgørelse om drift af almene  

 boliger m.v. for 2002.
 Reguleringsfaktorerne for perioden 1999 til 2002 er  

 følgende:
 1999-2000  1,9 pct.
 2000-2001  3,5 pct.
 2001-2002  2,5 pct.
 Ved opregulering fra 2002-niveau til 2003-niveau anvendes  

 2,1 pct.
Efter opregulering af beløbet fra 2002 (det  

 uafrundede beløb) afrundes det pågældende beløb til  

 nærmeste hele kronebeløb.
Nedennævnte beløb og  

 beløbsgrænser er således beregnet med udgangspunkt i det  

 foregående års beløb inden afrunding.
1. Erhvervslejelovens beløb for 2003 Gebyr for påkrav (lovens § 69, stk. 3)  

 fastsættes pr. 1. januar 2003 til 119 kr.
 2. Bekendtgørelse om drift af almene boliger  

 m.v.
 Nedennævnte beløb og  

 beløbsgrænser anvendes først fra begyndelsen af det  

 regnskabsår, der påbegyndes i år 2003:
Godtgørelse ved råderet  

 (driftsbekendtgørelsens § 86, stk. 5) Egenbetaling for godtgørelse: 6.132 kr.
 Maksimum for godtgørelse: 42.924 kr.
 Minimum for godtgørelse: 2.451 kr.
 For så vidt angår regulering af  

 lejelovgivningens beløb og beløbsgrænser for 2003  

 henvises til Socialministeriets vejledning af 27. august 2002 om regulering  

 af satser i lejelovgivningen for 2003.
