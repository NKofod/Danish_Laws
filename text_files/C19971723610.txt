Cirkulæreskrivelse om meddelelse om  

 tjenestemænd omfattet af tjenestemandslovens regler om  

 rådighedsløn.
Fratrædelsesgodtgørelse for  

 tjenestemænd, der fratræder frivilligt i henhold til aftale med  

 arbejdsgiveren, sidestilles med rådighedsløn i relation til  

 overgang til efterløn og fradrag i dagpenge Kommentar m.v.: Meddelelsen hidrører fra en  

 vejledende udtalelse til en arbejdsløshedskasse Efter § 4, stk. 1, jf. stk. 2, i ovennævnte  

 bekendtgørelse nr. 1161 af 21. december 1995, kan et medlem, som  

 får udbetalt løn, rådighedsløn m.v. eller  

 ydelser, der træder i stedet herfor, for en periode, hvor der ikke  

 udføres arbejde, ikke overgå til efterløn i denne  

 periode.
En tjenestemand kan sige op med 3 måneders varsel,  

 og kan under visse forhold opsiges med samme varsel.
Såfremt en  

 afskedigelse skyldes ændringer i forvaltningens organisation eller  

 arbejdsform, har tjenestemanden ret til op til 3 års  

 rådighedsløn, jf. tjenestemandslovens §§ 27, 28 og 32.
 Hvis en tjenestemand i stedet vælger at  

 fratræde ved selv at sige sin stilling op med 3 måneders varsel i  

 forbindelse med en aftale om en fratrædelsesgodtgørelse fra  

 arbejdsgiveren på f. eks. 6 eller 12 måneders løn, og  

 tjenestemanden dermed fraskriver sig retten til rådighedsløn,  

 træder fratrædelsesgodtgørelsen efter direktoratets  

 opfattelse i stedet for rådighedsløn.
 Det medfører, at tjenestemanden ikke kan  

 overgå til efterløn i den periode, hvor  

 fratrædelsesgodtgørelsen træder i stedet for  

 rådighedslønnen, regnet fra fratrædelsestidspunktet.
 Direktoratets opfattelse skyldes, at en tjenestemands  

 accept af fratrædelsesgodtgørelse i et antal måneder,  

 reelt tilsidesætter arbejdsgiverens pligt til at betale  

 rådighedsløn til den tjenestemand, der afskediges som  

 følge af ændringer i forvaltningen.
 Eksempel 1:
 En tjenestemand, der den 31. januar 1997 siger op til  

 fratrædelse den 30. april 1997, og som følge heraf får en  

 fratrædelsesgodtgørelse svarende til 6 måneders  

 løn, vil først kunne overgå til efterløn 6  

 måneder efter fratrædelsen, dvs. den 1. november 1997.
 Eksempel 2:
 En tjenestemand, der den 31. januar 1997 siger op til  

 fratrædelse den 31. juli 1997, og som følge heraf får en  

 fratrædelsesgodtgørelse svarende til 6 måneders  

 løn, vil først kunne overgå til efterløn 6  

 måneder efter fratrædelsen, dvs. den 1. februar 1998.
*** Det bemærkes, at ovennævnte forståelse  

 af, hvornår fratrædelsesgodtgørelser for  

 tjenestemænd træder i stedet for rådighedsløn,  

 gælder tilsvarende vedrørende fradrag i  

 arbejdsløshedsdagpenge i relation til bekendtgørelse nr. 966 af  

 1. december 1994.
