 I medfør af § 2 c, og § 17, stk. 2, i lov om Arbejdsmarkedets  

 Tillægspension, jf. lovbekendtgørelse nr. 4 af 8. januar 1996 med senere  

 ændringer, fastsættes efter indstilling fra bestyrelsen for Arbejdsmarkedets  

 Tillægspension følgende:
Det samlede ATP-bidrag § 1.  Der indbetales bidrag til Arbejdsmarkedets  

 Tillægspension for lønmodtagere, der får udbetalt dagpenge fra en  

 arbejdsgiver eller kommunen efter lov om dagpenge ved sygdom eller fødsel.
Stk. 2.  Ved udbetaling af dagpenge fra arbejdsgiveren  

 udgør bidraget det bidrag, der er fastsat efter § 15, stk. 1, § 4 a, stk. 1,  

 eller § 4 a, stk. 5, i lov om Arbejdsmarkedets Tillægspension (jf. de i  

 bilaget anførte A-, B- og C-satser) afhængig af det bidrag, der gælder i det  

 aktuelle beskæftigelsesforhold.
Arbejdsgiveren sidestiller ved opgørelsen af  

 lønperiodens timetal det antal timer, der er udbetalt dagpenge for med  

 beskæftigelsesperioder.
 Stk. 3.  For så vidt der betales bidrag efter stk. 2,  

 betaler arbejdsgiveren desuden for hver time, der udbetales dagpenge for, et  

 tillægsbidrag på henholdsvis 1,62 kr., 0,75 kr. eller 0,87 kr. (jf. de i  

 bilaget anførte A-, B- og C-satser). For 1997 udgør tillægsbidraget dog kun  

 0,81 kr., 0,39 kr. eller 0,45 kr. pr. time.
Stk. 4.  Ved udbetaling af dagpenge fra kommunen udgør  

 bidraget det dobbelte af det bidrag, der er fastsat efter § 15, stk. 1, i lov  

 om Arbejdsmarkedets Tillægspension.
Der indbetales bidrag for hver time, der  

 udbetales dagpenge for.
Grundbidraget pr. time fastsættes af bestyrelsen for  

 Arbejdsmarkedets Tillægspension og udgør 1,62 kr.
Det dobbelte timebidrag  

 udgør 3,24 kr.
For 1997 udgør bidraget dog kun 150 pct. af timebidraget, det  

 vil sige 2,43 kr. pr. time.
 Stk. 5.  Ved udbetaling af dagpenge fra kommunen som  

 supplement til lønnen, beregnes det timetal, for hvilket der skal betales  

 ATP-bidrag, ved at dividere det udbetalte beløb med timesatsen efter § 9,  

 stk. 2, i lov om dagpenge ved sygdom eller fødsel.
 Stk. 6.  Ved beregning af ATP-bidrag af dagpenge fra  

 kommunen, jf. stk. 1, 4 og 5, bortset fra dagpenge ved arbejdsturnus, jf. §  

 9, stk. 6, i lov om dagpenge ved sygdom eller fødsel, kan ATP-bidraget dog  

 højest beregnes på grundlag af i alt 37 timer pr. uge.
Finansiering af ATP-bidraget § 2.  Dagpengemodtageren afholder 1/3 af ATP-bidraget  

 efter § 1.
 Stk. 2.  Arbejdsgiveren eller kommunen tilbageholder  

 bidraget ved udbetaling af dagpengene.
 Stk. 3.  Det af kommunen beregnede bidrag for  

 dagpengemodtageren, jf. stk. 1, afrundes til nærmeste hele kronebeløb.  

 Kommunens andel af det samlede ATP-bidrag udgør det dobbelte heraf.
 § 3.  Ved udbetaling fra arbejdsgiveren afholder denne  

 2/3 af bidraget efter § 1, stk. 2 og 3.
 § 4.  Ved udbetaling af dagpenge fra kommunen afholdes  

 2/3 af bidraget efter § 1, stk. 4, af de i § 1, stk. 2, nr. 1 og 2, i lov om  

 dagpenge ved sygdom eller fødsel, omtalte private og offentlige  

 arbejdsgivere.
 Stk. 2.  Finansieringsbidraget beregnes i forhold til  

 antallet af lønmodtagere fra de i stk. 1 nævnte arbejdsgivere, der modtager  

 dagpenge fra kommunen.
 § 5.  De private arbejdsgiveres del af bidraget efter  

 § 4 finansieres gennem en modregning i kompensationsbeløbet efter § 17 a, i  

 lov om Arbejdsmarkedets Tillægspension.
 Stk. 2.  Modregningsbeløbet, jf. stk. 1, fastsættes for  

 et år ad gangen af socialministeren efter indstilling fra Arbejdsmarkedets  

 Tillægspension på grundlag af et skøn over antallet af timer, kommunen skal  

 udbetale dagpenge for til lønmodtagere ansat hos de pågældende arbejdsgivere.
 Stk. 3.  Modregningsbeløbet, jf. stk. 2, reguleres med  

 et beløb, der svarer til det over-/underskud, de indbetalte bidrag har givet  

 i forhold til det faktiske bidrag, jf. stk. 1, i det senest afsluttede  

 regnskabsår.
Stk. 4.  Modregningsbeløbet beregnes af Arbejdsmarkedets  

 Tillægspension på grundlag af de samlede ATP-bidrag, som er modtaget fra  

 arbejdsgiveren i de 3-måneders perioder, der gælder for beregning af  

 kompensationsbeløbet, jf. § 17 a, stk. 2, i lov om Arbejdsmarkedets  

 Tillægspension.
Beløbene udgør årligt det af socialministeren fastsatte  

 bidrag, for hver gang arbejdsgiveren indbetaler et beløb, som svarer til  

 årsbidraget efter § 15, stk. 1, i lov om Arbejdsmarkedets Tillægspension.
Arbejdsgiverens indbetaling og indberetning til ATP § 6.  Arbejdsgiveren indbetaler ATP-bidraget for  

 perioden, hvor han udbetaler sygedagpenge sammen med sine øvrige ATP-bidrag  

 til Arbejdsmarkedets Tillægspension efter hvert kvartals udløb i  

 overensstemmelse med de af arbejdsministeren herom fastsatte regler.
 § 7.  Arbejdsgiveren indberetter een gang om året det  

 samlede bidrag for hver enkelt lønmodtager, jf. § 6, i overensstemmelse med  

 de af arbejdsministeren herom fastsatte regler.
Kommunernes indbetaling og indberetning til ATP § 8.  Det samlede bidrag efter § 1, stk. 4, forfalder  

 den 1. i måneden efter hvert kvartals udløb.
Kommunen indbetaler på det  

 girokort, som Arbejdsmarkedets Tillægspension udsender ved hvert kvartals  

 udløb under det særlige SE-nr., der anvendes til udbetaling af dagpenge efter  

 lov om dagpenge ved sygdom eller fødsel, til Arbejdsmarkedets Tillægspension  

 senest den 14. i måneden efter hvert kvartals udløb.
For bidrag, der skal  

 indbetales i januar måned, er sidste rettidige indbetalingsdag dog den 20.  

 januar.
Stk. 2.  Hvis kommunen ikke indbetaler bidraget  

 rettidigt, ifalder den ansvaret for betaling af renter for forsinket  

 indbetaling.
Renten opkræves af Arbejdsmarkedets Tillægspension og udgør 1  

 1/2 pct. af det samlede bidrag for hver påbegyndt måned regnet fra kvartalets  

 udløb.
 § 9.  Kommunen indberetter een gang om året under det  

 i § 8, stk. 1, nævnte SE-nr. til Arbejdsmarkedets Tillægspension det samlede  

 ATP-bidrag, der er indbetalt for hver enkelt dagpengemodtager, jf. § 8, stk.  

 1. Indberetningen sker på den årlige oplysningsseddel til Told- og  

 Skatteregionen, som videresender oplysningerne til Arbejdsmarkedets  

 Tillægspension.
Tilbagebetaling af ATP-bidrag § 10.  Hvis en lønmodtager skal tilbagebetale  

 dagpenge, der er modtaget med urette, skal indbetalte ATP-bidrag af disse  

 ydelser tilbagebetales af Arbejdsmarkedets Tillægspension til arbejdsgiveren  

 eller kommunen.
 Stk. 2.  Tilbagebetalte bidrag indgår i reguleringen  

 efter § 5, stk. 3.
 Ikrafttræden m.v.
 § 11.  Bekendtgørelsen træder i kraft den 1. januar  

 1998 og finder anvendelse ved udbetaling af dagpenge i forbindelse med fravær  

 fra den 29. december 1997.
 Stk. 2.  Samtidig ophæves bekendtgørelse nr. 861 af 26.  

 september 1996.
