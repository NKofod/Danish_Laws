Fremsat den 18. april 2002 af  

 Keld Albrechtsen (EL) og Line Barfod (EL) Forslag til folketingsbeslutning om aktindsigt og offentlighed i EU Folketinget opfordrer regeringen til under det danske  

 EU-formandskab at stille forslag om udarbejdelse af nye regler om aktindsigt  

 og offentlighed i EU med henblik på at gennemføre  

 Amsterdamtraktatens bestemmelser på en måde, som er i  

 overensstemmelse med den erklærede hensigt om åbenhed som  

 bærende princip, og således at følgende punkter  

 indgår i forslaget:
a)	fjernelse af og indskrænkninger i undtagelser fra  

 aktindsigt, b)	at EU-ombudsmanden hurtigt og effektivt kan omgøre en  

 afgørelse om afslag på ansøgning om aktindsigt, c)	at korrespondance mellem Generaldirektoratet m.fl. og mellem  

 Europa-Kommissionen og tredjepart   herunder stater og juridiske personer  

 er offentligt tilgængelige, d)	at der indføres lige adgang for alle borgere til den samme  

 aktindsigt i de samme dokumenter samtidig.
Bemærkninger til forslaget Sidste år   den 3. maj 2001   vedtog  

 Europa-Parlamentet det kompromisforslag, som Rådet og  

 Europa-Parlamentet var nået frem til om EU s nye forordning om  

 aktindsigt i EU-dokumenter.
Senere blev den samme tekst godkendt på et  

 Rådsmøde den 11. juni 2001.
Den nye forordning om aktindsigt i EU-domumenter blev  

 præsenteret som en sejr for åbenhed og indsigt i, hvad Unionen  

 går og laver.
Men det er et »fremskridt« med mange indbyggede  

 tilbageskridt.
Dels er der mange undtagelser fra de generelle regler om  

 retten til aktindsigt, dels vil »fremskridtet« være helt  

 afhængigt af, hvilken tolkning/praksis EU-institutionerne  

 anlægger i forvaltningen af denne aktindsigt.
Og med udgangspunkt i  

 erfaringerne med samme EU-system er der ingen grund til optimisme.
Dette  

 kunne man da også genfinde i det tidligere belgiske EU-formandskabs  

 sønderlemmende kritik af EU-systemet op til Laeken-topmødet i  

 december 2001. I dette udkast til topmødeerklæring   som senere  

 blev udvandet på selve topmødet   konstaterede det belgiske  

 EU-formandskab, at der foregår for meget bag lukkede døre, uden  

 at befolkningen bliver inddraget   endsige informeret.
 Den vigtigste kritik af den nye forordning om aktindsigt  

 er den lange række af undtagelser fra retten til aktindsigt, som kan  

 begrundes med:
den offentlige sikkerhed, forsvars- og militærspørgsmål, internationale relationer, Fællesskabets finansielle, monetære eller  

 økonomiske politikker samt beskyttelsen af enkeltpersoners integritet og privatlivets  

 fred.
 Desuden kan EU-institutionerne afslå anmodninger om  

 aktindsigt, hvis man risikerer at underminere beskyttelsen af:
fysiske eller juridiske personers kommercielle interesser, herunder  

 intellektuel ejendomsret, domstolsprocedurer og juridiske rådgivning, formålet med inspektioner, undersøgelser eller  

 revision.
 En tredje form for undtagelse fra retten til aktindsigt  

 er, når institutionerne erklærer, at det pågældende  

 interne dokument ikke må udleveres, hvis en offentliggørelse  

 heraf kan underminere institutionernes beslutningsproces, eller hvis et  

 dokument indeholder synspunkter til intern brug osv.
Desuden står der i artikel 9, at man kan nægte  

 aktindsigt om såkaldt »følsomme dokumenter«.
Disse  

 følsomme dokumenter kan stamme fra et af EU-landene, fra  

 internationale organisationer eller EU-institutionerne selv.
Følsomme  

 dokumenter er dokumenter, som er klassificeret som »yderst hemmelige« eller  

 »hemmelige« eller »fortrolige«.
Aktindsigt i sådanne dokumenter kan kun  

 gives med pågældende lands, internationale organisations eller  

 EU-institutions samtykke.
Som man kan læse, er der rige muligheder for  

 EU-institutionerne eller for et EU-land for at påkalde sig den ene  

 eller anden undtagelse i forhold til at frigive de pågældende  

 dokumenter.
Det er oplagt, at der er klare eksempler på dokumenter, som  

 er »følsomme«, og som reelt kan begrunde et nej til aktindsigt.
Men  

 det er lige så oplagt, at hvad EU-institutionerne kan finde på at  

 definere som hørende ind under en af ovennævnte undtagelser og  

 dermed fritage for retten til aktindsigt, er uendelig.
Derfor konstaterer Udenrigsministeriet da også i sit  

 svar på udvalgsspørgsmål 179 af 7. maj 2001   jf.  

 Europaudvalgets bilag 1154 i folketingsåret 2000-2001   at  

 ». . . den nøjagtige virkning af de nye regler i høj  

 grad vil afhænge af den praksis, der anlægges.
De nye regler  

 hviler   ligesom de danske regler   på det grundprincip, at hvert  

 enkelt dokument må underkastes en konkret vurdering med henblik  

 på at afgøre, om de hensyn, der er indeholdt i  

 undtagelsesbestemmelserne, vil lide skade (bliver »undermineret«), hvis et  

 dokument offentliggøres«.
 Det er da også præcis denne lange række  

 af undtagelsesbestemmelser, som har fremkaldt den skarpeste kritik af den nye  

 forordning om aktindsigt, og som fik det finske medlem af Europa-Parlamentets  

 grønne gruppe, Heidi Hautale, til at kalde artikel 9 om  

 »følsomme dokumenter« for et stort sort hul med vide grænser for  

 at undtage dokumenter fra aktindsigt.
 Det synes oplagt, at denne lange række af  

 undtagelser åbner for en meget restriktiv praksis, og forslagsstillerne  

 håber, at Folketinget og regeringen vil være med til at tage hele  

 dette område op igen under det danske EU-formandskab og arbejde for  

 regler om aktindsigt, som er konsistente med Amsterdamtraktatens  

 formuleringer om åbenhed og aktindsigt, hvad den nye forordning absolut  

 ikke kan siges at være udtryk for.
Som eksempel på undtagelser, som efter  

 forslagsstillernes opfattelse bør udgå, er undtagelserne om  

 unionens økonomiske interesser samt virksomhedernes finansielle  

 interesser.
Desuden skal henvendelser til en EU-institution fra en tredjepart  

 eller et EU-medlemsland heller ikke undtages fra aktindsigt.
 Men at kampen for mere åbenhed, aktindsigt og  

 gennemskuelighed er en kamp op ad bakke, illustreres også af nogle  

 udtalelser fra Europa-Kommissionens næstformand, Neil Kinnock.
Kinnock udtalte ifølge Ritzau den 19. marts 2002  

 på en pressekonference i København samme dag: »Hvis man presser  

 for hårdt på med åbenheden, kan virkningen blive den  

 modsatte af det ønskede.
Hvis solen skinner ind gennem vinduerne  

 på alt, vil desto flere beslutninger blive truffet i skyggerne«.
Hans  

 bemærkninger var en reaktion på et forslag fra den tyske  

 forbundskansler, Gerhard Schröder, om en delvis åbning af  

 møderne i Ministerrådet.
 Desuden mener forslagsstillerne også, at den trange  

 og tidkrævende bureaukratiske vej gennem EU-institutionerne i forhold  

 til borgernes muligheder for at klage over afvisning af aktindsigt skal  

 forkortes og lettes væsentligt.
Ifølge den nuværende forordning har en borger  

 krav på svar på anmodning om aktindsigt efter 15 dage.
Hvis  

 vedkommende får afslag, kan borgeren fremsætte en såkaldt  

 bekræftende begæring, som også skal besvares af EU inden  

 for 15 dage.
Men denne frist kan dog i specielle tilfælde  

 forlænges med 15 dage, og hvis borgeren stadig får nej til  

 aktindsigt, kan han/hun så klage til EU s ombudsmand eller  

 EF-Domstolens ret i første instans.
Efter forslagsstillernes opfattelse bør den enkelte  

 borger umiddelbart efter det første afslag kunne gå direkte til  

 ombudsmanden i EU med sin sag.
Den anden procedure lugter langt væk af  

 forhaling og forsøg på at køre borgeren træt ved en  

 lang klageprocedure.
