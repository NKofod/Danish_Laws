Bekendtgørelse  

 om fondsmæglerselskabers og investeringsforvaltningsselskabers bogføring af  

 og  

 adskillelse af kundemidler  

1) I medfør af § 97, stk. 3, og § 373, stk. 2, i lov om  

 finansiel virksomhed, jf. lovbekendtgørelse nr. 686 af 25. juni 2004,  

 fastsættes:
Anvendelsesområde § 1.  

  

 Bekendtgørelsen  

 finder anvendelse på 1)  

 	  

 fondsmæglerselskaber,  

 som har opnået tilladelse til at drive fondsmæglervirksomhed i henhold til §  

 14, jf. § 9, stk. 2, i lov om finansiel virksomhed, 2)  

 	  

 investeringsforvaltningsselskaber,  

 som har opnået tilladelse til at drive investeringsforvaltningsvirksomhed i  

 henhold til § 14, jf. § 10, stk. 2, i lov om finansiel virksomhed, samt 3)  

 	  

 filialer af  

 fondsmæglerselskaber og investeringsforvaltningsselskaber, der er meddelt  

 tilladelse  

 i et land uden for Den Europæiske Union, som fællesskabet ikke har indgået  

 aftale med på det finansielle område, jf. § 33 i lov om finansiel virksomhed.
Bogføring af kunders indbetalinger og kontrol § 2.  

  

 Fondsmæglerselskaber og investeringsforvaltningsselskaber skal uden ophold  

 indsætte forskud og deposita modtaget fra kunder på en særlig kundekonto i et  

 kreditinstitut.
Kundekontoen skal være adskilt fra selskabets egne midler.
 Stk. 2.  


  

 Fondsmæglerselskaber og  

 investeringsforvaltningsselskaber skal internt bogføre kundernes  

 indbetalinger  

 på særskilte kundekonti, hvoraf den enkelte kundes indestående i henholdsvis  

 fondsmæglerselskabet eller investeringsforvaltningsselskabet skal fremgå.
 Stk. 3.  


  

 Kundekontoen i  

 kreditinstituttet skal benævnes »NN Fondsmæglerselskab A/S for kunder« eller  

 »NN  

 Investeringsforvaltningsselskab A/S for kunder«.
 § 3.  

  

 Fondsmæglerselskaber og  

 investeringsforvaltningsselskaber skal dagligt påse, at der er  

 overensstemmelse  

 mellem indeståendet på kundekontoen i kreditinstituttet og selskabets samlede  

 bogførte kundemidler.
Forretningsgang § 4.  


  

 Direktion  

  

 en for fondsmæglerselskaber og  

 investeringsforvaltningsselskaber skal fastsætte en forretningsgang for,  

 hvorledes den daglige bogføring og kontrol skal udføres.
Forretningsgangen  

 skal  

 sikre, at der på ethvert tidspunkt er overensstemmelse mellem selskabets  

 bogføring af kundernes midler og indeståendet på kundekontoen i  

 kreditinstituttet.
 Stk. 2.  

  

 Bestyrelsen skal  

 påse, at stk. 1 overholdes.
Straffebestemmelser § 5.  

  

 Grov eller gentagen overtrædelse af  

 §§ 2-4 straffes med bøde.
 Stk. 2.  


  

 Der kan pålægges selskaber  

 m.v. (juridiske personer) strafansvar efter reglerne i straffelovens 5.  

 kapital.
Ikrafttræden § 6.  

  

 Denne bekendtgørelse træder i kraft den 1.  

 august 2004. Samtidig ophæves bekendtgørelse nr. 394 af 24. maj 2000 om  

 fondsmæglerselskabers bogføring af og adskillelse af kundemidler.
Finanstilsynet, den 1. juli 2004 Henrik Bjerre-Nielsen /Marianne Knudsen 1)  

 Bekendtgørelsen indeholder bestemmelser, der gennemfører Rådets direktiv nr.  

 93/22/EØF af 10. maj 1993 (EF-Tidende 1993, nr.
L 141, s. 27)  

 (Investeringsservicedirektivet) og Europa-Parlamentets og Rådets direktiv  

 2001/107/EF af 21. januar 2002 (EF-Tidende 2002, nr.
L 41, s. 20) (direktiv  

 om  

 regulering af administrationsselskaber og forenklede prospekter).
