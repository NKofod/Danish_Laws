Svejsning,  

 skæring mv. i metal  

  

 At-vejledning D.2.16  

  

 April 2005  

  

 Erstatter At-meddelelse nr. 2.09.2 af november 1999 Denne At-meddelelse oplyser om krav til svejseprocesser med  

 beskyttelsesgas, elektrodesvejsning mv. samt skæring.
 Ud fra arbejdsmiljølovgivningens bestemmelser om arbejdets  

 udførelse stilles efter Arbejdstilsynets praksis følgende krav:
Sundhedsfare Svejse- og skærerøg indeholder irritative gasser og en række  

 tungmetaller, der tilsammen kan give kronisk bronkitis, astma og kræft i  

 luftvejene, hvis forureningen ikke fjernes effektivt.
Der kan opstå særlig  

 sundhedsfarlig luftforurening, hvis elektroder, grundmateriale eller  

 belægning  

 på grundmateriale indeholder fx zink, kobber, bly, cadmium eller chrom.  

 Særlig  

 sundhedsfare kan også opstå, hvis der anvendes flus- og bejsemidler og  

 CO2  

 -spray.
Det kan i så fald være  

 nødvendigt med særlige beskyttelsesforanstaltninger, fx kraftigere  

 ventilation,  

 eventuelt kombineret med brug af åndedrætsværn.
Forekommer der beryllium,  

 skal  

 der, foruden at der skal være lokaludsugning, benyttes luftforsynet  

 åndedrætsværn. Åndedrætsværn kan også være påkrævet for personer i nærheden.
Huden på underarme og hænder skal beskyttes mod ultraviolet lys  

 og gnister.
Ved kontakt med gnister kan nylonbeklædning o.l. smelte på huden.
Man skal undlade at stirre på den glødende svejsesøm uden brug  

 af visir.
Der kan derved opstå varige skader med tab af synsevne som følge af  

 forbrændinger i øjets nethinde forårsaget af den infrarøde stråling fra  

 gløden.
 Ved svejseøjne viser symptomerne sig 4-8 timer efter  

 lyspåvirkningen - altså efter fyraften - og består i lysoverfølsomhed,  

 rindende, rødsprængte øjne, hævede øjenlåg og kraftige smerter.
 Smerterne kan lindres med Cinkain (Zinkokain) øjensalve, der  

 fås på apoteket uden recept, men mod rekvisition.
 Virksomheden skal opbevare salven sammen med forbindingskassen,  

 udlevere salven efter anmodning og føre liste over, hvem der får salven.
 Får man svejseøjne efter fyraften, kan apoteket udlevere salven  

 og udfylde en rekvisition.
Foranstaltninger mod  

 sundhedsfare Ventilation Svejse- og skærepladsen skal være velventileret.
Den samlede  

 luftforurening - såvel på arbejdspladsen som på andre arbejdspladser i  

 nærheden  

 - skal være så lav som muligt.
Koncentrationen af forurenende stoffer i  

 indåndingsluften skal holdes så lav som muligt.
 Dette kan ske ved procesudsugning:
 -  

 	  

 enten som  

 punktudsugning med flytbare sugehoveder, så røgen fjernes, så tæt på  

 udviklingsstedet som muligt, se figur 1.
 -  

 	  

 eller som  

 lokaludsugning ved at benytte svejseskab eller svejsebord med udsugning,  

 normalt suppleret med mekanisk ventilation i lokalet på grund af undvegen  

 røg,  

 der ikke fjernes effektivt af procesudsugning.
Figur 1.  

  

 Eksempel på  

 punktudsugning Til erstatning for den udsugede luft skal der tilføres frisk  

 erstatningsluft.
Da erstatningsluften skal have passende temperatur og  

 tilføres, uden at det medfører træk, vil erstatningsluften normalt skulle  

 tilføres mekanisk.
 Ventilationsanlægget skal være forsynet med kontrolanordning,  

 der angiver utilstrækkelig funktion med tydeligt signal, visuelt (fx rødt  

 rotorblink) og/eller akustisk (fx sirene).
Lokaludsugningen kan i visse tilfælde suppleres med en styret  

 luftstrøm, der uden at belaste andre fører røgen væk fra personen hen til  

 udsugningen.
Se figur 2.
Figur 2.  

  

 Eksempel på  

 lokaludsugning med styret luftstrøm Procesudsugning ved lavtryk, hvor der udsuges store luftmængder  

 i størrelsesordenen 1.000 m3  

 /h,  

 kan i de fleste tilfælde under normal brug effektivt fjerne al forurening fra  

 svejseprocessen.
Sugehovedet placeres skråt over arbejdsstedet, hvorved den  

 termiske effekt udnyttes.
Fordelen ved lavtryksudsugning er, at forureningen  

 indfanges fra et stort arbejdsfelt.
 Ved procesudsugning ved højtryk, hvor der udsuges mindre luftmængder  

 i størrelsesordenen 150 m3  

 /h,  

 er sugefeltet lille og effektiviteten af udsugningen helt afhængig af, om  

 sugehovedet flyttes med arbejdsprocessen.
Hvis luftforureningen ikke kan fjernes effektivt ved  

 arbejdsstedet, skal arbejdet henlægges til et særligt lokale e.l., hvor der  

 ikke udføres andet arbejde, og som er udstyret med tilstrækkelig mekanisk  

 ventilation.
Arbejdspladsen skal afgrænses med gardiner, skærm e.l. for at  

 undgå sidemandspåvirkning af forureninger som stråling, røg, gasser og støj.  

 Der skal være truffet foranstaltninger mod dårlig akustik.
 Skær fortrinsvis emner på skærebord med effektiv udsugning,  

 lufthastighed på skærestedet ca. 1-2 m/s for flammeskæring.
I områder, hvor det ikke er muligt at installere centrale  

 procesudsugningsanlæg eller anvende transportable procesudsugninger, skal der  

 anvendes egnet åndedrætsværn.
Egnet åndedrætsværn skal også anvendes, hvis de  

 anvendte procesudsugninger ikke effektivt fjerner forureningen, fx også inde  

 i  

 en konstruktion.
Afkast fra transportable udsugningsanlæg skal føres til det  

 fri og på en måde, så det ikke er til gene for andre.
Dette gælder også ved  

 arbejde i udgravninger, brønde, beholdere, kedler m.m., hvor der desuden skal  

 være sikret mod lavt iltindhold i luften.
Recirkulering af procesluft er ikke tilladt.
Den udsugede  

 procesluft skal ledes til det fri og må ikke føres tilbage til  

 arbejdslokalet.  

 Om afkast til det fri henvises der til regler i miljølovgivningen.
Personlige værnemidler Personlige værnemidler skal være CE-mærkede.
 Der skal anvendes beskyttelseshandsker med manchetter og øjenværn  

 (hjelm med visir, ansigtsskærm eller briller). Glasset skal have den rigtige  

 tæthedsgrad.
Tæthedsgrader1)  

 til anvendelse ved  

 gassvejsning og gaslodning q = acetylenforbrug, liter/time Opgave q ≤ 70 70 < q ≤  

 200 200 < q ≤  

 800 q > 800 Svejsning og svejselodning af tunge metaller2) 4 5 6 7 Svejsning med emitterende flusmidler (især letmetaller) 4a 5a 6a 7a 1)  

 Alt efter arbejdsbetingelserne kan nærmeste større eller mindre tæthedsgrad  

 anvendes 2)  

 Udtrykket tunge metaller dækker stål, legeret stål, kobber,  

 kobberlegeringer,  

 osv.
Tæthedsgrader1)  

 til anvendelse ved  

 oxygenskæring q = oxygenforbrug, liter/time Opgave 900 ≤ q ≤ 2000 2000 < q ≤ 4000 4000 < q ≤ 8000 Oxygenskæring 5 6 7 1)  

 Alt efter arbejdsbetingelserne kan nærmeste  

 større eller mindre tæthedsgrad anvendes Andre personlige værnemidler kan også være påkrævet, fx  

 åndedrætsværn, høreværn, forklæde, gamacher, svejseærmer, og ved  

 elektrodesvejsning fodtøj med el-isolerende såler.
Egnet åndedrætsværn skal anvendes, hvis effektiv  

 procesudsugning ikke er mulig eller tilstrækkelig.
Som udgangspunkt er egnet  

 åndedrætsværn luftforsynet visir med overtryk, men valg af åndedrætsværn kan  

 afhænge af svejse- og skæremetode, sidemandseffekt mv.
Fx kan egnet åndedrætsværn ved TIG-svejsning i rustfrit stål  

 være filtrerende åndedrætsværn med egnet filter mod ozon, såfremt der ikke  

 forekommer andre forureninger.
Dette skyldes, at røgudviklingen normalt  

 betragtes som minimal.
Der findes egnede filtre til filtrerende åndedrætsværn med  

 blæser eller hjælpemotor.
Vurderingen af filtres egnethed mod ozon foretages  

 på  

 baggrund af en prøvningsprocedure, der er accepteret af Arbejdstilsynet.
 Ud over filtre mod ozon har Arbejdstilsynet ikke kendskab til  

 dokumenteret egnede filtre mod røg fra metalbearbejdning.
 Luftforsynet visir med overtryk skal altid anvendes i mindre  

 lukkede rum, eller hvor der kan opstå mangel på ilt.
Kan der forekomme gnister og glødende metalpartikler, som fx  

 ved flammeskæring, skal der anvendes ansigtsskærm, forklæde, gamacher,  

 handsker  

 og manchetter.
Der skal ligeledes anvendes egnet arbejdstøj ved lys- og  

 varme-påvirkning.
 Ved skæring kan der ske en kraftig varmeudvikling, hvorfor det  

 kan være nødvendigt at anvende varmeisoleret tøj.
 Personlige værnemidler skal anvendes i overensstemmelse med  

 fabrikantens brugsanvisning.
 Der skal anvendes de egnede personlige værnemidler, som giver  

 færrest mulige gener.
 Personlige værnemidler skal holdes tørre og hele.
Ældre personlige værnemidler kan fortsat anvendes, hvis de er  

 markedsført før 1. juli 1995 og opfylder de tidligere gældende regler.
Læs  

 også  

 om åndedrætsværn (1) og om trykluft til åndedrætsværn (2).
Fjernelse af  

 overfladebelægninger Overfladebelægninger, fx fedt eller maling, fjernes før  

 svejsning og skæring.
Der skal så vidt muligt anvendes mekanisk afrensning,  

 alkalisk affedtning o.l.
Kan anvendelse af organiske opløsningsmidler ikke  

 undgås, må der ikke være rester til stede, når der svejses eller skæres, af  

 hensyn til brandfare og udvikling af sundhedsskadelige stoffer.
Ergonomi Svejsere og skærere er især udsatte for gener i nakke, skulder  

 og ryg på grund af synskravene, de foroverbøjede og fastlåste  

 arbejdsstillinger  

 og brugen af visir, ansigtsskærme, briller mv.
Svejse- og skærearbejdet skal udføres med hensigtsmæssige  

 arbejdsstillinger og -bevægelser.
Arbejdshøjde, synsafstand og retning skal i  

 videst muligt omfang tilpasses den ansatte, fx ved indstilleligt  

 arbejdsbord/fixtur og mulighed for skråstilling.
 I tilfælde af, at svejseemnet ikke kan placeres i en  

 hensigtsmæssig arbejdshøjde, skal arbejdet tilrettelægges, så der er sikret  

 bedst muligt underlag, med jævnlige afbrydelser i arbejdet, og de nødvendige,  

 hensigtsmæssige værnemidler skal være til rådighed.
 Ved længerevarende svejsearbejde skal der være mulighed for  

 variation og/eller pauser i arbejdet.
 Ved arbejde under snævre pladsforhold kan det være nødvendigt  

 med arbejdstidsbegrænsning og/eller pauser i arbejdet.
Uddannelse Svejsning og skæring i rustfrit stål samt slibning i  

 tilknytning hertil må kun udføres af personer, der har gennemgået en særlig  

 uddannelse godkendt af direktøren for Arbejdstilsynet.
Det samme gælder for  

 svejsning og skæring i metal, som indebærer udsættelse for røg samt slibning  

 i  

 tilknytning hertil.
 Baggrunden for kravene er, at nikkel i rustfrit stål og røg fra  

 metalbearbejdning anses for at være kræftfremkaldende.
Ved slibning i tilknytning hertil forstås slibning, der udføres  

 efter forudgående svejsning og skæring.
Andet slibearbejde kræver ikke særlig  

 uddannelse.
 For personer, der har gennemgået den særlige uddannelse for  

 rustfrit stål, vil der ikke blive stillet krav om yderligere særlig  

 uddannelse  

 ved svejsning, skæring mv.
 Der er ikke fastsat en bagatelgrænse for krav om uddannelse, da  

 det kan være vanskeligt at fastsætte en nedre grænse for kræftfare.
 Kravet om uddannelse gælder også for operatører af svejse- og  

 skæremaskiner, hvor der kan ske en udsættelse for røg.
Særlige arbejdsforhold El-svejseudstyr, der anvendes i omgivelser med forøget risiko  

 for elektrisk chok (særlige arbejdsforhold), skal opfylde særlige  

 krav efter  

 stærkstrømsbekendtgørelsen.
Sådanne forhold forekommer fx -  

 	  

 i områder, hvor  

 bevægelsesfriheden er begrænset, så operatøren er tvunget til at udføre  

 svejsningen  

 i en sammenkrøbet stilling (knælende, siddende, liggende) med fysisk kontakt  

 til ledende dele -  

 	  

 i områder, som er helt  

 eller delvis begrænset af ledende dele, og hvor der er stor risiko for, at  

 operatøren  

 får kontakt med disse dele, uundgåeligt eller ved uheld -  

 	  

 i våde, fugtige eller  

 varme områder, hvor fugt eller sved medfører en betragtelig reduktion af det  

 menneskelige legemes hudmodstand og af tilbehørets isolerende egenskaber ved  

 al  

 montage- og reparationssvejsning, bortset fra værkstedssvejsning.
 Ved svejsning i rustfrit stål og ved røgudvikling fra  

 metalbearbejdning stilles der særlige krav om afgrænsning og mærkning med  

 passende advarsels- og sikkerhedsskilte, herunder med skilte om rygeforbud.
Foranstaltninger mod  

 brandfare Alt brændbart materiale i 10-  

 15 meters  

 afstand omkring svejse-  

 og skærepladsen fjernes så vidt muligt.
Vær særlig opmærksom på  

 letantændelige  

 materialer.
Kan de brændbare materialer ikke fjernes, skal de eller  

 svejsestedet tildækkes effektivt.
Ved svejse- og skærearbejde i støvfyldte områder skal man være  

 opmærksom på risikoen for eksplosion.
Der skal derfor sørges for rengøring i  

 arbejdsområdet, før arbejdet påbegyndes.
 Man skal også være opmærksom på brandfare i tilstødende  

 lokaler.
 Vagtmand med ildslukker kan være nødvendig.
 Brændere må ikke lægges til side uden at være slukket.
 Ved afslutning af arbejdet skal der lukkes ved alle  

 udtagssteder eller ved hovedventil, og slangeforbindelser aflastes for tryk.
Særligt om elektrodesvejsning og svejsning med beskyttelsesgas Svejsning med beskyttelsesgas omfatter:
-  

 	  

 MIG-svejsning, der er  

 svejsning med inaktiv beskyttelsesgas, fx argon -  

 	  

 MAG-svejsning, der er  

 svejsning med CO2  

 eller blandgas som beskyttelsesgas -  

 	  

 TIG-svejsning, der er  

 svejsning med wolframelektrode og beskyttelsesgas, fx argon.
 Rørtrådssvejsning svarer til MAG-svejsning, men der anvendes en  

 pulverfyldt rørtråd i stedet for en massiv tråd.
Ved TIG-svejsning i rustfrit stål anvendes normalt effektiv  

 lavtryksudsugning.
Hvis dette ikke er muligt, kan der anvendes egnet  

 åndedrætsværn mod ozon, da røgudviklingen normalt betragtes som minimal.  

 Højtryksudsugning er normalt unødvendig, da højtryksudsugningen ikke kan  

 fjerne  

 dannet ozon, og da højtryksudsugningen ingen nævneværdig betydning har i  

 forhold til at fjerne forurening fra øvrige forurenende processer i lokalet.
Ved fx MIG/MAG-svejsning, hvor der ud over ozon også sker  

 udvikling af andre luftforureninger, fx røg, der kan fjernes tæt ved  

 forureningskilden, inden de når indåndingszonen og spredes ud i lokalet,  

 anvendes effektiv lavtryksudsugning.
Er dette ikke muligt, anvendes  

 højtryksudsugning med samtidig brug af egnet åndedrætsværn.
Ved  

 elektrodesvejsning i rustfrit stål udvikles der ikke ozon, hvorfor en  

 effektiv  

 udsugning ved højtryk eller lavtryk normalt er tilstrækkeligt.
Thoriumelektroder kan normalt erstattes af CeO2-  

 elektroder, der teknisk er  

 bedre og har en længere levetid.
Er dette ikke muligt, skal der træffes  

 forholdsregler imod indånding af thoriumholdigt støv fra slibning af  

 elektroder.
Samtidig skal det sikres, at støvet ikke bæres ud af  

 arbejdslokalet, da støvet afgiver stråling.
Hvis der anvendes beklædte elektroder, skal der vælges den  

 elektrode, der er i laveste røgklasse blandt de elektroder, der opfylder de  

 tekniske krav til svejsningen.
Der er 7 røgklasser, hvor klasse 1 angiver den  

 mindste og klasse 7 den kraftigste røgudvikling.
Emballagen skal være mærket  

 med elektrodens røgklasse.
 Svejsepladsen skal afgrænses (svejsegardiner, skærme), så bl.a.  

 strålingspåvirkninger undgås.
 Der bør kun bruges helisolerede elektrodeholdere.
 Udskiftning af elektrode må kun ske med tør, isolerende  

 handske.
 Elektrode eller elektrodeholder må aldrig holdes under armen.
 Kabler skal beskyttes mod overlast og unødigt slid.  

 Svejseapparater må ikke flyttes, ved at man trækker i kablerne.
 Kabler under spænding skal så vidt muligt ikke bæres over  

 skulderen eller i anden nær kontakt med kroppen.
 Jordklemmen (returkablet) fastgøres direkte på svejseemnet, så  

 der er mindst mulig kontaktmodstand.
 Fastgøres jordklemmen på stativ, rullebuk e.l. må det sikres,  

 at der er effektiv elektrisk forbindelse fra svejseemnet.
Returstrømmen skal altid sikres en direkte vej tilbage til  

 svejseapparatet.
Når der svejses fra en ophængt arbejdsplads, hejsestilling  

 o.l., skal det effektivt sikres, at returstrømmen ikke kan gå gennem de  

 ståltove, arbejdspladsen hænger i.
Arbejdstilsynet, den 1. april 2005 Jens Jensen Bilag Rettelsesblad 19. april 2006 At-vejledning D.2.16 Svejsning, skæring mv. i metal -  

 april 2005 I vejledningen side 3 er der foretaget en rettelse af  

 afsnit 5, 6 og 7.
 Eksisterende tekst:
 Smerterne kan lindres med Cinkain (Zinkokain) øjensalve,  

 der fås på apoteket uden recept, men mod rekvisition.
 Virksomheden skal opbevare salven sammen med  

 forbindingskassen, udlevere salven efter anmodning og føre liste over, hvem  

 der  

 får salven.
 Får man svejseøjne efter fyraften, kan apoteket udlevere  

 salven og udfylde en rekvisition.
 Ny tekst:
1)  

 	  

 Smerterne kan lindres  

 med Cinkain (zinkokain) øjensalve, som siden den 1. april 2005 har været  

 receptpligtig medicin.
Man skal derfor henvende sig til en læge ved behov for  

 behandling af svejseøjne.
