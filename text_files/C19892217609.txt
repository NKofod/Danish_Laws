(Til husholdningsskoler, der uddanner  

 køkkenledere) I medfør af § 9 i Kulturministeriets bekendtgørelse nr. 295 af 9. maj 1989  

 om uddannelse af køkkenledere fastsættes:
Forberedelse af prøven § 1.  Direktoratet for Folkeoplysning, Frie  

 Grundskoler m.v. fastsætter 2 gange årligt tidspunktet for den ordinære prøve  

 inden for uddannelsens sidste 2 uger.
 Stk. 2.  1 uge før prøven sender direktoratet  

 opgaveteksten til skolen i forseglet konvolut og som anbefalet forsendelse.
Stk. 3.  På konvolutten er anført ugedag, dato,  

 klokkeslæt, prøvens varighed og antal eksemplarer af opgaveteksten i  

 konvolutten.
Konvolutten må ikke åbnes.
Den skal opbevares i skolens  

 pengeskab.
 Stk. 4.  Straks efter modtagelsen kontrollerer skolens  

 forstander, at tidspunktet er i overensstemmelse med det, som direktoratet  

 har fastsat for prøven, og at antallet af opgavetekster er tilstrækkeligt.  

 Forstanderen skal straks underrette direktoratet om fejl.
 § 2.  Forstanderen sørger for, at eksaminander,  

 tilsynsførende, censorer og eksaminatorer inden prøven bliver gjort bekendt  

 med indholdet af dette cirkulære, og at de senest 4 uger før den skriftlige  

 prøve bliver gjort bekendt med tidspunkt og varighed for prøven og tidspunkt  

 for den mundtlige kommentering.
 Stk. 2.  Forstanderen sørger for, at censorerne er gjort  

 bekendt med skolens uddannelsesplan.
 Stk. 3.  Forstanderen sørger for, at bordopstillingen i  

 prøvelokalet sikrer, at der er mindst 2 armlængders afstand mellem alle  

 eksaminanderne.
 Stk. 4.  Forstanderen udvælger et antal tilsynsførende,  

 så der under hele prøven er mindst 2 tilsynsførende til stede i prøvelokalet.
Stk. 5.  Tilsynsførende skal så vidt muligt udvælges  

 blandt skolens lærere.
Der må dog ikke udpeges lærere, som har undervist de  

 pågældende eksaminander.
Før den skriftlige prøve § 3.  Tilsynsførende og eksaminander skal være mødt  

 senest 10 minutter før prøvens begyndelse, hvor forstanderen sørger for, at  

 prøvelokalet åbnes, at eksaminanderne får anvist deres pladser og får uddelt  

 gennemskrivnings- eller andet indskrivningspapir og kladdepapir.
 Stk. 2.  Straks ved udleveringen skal eksaminanderne  

 skrive navn på hvert stykke papir.
 Stk. 3.  Eksaminanderne skal medbringe skrive- og  

 tegnematerialer og har tilladelse til at medbringe hjælpemidler i form af  

 bøger, tabeller og andet undervisningsmateriale, notater og regnemaskine uden  

 strimmel.
 Stk. 4.  Umiddelbart før prøvens begyndelse bringer  

 forstanderen prøvekonvolutten til prøvelokalet.
Under den skriftlige prøve § 4.  På det tidspunkt, der er fastsat for prøvens  

 begyndelse, åbner forstanderen opgavekonvolutten, og de tilsynsførende  

 uddeler opgaveteksten til eksaminanderne.
Stk. 2.  Eksaminanderne spørges, om de alle har fået  

 kladde- og indskrivningspapir og opgavetekst.
De oplyses om, at de kan få  

 mere papir ved henvendelse til de tilsynsførende.
 Stk. 3.  Hverken uddelte eller overskydende eksemplarer  

 af opgaveteksten må bringes uden for prøvelokalet, så længe prøven varer.
§ 5.  Kun eksaminander, tilsynsførende og forstander  

 har adgang til prøvelokalet.
Der må ikke ryges i lokalet.
Stk. 2.  Eksaminanderne må ikke henvende sig til  

 hinanden ved ord eller tegn og må ikke række eller på anden måde give  

 hinanden noget.
Henvendelse fra eksaminanderne til de tilsynsførende skal ske  

 så stilfærdigt som muligt, helst ved håndsoprækning.
Stk. 3.  De tilsynsførende må ikke foretage sig noget,  

 som kan bortlede deres opmærksomhed fra eksaminanderne eller virke  

 forstyrrende for disse, fx læsning, skrivning, håndarbejde eller samtale.
De  

 tilsynsførende må ikke give eksaminanderne nogen oplysning om opgaven.
 § 6.  Eksaminanderne må ikke forlade lokalet uden at  

 have afleveret besvarelsen.
Stk. 2.  De tilsynsførende kan dog give tilladelse til  

 at forlade lokalet ved toiletbesøg og i tilfælde af sygdom.
Eksaminanden skal  

 ledsages af en tilsynsførende.
 Stk. 3.  Bortset fra sygdomstilfælde må kun een  

 eksaminand ad gangen forlade lokalet.
Aflevering af besvarelser § 7.  Prøvens varighed må ikke overskride den  

 fastsatte tid.
På det fastsætte sluttidspunkt skal alle have afleveret  

 besvarelsen.
 Stk. 2.  1 time, 1/2 time og 10 minutter før prøvetidens  

 udløb meddeler de tilsynsførende, hvor lang tid der er tilbage.
Stk. 3.  Aflevering af besvarelsen kan ske før det  

 fastsatte sluttidspunkt.
Eksaminanden kan da forlade lokalet, men må ikke  

 medbringe opgaveteksten.
 Stk. 4.  Der skal afleveres både den endelige besvarelse  

 og eventuelle kladder og noter.
 Stk. 5.  Hvis en kladde helt eller delvis ønskes  

 betragtet som endelig besvarelse, skal der skrives »besvarelse«  

 både på forsiden og ud for de pågældende afsnit.
 Skt. 6. Ved afleveringen skal den tilsynsførende på besvarelsens første  

 side skrive sit navn og tidspunkt for aflevering.
 Stk. 7.  Eksaminanderne må ikke rejse sig, før de  

 tilsynsførende har indsamlet alle besvarelserne.
Efter den skriftlige prøve § 8.  Når alle eksaminander har afleveret, lægger de  

 tilsynsførende besvarelser og kladder hver for sig.
 Stk. 2.  Både besvarelser og kladder afleveres til  

 forstanderen sammen med de overskydende eksemplarer af opgaveteksten.
 § 9.  Forstanderen skal sørge for, at der til hver  

 censor sendes et eksemplar af besvarelser, opgavetekst og en liste over  

 eksaminanderne.
Stk. 2.  Materialet lægges i en konvolut og udenpå  

 anføres prøvens art og antallet af besvarelser.
Konvolutten emballeres solidt  

 og sendes snarest som anbefalet forsendelse.
 Stk. 3.  Forstanderen skal sørge for, at et eksemplar af  

 besvarelser, opgavetekst og liste over eksaminander samtidig udleveres til  

 hver eksaminator.
Den mundtlige kommentering § 10.  Ved den mundtlige kommentering får eksaminanden  

 udleveret et eksemplar af sin besvarelse.
 Stk. 2.  Eksaminanden har ret til i et lokale for sig  

 selv at orientere sig i besvarelsen i ca. 15 minutter forud for  

 kommenteringen.
 Stk. 3.  En af eksaminatorerne meddeler eksaminanden  

 karakteren og begrunder den i censorernes påhør.
Særlige tilfælde § 11.  Hvis det i særlige tilfælde findes nødvendigt  

 at fravige bestemmelserne på grund af sygdom, handicap eller uforudsete  

 omstændigheder, skal forstanderen underrette direktoratet, som træffer  

 afgørelse.
 Ikrafttræden m.v.
 § 12.  Cirkulæret træder i kraft den 1. november 1989.
 Stk. 2.  Undervisningsministeriets cirkulære af 30.  

 marts 1983 om afvikling af prøver ved husholdningstekniker- og  

 husholdningslederuddannelserne ophæves samtidig.
