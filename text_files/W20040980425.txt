Landsskatteretskendelse vedr. momsfritagelse for  

 erhvervsdrivende fond Klagen skyldes, at regionen ikke har imødekommet anmodning om  

 momsfritagelse efter momslovens § 13, stk. 1, nr. 22.
Landsskatterettens afgørelse Landsskatteretten stadfæster told- og  

 skatteregionens afgørelse.
Sagens oplysninger Fonden A  

 er registreret i Erhvervs- og Selskabsstyrelsen som en erhvervsdrivende  

 fond.
Fonden har til formål at indkøbe, producere og videresælge  

 gaveartikler,  

 papirvarer og lignende.
Overskuddet ved fondens drift skal ifølge vedtægterne  

 anvendes til almenvelgørende og/eller humanitær støtte i Danmark.
Fonden sælger til brug for Bs medlemmer  

 artikler med Bs logo.
Annonceringen sker via en bestillingsfolder, som  

 lægges  

 i Bs medlemsblad, som udkommer ca. 10 gange årligt.
Det er oplyst, at  

 salget  

 foregår fra et kælderrum/lager, hovedsageligt med baggrund i modtagne  

 bestillingsfolder, idet salgsstedet ikke har egentlige  

 åbningstider.
 Fondens vedtægter har følgende ordlyd:
( ) Logen C ved dens valgte storembedsmænd  

 stifter pr. 1. november 1995 en erhvervsdrivende fond under følgende VEDTÆGTER 1.
 Fondens navn er Fonden A, under Logen C.
 Dens hjemsted er X.
 2.
 Fonden er en erhvervsdrivende fond med  

 det formål at indkøbe, producere og videresælge gaveartikler, papirvarer og  

 lignende.
 Overskuddet ved fondens drift skal  

 anvendes med det formål at yde almenvelgørende og/eller humanitær støtte.  

 Fonden kan ikke søges.
 3.
 Fondens egenkapital ved oprettelse af  

 nærværende vedtægter er kr. 300.000, der er fuldt indbetalt kontant.  

 Kapitalen  

 henstår som fondens grundkapital og skal anbringes forsvarligt og bedst  

 muligt.
 Fondskapitalen må ingensinde forringes,  

 men skal bevares. Årets overskud efter eventuel henlæggelse til konsolidering  

 skal anvendes til fondens formål, men kan udskydes til et senere regnskabsår,  

 hvis det er af betydning for opfyldelsen af formålet.
 4.
 Fonden overtager ikke i forbindelse med  

 stiftelsen andre værdier end ovennævnte kontante grundkapital.
 Der er ikke tillagt stifterne eller  

 andre særlige rettigheder.
 5.
Fonden ledes af en bestyrelse på 7  

 personer, der består af de til enhver tid for Logen C valgte 7 embedsmænd:  

 Storsiren, to deputerede storsirer, to storsekretærer samt to storskatmestre.  

 Storsiren er født formand.
I øvrigt konstituerer bestyrelsen sig selv med en  

 sekretær og en kasserer.
 Der føres protokol over bestyrelsens  

 forhandlinger.
Fonden tegnes af den samlede bestyrelse  

 eller af dens formand og sekretær i forening.
Der kan meddeles prokura til  

 den  

 udnævnte direktør.
 6.
 Fondens daglige drift forestås og  

 administreres af en af bestyrelsen udnævnt direktør.
 7.
 Fonden aflægger årsregnskab, der  

 udarbejdes i overensstemmelse med god regnskabsskik. Årsregnskabet revideres  

 af  

 den af Logen C til enhver tid valgte revisor.
 Fondens regnskabsår følger kalenderåret.  

 Første regnskabsår omfatter dog perioden fra fondens stiftelse til 31.  

 december  

 1996.
 Til brug for regnskabsaflæggelse for  

 Logen C, hvis regnskabsår afslutter 31. marts, fremsender fondens bestyrelse  

 et  

 revideret regnskab for det senest afsluttede regnskabsår.
 Fondens regnskab undergives revision i  

 overensstemmelse med reglerne i § 28 i lovbekendtgørelse nr. 756 af  

 18.11.1991,  

 lov om erhvervsdrivende fonde.
 8.
 Ændringer i vedtægterne kan kun  

 foretages på et ordinært storlogemøde for Logen C med 3/4 majoritet af de  

 afgivne stemmer.
 9.
 Såfremt B i Danmark skulle ophøre at  

 bestå, skal bestyrelsen og/eller fondsmyndighederne udpege en ny ledelse til  

 at  

 videreføre fonden eller anvende kapitalen efter dens formål.
( ) Allonge af 18. januar 1997 til  

 vedtægterne har følgende ordlyd:
( ) På baggrund af krav fra Erhvervs- og  

 Selskabsstyrelsen ændres følgende paragraffer i foranstående vedtægter:
 3.
 Fondens grundkapital ved oprettelse af  

 nærværende vedtægter er kr. 300.000, der er fuldt indbetalt kontant.  

 Kapitalen  

 henstår som fondens grundkapital og skal anbringes forsvarligt og bedst  

 muligt.
 Grundkapitalen må ingensinde forringes,  

 men skal bevares. Årets overskud efter eventuel henlæggelse til konsolidering  

 skal anvendes til fondens formål, men kan udskydes til et senere regnskabsår,  

 hvis det er af betydning for opfyldelsen af formålet.
 5.
Fonden ledes af en bestyrelse på syv  

 personer.
Et medlem af bestyrelsen, der skal være uvildig i forhold til B,  

 udpeges af en humanitær organisation.
Seks medlemmer af bestyrelsen udpeges  

 på  

 et Storlogemøde inden for Logen C.
Fire af disse medlemmer kan udpeges blandt  

 samtlige medlemmer af Storlogen.
En ordensøster og en ordenbroder skal  

 udpeges  

 uden for de valgte storembedsmænds kreds.
( ) Det er oplyst, at fonden i regnskabsåret  

 2001 foretog udlodning af 120.000 kr.
Fordelingen var således:
Bs Hospicefond  kr. 70.000 Børnefonden under den humanitære  

 organasition kr. 50.000 Bs Hospicefond er godkendt i henhold  

 til Ligningslovens § 8 A og er omfattet af det såkaldte  

 listecirkulære.
I henhold  

 til Bs Hospicefonds vedtægter § 2 er formålet at yde økonomisk støtte  

 eller  

 tilskud til følgende:
 Personer med livstruende sygdom, som  

 ønsker ophold på et hospice i Danmark, herunder disses ledsagende nærmeste  

 pårørende.
 Uddannelse af personale med henblik på  

 tilknytning til et hospice i Danmark.
 Driften af eller udstyr til et etableret  

 hospice i Danmark eller tilskud til etablering af et hospice i Danmark.
 Det er oplyst, at udlodningen til Bs  

 Hospicefond i 2001 var en engangsydelse i forbindelse med etablering af denne  

 fond, og udgjorde overskud ved salg af specielle T-shirts med logo.
Repræsentanten har forklaret, at salg af  

 kunstmapper, mærkater, gavekort (til  og frakort) og telegrammer samt  

 manchet-  

 og brystknapper, ure og brocher, som alle indeholder motiver og symboler  

 indenfor B, er begrænset til kun at omfatte salg til medlemmer og deres  

 familier.
Annonceringen foregår udelukkende via Bs medlemsblad.  

 Salget af varerne sker hovedsageligt med  

 baggrund af bestillingssedlerne, der følger med medlemsbladet ud til  

 medlemmerne.
Kælderrummet/lageret, hvorfra salget foregår, har ikke en  

 egentlig  

 åbningstid for salget.
ToldSkat Regionens udtalelse Fonden  

 er ikke anset for at være momsfritaget efter momslovens § 13 stk. 1, nr. 22.  

 Der er lagt vægt på, at fonden, der er registreret som en erhvervsdrivende  

 fond  

 i Erhvervs- og Selskabsstyrelsen, som eneste aktivitet udøver en egentlig  

 erhvervsmæssig aktivitet i form af køb og produktion med henblik på  

 videresalg  

 med fortjeneste.
Dette gælder uanset, at der er tale om en afgrænset  

 aftagerkreds på grund af varernes karakter.
Det forhold, at overskud skal gå  

 til almennyttigt/almenvelgørende formål fritager ikke fondens aktiviteter fra  

 udelukkende at have karakter af erhvervsmæssig virksomhed.
 Undtagelsesbestemmelsen i momslovens §  

 13, stk. 1, nr. 22 vedrører den situation, hvor en forening i forbindelse med  

 udøvelsen af sin almennyttige aktivitet foretager salg af varer og ydelser.  

 Det  

 fremgår udtrykkeligt af bemærkningerne til lovforslaget L 137, at salg af  

 forretningsmæssig karakter ikke er omfattet af fritagelsesbestemmelsen.
 Endvidere fremgår det af de almindelige  

 bemærkninger til lovforslaget, at formålet med bestemmelsen bl.a. er, at  

 foreningernes momsforhold i højere grad kommer til at svare til deres  

 skatteforhold.  

 Denne bemærkning tager ikke sigte på en virksomhed af den omhandlede  

 karakter,  

 hvor der er tale om en erhvervsdrivende fond, hvis eneste aktivitet er  

 udøvelse  

 af erhvervsmæssig virksomhed.
 Hvis fonden tilhørte den kreds af  

 virksomheder, der kan meddeles momsfritagelse efter momslovens § 13, stk. 1,  

 nr. 22, ville afsætningen af varerne ikke fremkalde konkurrence fordrejning.
Klagerens påstand og argumenter Repræsentanten har fremsat påstand om,  

 at fonden anses for momsfritaget efter momslovens § 13, stk. 1, nr. 22.
 Til støtte herfor er henvist til  

 bemærkningerne til lovforslaget (L137). Herefter kan fonden fritages for moms  

 under forudsætning af, at en fritagelse ikke vil kunne fremkalde  

 konkurrencefordrejning,  

 og at overskuddet fuldt ud anvendes til fondens eget formål.
 Følgende elementer indgår i vurdering  

 af, hvorvidt der er tale om konkurrencefordrejning:
Prisfastsættelsen Har den almenvelgørende eller  

 almennyttige forening fastsat en salgspris svarende til markedsværdien eller  

 en  

 vejledende udsalgspris, vil fritagelsen ikke kunne fremkalde  

 konkurrencefordrejning.
Ved vurderingen af prisfastsættelsen  

 skal salgsprisen ved et sammenligneligt salg lægges til grund.
Man kan  

 således  

 ikke sammenligne salgspriser på varer, der eksempelvis serveres på en  

 beværtning  

 med salgspriser i en forening.
 Afstanden til nærmeste konkurrent,  

 salgets omfang og anvendelse af markedsføring mv. er ligeledes elementer, der  

 indgår i vurderingen af, om der er konkurrencefordrejning.
Endvidere er salg af forretningsmæssig  

 karakter ikke omfattet af fritagelsen.
Salg af forretningsmæssig karakter er  

 ifølge bemærkningerne til lovforslaget først og fremmest salg fra et fast  

 salgssted,  

 såsom en kiosk, et cafeteria, en sportsshop eller lignende.
Hvorvidt der er  

 tale om et fast salgssted beror på en vurdering af følgende elementer:
 Indretning, åbningstider, kundekreds  

 og varesortiment mv.
 Salg fra et lokale, hvor indretningen er  

 af permanent karakter, og hvor der er faste åbningstider, der følger de  

 almindelige butiksåbningstider, indikerer, at der er salg fra et fast  

 driftssted.
Salg, der fortrinsvis sker til kunder,  

 som ikke har tilknytning til foreningen eller dennes aktiviteter vil  

 ligeledes  

 indikere salg af forretningsmæssig karakter.
Salg til klubbens medlemmer,  

 familiemedlemmer, gæstende klubber og lignende indikerer derimod, at der ikke  

 er tale om salg fra et fast driftssted.
 Da der er tale om salg af kunstmapper,  

 mærkater, gavekort (til  og frakort) og telegrammer samt manchet- og  

 brystknapper,  

 ure og brocher, som alle indeholder motiver og symboler indenfor B, er  

 omsætningen begrænset til kun at omfatte salg til medlemmer og deres  

 familier.  

 Der skal endvidere henses til, at annonceringen udelukkende foregår via  

 Bs  

 medlemsblad.
Salget af varerne sker hovedsageligt på  

 baggrund af bestillingssedlerne, der følger med medlemsbladet ud til  

 medlemmerne.
Kælderrummet/lageret har således ikke en egentlig åbningstid for  

 salget.
Varernes pris vil ligeledes ikke kunne fremkalde  

 konkurrencefordrejning,  

 idet salgsprisen er svarende til markedsværdien for tilsvarende varer.
Fonden er alene af skatteretlige hensyn  

 registreret ved Erhvervs- og Selskabsstyrelsen som en erhvervsdrivende fond,  

 idet fonden, for at opfylde sin formålsparagraf, skaber et overskud til  

 udlodning  

 ved at afsætte varer og tjenesteydelser.
Det fremgår af bemærkningerne til  

 lovforslaget, at ændringen har til hensigt at almengørende og almennyttige  

 foreningers momsforhold i højere grad kommer til at svare til deres  

 skatteforhold.
Fonde kan i henhold til reglerne i  

 Fondsbeskatningsloven fratrække uddelinger til almenvelgørende eller  

 almennyttige formål, og på visse betingelser også hensættelser til senere  

 uddelinger til disse formål, i den skattepligtige indkomst.
I praksis vil  

 disse  

 fonde ikke komme til at betale skat, såfremt de erhvervsmæssige indtægter  

 fuldt  

 ud bliver anvendt eller henlagt til velgørende eller almennyttige formål.
 Sammenfattende har repræsentanten  

 anført, at fonden opfylder sit eget formål med at yde velgørende og/eller  

 humanitær støtte til en bredere kreds af personer, og at fonden ikke er af  

 forretningsmæssig karakter, hvorefter fonden opfylder betingelserne for at  

 blive omfattet af fritagelsen i momslovens § 13, stk. 1, nr. 22. Der skal  

 henses til, at en fastholdelse af momspligten for fonden medfører, at  

 momsforholdene på ingen måde kommer til at svare til de skattemæssige  

 forhold,  

 som ifølge bemærkningerne er en af hensigterne med indførelse af bestemmelsen  

 om momsfritagelse for foreninger mv.
Landsskatterettens bemærkninger og  

 begrundelse Det fremgår af momslovens § 13, stk. 1,  

 nr. 22 (indsat ved lov nr. 291 af 15. maj 2002), at følgende er fritaget fra  

 moms:
Varer og ydelser, der leveres af  

 almenvelgørende eller på anden måde almennyttige foreninger m.fl. i  

 forbindelse  

 med afholdelsen af aktiviteter, under forudsætning af, at fritagelsen ikke  

 vil  

 kunne fremkalde konkurrencefordrejning.
Det er en betingelse at overskuddet  

 fuldt ud anvendes til foreningens eget formål, samt at overskuddets  

 anvendelse  

 på anmodning af de statslige told- og skattemyndigheder kan dokumenteres.  

 Levering af varer og ydelser af forretningsmæssig karakter er ikke omfattet  

 af  

 fritagelsen I de specielle bemærkninger til  

 lovforslaget (L 137) til momslovens § 13, stk. 1, nr. 22, er bl.a. angivet:
( ) Der stilles forslag om, at  

 almenvelgørende eller på anden måde almennyttige foreningers salg af varer og  

 ydelser i forbindelse med foreningernes aktiviteter bliver fritaget for moms,  

 så længe fritagelsen ikke vil kunne fremkalde konkurrencefordrejning.( ) Afgrænsningen af hvilke foreninger  

 m.fl., der momsmæssigt anses for at være almenvelgørende eller på anden måde  

 almennyttige ændres ikke ved lovforslaget.
Afgrænsningen er den samme som  

 praksis efter momslovens § 13, stk. 1, nr. 18, således at de foreninger  

 m.fl.,  

 der hidtil har kunnet opnå fritagelse efter nr. 18, som udgangspunkt også vil  

 kunne opnå momsfritagelse efter nr. 22.
Som eksempler på almenvelgørende eller  

 på anden måde almennyttige formål kan nævnes amatøridrætsarbejde,  

 sygdomsbekæmpelse,  

 forebyggende børne- og ungdomsforsorg, u - lands hjælp samt kirkeligt  

 arbejde.( ) De aktiviteter, der er omfattet af  

 fritagelsen, er aktiviteter, der ligger indenfor foreningens formål.  

 Aktiviteter inden for foreningens formål omfatter aktiviteter, der fremgår  

 direkte af formålet, aktiviteter i tilknytning hertil samt andre aktiviteter,  

 der typisk udnyttes i forbindelse med almenvelgørende eller almennyttigt  

 arbejde.
( ) Foreninger med brede formålsbestemmelser  

 som f.eks. humanitære foreninger vil have aktiviteter af mere varieret  

 karakter,  

 og vurdering af hvilke aktiviteter, der er omfattet af fritagelsen vil derfor  

 være tilsvarende bredere.
Arrangerer en sådan forening en koncert,  

 racerfestival eller lignende vil disse være omfattet af fritagelsen.
 Det er en betingelse, at overskuddet  

 anvendes fuldt ud til foreningens velgørende eller almennyttige formål.( )  

 Foreninger som ikke har et almenvelgørende eller på anden måde almennyttigt  

 formål er ikke omfattet af forslaget.
( ) Bestemmelsen om fritagelser til fordel  

 for visse former for virksomhed af almen interesse i 6. momsdirektiv, artikel  

 13, pkt.
A, stk. 1, litra o, er sålydende:
tjenesteydelser og levering af goder,  

 der præsteres af organer, hvis transaktioner er fritaget i overensstemmelse  

 med  

 litra b), g), h), i), l), m) og n) i forbindelse med  

 indsamlingsarrangementer,  

 der foretages til egen fordel, under forudsætning af at denne fritagelse ikke  

 vil kunne fremkalde konkurrencefordrejning.
Medlemsstaterne kan indføre  

 enhver  

 nødvendig begrænsning navnlig med hensyn til antallet af de arrangementer  

 eller  

 størrelsen af de indkomne beløb, for hvilke der kan meddeles  

 fritagelse; De momsfritagne transaktioner, der er  

 nævnt i bestemmelsen, er transaktioner med tilknytning til  

 hospitalsbehandling  

 mv., social sikring og bistand, beskyttelse af børn og unge, uddannelse og  

 undervisning,  

 organisationer af politisk, fagforeningsmæssig, filantropisk og lignende  

 karakter, sport og kultur.
Momslovens § 13, stk. 1, nr. 22, må  

 antages at have hjemmel i direktivets artikel 13, pkt.
A, stk. 1, litra o, og  

 skal derfor fortolkes i overensstemmelse hermed.
De almenvelgørende eller på  

 anden måde almennyttige foreninger m.fl., der er omfattet af § 13, stk. 1,  

 nr.  

 22, skal derfor foretage transaktioner af de i direktivbestemmelsen nævnte  

 art.
Fonden foretager ikke sådanne  

 transaktioner.
Det forhold, at fondens overskud ifølge vedtægterne skal  

 anvendes til almenvelgørende og/eller humanitær støtte er således ikke  

 transaktioner omfattet af direktivbestemmelsen.
Da fonden således ikke kan  

 anses som en almenvelgørende eller almennyttig forening m.fl., kan dens  

 leverancer af varer og ydelser heller ikke momsfritages efter § 13, stk. 1,  

 nr.  

 22.
 Den påklagede afgørelse stadfæstes  

 derfor.
