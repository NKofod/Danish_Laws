Fremsat den 9. november 2005 af undervisningsminister (Bertel Haarder) Forslag til Lov om ophævelse af lov om en statsskole som  

 forsøgscenter for 8.-10. skoleår § 1 Lov om en statsskole som forsøgscenter for 8.-10.  

 skoleår, jf. lovbekendtgørelse nr. 670 af 29. juli 1992, ophæves.
§ 2 Stk. 1.  

  

 Loven træder i  

 kraft den 1. august 2006, jf. dog stk. 2-3.
 Stk. 2.  

  

 Fra og med  

 skoleåret 2006/07 optages der ikke elever til nye 8.-10. klasser på  

 forsøgscentret.
 Stk. 3.  

  

 Elever, der er  

 optaget på forsøgscentret før den 1. august 2006 i 8. eller 9. klasse, kan  

 afslutte  

 9. eller 10. klasse i skoleåret 2006/07, hvorefter forsøgscentrets virksomhed  

 ophører  

 den 31. juli 2007. Kommunen og amtskommunen skal i denne periode efter samme  

 regler som ved friskoler og private grundskoler, jf. lov om friskoler og  

 private grundskoler m.v., betale bidrag til staten for hver elev, der er  

 hjemmehørende i henholdsvis kommunen eller amtskommunen, og som er optaget på  

 skolen.
Bemærkninger til lovforslaget Almindelige bemærkninger 1.1. Baggrunden for lovforslaget Loven om en statsskole som forsøgscenter for 8.-10. skoleår  

 (Statens Pædagogiske Forsøgscenter, SPF) er fra 1964 (seneste  

 lovbekendtgørelse  

 er optaget som bilag 1 til lovforslaget). SPFs virksomhed varetages af  

 en  

 forsøgsskole for elever på 8.-10. klassetrin, der er placeret i tilknytning  

 til  

 Ungdomsbyen i Rødovre.
Skolen har p.t. ca. 140 elever.
Formålet med SPF er  

 blandt andet at udvikle og perspektivere ideer for undervisning af  

 folkeskolens  

 ældste klassetrin, at vurdere og formidle resultaterne af dette arbejde samt  

 at  

 bygge bro mellem folkeskolen og ungdomsuddannelserne, erhvervs- og  

 samfundsliv.  

 Ungdomsbyen varetager blandt andet erhvervs- og samfundsbetonet  

 kursusvirksomhed for 8.-10. klassetrin samt særlige tilbud til  

 ungdomsuddannelserne  

 og læreruddannelsesinstitutionerne.
Det er regeringens opfattelse, at forsøgs- og  

 udviklingsarbejdet fremover vil kunne gennemføres uden medvirken af SPF.  

 SPFs  

 forsøgsskole rummer kun tre af folkeskolens klassetrin.
Folkeskoleområdet bør  

 ses i en helhed, og den fornyelse af folkeskolen, som regeringen har  

 iværksat,  

 bygger på det samlede skoleforløb.
I lighed med det nuværende forsøgs- og  

 udviklingsarbejde i Undervisningsministeriets regi skal det fremtidige  

 forsøgs-  

 og udviklingsarbejde gennemføres landsdækkende med inddragelse af forskellige  

 skoletyper, spredt ud på flest mulige folkeskoler landet over for at sikre  

 størst mulig effekt og fleksibilitet.
Det vil kunne give en større bredde i  

 erfaringsindsamlingen, og der vil kunne sættes fokus på hele skolens  

 virksomhed,  

 herunder alle folkeskolens klassetrin samt skolefritidsordninger.
Fremtidige  

 formidlingsinitiativer forventes ligeledes at kunne gennemføres uden  

 medvirken  

 fra SPF, idet Undervisningsministeriets formidling på folkeskoleområdet  

 hidtil  

 er foregået i samarbejde med centre for undervisningsmidler, CVUerne,  

 kommunale  

 konsulenter og lærere fra et bredt udsnit af folkeskolen.
 Regeringen ønsker på den baggrund, at SPFs ressourcer bliver  

 omprioriteret til mere målrettede initiativer til styrkelse af kvaliteten på  

 folkeskoleområdet.
1.2. Henvisninger til tidligere lovgivning Om Statens Pædagogiske Forsøgscenter henvises til:  

 Folketingstidende 1963-64 (lovforslag fremsat den 13. december 1963):  

 Folketingets forhandlinger spalte 1896, 2168, 4465 og 4793, Tillæg A spalte  

 727, Tillæg B spalte 563, og Tillæg C spalte 355, og Folketingstidende  

 1991-92  

 (lovforslag nr.
L 166): Folketingets forhandlinger spalte 4518, 5472, 9317 og  

 9645, Tillæg A spalte 3609, Tillæg B spalte 1139 og 1271, og Tillæg C spalte  

 813.
2.1. Lovforslagets indhold - Statens  

 Pædagogiske Forsøgscenter Det foreslås, at SPF nedlægges med virkning fra den 1. august  

 2007, samt at centrets virksomhed afvikles i perioden fra 1. august 2006 til  

 1.  

 august 2007.
 Med henblik på at sikre et udbud af en bred vifte af kurser  

 m.v., som har til hensigt at styrke forbindelsen mellem skole og erhverv,  

 planlægges  

 det, at der gives mulighed for, at Ungdomsbyen kan fortsætte i ikke-statsligt  

 regi.
Ungdomsbyen, der drives af SPF i samarbejde med en række  

 eksterne interessenter, vil eventuelt kunne fortsætte i privat eller andet  

 regi.
Ungdomsbyen er i dag en integreret del af SPF, og bygningerne, der  

 anvendes  

 til Ungdomsbyens aktiviteter, indgår i den samlede ejendom, som SPF lejer af  

 Statens Forsknings- og Uddannelsesbygninger.
En videreførelse af Ungdomsbyen  

 i  

 de eksisterende lokaliteter vil skulle afklares nærmere under hensyn til  

 anvendelsesmulighederne for det samlede lejemål.
Undervisningsministeriet vil  

 undersøge mulighederne for, at Ungdomsbyen efter SPFs afvikling kan  

 videreføres i ikke-statsligt regi med et statsligt tilskud til aktiviteterne.  

 Et eventuelt tilskud fastsættes på finansloven og påregnes afhængig af  

 præmisserne for videreførelsen at kunne være på op til 3 mio. kr.
Udgiften  

 afholdes af de midler, der i dag anvendes til SPF.
Undervisningsministeriets  

 tilskud vil kunne gives under forudsætning af, at der opnås enighed med  

 eksterne parter, lokale myndigheder og interessenter om præmisserne for  

 videreførelsen.
Der vil i denne forbindelse blive lagt vægt på, at  

 Ungdomsbyen  

 fortsat skal kunne drives på et kvalitetsmæssigt og økonomisk bæredygtigt  

 grundlag, der sikrer udbud af en bred vifte af kurser mv., som har til  

 hensigt  

 at styrke forbindelsen mellem skole og erhverv.
2.2. Personalemæssige konsekvenser af  

 nedlæggelsen af forsøgscentret Der er ca. 30 ansatte ved SPF, heraf ca. 20 lærere, der for 11  

 læreres vedkommende er udlånt af kommunerne efter anmodning fra  

 Undervisningsministeriet til kommunerne om at tiltræde gældende  

 udlånsordning.  

 9 lærere er ansat ved centret på overenskomstvilkår.
SPF anmoder i hvert  

 enkelt  

 tilfælde Undervisningsministeriet om tilladelse til ansættelsen.
SPF ledes af en rektor samt to viceledere, der leder  

 henholdsvis Forsøgsskolen og Ungdomsbyen ved centret.
Alle tre stillinger er  

 tjenestemandsstillinger.
Rektorstillingen er ubesat, og den ene af  

 vicelederne  

 er konstitueret som rektor.
Den konstituerede rektor og vicelederen har ved  

 afskedigelse på grund af stillingsnedlæggelse krav på rådighedsløn i 3 år og  

 derefter  

 aktuel pension, hvis der ikke kan tilbydes dem andre passende stillinger, som  

 de har pligt til at overtage.
Det er Undervisningsministeriet, der har  

 afskedigelseskompetencen for de to ledere.
Hovedparten af lærerne er ikke ansat ved Statens Pædagogiske  

 Forsøgscenter, men udlånt af deres hjemkommuner til tjeneste ved centret.
I  

 udlånsperioden har de orlov fra deres lærerstilling i hjemkommunen.
For  

 disses  

 vedkommende skal udlånsordningerne opsiges med overenskomstmæssigt varsel.  

 Det  

 er SPF, der har kompetencen til at opsige udlånsordningen over for kommunerne  

 og lærerne.
Resten af lærerne er ansat ved centret på overenskomstvilkår.  

 Det gælder lærere, der ikke kommer fra en stilling som lærer i folkeskolen,  

 og  

 som derfor ikke kan omfattes af udlånsordningen.
For disses vedkommende  

 gælder,  

 at de skal opsiges med overenskomstmæssigt varsel.
Det er SPF, der har  

 afskedigelseskompetencen  

 i denne forbindelse.
Alle TAPere (HKere og pedellen mv.) er ansat på  

 overenskomstvilkår.
For disses vedkommende gælder, at de skal opsiges med  

 overenskomstmæssigt varsel, medmindre der kan tilbydes (nogle af) de  

 pågældende  

 fortsat ansættelse i forbindelse med den fortsættende del af centrets  

 aktiviteter.
Det er SPF, der har afskedigelseskompetencen i denne  

 forbindelse.
3. De økonomiske og administrative  

 konsekvenser for stat, kommuner og amtskommuner Med forslaget ophører SPF fra 1. august 2007, og  

 undervisningsaktiviteterne udfases fra skoleåret 2006/07, idet skolen ikke  

 opretter nye 8.-10. klasser.
I takt hermed overgår undervisningsaktiviteten  

 til  

 kommunalt regi.
Overførslen af undervisningsopgaven vurderes samlet at  

 medføre  

 kommunale udgifter på ca. 1,2 mio. kr. i 2006, ca. 4,9 mio. kr. i 2007 og ca.  

 7,3 mio. kr. årligt herefter.
Kommunerne betaler i dag et bidrag til staten  

 pr.  

 elev på forsøgscentret på ca. 30.000 kr., svarende til i alt ca. 4,3 mio. kr.  

 (2006-prisniveau). Da den gennemsnitlige udgift i folkeskolen overstiger det  

 nuværende kommunale elevbidrag til staten med ca. 20.000 kr. pr. elev  

 forventes  

 forslaget at medføre en kompensation af kommunerne herfor, svarende til ca.  

 0,5  

 mio. kr. i 2006, ca. 2,0 mio. kr. i 2007 og ca. 3,0 mio. kr. årligt herefter.
Ungdomsbyen er fysisk placeret på forsøgscentret og drives i  

 samarbejde med en række eksterne parter, der som udgangspunkt ansætter og  

 aflønner kursusinstruktørerne og finansierer de direkte driftsudgifter  

 forbundet  

 med kursusaktiviteterne. Øvrige udgifter, herunder husleje og administration  

 mv., indgår i den samlede udgift for SPF.
Mulighederne for en videreførelse  

 af  

 Ungdomsbyen i ikke-statsligt regi vil blive undersøgt i samarbejde med SPF,  

 de  

 eksterne parter, lokale interessenter og myndigheder.
Med henblik på at  

 styrke  

 de økonomiske forudsætninger for en videreførelse af Ungdomsbyen vil der  

 afhængig af præmisserne for videreførelsen på finansloven kunne ydes et  

 tilskud, der påregnes at kunne være op til 3 mio. kr. årligt.
Statens samlede budgetterede udgift til SPF på  

 finanslovforslaget for 2006 udgør 17,8 mio. kr. i 2006 faldende til 16,8 mio.  

 kr. i 2009. Udgiften omfatter undervisningsopgaven og finansieres delvis ved  

 det kommunale bidrag.
Når centret er endeligt afviklet, forventes frigjort  

 ca.  

 9,8 mio. kr. i 2008 og ca. 9,5 mio. kr. årligt herefter, idet der er  

 indregnet  

 et fald i bidraget fra kommunerne til staten og en statslig udgift til  

 kompensation  

 af kommunerne i forbindelse med, at undervisningsopgaven overgår til  

 kommunalt  

 regi.
Der forventes ikke frigjort midler i 2006. Det vurderes, at der  

 eventuelt  

 vil kunne frigøres et mindre beløb i 2007 afhængig af den nærmere afvikling  

 af  

 centret.
De frigjorte midler foreslås anvendt som finansieringsbidrag  

 til regeringens initiativer på folkeskoleområdet som led i udmøntningen af  

 regeringsgrundlaget og regeringens debatoplæg til Globaliseringsrådet samt  

 til  

 afholdelse af eventuelt statsligt tilskud til Ungdomsbyen på op til 3,0 mio.  

 kr. årligt, svarende til 1,3 mio. kr. i 2007, hvor SPF nedlægges pr. 1.  

 august  

 og 3,0 mio. kr. fra 2008. Tilskuddet til Ungdomsbyen kan gives under  

 forudsætning af, at der opnås enighed med eksterne parter, lokale myndigheder  

 og interessenter om præmisserne for Ungdomsbyens videreførelse.
Der vil i  

 denne  

 forbindelse blive lagt vægt på, at Ungdomsbyen fortsat skal kunne drives på  

 et  

 kvalitetsmæssigt og økonomisk bæredygtigt grundlag, der sikrer udbud af en  

 bred  

 vifte af kurser mv., som tager afsæt i at styrke forbindelsen mellem skole og  

 erhverv.
 Forslaget vurderes ikke herudover at have administrative  

 konsekvenser i forhold til den nugældende lovgivning.
4. Administrative konsekvenser for  

 erhvervslivet Forslaget vurderes ikke at have administrative konsekvenser for  

 erhvervslivet.
5. Økonomiske konsekvenser for erhvervslivet Forslaget har ingen økonomiske konsekvenser for erhvervslivet.
6. Miljømæssige konsekvenser Forslaget har ingen miljømæssige konsekvenser.
7. Administrative konsekvenser for borgerne Forslaget har ingen administrative konsekvenser for borgerne.
8. Forholdet til EU-retten Forslaget indeholder ikke EU-retlige aspekter.
9. Høring Lovforslaget har været sendt i høring hos følgende:  

 Amtsrådsforeningen, Børne- og Kulturchefforeningen,  

 Børnerådet, Danmarks Evalueringsinstitut, Danmarks Lærerforening, Danmarks  

 Skolelederforening, Dansk Arbejdsgiverforening, Dansk Center for  

 Undervisningsmiljø, Dansk Flygtningehjælp, Dansk Friskoleforening, Dansk  

 Industri, Danske Skoleelever, De Samvirkende Invalideorganisationer, Det  

 Centrale Handicapråd, Dokumentations- og Rådgivningscentret om  

 Racediskrimination, Efterskoleforeningen, Forbundet for Pædagoger og Klubfolk  

 (BUPL), Frederiksberg Kommune, Frie Grundskolers Fællesråd, Frie Grundskolers  

 Lærerforening, Grundskolerådet, Institut for Menneskerettigheder, KL,  

 Københavns Kommune, Landsforbundet af Voksen- og Ungdomsundervisere,  

 Landsforeningen af Ungdomsskoleledere, Landsforeningen for Opholdssteder og  

 Skole- og behandlingstilbud, Landsorganisationen i Danmark, Rådet for Etniske  

 Minoriteter, Rådet for Statens Pædagogiske Forsøgscenter, Skole og Samfund,  

 Ungdomsringen og Ungdomsskolernes Udviklingscenter.
 Lovforslaget har endvidere været fremlagt på internettet  

 (Høringsportalen).
10. Vurdering af konsekvenser af lovforslaget Positive konsekvenser/mindre udgifter (hvis ja, angiv  

 omfang) Negative konsekvenser/merudgifter (hvis ja, angiv  

 omfang) Økonomiske konsekvenser for stat, kommuner og amtskommuner Forslaget forventes at medføre en netto mindreudgift for  

 den offentlige sektor på ca. 9,8 mio. kr. i 2008 og ca. 9,5 mio. kr. årligt  

 herefter.
Administrative konsekvenser for stat, kommuner og  

 amtskommuner Ingen Ingen Økonomiske konsekvenser for erhvervslivet Ingen Ingen Administrative konsekvenser for erhvervslivet Ingen Ingen Miljømæssige konsekvenser Ingen Ingen Administrative konsekvenser for borgerne Ingen Ingen Forholdet til EU-retten Forslaget indeholder ikke EU-retlige aspekter.
Bemærkninger til lovforslagets enkelte bestemmelser Til § 1 Det foreslås, at loven om Statens Pædagogiske Forsøgscenter  

 (SPF) ophæves.
 De frigjorte midler påtænkes anvendt som finansieringsbidrag  

 til regeringens initiativer på folkeskoleområdet som led i udmøntningen af  

 regeringsgrundlaget og regeringens debatoplæg til Globaliseringsrådet samt  

 til  

 afholdelse af eventuelt statsligt tilskud til Ungdomsbyen på op til 3,0 mio.  

 kr. årligt.
Til § 2 I stk. 1 foreslås det, at loven træder i kraft 1. august 2006.
 I stk. 2 foreslås det, at optag af elever til nye 8.-10.  

 klasser på forsøgsskolen stoppes fra og med skoleåret 2006/07. Det betyder,  

 at  

 skolen fra den 1. august 2006 ikke opretter nye klasser, men der vil være  

 adgang til at optage elever inden for rammerne af kapaciteten i de allerede  

 bestående klasser, dvs. 9. og 10. klasser i skoleåret 2006/07 (der er 8. og  

 9.  

 klasser i skoleåret 2005/06), men der vil ikke kunne oprettes nye klasser.  

 Fra  

 den 1. august 2006 vil forsøgsskolen derfor alene have 9. og 10. klassetrin,  

 der afslutter grundskoleforløbet eller 10. klasse i juni 2007. Derefter  

 afvikles skolen, jf. stk. 3.
.  

  

 Kommunen og  

 amtskommunen skal i perioden 1. august 2006 til 31. december 2006 efter samme  

 regler som ved friskoler og private grundskoler, jf. lov om friskoler og  

 private grundskoler m.v., bidrag til staten for hver elev, der er  

 hjemmehørende  

 i henholdsvis kommunen eller amtskommunen, og som er optaget på skolen.
Fra  

 1.  

 januar 2007 overtager kommunerne bidragspligten fra amtskommunerne.
Bilag 1 Lovbekendtgørelse nr. 670 af 29. juli  

 1992 Bekendtgørelse af lov om en statsskole som forsøgscenter for  

 8.-10. skoleår Herved bekendtgøres lov nr. 142 af 13. maj 1964 om en  

 statsskole som forsøgscenter for 8.-10. skoleår med den ændring, der følger  

 af  

 § 27 i lov nr. 352 af 14. maj 1992.
 § 1.  

  

 Der  

 oprettes en statsskole som forsøgscenter for undervisningen i 8.-10. skoleår.  

 Skolen indrettes i tilknytning til ungdomsbyen i Rødovre på ejendommen  

 matr.nr.  

 1 aq, Islev by og sogn.
 Stk. 2.  

  

 Kommunen og  

 amtskommunen betaler efter samme regler som ved friskoler og private  

 grundskoler,  

 jf. lov om friskoler og private grundskoler m.v., bidrag til staten for hver  

 elev, der er hjemmehørende i henholdsvis kommunen eller amtskommunen, og som  

 er  

 optaget på skolen.
 § 2.  

  

 Arealer  

 til udvidelse af skolen og til adgangsveje dertil kan erhverves ved  

 ekspropriation efter reglerne i forordning af 5. marts 1845.
 Lov nr. 352 af 14. maj 1992, hvis § 27 der tilføjede et § 1,  

 stk. 2, træder, for så vidt angår § 27, i kraft den 1. januar 1993, jf.  

 bekendtgørelse nr. 441 af 2. juni 1992.
