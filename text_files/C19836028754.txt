Meddelelse  

 om beregning af feriegodtgørelse til kirkekasserere (Til stiftsøvrighederne) Gennem indhentede udtalelser fra Arbejdstilsynet  

 synes  

 nu følgende forhold at være klarlagt vedrørende kirkekassereres berettigelse  

 til feriegodtgørelse.
I.
Kasserere, der er  

 valgte medlemmer af menighedsrådet Disse kasserere er ikke omfattet af ferieloven, da  

 de  

 ikke anses for egentlige lønmodtagere, men bestrider et tillidshverv.
 Disse kasserere har derfor ikke ret til feriegodtgørelse.
II.
Kasserere, der er  

 valgt uden for menighedsrådet I almindelighed må sådanne kasserere betragtes som  

 omfattet af ferieloven.
Der vil dog kunne forekomme tilfælde, hvor der vil  

 foreligge et entrepriselignende aftaleforhold.
I en foreliggende sag har  

 arbejdstilsynet som begrundelse for, at der forelå et lønmodtagerforhold,  

 bl.a.  

 fremhævet, at vedkommende kasserer ikke havde underskriftsret vedrørende giro  

 og checkkonto, og at der blev indeholdt A-skat i den pågældendes honorar.
I  

 det  

 nævnte tilfælde beregnedes kassererhonoraret i forhold til kirkekassens  

 omsætning, hvilket kunne have talt for et entrepriselignende forhold.
 Det blev statueret, at kassereren, der oppebar honoraret med 1/12  

 månedlig, måtte antages at holde ferie med løn, således at vedkommende kun  

 var  

 berettiget til et kontant ferietillæg på 1 % af lønnen i det foregående  

 optjeningsår beregnet efter ferielovens § 14, stk. 1.
 Ved rådgivning bedes stiftsøvrigheden være opmærksom på, at der  

 vil kunne forekomme ydertilfælde, hvor et entrepriselignende aftaleforhold  

 ikke  

 kan afvises.
