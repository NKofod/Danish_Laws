INDLEDENDE BEMÆRKNINGER TIL KULTURMINISTERIETS CIRKULÆRE AF 2. JUNI 1992  

 OM ARBEJDSTID M.V.
FOR FASTE LÆRERE VED UNGDOMSSKOLENS HELTIDSUNDERVISNING OG  

 PRODUKTIONSSKOLEAKTIVITETER I UNGDOMSSKOLEN 1. GENERELLE BEMÆRKNINGER Cirkulæret har virkning fra 1. august 1992.
 Faste lærere ved ungdomsskolens heltidsundervisning og  

 produktionsskoleaktiviteter i ungdomsskolen har efter dette cirkulære  

 arbejdstidsregler og regler for afvikling af overtimer, der svarer til de for  

 folkeskolens tjenestemænd gældende med de modifikationer, som ungdomsskolens  

 heltidsundervisning og produktionsskoleaktiviteter i ungdomskolen  

 nødvendiggør.
 Cirkulæret indeholder de dele af de for folkeskolens tjenestemænd gældende  

 regler, som er relevante for ungdomsskolens heltidsundervisning og  

 produktionsskoleaktiviteter i ungdomsskolen, suppleret med de for  

 heltidsundervisningen og produktionsskoleaktiviteter i ungdomsskolen  

 nødvendige regler.
2. BEMÆRKNINGER TIL DE ENKELTE BESTEMMELSER ARBEJDSTID.
 AD § 3.
Som følge af de særlige forhold i ungdomsskolens heltidsundervisning og  

 produktionsskoleaktiviteter i ungdomsskolen fastsættes arbejdstiden alene som  

 et årligt løntimetal.
Ved planlægningen af lærerens arbejdstid, skal  

 arbejdsårets placering fastlægges.
Arbejdsåret kan eksempelvis være perioden  

 1. august - 31. juli eller 1. januar - 31. december.
 For den enkelte lærer udarbejdes et skema, hvor lærerens  

 undervisningstimer og opgaver efter bilag 1, punkt 3 og bilag 2, punkt 3  

 fastlægges.
Det forudsættes, at lærerens arbejdstid i princippet planlægges for et  

 helt arbejdsår.
Større ændringer i planen meddeles læreren snarest muligt og  

 normalt mindst 4 uger før de iværksættes.
 Udover egentlig undervisning og de hertil knyttede forpligtelser  

 vedrørende forberedelse og præambelopgaver kan læreren tillægges andre  

 opgaver, jf. bilag 1, punkt 3 og bilag 2, punkt 3.
 AD § 4.
Tid til forberedelse af mundtlig eksamination og censur indgår som en del af de opgaver, læreren har en generel forpligtelse til at løse inden for præambeltiden, jf. bilag 1, punkt 2.
 AD § 5.
 Tid til forberedelse af skriftlig eksamination og censur indgår som en del  

 af de opgaver, læreren har en generel forpligtelse til at løse inden for  

 præambeltiden, jf. bilag 1, punkt 2.
 AD § 6.
 Lærerens løntimetal opgøres ved udløbet af arbejdsåret med henblik på at  

 konstatere, om læreren har haft overarbejde.
Opgørelsen foretages i løntimer, men vil normalt som udgangspunkt både  

 indeholde aktiviteter, der er anført i løntimer, og aktiviteter, der er  

 anført i arbejdstimer.
Aktiviteter, anført i arbejdstimer, omregnes til  

 løntimer.
En arbejdstime svarer ved omregningen til 0,6 løntime.
Med venlig hilsen Ibbi Harrit CIRKULÆRE OM ARBEJDSTID M.V.
FOR FASTE LÆRERE VED UNGDOMSSKOLENS HELTIDSUNDERVISNING  

 OG PRODUKTIONSSKOLEAKTIVITETER I UNGDOMSSKOLEN.
 Efter forhandling mellem Finansministeriet og Lærernes Centralorganisation  

 og efter bemyndigelse fra finansministeren fastsættes:
OMRÅDE § 1.  Cirkulæret omfatter lærere ved ungdomsskolens  

 heltidsundervisning og produktionsskoleaktiviteter i ungdomsskolen, der er  

 ansat i henhold til Kulturministeriets bekendtgørelse om faste lærere ved  

 ungdomsskolens heltidsundervisning og produktionsskoleaktiviteter i  

 ungdomsskolen.
ARBEJDSOPGAVER § 2.  Lærerens arbejdsopgaver omfatter undervisning og  

 andre opgaver ved ungdomsskolens heltidsundervisning samt undervisning og  

 andre arbejdsopgaver ved produktionsskoleaktiviteter i ungdomsskolen.
 Lærerens arbejdsopgaver fremgår af bilag 1 og bilag 2.
ARBEJDSTID § 3.  Det pligtige løntimetal er fastsat til 999  

 løntimer årligt, svarende til 999 undervisningstimer a 45 minutters varighed  

 og de til undervisningen knyttede pauser a 10 minutter pr. undervisningstime.
 Stk. 2.  Det i stk. 1 nævnte løntimetal er fastsat ud  

 fra den forudsætning, at det i forbindelse med tillagte undervisningstimer  

 påhviler læreren at udføre de i bilag 1, punkt 1 og 2 samt de i bilag 2,  

 punkt 1 og 2 anførte arbejdsopgaver.
 Stk. 3.  Endvidere har læreren pligt til i et omfang  

 svarende til indtil 4 dage pr. år at stå til rådighed for ungdomsskolen til  

 deltagelse i pædagogiske kurser og planlægningsmøder m.v.
Eksamination og censur ved mundtlig eksamen § 4.  Når undervisningen i et fag eller fagområde  

 afsluttes med mundtlig eksamen, godskrives læreren for eksamination og  

 bedømmelse af egne elever og mundtlig censur m.v. med en løntime, pr.  

 arbejdstime, der medgår til eksamination og censur i henhold til  

 Kulturministeriets cirkulære om censorvirksomhed ved folkeskolens afsluttende  

 prøver i ungdomsskolen.
 Stk. 2.  Når undervisningen i et fag eller fagområde  

 afsluttes med skriftlig eksamen, godskrives læreren for opgavebedømmelse af  

 egne elever og censur af andre elever med en arbejdstime for hver  

 arbejdstime, der medgår i henhold til Kulturministeriets cirkulære om  

 censorvirksomhed ved folkeskolens afsluttende prøver i ungdomsskolen.
Deltagelse i lejrskoler § 5.  For deltagelse i lejrskoler o.lign. godskrives  

 læreren det antal arbejdstimer, som fremgår af lærerens plan for opholdet.
OPGØRELSE AF LØNTIMER § 6.  Løntimetallet opgøres ved udløbet af  

 arbejdsåret.
 Stk. 2.  I opgørelsen indregnes: 1) Undervisningstimer  

 ved heltidsundervisning og produktionsskoleaktiviteter, jf. lærerens skema.  

 2) Eventuelle undervisningstimer ved ungdomsskolens øvrige undervisning. 3)  

 Eventuelle timer i forbindelse med mundtlig eksamen, jf. § 4. 4) Eventuelle  

 timer i forbindelse med skriftlig eksamen, jf. § 5. 5) Andre opgaver, jf.  

 bilag 1, punkt 3 og bilag 2, punkt 3, indregnes i årsopgørelsen på grundlag  

 af det faktiske arbejdstimetal. 6) Eventuelle løntimer tillagt for funktion  

 som pædagogisk medhjælp. 7) Eventuel afspadsering af overtimer fra det  

 foregående arbejdsår.
Stk. 3.  En undervisningstime a 45 minutters varighed  

 udgør ved indregningen i årsopgørelsen 1 løntime.
En arbejdstime a 60  

 minutters varighed udgør ved indregningen 0,6 løntime.
 Stk. 4.  Overstiger det opgjorte løntimetal 999  

 løntimer, afvikles de fremkomne overtimer efter reglerne i § 7.
AFVIKLING AF OVERTIMER § 7.  Fremkomne overtimer afspadseres i det følgende  

 arbejdsår med et tillæg på 50 pct.
Stk. 2.  Overtimer, der ikke afvikles ved afspadsering,  

 afregnes med betaling.
Betalingssatsen pr. overtime beregnes for en  

 fuldtidsansat lærer, som  lærerens årsløn 999 med et tillæg på 25 pct.
 Stk. 3.  Betalingssatsen fastsættes efter lærerens  

 lønmæssige placering den 1. i den måned, betalingen sker.
DELTIDSANSATTE LÆRERE § 8.  For deltidsansatte lærere foretages samme  

 årsopgørelse som anført i § 6.
Stk. 2.  Løntimer udover det for den deltidsansatte  

 lærer fastsatte afvikles med betaling.
Satsen beregnes som anført i § 7, dog  

 uden tillæg på 25 %.
IKRAFTTRÆDEN § 9.  Dette cirkulære træder i kraft 1. august 1992.
KULTURMINISTERIET Direktoratet for Folkeoplysning, den  

 2.juni 1992 P.d.v.
Ibbi Harrit Bilag til cirkulære om arbejdstid for lærere bilag 1 Kulturministeriet 2. juni 1992 Direktoratet for Folkeoplysning Lærernes arbejdsopgaver i forbindelse med varetagelsen af den kommunale  

 ungdomsskoles heltidsundervisning.
--------------------------------------------------------------------- Heltidsundervisning.
 Lærerne varetager ungdomsskolens heltidsundervisning.
 Ungdomsskolens heltidsundervisning er en særlig tilrettelæggelsesform, der  

 skal give mulighed for, at elever kan opfylde undervisningspligten i  

 ungdomsskolen efter folkeskolens 7. klassetrin, jf. folkeskolelovens § 33,  

 stk. 3.
Ungdomsskolens heltidsundervisning skal stå mål med, hvad der  

 almindeligvis kræves i folkeskolen, og skal give eleverne de samme muligheder  

 for en alsidig udvikling og kundskabstilegnelse, som hvis de havde gået i  

 folkeskolen.
Undervisningen er ikke bundet af folkeskolens regler om deling  

 på klassetrin, fagrække, læseplaner, timeopdeling m.v.
Heltidsundervisningen  

 kan tillige tilbydes unge, der har opfyldt undervisningspligten, som et 10.  

 eller 11. skoleår.
 Heltidsundervisningens indhold og omfang tilrettelægges individuelt med  

 udgangspunkt i elevers egne muligheder og med indslag af praktiske  

 arbejdsopgaver og socialt samvær, der kan motivere det teoretiske  

 indlæringsstof.
 1. Undervisning svarende til folkeskolen.
 Lærerne underviser svarende til folkeskolen og i denne forbindelse har  

 lærerne ud over undervisningen følgende opgaver:
 Lærerne varetager planlægning, forberedelse og efterbehandling af  

 undervisningen.
 Lærerne udarbejder og udvælger undervisningsmateriale til den konkrete  

 undervisning.
 Lærerne retter, kommenterer od vurderer elevernes arbejde.
 Lærerne medvirker i forskellige pædagogisk-administrative funktioner i  

 tilknytning til undervisningen, f.eks. forløbsbeskrivelse, fremmødeliste og  

 lignende.
 Lærerne varetager almindeligt tilsyn med udstyr og inventar til  

 undervisningen.
 2. Præambel.
 Lærerne medvirker ved optagelsen af den enkelte elev og ved vejledning og  

 rådgivning af elever og forældre i forbindelse med optagelsen og i det videre  

 forløb.
 Lærerne medvirker ved planlægning af prøver og eksaminer, både som  

 eksaminator tilsynsførende og censor.
 Lærerne medvirker ved planlægning, koordinering m.v. af den samlede  

 heltidsundervisning.
 Lærerne medvirker ved planlægning af ekskursioner, lejrskoler,  

 studierejser og lignende.
 Lærerne deltager i ungdomsskolens sociale og kulturelle aktiviteter i  

 forbindelse med eleverne.
 3. Andre opgaver.
 Lærerne medvirker ved gennemførelsen af prøver og eksaminer, både som  

 eksaminator, tilsynsførende og censor.
 Lærerne medvirker sammen med eleverne ved løsningen af praktiske  

 arbejdsopgaver, som ikke er undervisning.
 Lærerne medvirker ved socialt samvær med eleverne, som ikke er  

 undervisning.
 Lærerne deltager i ekskursioner, lejrskoler og studierejser.
 Lærerne medvirker ved samarbejdet med andre offentlige instanser samt ved  

 tilrettelæggelsen af arbejds- og praktikophold.
 Lærerne varetager pædagogisk- administrative opgaver.
 Lærerne medvirker ved forsøgs- og udviklingsarbejde.
 Lærerne medvirker ved udvikling af undervisningsmaterialer.
 Lærerne varetager opgaver i forbindelse med uddannelses- og  

 erhvervsvejledning samt kontakt til arbejds- og praktiksteder.
 Lærerne varetager tilsynsopgaver med f.eks. bogsamlinger, mediatek og  

 værksteder.
 Lærerne deltager i møder, kurser og konferencer samt efteruddannelse  

 vedrørende heltidsundervisningen.
 Lærerne varetager arbejdet som:
- Tillidsrepræsentant - Sikkerhedsrepræsentant - Medlem af ungdomsskolebestyrelsen - Medlem af samarbejdsudvalg Bilag 2 Kulturministeriet 2. juni 1992 Direktoratet for Folkeoplysning Lærernes arbejdsopgaver i forbindelse med varetagelsen af  

 produktionsskoleaktiviteter i den kommunale ungdomsskole.
--------------------------------------------------------------------- Produktionsskoleaktiviteter.
 Lærerne varetager ungdomsskolens produktionsskoleaktiviteter.
 En produktionsskoles opgave er at tilbyde kombinerede undervisnings- og  

 produktionsprogrammer for unge arbejdsløse.
 Skolens virksomhed skal omfatte både praktisk arbejde, produktion og  

 teoretisk undervisning i nær tilknytning hertil. skolevirksomheden skal sigte  

 mod at give deltagerne bedre forudsætninger for at begynde en  

 kompetencegivende uddannelse eller at opnå ansættelse på arbejdsmarkedet.
 1. Undervisning.
 Lærerne varetager den teoretiske og praktiske undervisning og har ud over  

 undervisningen følgende opgaver:
 Lærerne varetager planlægning, forberedelse og efterbehandling af  

 undervisningen.
 Lærerne udarbejder og udvælger undervisningsmateriale til den konkrete  

 undervisning.
 Lærerne bedømmer deltagernes arbejde.
 Lærerne medvirker i forskellige pædagogisk-administrative funktioner i  

 tilknytning til undervisningen, f.eks. forløbsbeskrivelse, fremmødeliste og  

 lignende.
 Lærerne varetager almindeligt tilsyn med udstyr og inventar til  

 undervisningen.
 2.Præambel.
 Lærerne medvirker ved optagelsen af den enkelte deltager og ved  

 uddannelses- og erhvervsvejledning i forbindelse med optagelsen og i det  

 videre forløb.
 Lærerne medvirker ved planlægning, koordinering m.v. af den praktiske og  

 teoretiske undervisning.
 Lærerne medvirker ved planlægning af ekskursioner, studierejser og  

 lignende.
 3. Andre arbejdsopgaver.
 Lærerne forestår praktisk arbejde og produktion.
 Lærerne deltager i ungdomsskolens sociale og kulturelle aktiviteter i  

 forbindelse med deltagerne.
 Lærerne deltager i ekskursioner og studierejser.
 Lærerne medvirker ved samarbejdet med private virksomheder, offentlige  

 institutioner, udenlandske ungdomsprogrammer eller lignende om praktik- og  

 udvekslingsophold.
 Lærerne varetager pædagogisk- administrative opgaver.
 Lærerne medvirker ved forsøgs- og udviklingsarbejde.
 Lærerne medvirker ved udvikling af undervisningsmaterialer, arbejds- og  

 produktionsbeskrivelser.
 Lærerne varetager tilsynsopgaver med f.eks. bogsamlinger, mediatek,  

 maskiner, inventar, materialer m.v.
 Lærerne deltager i møder, kurser og konferencer samt efteruddannelse  

 vedrørende produktionsskoleaktiviteterne.
 Lærerne varetager arbejdet som:
