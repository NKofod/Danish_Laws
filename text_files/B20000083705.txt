Bekendtgørelse om  pleje af fredede  

 arealer og fortidsminder samt om tilsyn I medfør af § 52, stk. 2, § 73, stk. 4, og § 87, stk. 4, i lov om  

 naturbeskyttelse, jf. lovbekendtgørelse nr. 835 af 1. november 1997,  

 som ændret ved lov nr. 478 af 1. juli 1998, lov nr. 282 af 12. maj 1999  

 samt ved § 9 i lov nr. 447 af 31. maj 2000 om ændring af visse  

 miljølove (Implementering af Århuskonventionen m.v.),  

 fastsættes:
Kapitel 1 Pleje af fredede arealer og fortidsminder, der ikke ejes  

 af statslige myndigheder § 1. Amtsrådet kan gennemføre  

 plejeforanstaltninger på ikke statsejede, fredede arealer, når  

 dette tjener til opnåelse af formålet med fredningen og ikke  

 strider mod fredningsbestemmelserne.
Foranstaltningerne kan  

 gennemføres med ejers og brugers samtykke eller efter tilladelse fra  

 fredningsnævnet, jf. stk. 5.
 Stk. 2. Pleje efter stk. 1 skal udføres, så  

 det ikke medfører udgift, væsentlige gener eller tab for ejer  

 eller bruger.
Stk. 3. Amtsrådet skal, for arealer der  

 ønskes plejet efter stk. 1, udarbejde en plejeplan, der omfatter hele  

 eller nærmere afgrænsede dele af det fredede areal.
Plejeplanen  

 skal indeholde en beskrivelse af den naturtilstand, der ønskes  

 opretholdt eller genskabt og en beskrivelse af de foranstaltninger, der  

 sigter mod opnåelse af fredningens formål.
Planen sendes til  

 ejere og brugere af de omfattede ejendomme til orientering.
Stk. 4. Inden amtsrådet gennemfører  

 plejeforanstaltninger, skal ejer og bruger underrettes om disse og om, at  

 ejer eller bruger selv kan foretage de pågældende  

 plejeforanstaltninger indenfor en nærmere angivet frist.
Fristen  

 fastsættes under hensyntagen til plejeforanstaltningernes karakter samt  

 muligheden for at indpasse plejen i ejendommens almindelige drift.  

 Såfremt ejer eller bruger selv vil foretage plejen, skal dette meddeles  

 amtsrådet inden 4 uger fra underretningens modtagelse.
Stk. 5. Indenfor samme frist, som nævnt i stk. 4,  

 sidste punktum, kan ejer eller bruger fremsætte eventuelle indsigelser  

 mod de varslede plejeforanstaltninger.
Såfremt der ikke opnås  

 enighed om disse, foranlediger amtsrådet foranstaltningerne forelagt  

 for fredningsnævnet, som træffer afgørelse om  

 gennemførelse af plejeforanstaltningerne.
 § 2. Amtsrådet kan pleje privatejede  

 fortidsminder.
 Stk. 2. Bestemmelserne i § 1, stk. 2 og 4, finder  

 tilsvarende anvendelse.
Stk. 3. Indenfor samme frist, som nævnt i § 1, stk.  

 4, sidste punktum, kan ejer fremsætte indsigelser mod de varslede  

 plejeforanstaltninger.
Såfremt der ikke opnås enighed om disse,  

 træffer amtsrådet afgørelse om deres gennemførelse.
Kapitel 2 Pleje af statsejede, fredede arealer og  

 -fortidsminder § 3. Den administrerende statslige myndighed  

 gennemfører pleje af fredede, statsejede arealer og  

 -fortidsminder.
 Stk. 2. Reglen i stk. 1 gælder ikke for arealer,  

 fredet i medfør af naturbeskyttelseslovens § 51, stk. 1. For  

 sådanne arealer fastsættes bestemmelser om pleje efter  

 forhandling med de berørte myndigheder og optages i  

 fredningsbekendtgørelsen.
Kapitel 3 Tilsyn § 4. På arealer, der ejes af Miljø-  

 og Energiministeriet, varetager Skov- og Naturstyrelsen tilsynet med  

 overholdelse af reglerne i lov om naturbeskyttelse og af de regler, der er  

 udstedt efter loven, samt af fredningsbestemmelser.
§ 5. Reglen i naturbeskyttelseslovens § 73, stk. 1  

 gælder ikke for fredninger efter naturbeskyttelseslovens § 51, stk. 1  

 på statsejede arealer og på søterritoriet og  

 fiskeriterritoriet.
For sådanne fredninger fastsættes  

 bestemmelser om tilsynet efter forhandling med amtsrådet og de  

 øvrige berørte myndigheder og optages i  

 fredningsbekendtgørelsen.
 Stk. 2. Reglen i naturbeskyttelseslovens § 73, stk. 1  

 gælder ikke for regler om sejladsbegrænsning, udstedt efter  

 naturbeskyttelseslovens § 29. For sådanne regler fastsættes  

 bestemmelser om tilsynet efter forhandling med amtsrådet og de  

 øvrige berørte myndigheder og optages i  

 bekendtgørelsen.
Kapitel 4 Underretning § 6. Fredningsnævnet, henholdsvis  

 amtsrådet, skal skriftligt meddele afgørelser efter denne  

 bekendtgørelses §§ 1 og 2 til :
1)	adressaten for afgørelsen, 2)	ejeren af den ejendom, som afgørelsen vedrører, 3)	amtsrådet, 4)	Skov- og Naturstyrelsen i sager, der ikke anses for at være af  

 underordnet betydning, 5)	offentlige myndigheder, som må antages at have interesse i  

 sagen.
 Stk. 2. De i stk. 1 nævnte afgørelser skal  

 endvidere meddeles skriftligt til følgende foreninger og  

 organisationer, såfremt de har anmodet fredningsnævnet,  

 henholdsvis amtsrådet, herom:
1)	lokale foreninger og organisationer, som  har en væsentlig  

 interesse i afgørelsen 2)	landsdækkende foreninger og organisationer, hvis  

 hovedformål er beskyttelse af natur og miljø, og 3)	landsdækkende foreninger og organisationer, som efter deres  

 formål varetager væsentlige rekreative interesser, når  

 afgørelsen berører sådanne interesser.
 Stk. 3. Fredningsnævnets, henholdsvis  

 amtsrådets, afgørelser efter denne bekendtgørelses §§ 1  

 og 2 skal indeholde oplysning om, at afgørelser ikke må  

 udnyttes, før klagefristen er udløbet, og at rettidig klage har  

 opsættende virkning for den pågældende afgørelse,  

 medmindre klagemyndigheden bestemmer andet, jf. naturbeskyttelseslovens § 87,  

 stk. 3.
 Stk. 4. Fredningsnævnet, henholdsvis  

 amtsrådet, giver den, som har fået en afgørelse,  

 underretning om en indgivet klage og om klagens opsættende virkning,  

 jf. naturbeskyttelseslovens § 87, stk. 3.
§ 7. Fredningsnævnet, henholdsvis  

 amtsrådet, skal offentliggøre afgørelser efter denne  

 bekendtgørelses §§ 1 og 2, hvis afgørelserne anses for at  

 være af større betydning eller af almindelig offentlig  

 interesse.
Fredningsnævnet, henholdsvis amtsrådet skal endvidere  

 offentliggøre andre sådanne afgørelser, når disse  

 ikke er af underordnet betydning, og når de må anses for at have  

 interesse for andre klageberettigede end de, som er underrettet efter  

 reglerne i § 6, stk. 1 og 2.
 Stk. 2. Offentliggørelse sker ved  

 bekendtgørelse i stedlige blade efter fredningsnævnets,  

 henholdsvis amtsrådets, nærmere bestemmelse.
Stk. 3. Bekendtgørelsen skal indeholde oplysning  

 om 1)   hovedindholdet af afgørelsen 2)	hvilke ejendomme eller dele af ejendomme, der er omfattet af  

 afgørelsen 3)	det eller de steder, hvor afgørelsen er fremlagt, og 4)	klageadgangen.
 Stk. 4. Fredningsnævnet, henholdsvis  

 amtsrådet, skal offentliggøre klagemyndighedens afgørelse  

 i en klagesag efter klagemyndighedens nærmere bestemmelse.
Kapitel 5 Ikrafttrædelse § 8. Bekendtgørelsen træder i kraft den 16.  

 september 2000.
 Stk. 2. Miljøministeriets bekendtgørelse  

 nr. 551 af 22. juni 1992 om pleje af fredede arealer og fortidsminder samt om  

 tilsyn ophæves.
