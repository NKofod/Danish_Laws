I medfør af § 138 b i lov om social bistand, jf. lovbekendtgørelse nr. 110 af 26. februar 1996, som senest ændret ved lov nr. 344 af 6.
 maj 1996 meddeles:
 § 1.  Socialministeren har efter ansøgning fra  

 kommunalbestyrelsen i Søllerød Kommune givet tilladelse til, at  

 kommunalbestyrelsen kan udvide den forsøgsordning, som socialministeren har  

 givet tilladelse til ved skrivelse af 26. august 1994. Kommunalbestyrelsen  

 kan herefter udbetale tilskud til dækning af udgifter til hjælp til personer,  

 der er visiteret til hjemmehjælp i form af personlig pleje og praktisk  

 bistand, og som ønsker selv at købe hjælp til de pågældende opgaver fra et  

 privat firma.
 § 2.  Udvidelse af forsøgstilladelsen er givet med  

 virkning fra den 1. juni 1996 til den 31. august 1997.
Stk. 2.  Det nærmere indhold af forsøgsordningen fremgår  

 af Socialministeriets skrivelse af 15. maj 1996 til Søllerød Kommune.  

 Skrivelsen kan rekvireres i Socialministeriet, Holmens Kanal 22, 1060  

 København K.
Tlf. 33 92 93 00.
 § 3.  Kommunalbestyrelsen skal informere kommunens  

 borgere om forsøgstilladelsen.
 § 4.  Bekendtgørelsen træder i kraft den 1. juni 1996.  

 Socialministeriets bekendtgørelse nr. 133 af 24. februar 1995 om godkendelse  

 af forsøgsordningen på hjemmehjælpsområdet i Søllerød Kommune efter  

 bistandslovens § 138 b ophæves samtidig.
