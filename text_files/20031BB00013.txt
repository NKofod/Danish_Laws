Fremsat den 21. oktober 2003 af Line Barfod (EL),  

 Keld Albrechtsen (EL), Pernille Rosenkrantz-Theil (EL)  

  

 og Søren Søndergaard (EL) Forslag til folketingsbeslutning om deltagelse i arbejdsmiljøforskningsprojekter Folketinget pålægger regeringen i indeværende folketingsår  

 at fremsætte de nødvendige lovforslag og foretage de nødvendige ændringer i  

 administrative forskrifter med henblik på at give Arbejdstilsynet hjemmel til  

 at pålægge bestemte virksomheder og brancheforeninger at deltage i  

 forskningsprojekter vedrørende arbejdsmiljø, hvor det vil være nødvendigt for  

 forskningsprojektets gennemførelse, og således, at reglerne kan træde i kraft  

 senest den 1. juli 2004.
Bemærkninger til forslaget Baggrunden for forslaget er en konkret sag fra 1999, jf.  

 artikel i Fagbladet SiD den 17. maj 2002. Arbejdsmiljørådet bevilgede ca.  

 500.000 kr. til medfinansiering af Arbejdsmiljøinstituttets (AMI)  

 forskningsprojekt, der havde til formål nærmere at karakterisere kilderne til  

 manganpåvirkninger på støberier.
En central del af projektet omhandlede  

 målinger på støberivirksomheder.
Projektet blev imidlertid aldrig  

 færdiggjort,  

 fordi virksomhederne og Danske Støberiers BrancheForening (DSBF) ikke ville  

 medvirke.
Denne blokering af AMIs forskningsprojekt kunne og kan  

 lade sig gøre, da der ikke er hjemmel i lov om arbejdsmiljø, jf.  

 bekendtgørelse  

 af lov om arbejdsmiljø, LBK nr. 784 af 11. oktober 1999, til at påbyde  

 virksomheder eller brancher at deltage i forskningsprojekter.
Lovens § 21  

 omhandler alene spørgsmålet om, at Arbejdstilsynet kan påbyde virksomheder at  

 foretage konkrete undersøgelser af arbejdsmiljøforholdene på virksomheden.
Igen i oktober 2002 afviste brancheforeningen at medvirke  

 til en ny undersøgelse, der skulle kortlægge støberiarbejderes risiko for at  

 få  

 manganforgiftning.
Det skete med begrundelsen: »Mangan er trods alt et  

 problem  

 for en lille gruppe mennesker, og mangan hører til fortidens synder.«, jf.  

 artikel i Fagbladet SiD den 6. oktober 2002. Afvisningen skete på trods af  

 henstillinger fra beskæftigelsesministeren, Arbejdstilsynet og SiD.
 Som et led i indsatsen for et sundt og sikkert arbejdsmiljø  

 er det afgørende, at arbejdsmiljøforskningen kan foregå frit og uhindret af  

 enkelte branchers eller virksomheders særlige interesser.
 Det er vigtigt at understrege, at den fri adgang til  

 arbejdsmiljøforskning ikke indebærer et indgreb i den personlige integritet.  

 Altså indebærer det ikke en tvang over for de ansatte på virksomhederne til  

 at  

 lægge krop til helbredsundersøgelser og lign., ud over hvad der følger af  

 gældende regler og aftaler.
Som mangansagen illustrerer det, har forskningen et  

 dobbeltsidigt formål.
Dels det forebyggende arbejdsmiljøarbejde, og dels  

 hensynet til at opnå tilstrækkelig medicinsk og teknisk viden til at kunne  

 fastslå sammenhængen mellem arbejdsmiljøet og eventuelle skadelige  

 påvirkninger  

 af mangan med henblik på anerkendelse af manganskader som erstatningsgivende  

 arbejdsskader.
Sammenhængen mellem forskning og det forebyggende arbejde  

 belyses bedst på baggrund af forholdene på Det Danske Stålvalseværk i  

 Frederiksværk.
Efter at såvel Arbejdstilsynet som virksomhedens ledelse og  

 medarbejderrepræsentanter i årtier havde overset de mulige skadelige  

 påvirkninger af arbejdet med mangan, blev der i 1996 igangsat en undersøgelse  

 af de ansatte i samarbejde med Arbejdsmedicinsk Klinik i Hillerød, jf.  

 rapport  

 udarbejdet af Arbejdsmedicinsk Klinik i Hillerød: »Tværsnitsundersøgelse af  

 manganudsatte arbejdere på Det Danske Stålvalseværk«, 1996. Denne  

 undersøgelse  

 blev den direkte baggrund for, at manganpåvirkningerne og de følgende  

 medicinske skader kunne påvises.
Efterfølgende blev der iværksat en række  

 foranstaltninger på Stålvalseværket med det formål at forebygge manganskader  

 blandt de ansatte.
Hvad angår sammenhængen mellem forskning og den medicinske  

 dokumentation, der skal danne baggrund for anerkendelse af eventuelle  

 arbejdsskader, er mangansagen også illustrativ.
I undersøgelsen  

 »Manganudsættelse på 3 jernstøberier på Fyn« fra 1997 konkluderede forskerne  

 blandt andet, at støberiarbejderne var manganbelastede, og at denne  

 belastning  

 kunne måles i blodet i form af forhøjede blodmanganværdier (Undersøgelsen var  

 vedlagt beskæftigelsesministerens besvarelse af § 20-spørgsmål nr.
S 1886 fra  

 23. april 2002).
Men som seniorforsker ved AMI Jesper Kristiansen påpegede i  

 forlængelse af undersøgelsen, er der endnu ikke en veldokumenteret sammenhæng  

 mellem mangan i blodet og helbredsrisiko, og videre sagde han: »Der er ikke  

 tvivl om, at manganen kommer fra arbejdsmiljøet.
Derimod ligger det ikke  

 klart,  

 hvor kilderne til mangan er, og hvordan man optager det i krop og hjerne,  

 hvor  

 det gør skade.«, jf. artikel i Fagbladet SiD den 10. september 2002.
Det kan tilføjes, at Arbejdstilsynets redegørelse om mangan  

 fra juni 2002, jf.
Arbejdsmarkedsudvalget alm. del  bilag 254 fra  

 folketingsåret 2001-02, 2. samling, også konkluderede, at » der er behov for  

 mere forskningsmæssig viden om mangans betydning for arbejdsmiljøet.« Manganforgiftning må, på baggrund af de alvorlige  

 konsekvenser, det har for de ramte i form af hjerneskader og påvirkninger af  

 centralnervesystemet, siges at være en af de erhvervssygdomme, hvor den  

 manglende forskning betyder, at åbenlyse arbejdsskader ikke anerkendes på  

 trods  

 af de alvorlige følger for de skadede.
Et eksempel er den skade, der har invalideret  

 støberiarbejder Knud Pedersen, som efter 34 års arbejde i støv og røg fra  

 bl.a.  

 mangan ikke har fået sin manganforgiftning anerkendt som en arbejdsskade, jf.  

 artikel i Fagbladet SiD den 2. maj 2002. Knud Pedersen fik i 1961 arbejde på  

 jernstøberiet Kongeåen i Vamdrup.
I 1995 kom de første symptomer på en  

 arbejdsskade, og i 1997 blev han sygemeldt.
To speciallæger har stillet  

 diagnosen: manganforgiftning.
Men Arbejdsskadestyrelsen vil ikke anerkende  

 sygdommen og tildele erstatning.
Det er bl.a. sket med den begrundelse, at  

 man  

 ikke ved nok om sammenhængen mellem manganforgiftning og arbejdet på  

 støberierne.
 I aftalen om en arbejdsskadereform indgår fremskaffelse af  

 viden og ny forskning, der kan belyse, om lidelser kan optages på  

 erhvervssygdomsfortegnelsen, som et vigtigt element.  

    

  

 Der er tilsyneladende en bred enighed blandt  

 Folketingets partier om, at der er brug for moderniseringer af  

 arbejdsskadelovgivningen, også hvad angår erhvervssygdomme, og at det bl.a.  

 skal ske gennem en forstærket arbejdsmiljøforskning.
 Forslagsstillerne er helt enige i målsætningen og ser det  

 som positivt, at der også i forbindelse med arbejdsskadereformen afsættes  

 yderligere midler til forskning.
 Men med udgangspunkt i sagen om mangan er det åbenlyst, at  

 der er brug for en ændring i arbejdsmiljøloven, så forskningsprojekter ikke  

 skal stå og falde med, om enkelte virksomheder eller brancher kan blokere for  

 projekternes gennemførelse.
 Mangansagen er her kun fremhævet som eksempel, mens  

 forslaget til folketingsbeslutning selvfølgelig er generelt gældende uanset  

 arbejdsmiljøpåvirkningernes art og uanset, hvilke brancher eller virksomheder  

 der er tale om.
Skriftlig fremsættelse Line Barfod  

  

  

 (EL):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om deltagelse i arbejdsmiljøforskningsprojekter.
(Beslutningsforslag nr.
B 13).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
