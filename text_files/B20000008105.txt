Bekendtgørelse om ændring af  

 bekendtgørelse om recepter § 1 I bekendtgørelse nr. 308 af 6. maj 1997 om recepter, som  

 ændret ved bekendtgørelse nr. 858 af 7. december 1998, foretages  

 følgende ændringer:
 1. Kapitel 2 affattes således:
»Kapitel 2 Recepters indhold og gyldighed Fælles regler for læge-, tandlæge- og  

 dyrlægerecepter § 5. En recept skal affattes tydeligt og let læseligt.  

 Den må ikke indeholde forkortelser eller tegn, som gør  

 forståelsen tvivlsom eller afhængig af aftaler mellem  

 receptudstederen og apoteket.
 Stk. 2. En recept skal og må kun indeholde de  

 oplysninger, som kræves i denne bekendtgørelse, samt eventuelle  

 andre oplysninger, der er nødvendige af hensyn til apotekets  

 ekspedition af recepten.
 Stk. 3. En recept må ikke bestå af flere ark.  

 Dette gælder dog ikke telefonrecepter.
§ 6. En recept skal indeholde 1)	dato for udstedelse, 2)	receptudstederens håndskrevne underskrift og 3)	påtrykte eller påstemplede oplysninger om  

 receptudstederens navn, stilling, adresse og telefonnummer.
 Stk. 2. En recept på lægemidler til eget brug skal  

 indeholde påtegningen: »Til eget brug«.
 Stk. 3. En recept på lægemidler til brug i  

 receptudstederens praksis skal indeholde påtegningen: »Til brug i  

 praksis«.
§ 7. En recept på et lægemiddel, hvortil der er  

 udstedt markedsføringstilladelse, skal indeholde lægemidlets  

 navn, lægemiddelform, styrke (hvis lægemidlet findes i flere  

 styrker) og mængde.
Styrke og mængde skal anføres entydigt  

 og på en sådan måde, at ændringer ikke kan foretages.  

 Receptudstederen kan ved at understrege mængden tilkendegive, at denne  

 ikke må fraviges, jf. § 29.
Stk. 2. En recept på et magistrelt lægemiddel skal  

 angive lægemidlets sammensætning, eventuelle  

 fremstillingsforskrifter samt mængde.
Mængden skal anføres  

 entydigt og på en sådan måde, at ændringer ikke kan  

 foretages.
§ 8. En recept skal indeholde en brugsanvisning, der omfatter  

 lægemidlets anvendelse og dosering, herunder om muligt såvel  

 enkelt- som døgndosis.
Brugsanvisningen skal være let  

 forståelig.
Stk. 2. Ordineres et lægemiddel i en ikke  

 sædvanlig dosis, skal dosis understreges eller angives med både  

 tal og bogstaver.
Ordineres et lægemiddel til en ikke sædvanlig  

 anvendelse, skal anvendelsen understreges.
Stk. 3. Receptudstederen kan udlevere en skriftlig  

 doseringsvejledning i stedet for at anføre doseringen på  

 recepten.
På recepten anføres i så fald: »Dosering efter  

 skriftlig anvisning«.
 Stk. 4. Bestemmelsen i stk. 1 gælder ikke for  

 recepter til eget brug, til brug i praksis eller til videreudlevering.
§ 9. Eventuelle oplysninger om, hvor mange gange og med hvilke  

 mellemrum et lægemiddel må udleveres, skal anføres  

 umiddelbart under den ordination, oplysningen vedrører.
Oplysningen  

 skal være let forståelig.
 § 10. En recept er gyldig i 2 år efter udstedelsen.  

 Receptudstederen kan dog ved påtegning på en recept angive, at  

 dens gyldighed skal ophøre på et tidligere tidspunkt.
Læge- og tandlægerecepter § 11. Læge- og tandlægerecepter skal skrives  

 på receptblanketter udformet af Sygesikringens Forhandlingsudvalg i  

 samarbejde med Lægemiddelstyrelsen, medmindre særlige forhold  

 forhindrer dette, jf. dog § 15, stk. 1.
 § 12. En læge- eller tandlægerecept skal indeholde  

 følgende oplysninger, hvis receptudstederen er i besiddelse af den  

 pågældende betegnelse eller det pågældende  

 nummer:
 1)	For lægers vedkommende: Speciallægebetegnelse og  

 ydernummer eller sygehusafdelingskode.
 2)	For tandlægers vedkommende: Ydernummer.
§ 13. En recept skal indeholde oplysning om navn, adresse og  

 CPR-nummer på den person, lægemidlet ordineres til.
Hvis  

 personens CPR-nummer undtagelsesvis ikke kan fremskaffes anføres: »Kan  

 ikke fremskaffes«.
Hvis personen ikke har fået tildelt et CPR-nummer  

 anføres: »Ikke tildelt«.
 Stk. 2. Hvis et barn under 16 år endnu ikke er forsynet  

 med et sygesikringsbevis, anføres en af forældrenes CPR-nummer  

 samt barnets fødselsdato, uanset om barnet har fået tildelt  

 CPR-nummer.
 § 14. Et lægemiddel, som ikke er forsynet med advarsel  

 om, at det kan nedsætte evnen til at føre  

 motorkøretøj eller betjene farlige maskiner, jf.  

 bekendtgørelse om mærkning af og indlægssedler til  

 lægemidler, kan efter receptudstederens anvisning forsynes med  

 advarselssymbol, jf. § 32. Anvisningen skal anføres umiddelbart  

 under ordinationen.
§ 15. En læge eller tandlæge skal anføre  

 eller oplyse sit CPR-nummer ved ordination af et lægemiddel, der i  

 henhold til § 4 er underkastet særlig overvågning.
Hvis  

 receptudstederen ikke ønsker at oplyse sit CPR-nummer, skal  

 ordinationen skrives på en særlig af Sundhedsstyrelsen udformet  

 receptblanket.
 Stk. 2. Mængde og styrke skal angives med såvel  

 tal som bogstaver, jf. dog § 19, stk. 3.
 Stk. 3. Der må kun anføres én ordination  

 på hver recept.
Stk. 4. Ved ordination af metadon til patienter i  

 langtidsbehandling kan det antal gange, lægemidlet kan udleveres,  

 udvides.
Der må dog højst ordineres til 1 måned.  

 Ordinationen skal indtelefoneres eller overføres via Edifact.
Udover  

 de krav, som i øvrigt gælder for telefon- eller Edifactrecepter,  

 skal recepterne indeholde lægens kontakttelefonnummer.
Dyrlægerecepter § 16. En dyrlægerecept skal indeholde følgende  

 oplysninger, jf. dog stk. 2:
 1)	Dyrlægens autorisationsnummer.
 2)	Dyrets ejers navn og adresse.
 3)	Dyreart.
 4)	Kode for dyreart, aldersgruppe og ordinationsgruppe, jf.  

 bekendtgørelse om indberetning af oplysninger til  

 lægemiddelstatistik.
 Stk. 2. Ved ordination af lægemidler til brug i  

 dyrlægens praksis skal recepten indeholde følgende  

 oplysninger:
 1)	Dyrlægens autorisationsnummer.
 2)	Praksisnummer.
 3)	Kode for den dyreart, lægemidlet forventes anvendt på,  

 jf. bekendtgørelse om indberetning af oplysninger til  

 lægemiddelstatistik.
 § 17. Hvis et lægemiddel skal anvendes til behandling af  

 dyr, som holdes i erhvervsmæssigt øjemed, skal recepten  

 påføres: »Erhverv«.
 Stk. 2. Hvis et lægemiddel skal anvendes til behandling  

 af dyr i dyrehold med CHR-nummer, skal recepten indeholde CHR-nummer.
Stk. 3. Hvis et lægemiddel skal anvendes til behandling  

 af dyr, hvis kød eller produkter anvendes til menneskeføde,  

 skal recepten indeholde tilbageholdelsestider, såfremt der er tale  

 om 1)	et veterinært lægemiddel, der er godkendt til en anden  

 dyreart, eller som anvendes i en ikke godkendt dosering, 2)	et lægemiddel, der er godkendt til mennesker, eller 3)	et magistrelt lægemiddel.
§ 17a.
Ekspederede recepter på lægemidler til dyr  

 eller en kopi af recepterne skal opbevares på apoteket i 3  

 år.« 2. I § 18 indsættes som stk. 2:
»Stk. 2. Dyrlæger må ikke anvende  

 Edifactrecepter.« 3. § 20 affattes således:
 »§ 20. En telefaxrecept må kun overføres til  

 apoteket fra receptudstederen, jf. dog § 21a.
 Stk. 2. En telefaxrecept skal af receptudstederen tydeligt  

 mærkes: »Telefaxrecept«.
Stk. 3. En telefaxrecept fra en læge eller  

 tandlæge skal affattes på den i § 11 nævnte  

 receptblanket.« 4. Efter § 21 indsættes:
»§ 21a.
En telefax- eller telefonrecept kan i særlige  

 tilfælde, hvor væsentlige hensyn til patienten tilsiger det,  

 overføres fra et apotek til et andet.
Den apoteker, der  

 overfører recepten, skal kunne dokumentere handlingsforløbet og  

 begrundelsen for overførslen.
Den apoteker, der modtager recepten,  

 skal udvise særlig agtpågivenhed i forbindelse med ekspedition af  

 recepten.« 5. Efter § 28 indsættes:
»§ 28a.
Hvis et apotek bliver opmærksom på, at  

 flere receptudstedere ordinerer lægemidler til samme patient, og dette  

 kan indebære helbredsmæssige risici for patienten, kan apoteket  

 orientere receptudstederne om apotekets ekspedition af en recept, herunder om  

 receptudstederens navn, patientens navn og CPR-nummer, samt lægemidlets  

 navn, styrke og dosering.
Stk. 2. Apotekeren skal kunne dokumentere  

 handlingsforløbet og begrundelsen for, at receptudstederne er blevet  

 orienteret om ekspeditionen.« 6. I § 30, stk. 1, nr. 3, ændres »§ 11,  

 stk. 1« til: »§ 8, stk. 1, og § 17, stk. 3«.
 7. I § 32 ændres »§ 13« til: »§ 14«.
 8. § 33 affattes således:
 »§ 33. Apotekeren skal ved hver ekspedition af en recept  

 anføre følgende på recepten:
 1)	Dato for ekspedition.
 2)	Udleveret lægemiddel.
 3)	Udleveret mængde.
4)	Apotekets navn.« 9. § 34 affattes således:
 »§ 34. Sammen med et receptordineret lægemiddel skal  

 patienten have udleveret en kassebon eller, hvis dette ikke er muligt, anden  

 form for dokumentation med følgende oplysninger:
 1)	Patientens CPR-nummer eller fiktive CPR-nummer, jf.  

 bekendtgørelse om Lægemiddelstyrelsens Centrale Tilskudsregister  

 (CTR).
 2)	Ekspeditionsnummer.
 3)	Dato for ekspedition.
 4)	Apotekets navn.
 5)	Lægemiddel (navn).
 6)	Forbrugerpris opdelt i patientandel og offentlige andele, herunder  

 sygesikringstilskud.
 7)	Indberetningspris.
 8)	Beregningsgrundlagspris.
9)	Saldo i CTR for indberetningspris før ekspedition af  

 recepten.« 10. § 41 affattes således:
»§ 41. Apotekerne skal foretage afskrift af  

 dyrlægerecepter, der vedrører lægemidler, der i henhold  

 til § 4 er underkastet særlig overvågning.
Afskriften skal  

 foretages på særlige blanketter, som rekvireres i  

 Lægemiddelstyrelsen.
I stedet for at foretage afskrift på  

 særlige blanketter kan apotekerne udarbejde EDB-lister indeholdende  

 tilsvarende oplysninger.
Stk. 2. Afskriftsblanketter eller EDB-lister skal senest 15  

 dage efter månedens udgang indsendes til den stedlige  

 fødevareregion.
De recepter, der ligger til grund for  

 afskriftsblanketterne eller EDB-listerne, skal opbevares på apoteket i  

 3 år«.
 11. I § 43, stk. 3, ændres »§ 9,  

 stk. 1« til: »§ 7, stk. 1«.
 12. § 68 affattes således:
 »§ 68. Med bøde straffes den, der overtræder  

 § 21a, § 24, stk. 1, § 25, § 26, stk. 1,  

 § 27, § 28, § 28a, stk. 2, §§ 30-34, § 35,  

 stk. 1 og 3, § 36, stk. 1 og 5, § 37, § 38,  

 stk. 1 og 2, §§ 39-41, § 47, § 48, § 50, § 51,  

 stk. 2, § 53, § 57, § 58, § 59, stk. 3,  

 § 65 og § 66.
 Stk. 2. Der kan pålægges selskaber m.v. (juridiske  

 personer) strafansvar efter reglerne i straffelovens 5. kapitel«.
§ 2 Bekendtgørelsen træder i kraft den 1. marts 2000.
§ 3 § 16, stk. 1, nr. 4, § 16, stk. 2, nr. 2 og 3, og  

 § 17, stk. 2, i bekendtgørelse om recepter, således  

 som disse bestemmelser er affattet efter ikrafttrædelsen af denne  

 bekendtgørelse, gælder ikke for recepter, der ekspederes  

 på et apotek inden 1. juli 2000.
