Skrivelse om, hvorvidt et  

 amtsrådsmedlem, der har vedtaget et bødeforelæg for overtrædelse af § 4, stk.  

 1, i færdselsloven, er valgbar (Valgbarhedsnævnets skrivelse af 7. juni 2005 til et  

 amtsråd) Ved brev af 27. december 2004 har X Amtsråd i henhold til den  

 kommunale valglovs § 101, stk. 4, indberettet til Valgbarhedsnævnet, at  

 amtsrådsmedlem NN har modtaget et bødeforelæg for overtrædelse af  

 færdselslovens  

 § 4, stk. 1.
 Det fremgår af sagen, at den pågældende den 15. november  

 2004 har vedtaget et bødeforelæg på 500 kr. for overtrædelse af  

 færdselslovens  

 § 4, stk. 1, ved den 6. oktober 2004 kl. 06.36 at have ført en personbil ad  

 en  

 vejstrækning med mindst 67 km/t, selv om det ved færdselstavle er angivet, at  

 hastigheden ikke må overstige 60 km/t.
 I den anledning skal man meddele, at Valgbarhedsnævnet har  

 fundet, at den begåede handling ikke i almindeligt omdømme gør den pågældende  

 uværdig til at være medlem af kommunale råd, jf. den kommunale valglovs § 4.
 Den pågældende må derfor anses for valgbar.
