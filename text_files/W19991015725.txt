Nævnet kritiserede ikke, at et interview var blevet optaget uden  

 klagerens vidende.
Bladet fandtes imidlertid ikke at have godtgjort, at de  

 alvorlige oplysninger var rigtige.
Nævnet udtalte sin alvorlige kritik  

 og pålagde bladet at offentliggøre et resumé af kendelsen  

 samt et genmæle.
Kendelse fra Pressenævnet i sag nr.  

 55/1993 En læge [A] har ved advokat Steen Ole Larsen klaget  

 til Pressenævnet over nogle artikler i Ekstra Bladet den 8. august  

 1993, idet han finder, at bladet har overtrådt god presseskik.
Klageren  

 har endvidere anmodet om at få offentliggjort et genmæle over for  

 artiklerne.
 I lederen den 8. august 1993 hed det under overskriften  

 "KØB DEM EN LÆGE" bl.a.:
"FOR ET ÅRS tid siden blev selskabs-svindleren [B] i  

 Vestre Landsret idømt halvandet års fængsel for grov  

 skattesvindel gennem handel med fiktive selskaber.
Det var jo godt, at  

 samfundet på den måde fik gjort regnskabet op med [B], men det  

 fik det alligevel ikke rigtigt.
I hvert fald er [B] fortsat på fri fod.
DEN DØMTE selskabs-svindler har nemlig haft en  

 læge, som var meget ferm til det der med lægeerklæringer,  

 og det har virkeligt været et stort held for [B].
Hver gang  

 politimesteren i Hobro har indkaldt ham til afsoning, producerede lægen  

 straks en erklæring om, at besøget bag tremmerne desværre  

 måtte udsættes.
Af hensyn til [B]s helbred." og "Og da nu manden er specialist i fiktive ting, kunne man  

 let få mistanke om, at der også er noget fiktivt ved de  

 lægeerklæringer, som kan holde ham ude af fængslet, samt om  

 at det ikke været forfærdelig svært at få hans gode  

 forretningsforbindelse, lægen, til at udfærdige dem?" I en artikel på side 4 hed det under overskriften  

 "SKATTE-SVINDLER UNDGÅR FÆNGSEL MED LÆGES HJÆLP"  

 bl.a.:
"Læge-erklæringerne hos myndighederne i  

 Nordjylland kommer fra en praktiserende læge i Tåstrup i  

 Storkøbenhavn, [A].
Denne læge er samtidig involveret i  

 selskaber og projekter med forbindelser til [B]s nye virksomhed samt  

 køb af [B]s hus.
- Jeg er ikke læge for [B] længere.
Men jeg  

 vil godt vedgå, at jeg tidligere har udfærdiget nogle  

 læge-erklæringer for [B] til myndighederne i Hobro, siger - Jeg mener dog ikke, at der trods andet kendskab til en  

 person er noget kompromitterende i at udstede sådanne  

 læge-erklæringer.
Men jeg mener bestemt ikke at have udstedt  

 sådanne erklæringer i år.
I dag har [B] officielt en anden læge." Allerede samme dag bad klageren i nogle telefaxskrivelser  

 om korrektion af oplysningerne om, at han havde udstedt  

 lægeerklæringer med det formål at få udsat [B]s  

 strafafsoning.
Ekstra Bladet afslog anmodningen den 9. august.
Bladet  

 begrundede afslaget med, at journalisterne, der stod for artiklerne, havde  

 oplyst, at klageren i en længere telefonsamtale på intet  

 tidspunkt havde benægtet lægeerklæringernes eksistens, men  

 tværtimod havde erkendt at have skrevet dem.
Bladet anførte til  

 sidst, at journalisterne netop for at undgå unøjagtigheder havde  

 optaget samtalerne med klageren på bånd.
Klageren bad senere om  

 at få udleveret en kopi af båndoptagelsen, men Ekstra Bladet  

 afslog dette.
Bladet henviste til, at klageren naturligvis måtte kunne  

 erindre, hvad han havde udtalt i en så interessant sammenhæng.  

 Bladet tilføjede, at klageren under den anden telefonsamtale havde  

 fået læst op, hvad han ville blive citeret for, og at han havde  

 godkendt citatet.
I klageskrivelsen er det bekræftet, at klageren er  

 blevet interviewet telefonisk, men at han ikke vidste, at samtalen blev  

 optaget på bånd.
Klageren finder, at Ekstra Bladet herved har  

 overtrådt god presseskik.
Klageren har endvidere bekræftet, at han er citeret  

 korrekt i artiklerne, men har oplyst, at han kun én gang har udstedt  

 en lægeerklæring for [B], og at dette skete inden straffesagen  

 var afsluttet.
Klageren finder derfor, at Ekstra Bladet har overtrådt  

 god presseskik ved at beskylde ham for at have udstedt urigtige  

 lægeerklæringer med det formål at få udsat [B]s  

 strafafsoning.
Klageren har endvidere anmodet om at få offentliggjort  

 følgende genmæle:
 "LÆGEN HJALP IKKE [B] TIL AT UNDGÅ  

 FÆNGSEL.
 Dementi:
I Ekstra Bladet den 8. august 1993 indeholdt på  

 forsiden den oplysning, at skattesvindleren [B] undgår fængsel  

 ved en strøm af lægeattester.
Dette er ikke korrekt.
I lederen på side 2 stod det under overskriften  

 "Køb Dem en læge", at [B]s læge skaffede sine  

 lægeerklæringer fra en læge, der er involveret i selskaber  

 og projekter med forbindelse til [B].
Dette er ikke korrekt.
På side 4 anføres i en artikel skrevet af  

 journalisterne  Jens  Røgind og  Hans  Mortensen med overskriften  

 "SKATTESVINDLER UNDGÅR FÆNGSEL MED LÆGES HJÆLP", at  

 undgår fængsel med lægeerklæringer udstedt af  

 der er praktiserende læge i Tåstrup i Storkøbenhavn.  

 Dette er ikke korrekt." I en udtalelse om klagen har Ekstra Bladet anført,  

 at det er journalistisk sædvane på danske dagblade, at man ved  

 telefoninterviews bruger en båndoptager, når der er tale om en  

 sag af en vis kompleksitet.
Bladet har endvidere anført, at klageren  

 blev oplyst om, at han ikke ville få forelagt hele artiklen, men at han  

 var indforstået med at medvirke, da bladet afgav løfte om, at  

 orientere ham om, hvad han ville blive citeret for.
Bladet holdt dette  

 løfte og hæfter sig ved, at klageren har bekræftet  

 citaternes rigtighed.
For så vidt angår artiklernes oplysninger om  

 lægeerklæringerne har Ekstra Bladet gjort gældende, at man  

 ikke har angivet hvornår disse er udstedt, men at man har citeret  

 klageren for, at "han ikke mener at have udstedt nogen i år." Ekstra  

 Bladet har endvidere gjort gældende, at klageren er bestyrelsesmedlem i  

 et selskab, der har købt [B]s hus på tvangsauktion, og ladet  

 hans kone blive boende i det.
Bladet finder, at dette forløb  

 indicerer, at der ikke er langt til, at klageren træder til med  

 yderligere hjælp for at afværge, at den betrængte [B]  

 kommer i fængsel.
Om klagerens anmodning om genmæle har Ekstra Bladet  

 anført, at hverken klagerens oprindelige udformning af genmælet  

 den 8. august eller det genmæle, der er fremkommet under  

 Pressenævnets behandling af sagen, opfylder medieansvarslovens krav til  

 indholdet.
Bladet har tilføjet, at man ikke har fundet anledning til  

 tage detaljeret stilling til det genmæle, der er fremkommet under  

 Pressenævnets behandling af sagen, når det ikke er kommet direkte  

 fra klageren, men via nævnet i forbindelse med høringen om  

 klagen.
Følgende nævnsmedlemmer har deltaget i sagens  

 behandling: Else Mols, Bent A.
Koch, Tage Clausen og Ole Malmqvist.
 Pressenævnet udtaler:
 Da en båndoptager i dag anses som et almindeligt  

 journalistisk arbejdsredskab, finder Pressenævnet ikke grundlag for at  

 kritisere, at interviewet blev optaget på bånd, uden at klageren  

 vidste dette.
 De alvorlige oplysninger om, at klageren har udstedt  

 urigtige lægeerklæringer til myndighederne med det formål,  

 at få udsat [B]s strafafsoning er bærende for omtalen på  

 lederplads og for den i øvrige markante præsentation af  

 historien.
Som sagen er fremstillet i artiklen og i øvrigt  

 oplyst under behandlingen af klagesagen, finder Pressenævnet ikke, at  

 bladet har godtgjort, at det er klageren, der har udstedt de  

 lægeerklæringer, der angiveligt har ført til  

 udsættelse af [B]s strafafsoning.
Ekstra Bladet har derfor  

 overtrådt god presseskik, og Pressenævnet udtaler sin alvorlige  

 kritik.
 Da oplysningerne er egnet til at påføre  

 klageren økonomisk eller anden skade af betydning, er klageren  

 berettiget til følgende:
 Genmæle:
"I Ekstra Bladet den 8. august anføres i en artikel  

 med overskriften "SKATTESVINDLER UNDGÅR FÆNGSEL MED LÆGES  

 HJÆLP", at [B] undgår fængsel med  

 lægeerklæringer udstedt af [A], der er praktiserende læge i  

 Tåstrup i Storkøbenhavn.
Dette er ikke korrekt.
Advokat Steen Ole Larsen på vegne af [A]." Endvidere pålægges den ansvarshavende  

 redaktør af Ekstra Bladet i medfør af medieansvarslovens § 49  

 at offentliggøre følgende:
 "Kendelse fra Pressenævnet.
Den 8. august bragte Ekstra Bladet nogle artikler, hvoraf  

 fremgik, at [A] udstedte lægeerklæringer for [B] med det  

 formål at få udsat [B]s afsoning af en dom på halvandet  

 års fængsel for skattesvig.
I lederen hed det bl.a.: "Og da nu  

 manden ([B]) er specialist i fiktive ting, kunne man let få mistanke  

 om, at der også er noget fiktivt ved de lægeerklæringer,  

 som kan holde ham ude af fængslet, samt om at det ikke været  

 forfærdelig svært at få hans gode forretningsforbindelse,  

 lægen, til at udfærdige dem?" [A] har ved advokat Steen Ole Larsen klaget til  

 Pressenævnet.
Han har oplyst, at han ikke har udstedt nogen  

 lægeerklæringer om [B] efter afslutningen af retssagen mod denne.  

 Han finder derfor, at bladet har overtrådt god presseskik, og han har  

 tillige bedt om genmæle.
 I anledning af klagen udtaler Pressenævnet, at de  

 alvorlige oplysninger om, at klageren har udstedt urigtige  

 lægeerklæringer til myndighederne med det formål at  

 få udsat [B]s strafafsoning, er bærende for omtalen på  

 lederplads og for den i øvrigt markante præsentation af  

 historien.
Som sagen er fremstillet i artiklen og i øvrigt  

 oplyst under behandlingen af klagesagen, finder Pressenævnet ikke, at  

 bladet har godtgjort, at det er klageren, der har udstedt de  

 lægeerklæringer, der angiveligt har ført til  

 udsættelse af [B]s strafafsoning.
Ekstra Bladet har derfor  

 overtrådt presseskik, og Pressenævnet udtaler sin alvorlige  

 kritik.
 København, den 21. oktober 1993.
Else Mols, Bent A.
Koch, Tage Clausen og Ole  

 Malmqvist." Afsagt den 21. oktober 1993.
