 Vejledningen indeholder uddybende kommentarer og supplerende  

 retningslinier til de regler om lægemidlers pakningsstørrelse, emballage,  

 etiketter og indlægssedler, som er fastsat i Sundhedsstyrelsens  

 bekendtgørelse nr. 314 af 18. maj 1993 om mærkning af og indlægssedler til  

 lægemidler optaget i Sundhedsstyrelsens specialitetsregister, som træder i  

 kraft den 1. juni 1993.
 Vejledningen træder i stedet for Sundhedsstyrelsens vejledning nr. 182 af  

 20. december 1989 til Sundhedsstyrelsens bekendtgørelse nr. 777 af 12.  

 december 1989 om forbrugerpakninger til lægemidler optaget i  

 Sundhedsstyrelsens specialitetsregister.
 Bekendtgørelsen implementerer 7 EF-direktiver vedrørende såvel  

 humanmedicinske som veterinærmedicinske lægemidler: Rådsdirektiv 92/27/EØF,  

 Rådsdirektiv 81/851/EØF, Rådsdirektiv 89/342/EØF, Rådsdirektiv 89/343/EØF,  

 Rådsdirektiv 89/381/EØF, Rådsdirektiv 90/676/EØF og Rådsdirektiv 90/677/EØF.
 Bekendtgørelsen omfatter alle lægemidler, som skal optages i  

 Sundhedsstyrelsens specialitetsregister, det vil sige lægemidler omfattet af  

 den tidligere bekendtgørelse, radioaktive lægemidler, naturlægemidler og  

 vitamin- og mineralpræparater, som er omfattet af bekendtgørelse nr. 791 af  

 21. september 1992.
Hertil kommer, at direktivernes bestemmelser vedrørende mærkning og  

 indlægssedler på human- og veterinærområdet kun er delvist harmoniserede.  

 Disse forhold medfører, at der er en række særbestemmelser for visse  

 produkttyper, og at overgangsbestemmelserne er komplicerede.
På trods af  

 dette er det dog fundet hensigtsmæssigt at samle alle bestemmelser vedrørende  

 mærkning og indlægssedler i een bekendtgørelse.
 For så vidt angår radioaktive lægemidler har Sundhedsstyrelsen valgt at  

 udarbejde en særskilt vejledning om mærkning af disse lægemidler.
Mærkning 1.1. Mærkningens hovedformål Mærkning af lægemidler har tre hovedformål:
Ved udformningen af mærkningen er det vigtigt, at hovedformålene  

 iagttages, og at oplysningerne, som indgår, anføres på en tydelig måde på  

 pakningsmaterialet.
Det er hensigtsmæssigt, at de oplysninger, som er  

 nødvendige for at opfylde disse formål, samles hver for sig på såvel den  

 indre som den ydre emballage.
1.2. Identificering Et lægemiddel identificeres ved:
Disse elementer bør placeres horisontalt i samme synsfelt.
Navn og styrke  

 sædvanligvis med samme skrifttype og -størrelse.
1.3. Forvekslingsrisiko Pakninger, som kan give anledning til forveksling på grund af navnelighed,  

 lighed i lægemiddelform (f.eks. salve, creme), lighed i design eller flere  

 forskellige styrker, bør adskilles ved at anvende forskellige  

 skriftstørrelser, farver, forskellig pakningsudformning eller lignende for at  

 tydeliggøre forskellen.
1.4. Læsbarhed Skrifttypen er af stor betydning for læsbarheden.
Enkle skrifttyper som  

 liniære (grotesk), f.eks. folio, helvetica, univers, bør foretrækkes.
Meget  

 smalle eller meget brede typer bør undgås.
Der bør endvidere tilstræbes frie  

 områder omkring teksten for at lette læsbarheden.
Hvis farvet tekst eller  

 farvet baggrund anvendes, bør størst mulig kontrastvirkning tilstræbes.
1.5. Korrekt anvendelse For at sikre rigtig anvendelse af lægemidler, bør pakningerne forsynes med  

 brugeroplysninger som følgende:
Disse oplysninger skal være let læselige og så tydeligt udformet som  

 muligt.
I visse tilfælde er det nødvendigt, at oplysninger fremhæves specielt  

 ved udnyttelse af layoutteknik eller ved, at mindre væsentlig information  

 anføres med mindre typestørrelser.
Oplysningerne bør samles i et felt for  

 sig, helst horisontalt.
På flersprogede pakninger bør de samles sprogvis.
Hvis teksten er ens på fællesnordiske pakninger, kan denne anføres på eet  

 sprog.
I så fald må enkelte, svært forståelige ord skrives på to eller flere  

 sprog.
Udløbsdato kan, hvis det er hensigtsmæssigt af tekniske årsager,  

 anføres andre steder på emballagen.
1.6. Andre oplysninger Andre oplysninger, som er nødvendige på emballagen, kan anføres med mindre  

 typestørrelser eller gives mindre fremtrædende placering.
Det drejer sig om:
 (MTnr.).
1.7. Apoteksetiket Ved udformning af pakningsmateriale skal der tages hensyn til kravet om,  

 at inderpakninger ved udlevering fra apotek skal forsynes med en særlig  

 etiket.
Der skal mindst afsættes et frit område på 14 x 34 mm til dette  

 formål.
1.8. Omfang Mærkningen skal anbringes på såvel den indre som den ydre emballage, når  

 denne er ugennemsigtig, dog ikke på lageremballage m.m.
I øvrigt henvises til  

 §§ 24, 25 og 26.
1.9 Bemærkninger til enkelte paragraffer vedrørende mærkning Ad § 2 Emballagen bør så vidt muligt udformes, så den ikke let kan åbnes af  

 mindre børn, men samtidig må det tilstræbes, at den kan åbnes af svækkede og  

 ældre patienter.
Ad § 7 For lægemidler med eet lægemiddelstof, hvor lægemidlets navn ikke er det  

 samme som lægemiddelstoffets fællesnavn, skal fællesnavnet anføres på  

 etiketten med mindst halv så stor typestørrelse som lægemidlets navn og i  

 samme synsfelt som dette.
Dette gælder dog ikke naturlægemidler og  

 »stærke« vitamin- og mineralpræparater.
Fællesnavnet skal anbringes således, at det ikke vanskeliggør eentydig  

 identifikation af lægemidlet.
Det må derfor ikke anbringes mellem f.eks.  

 lægemidlets navn og styrke.
 Fællesnavnet kan enten angives ved den danske form eller den latinske  

 form, eventuelt forkortet.
Ad § 8 En vaccine skal i tilslutning til lægemiddelformbetegnelsen mærkes  

 »vaccine mod...«.
Ad § 9 For et lægemiddel indeholdende 2 lægemiddelstoffer, hvis navne indgår i  

 lægemidlets navn, kan styrkerne desuden angives.
 Bestemmelsen om angivelse af styrke for doserede lægemidler gælder også  

 for f.eks. doserede aerosol- og spraypræparater.
For et lægemiddel i ampuller eller eengangssprøjter skal styrken angives  

 ved mængde/ml.
Mængden bør i sådanne tilfælde suppleres med oplysning om  

 total mængde pr. total volumen eventuelt total mængde i den pågældende  

 ampul/eengangssprøjte.
Det samme gælder styrken af brugsfærdige  

 injektionsvæsker fremstillet ud fra injektionskoncentrat og -substans, når  

 disse forhandles med en given mængde opløsningsvæske.
 Styrken kan angives i procent for øjen-, øre- og næsedråber, som er i  

 handelen ved bekendtgørelsens ikrafttræden, samt for nye synonympræparater  

 til sådanne.
 Mængdeangivelsen for forskellige styrker af et lægemiddel bør sædvanligvis  

 angives i samme enhed, f.eks. tabletter 250 mg, 500 mg og 1000 mg (eller 0,25  

 g, 0,5 g og 1 g). På samme måde bør det tilstræbes i styrken at angive  

 mængden af lægemiddelstof i een og samme form, når det i forskellige  

 lægemiddelformer indgår f.eks. som forskellige salte.
Ad § 10 Angivelsen af pakningsstørrelsen bør placeres i nærheden af lægemidlets  

 navn, lægemiddelformbetegnelse og styrke.
Ad § 11 og 12 Indholdsstofferne betegnes som anført i § 12.
 Dog kan for navnekilder tilhørende stk. 1, nr. 1, 3, 4 og 5 anvendes  

 fordanskede former udarbejdet efter de i DLS angivne principper for  

 fastlæggelse af danske navne.
Deklarationen kan indledes med f.eks. »1 tablet/ml/g indeholder«  

 eller afsluttes med f.eks. »til 1 ml/g«.
Deklarationen kan udelades  

 for doserede lægemidler med eet lægemiddelstof, forudsat deklaration af andre  

 indholdsstoffer ikke kræves efter bekendtgørelsen.
Det er ønskeligt, at farvestoffer angives f.eks. ved betegnelsen  

 »Color« gerne efterfulgt af E-nummer og/eller navn.
Andre  

 hjælpestoffer kan f.eks. angives ved samlebetegnelsen »Constit.«.
 Vand i/til injektions- og infusionspræparater betegnes »aqua ad  

 iniectabilia« (sterilt vand, vand til injektionsvæsker). Vand i/til  

 andre sterile lægemidler deklareres »aqua sterilis (ata)» (sterilt  

 vand). Vand i ikke-sterile lægemidler deklareres »aqua purificata«  

 (renset vand).
 Infusionsvæsker deklareres sædvanligvis pr. 1000 ml eller liter, mens  

 miksturer og lignende deklareres pr. ml.
 Deklarationen for infusionsvæsker, infusionskoncentrater og  

 infusionssubstanser bør suppleres med oplysning om elektrolytindhold udtrykt  

 i mmol.
 Vacciner deklareres sædvanligvis pr. dosis.
Ad § 14 Anvisning om færdigfremstilling af ikke-brugsfærdige lægemidler, f.eks.  

 pulver til mikstur, injektions- og infusionssubstanser, injektions- og  

 infusionskoncentrater, bør sædvanligvis fremgå af pakningsmaterialet.
Sådanne  

 anvisningers udformning og omfang må tilpasses lægemidlets karakter og  

 anvendelse.
 Eventuelle særlige forholdsregler ved bortskaffelse af ubrugte produkter  

 eller affald skal angives.
Ad § 15 I forbindelse med angivelse af normaldosering skal det eentydigt fremgå,  

 om denne gælder for voksne eller for børn.
 Ved angivelse af normaldosering til børn skal aldersgruppe anføres.
 Følgende aldersgruppeinddeling foretrækkes:
Børn Ad stk. 3: I forbindelse med indikationsområdet kan det aktuelle  

 vitamin eller mineral indføjes i betegnelsen, for eksempel »Stærkt  

 C-vitaminpræparat«.
Ved sammensatte præparater bruges kun betegnelsen  

 »Stærkt vitamin - mineral præparat«.
Ad § 16 Oplysning om tilbageholdelsestid skal anføres, også selv om denne er lig  

 nul, for veterinærmedicinske præparater, som gives til dyr, hvis kød eller  

 produkter er bestemt til menneskeføde.
 Når tilbageholdelsestiderne er forskellige fra land til land, kan  

 flersprogede pakninger ikke godkendes.
Ad § 18, stk. 3 Oplysning om, hvilke præparater der er optaget på den omhandlede liste,  

 kan fås hos Sundhedsstyrelsen.
Ad § 18, stk. 4, bilag 3 Angivelsen af grænse for barnealder: »2 år« skal opfattes som en  

 nedre grænse.
 Det vil være tilladt/påbudt at anføre en højere barnealder end 2 år,  

 dersom den godkendte håndkøbsdosering nødvendiggør dette.
Angivelse af grænse for barnealder: »15 år« skal anføres, når  

 det af håndkøbsdoseringen fremgår, at denne alene gælder for voksne (jf.
Ad §  

 15, 1. punktum).
 Angivelse af lavere grænse for barnealder end henholdsvis 2 år og 15 år  

 kan i særlige tilfælde tillades efter ansøgning af nyere dato (d.v.s. efter  

 den 1. januar 1989).
Ad § 19 Følgende opbevaringsanvisninger anbefales:
Opbevares svalt er en anvisning, som normalt ikke kan følges af brugerne,  

 og den kan derfor kun undtagelsesvis tillades.
Pakninger til  

 veterinæranvendelse eller til anvendelse på sygehuse vil kunne opbevares  

 koldt eller svalt.
For sådanne vil disse anvisninger derfor kunne tillades.  

 Angivelse af opbevaringsbetingelser på pakningsmaterialet skal være baseret  

 på holdbarhedsundersøgelser under de anbefalede betingelser.
Ad § 20 Udløbsdato angives efter ISO (International Standardization Organization)  

 - standard, f.eks. som »Anv. før: 96-05«.
Alternativt kan det  

 angives »Anv. før: 05-96«.
Romertal eller bogstavforkortelser for  

 måneder bør ikke anvendes.
For perioden 2001 til og med 2012 bør årstallet  

 dog angives uforkortet.
For lægemidler med begrænset anvendelsestid skal anvendelsestiden angives.  

 Dette sker f.eks. på følgende måde: »Anv. før: 96-05 dog senest ...  

 timer/dage/uger/måneder efter færdigtilberedning/åbning/udlevering fra  

 apotek«.
Hvis pladsen tillader det, bør der afsættes plads til anførelse  

 af dato for færdigtilberedning/åbning/udlevering.
Udløbsdato og  

 anvendelsestid kan eventuelt anføres hver for sig.
Ad § 24 Andre indre emballager kan f.eks. være inhalationsaerosolbeholdere,  

 ampuller, små hætteglas og små tuber.
Ad § 27 Minimumsmærkningen på blisterkort og andre små indre emballager behøver  

 ikke være på dansk, men det er under alle omstændigheder en betingelse, at  

 oplysningerne er let forståelige for brugerne.
Indlægssedler 2.1 Indlægssedlernes hovedformål Indlægssedler er bestemt for patienterne og har til formål at sikre et  

 højt informations- og beskyttelsesniveau for forbrugere af såvel human- som  

 veterinærmedicinske lægemidler.
 De skal bidrage til at forbedre mulighederne for at anvende lægemidler  

 korrekt på grundlag af en fyldestgørende og forståelig information.
 Lægemidler, som er beregnet til udelukkende at administreres af  

 sundhedspersonale eller dyrlæger eller som udelukkende sælges eller udleveres  

 til hospitaler eller lignende institutioner, behøver ikke vedlægges en  

 indlægsseddel (jf. § 36).
 Ved sundhedspersonale forstås eksempelvis læger, tandlæger, sygeplejersker  

 og andre, som er kvalificeret til at administrere lægemidler til brugerne.
 Ved hospitaler eller lignende institutioner forstås ligeledes Statens  

 Seruminstitut, plejehjem, andre døgninstitutioner og  

 kriminalforsorgsinstitutioner m.m.
2.2 Frivillige indlægssedler Hvis et lægemiddel vedlægges en indlægsseddel før det i medfør af  

 bekendtgørelsen krævede tidspunkt, skal indlægssedlen opfylde  

 bekendtgørelsens regler.
Dette gælder dog ikke lægemidler, som allerede var  

 vedlagt en indlægsseddel før bekendtgørelsens ikrafttræden (jf. § 39, stk.  

 7).
2.3 Indlægssedler til svangerskabsforebyggende midler Svangerskabsforebyggende midler, som ved bekendtgørelsens ikrafttræden er  

 optaget i Sundhedsstyrelsens specialitetsregister, skal fortsat vedlægges en  

 indlægsseddel i overensstemmelse med de hidtil gældende retningslinier.
Først  

 ved ansøgning om forlængelse af registreringen, som indsendes efter 1. januar  

 1994, skal indlægssedlen ændres, således at den opfylder bekendtgørelsens  

 regler.
2.4 Samling af informationer Forbrugeroplysningerne kan indeholde information om flere forskellige  

 lægemiddelformer og/eller styrker, forudsat at disse er godkendt til samme  

 indikation, og der ikke foreligger væsentlige forskelle i for eksempel  

 anvendelsesmåde, forsigtighedsregler eller kontraindikationer.
2.5 Bemærkninger til enkelte paragraffer vedrørende indlægssedler Ad § 28 Brugeroplysningerne skal enten angives i sin helhed på den ydre eller den  

 indre emballage eller på en indlægsseddel.
Hvis oplysningerne gives på en  

 indlægsseddel, kan dele af informationen også medtages på emballagen.
 En forudsætning for angivelse af oplysningerne på selve emballagen er, at  

 dette ikke generer læsbarheden af de oplysninger, der iøvrigt skal angives på  

 pakningerne jf. mærkningsbekendtgørelsen.
 Det vil endvidere være tilladt at anvende de såkaldte folde-ud etiketter,  

 forudsat at reglerne i ovennævnte bekendtgørelse overholdes, også efter evt.  

 afrivning.
Ad § 29, stk. 1 Indlægssedlerne skal udformes i overensstemmelse med produktresumeet og  

 opstilles som angivet nedenfor.
Sædvanligvis skal der gives oplysninger om samtlige hovedafsnit, men for  

 enkelte lægemidler eller lægemiddelgrupper vil dette ikke være relevant.
I  

 sådanne tilfælde kan enkelte hoved-afsnit udelades.
 Som indledning til forbrugerinformationerne eller under enkelte afsnit bør  

 det anføres, at anden anvendelse eller anden dosering end anført kan blive  

 angivet af lægen, og at det i sådanne tilfælde er lægens  

 behandlingsforskrift, der skal følges.
Opstilling af indlægssedlen De enkelte punkter i forbrugerinformationen skal i den angivne rækkefølge  

 indeholde følgende oplysninger under de anførte overskrifter eller  

 overskrifter, der giver samme mening.
Ad § 29, stk. 1, nr. 1 Lægemidlets navn Navnet kan evt. anføres som overskrift på indlægssedlen.
Lægemiddelform Den af Sundhedsstyrelsen godkendte lægemiddelformbetegnelse skal benyttes.
Lægemidlets styrke Styrken angives efter reglerne i § 9.
Ad § 29, stk. 1, nr. 2 Deklaration Navnet på og mængden af aktive indholdsstoffer samt navnet på  

 hjælpestoffer anføres med danske navne.
Indholdsstofferne betegnes som anført  

 i § 12. Hjælpestofferne deklareres kvantitativt som angivet i § 11.
Ad § 29, stk. 1, nr. 3 Lægemiddelgruppe/virkemåde Farmakoterapeutisk kategori anføres i et let forståeligt sprog (f.eks.  

 antibiotikum, svampemiddel).
Ellers skal virkemåden anføres (f.eks.
Nedsætter blodtrykket, dæmper  

 angst).
 Eventuelt kan både farmakoterapeutisk kategori og virkemåde anføres  

 (diuretikum: Virker ved at øge udskillelsen af urin).
Ad § 29, stk. 1, nr. 4 Ansvarlig for markedsføringen i Danmark Registreringsindehaverens navn og adresse anføres.
Derudover kan navn og  

 adresse på den danske repræsentant anføres.
Såfremt fremstilleren er en anden  

 end registreringsindehaveren, skal begge angives.
Ved fremstilleren forstås  

 den, som er ansvarlig for frigivelse af det færdige præparat.
Ad § 29, stk. 1, nr. 5 Anvendelsesområde (Indikation) Her anføres godkendte indikationer.
Ad § 29, stk. 1, nr. 6 Tilstande hvor lægemidlet ikke må anvendes Kontraindikationer anføres, om nødvendigt kan også anføres  

 kontraindikationer, som ikke fremgår af produktresumeet.
Andre oplysninger  

 anføres under »Forsigtighedsregler vedrørende brugen«, jf. næste  

 afsnit.
Forsigtighedsregler vedrørende brugen Her omtales vigtige forhold, der primært har relation til selve  

 behandlingen med det pågældende præparat, for eksempel om præparatet kan være  

 vanedannende.
 Specielle forhold vedrørende indgift til børn og ældre patienter samt til  

 patienter med lever- og nyrefunktionsnedsættelse, hvis det er relevant,  

 anføres her.
Graviditet og amning Særlige advarsler under graviditet og amning anføres.
 Hvis anvendelsen under graviditet er kontraindiceret anføres: »Må  

 ikke anvendes«.
 Ellers kan betegnelser som: »Kan anvendes« eller »Bør ikke  

 anvendes« anføres.
Trafikfarlighed Hvis præparatet påvirker evnen til at føre motorkøretøj eller betjene  

 maskiner og er optaget på Sundhedsstyrelsens liste over præparater, som skal  

 mærkes med advarselstrekant, anføres: »Præparatet kan nedsætte evnen til  

 at føre motorkøretøj eller betjene maskiner«.
Forsigtighed ved anden, samtidig indtagelse af lægemidler eller  

 andet Her anføres klinisk betydningsfulde former for interaktioner.
Særlige advarsler Alle advarsler, som er fastsat af Sundhedsstyrelsen for det enkelte  

 lægemiddel eller for den lægemiddelgruppe, det tilhører, skal angives (Jf.  

 bilag 3 til Sundhedsstyrelsens bekendtgørelse).
Ad § 29, stk. 1, nr. 7 Dosering Her anføres dosering, evt. anvendelsesområde til voksne, børn og/eller  

 ældre samt evt. relevante oplysninger vedrørende præparatets indtagelse,  

 hyppighed, tidspunkter for indtagelse, behandlingens varighed, aftrapning,  

 seponering, forholdsregler hvis en eller flere doseringer er oversprunget,  

 synkes hele, må knuses m.m.
 Børnedosering angives sædvanligvis som »x mg/kg/døgn fordelt på y  

 doser« samt af hensyn til forståelsen som udregnede eksempler.
 For håndkøbslægemidler angives endvidere en eventuel nedre grænse for  

 barnealder.
Brugeranvisning Nødvendige instruktioner vedr. præparatets håndtering og indtagelsesmåde.  

 F.eks. om præparatet skal fremstilles ved opløsning eller fortynding  

 umiddelbart før brug, om en særlig teknik skal benyttes ved administrationen,  

 eller om specielle doseringsanordninger skal anvendes.
Forholdsregler i tilfælde af overdosering Symptomer ved overdosering af præparatet samt evt. behandling, herunder  

 evt. antidot, anføres og om nødvendigt opfordring til at søge lægehjælp.
 Vedr. symptomer kan evt. henvises til afsnittet om bivirkninger.
Ad § 29, stk. 1, nr. 8 Bivirkninger Kun de i produktresumeet anførte bivirkninger anføres.
Ad § 29, stk. 1, nr. 9, 10 og 11 Opbevaring Udover henvisning til den på emballagen anførte holdbarhedstid anføres for  

 visse præparater desuden opbevaringstid for det brugsfærdige præparat (f.eks.  

 en injektionsvæske), som fremstilles umiddelbart inden brugen (ud fra f.eks.  

 en injektionssubstans). Endvidere anføres opbevaringstid efter anbrud  

 (øjendråber) samt eventuelt særlige opbevaringsbetingelser.
Ad § 29, stk. 2 Oplysningerne skal anføres på dansk og på en for forbrugerne forståelig  

 måde.
 Hvis indlægssedlen affattes på flere sprog, skal oplysningerne samles  

 sprogvis hver for sig.
Ad § 32 For veterinærmedicinske lægemidler gælder de samme bemærkninger som anført  

 under vejledningen vedrørende §§ 28 og 29 med følgende afvigelser:
 Oplysninger om lægemiddelgruppe og virkemåde kan udelades.
 Der kræves følgende særlige oplysninger om:
 - Hvilke dyrearter lægemidlet er godkendt til samt dosering for hver  

 dyreart.
 - Tilbageholdelsestid efter behandling af dyr, også selv om denne er nul,  

 for dyr hvis kød eller produkter er bestemt til menneskeføde.
 - Forholdsregler for bortskaffelse af ubrugte produkter eller affald.
 Oplysningerne kan opstilles som angivet under vejledningen til § 29, stk.  

 1 med ovennævnte ændringer eller som anført i bekendtgørelsens § 32.
Overgangsordning Der skal skelnes mellem humane og veterinære lægemidler.
Ad humane lægemidler Efter bekendtgørelsens ikrafttræden er mærknings- og indlægsseddelregler  

 en del af registreringsbetingelserne.
Registrering af et lægemiddel eller  

 forlængelse af registrering vil derfor blive afslået, hvis ikke udkast til  

 mærkning og indlægsseddel er i overensstemmelse med reglerne.
For produkter, der er registreret på tidspunktet for bekendtgørelsens  

 ikrafttræden, sker en glidende overgang knyttet sammen med ansøgning om  

 forlængelse af registrering.
Sådanne ansøgninger, indsendt efter 1. januar  

 1994, vil blive afslået, såfremt udkast til mærkning og indlægsseddel ikke er  

 i overensstemmelse med reglerne.
 Senest 1 år efter styrelsens meddelelse om forlængelse af registrering  

 skal det humane lægemiddels mærkning være i overensstemmelse med  

 bekendtgørelsens regler, og der skal være vedlagt en korrekt udformet  

 indlægsseddel.
Ad veterinære lægemidler For disse lægemidler er mærknings- og indlægsseddelregler ikke en del af  

 registreringsbetingelserne.
A.
Mærkning Mærkningsreglerne for veterinære lægemidler træder i kraft samtidig med  

 bekendtgørelsen, og udkast til mærkning skal vedlægges ansøgninger om  

 registrering, der fremsendes efter denne dato.
For præparater, der på dette  

 tidspunkt allerede er registreret, er der tale om en glidende overgang i  

 forbindelse med forlængelse af registreringen.
 Udkast til mærkning skal vedlægges ansøgning om forlængelse af  

 registrering, der fremsendes efter 1. januar 1994.
 Senest 1 år efter styrelsens meddelelse om forlængelse af registrering  

 skal det veterinære lægemiddels mærkning være i overensstemmelse med  

 bekendtgørelsens regler.
Derudover gælder der en endelig frist for, hvornår det veterinære  

 lægemiddels mærkning senest skal være i overensstemmelse med bekendtgørelsens  

 regler.
Fristen er 1. januar 1996.
 Denne regel gælder for veterinære lægemidler, som ikke er blevet  

 genregistreret i perioden 1. januar 1994 - 1. januar 1996.
 For immunologiske veterinære lægemidler er fristen dog 1. april 1998 for  

 præparater, hvis registrering ikke er forlænget i perioden 1. januar 1994 -  

 1. april 1998.
B.
Indlægssedler Reglerne om indlægssedler har en forskudt ikrafttræden, jf. § 39, stk. 2.
 Ansøgning om registrering af veterinære lægemidler indeholdende nye  

 lægemiddelstoffer, som indsendes efter 1. juli 1993, vedlægges udkast til  

 indlægsseddel.
 Ansøgning om registrering af alle øvrige veterinære lægemidler, nye  

 indikationer og doseringer samt forlængelse af registrering, som indsendes  

 efter 1. januar 1994, vedlægges udkast til indlægsseddel.
 Senest 1 år efter styrelsens meddelelse om forlængelse af registreringen,  

 skal det veterinære lægemiddel være forsynet med en indlægsseddel, som er i  

 overensstemmelse med bekendtgørelsens regler.
Derudover er der en endelig frist for, hvornår veterinære lægemidler  

 senest skal være forsynet med en korrekt indlægsseddel.
Fristen er 1. januar  

 1996. Denne regel gælder for veterinære lægemidler, hvis registrering ikke er  

 blevet forlænget i perioden 1. januar 1994 - 1. januar 1996.
 For immunologiske, veterinærmedicinske præparater er fristen dog 1. april  

 1998 for præparater, hvis registrering ikke er forlænget i perioden 1. januar  

 1994 - 1. april 1998.
Ad § 39, stk. 7 For så vidt angår frivillige indlægssedler og indlægssedler til  

 svangerskabsforebyggende midler, optaget i Sundhedsstyrelsens  

 specialitetsregister, henvises til vejledningens pkt. 2.2 og 2.3.
