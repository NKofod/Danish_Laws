Kendelse fra Pressenævnet i sag nr.  

 104/1994 [A] har klaget til Pressenævnet over et indslag i en  

 nyhedsudsendelse i TV 2/Østjylland den 26. oktober 1994, idet han  

 finder, at TV 2/Østjylland har overtrådt god presseskik.
 I starten af indslaget hed det:
 "Mange forældre ANER ikke, hvordan de skal opdrage  

 deres børn.
Derfor bliver børnene forvirrede og dårligt  

 rustet til livet.
Det mener Foreningen Familiedagene i Århus." Herefter hed det:
 "Frem til på søndag sætter den nye  

 forening hver dag fokus på de forvirrede forældre og deres  

 børn.
...." Under indslaget blev en sekvens med klageren vist.
Han kom  

 gående sammen med sin familie.
 Klageren har fremlagt skrivelse af 22. november 1994 fra  

 TV 2/Østjylland, hvoraf bl.a. fremgår, at optagelsen er slettet  

 fra TV 2/Østjyllands arkiv, og at fejlen beklages.
 [A] har til støtte for sin klage gjort  

 gældende, at det er uacceptabelt, at han og hans familie kædes  

 sammen med de i indslaget omtalte familier.
Sekvensen, hvor man ser klageren gå rundt i  

 området med familien, blev optaget omkring 1990-91, hvor klageren  

 medvirkede i en udsendelse vedrørende problemer i det  

 boligområde, hvor klageren tidligere boede.
Klageren har ikke givet  

 accept af den skete anvendelse af optagelserne.
 [A] har endvidere gjort gældende, at det burde  

 være angivet i udsendelsen, at der var tale om arkiv- eller  

 modelbilleder.
 I en udtalelse om klagen har TV 2/Østjylland gjort  

 gældende, at man flere gange skriftligt og mundtligt har beklaget  

 fejlen overfor klageren, og at alle scener, hvori klageren og hans familie  

 optræder, er pillet ud af arkivet.
 Følgende nævnsmedlemmer har deltaget i sagens  

 behandling: Else Mols, Henrik Antonsen, Kate Bluhme og Preben  

 Sørensen.
 Pressenævnet udtaler:
 TV 2/Østjylland har overfor [A] beklaget, at han og  

 hans familie blev vist i indslaget.
 Pressenævnet finder imidlertid, at TV  

 2/Østjylland burde have beklaget det skete i en efterfølgende  

 nyhedsudsendelse.
 Da dette ikke er sket, finder nævnet, at TV  

 2/Østjylland har overtrådt god presseskik, og nævnet  

 udtaler herved sin kritik.
 I medfør af medieansvarslovens § 49  

 pålægges den ansvarshavende redaktør af TV  

 2/Østjylland at offentliggøre følgende:
 "Kendelse fra Pressenævnet.
 I et indslag i nyhedsudsendelsen den 26. oktober 1994  

 vedrørende problemer med opdragelse af børn viste TV  

 2/Østjylland en sekvens, hvor en far kom gående med sin  

 familie.
 Sekvensen stammede fra en tidligere optagelse, som intet  

 havde med det pågældende indslags problemstillinger at  

 gøre.
 På den baggrund har familiefaderen klaget til  

 Pressenævnet over anvendelsen af billederne.
 Ved sin behandling af klagen den 19. januar 1995 fandt  

 Pressenævnet, at TV 2/Østjylland handlede i strid med god  

 presseskik ved at vise sekvensen i udsendelsen den 26. oktober.
 Pressenævnet har på den baggrund udtalt kritik  

 af TV 2/Østjyllands handlemåde.
 København, den 19. januar 1995.
Else Mols, Henrik Antonsen, Kate Bluhme og Preben  

 Sørensen." Afsagt den 19. januar 1995.
