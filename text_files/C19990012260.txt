Vejledning om arbejdsløshedsforsikring  

 ved arbejde m.v. inden for EØS og i det øvrige udland Direktoratet har i bekendtgørelse nr. 618 af 23. juli 1999 fastsat  

 regler om arbejdsløshedsforsikring ved arbejde inden for EØS og  

 i det øvrige udland.
Til brug ved administrationen af  

 bekendtgørelsen har direktoratet udarbejdet denne vejledning.
Indledning Aftalen om Det Europæiske Økonomiske Samarbejdsområde  

 (EØS-aftalen) trådte i kraft den 1. januar 1994.  

 EØS-aftalen er indgået mellem EU-landene og EFTA-landene,  

 bortset fra Schweiz.
 EU-landene er: Belgien, Danmark, Finland, Frankrig, Grækenland,  

 Holland, Irland, Italien, Luxembourg, Portugal, Spanien, Storbritannien,  

 Sverige, Tyskland og Østrig.
 EFTA-landene, der har tiltrådt EØS-aftalen, er: Island,  

 Liechtenstein og Norge.
 EØS-landene er herefter: EU-landene samt Island, Liechtenstein og  

 Norge.
Forordning (EØF) nr. 1408/71 og forordning  

 (EØF) nr. 574/72 EØS-aftalen indebærer bl.a. et samarbejde om social sikring.  

 Det betyder, at forordning (EØF) nr. 1408/71 om anvendelse af de  

 sociale sikringsordninger på arbejdstagere, selvstændige  

 erhvervsdrivende, studerende og deres familiemedlemmer, der flytter inden for  

 Fællesskabet (herefter kaldet forordningen) og forordning (EØF)  

 nr. 574/72 om regler til gennemførelse af forordning (EØF) nr.  

 1408/71 (herefter kaldet gennemførelsesforordningen) gælder  

 både i EU-landene samt i Island, Liechtenstein og Norge for  

 statsborgere i disse medlemsstater eller statsløse eller flygtninge  

 bosat i én af disse medlemsstater.
Med virkning fra 1. maj 1999 finder  

 forordningen også anvendelse for studerende.
Nordisk Konvention af 15. juni 1992 om Social  

 Sikring De nordiske lande (Danmark, Finland, Island, Norge og Sverige) har sammen  

 udarbejdet Nordisk Konvention af 15. juni 1992 om Social Sikring (herefter  

 kaldet konventionen). Konventionen trådte i kraft den 1. januar 1994  

 ligesom EØS-aftalen.
Konventionen gælder mellem de nordiske  

 lande for personer, der ikke er omfattet af EØS-aftalen.
Det vil bl.a.  

 sige nordiske statsborgere, som ikke er eller har været i arbejde, og  

 som ikke studerer, f.eks. hjemmegående, og personer, der ikke er  

 statsborgere i et EØS-land.
Konventionen gælder - i  

 modsætning til EF-reglerne - også for Grønland og  

 Færøerne.
Konventionen regulerer dog ikke det indbyrdes forhold  

 mellem Danmark, Grønland og Færøerne.
Det fremgår af artikel 17, stk. 1, i konventionen, at  

 forordningens regler om sammenlægning af forsikrings- og  

 beskæftigelsesperioder, fastsættelse af retten til ydelser og  

 beregning af ydelser finder tilsvarende anvendelse i forholdet mellem de  

 nordiske lande.
Forordningens artikel 69 og artikel 70 finder dog ikke  

 anvendelse.
 Der er udarbejdet en administrativ aftale til konventionen.
Til § 1, stk. 1 Reglerne om arbejdsløshedsforsikring i relation til  

 Færøerne findes i bekendtgørelse om medlems- og  

 dagpengeret efter arbejde eller ophold på Færøerne.
Der  

 henvises endvidere til Aftale af 26. august 1993 mellem Arbejdsministeriet og  

 Færøernes Landsstyre om koordination af  

 arbejdsløshedsforsikring og direktoratets vejledning hertil.
Til § 1, stk. 2 Ved optagelse af lønmodtagere efter denne bekendtgørelse  

 henvises til de generelle regler i bekendtgørelse om optagelse i en  

 a-kasse for lønmodtagere (optagelsesbekendtgørelsen). De  

 generelle regler i optagelsesbekendtgørelsen finder således  

 tilsvarende anvendelse, såfremt de ikke er fraveget i medfør af  

 denne bekendtgørelse.
For selvstændige finder  

 bekendtgørelse om optagelse i en a-kasse for selvstændige  

 erhvervsdrivende (optagelsesbekendtgørelsen for selvstændige)  

 anvendelse.
 Optagelse skal herefter ske i den a-kasse, inden for hvis faglige  

 område pågældende har fået arbejde, eller i en  

 tværfaglig a-kasse.
 Optagelse kan endvidere ske som fuldtids- eller deltidsforsikret.  

 Optagelse i en a-kasse for selvstændige kan dog kun ske som  

 fuldtidsforsikret.
Optagelse kan tidligst få virkning fra det tidspunkt, hvor a-kassen  

 har modtaget en skriftlig ansøgning om optagelse.
For  

 lønmodtagere kan optagelsen dog tidligst få virkning fra  

 arbejdets første dag.
For selvstændige kan optagelsen tidligst  

 få virkning fra det tidspunkt, hvor personen dokumenterer at have  

 begyndt egentlig virksomhedsudøvelse og erklærer, at  

 virksomheden udøves som hovedbeskæftigelse.
Ret til medregning af forsikrings- og arbejdsperioder  

 efter arbejde i et andet EØS-land og ret til optagelse for personer  

 omfattet af forordning (EØF) nr. 1408/71 eller Nordisk Konvention af  

 15. juni 1992 om Social Sikring §§ 2-5 omfatter kun personer, der er omfattet af forordningen eller  

 konventionen.
Medregning af forsikrings- og arbejdsperioder - herunder perioder hvor der  

 er udbetalt arbejdsløshedsydelser - fra et andet EØS-land er  

 som udgangspunkt betinget af, at perioderne er bekræftet på en  

 attest E 301, se artikel 80 i gennemførelsesforordningen.
For  

 personer, der er omfattet af konventionen, anvendes attest N 301 til  

 bekræftelse af perioderne.
Hvis antallet af arbejdstimer ikke  

 fremgår af attesten, skal der desuden foreligge lønsedler eller  

 anden form for arbejdsgiverdokumentation.
 Det følger af § 53, stk. 3, i lov om  

 arbejdsløshedsforsikring m.v., at kun arbejde i medlemsperioder  

 medregnes ved opgørelse af beskæftigelseskravet i § 53,  

 stk. 2.
 Medregning af arbejds- og forsikringsperioder forudsætter, at  

 personen har været forsikret i overensstemmelse med artiklerne 13-17 i  

 forordningen og artikel 7 i konventionen.
 Ud over perioder, hvor en person i kraft af arbejde er forsikret, anses  

 perioder, hvor der er udbetalt arbejdsløshedsydelser, herunder ydelser  

 under arbejdssøgning i Danmark på en attest E 303, for  

 forsikringsperioder.
 For så vidt angår udbetaling af dagpenge i tilfælde,  

 hvor der endnu ikke foreligger en attest E 301 eller N 301, henvises til  

 § 6 i bekendtgørelsen og vejledningen hertil.
 Når et medlem oplyser, at medlemmet overvejer at rejse til udlandet  

 for at søge eller overtage arbejde, skal a-kassen tilbyde medlemmet en  

 individuel og personlig samtale, hvor a-kassen vejleder medlemmet om de  

 regler, der har betydning i den forbindelse, se bekendtgørelse om en  

 a-kasses vejledningspligt.
Til § 2, stk. 1 Reglen gælder for personer, der ikke har været  

 arbejdsløshedsforsikret i Danmark inden for de sidste 5 år  

 på det tidspunkt, hvor a-kassen modtager en skriftlig ansøgning  

 om optagelse.
Bestemmelsen betyder, at der ved overgang til en dansk a-kasse fra  

 arbejdsløshedsforsikringen i et andet EØS-land højst  

 må være en periode på 8 uger, hvor personen ikke er  

 arbejdsløshedsforsikret.
Den ikke-forsikrede del af 8-ugers-perioden  

 tæller ikke med som forsikringsperiode.
Alligevel anses  

 arbejdsløshedsforsikringen for ubrudt i relation til kravet om 1  

 års uafbrudt medlemskab i § 53, stk. 1, i lov om  

 arbejdsløshedsforsikring m.v.
Hvis 8-ugers-fristen for påbegyndelse af arbejde eller  

 ansøgning om optagelse overskrides, kan forsikringsperioderne fra det  

 andet EØS-land ikke medregnes.
Det betyder, at personen først  

 vil have ret til dagpenge efter 1 års medlemskab, forudsat at lovens  

 øvrige betingelser for ret til dagpenge er opfyldt.
Arbejdsperioderne  

 fra det andet EØS-land, der ligger i en forsikringsperiode, kan  

 medregnes, selv om 8-ugers-fristen overskrides, se stk. 3.
Til § 2, stk. 2 For time-, dag-, uge- og 14-dages-lønnede skal kravet om arbejde  

 opfyldes inden for 12 uger, for månedslønnede inden for 3  

 måneder.
Hvis a-kassen har modtaget en ansøgning om optagelse inden for  

 8-ugers-fristen, kan det arbejde, der er udført før  

 optagelsestidspunktet, medregnes til kravet om mindst 296 eller 148 timers  

 arbejde.
Arbejdet kan dog ikke medregnes til beskæftigelseskravet i  

 § 53, stk. 2, i lov om arbejdsløshedsforsikring m.v., da det  

 ikke er udført i en forsikringsperiode, se § 53, stk. 3, i  

 loven.
Når kravet om arbejde er opfyldt, indtræder retten til  

 dagpenge med tilbagevirkende kraft fra optagelsestidspunktet.
Et medlem, der  

 har haft deltidsarbejde, vil derfor kunne få supplerende dagpenge fra  

 optagelsestidspunktet, forudsat at de almindelige betingelser for ret hertil  

 er opfyldt.
Et fuldtidsforsikret medlem, der ikke opfylder 296-timers-kravet, men dog  

 opfylder 148-timers-kravet på det tidspunkt, hvor  

 pågældende melder sig ledig, kan lade sig overflytte til  

 deltidsforsikring.
Medlemmet kan dermed medregne forsikringsperioderne fra  

 det andet EØS-land.
Overflytningen får virkning fra det  

 tidspunkt, hvor a-kassen modtager medlemmets ansøgning herom.
Til § 2, stk. 3 Medregning er betinget af, at arbejdet kan anerkendes som  

 lønarbejde efter reglerne i bekendtgørelse om  

 beskæftigelseskrav, dagpengeperiode og aktivperiode.
Til § 2, stk. 4 8-ugers-fristen og 12-ugers- eller 3-måneders-perioden for  

 opfyldelse af kravet om arbejde kan forlænges med op til 2 år,  

 bl.a. i tilfælde af dokumenteret sygdom, barselsorlov,  

 børnepasningsorlov m.v.
Begge frister løber videre, når  

 personen er raskmeldt, eller orloven er udløbet.
Til § 3 Reglen gælder for personer, der har været  

 arbejdsløshedsforsikret i Danmark inden for de sidste 5 år  

 på det tidspunkt, hvor a-kassen modtager en skriftlig ansøgning  

 om optagelse.
 Personen skal have bopæl og ophold i Danmark for at blive optaget.  

 Kravet om beskæftigelse i § 41 i lov om  

 arbejdsløshedsforsikring m.v. skal derimod ikke være  

 opfyldt.
Personen skal genoptages i en a-kasse, der dækker det arbejde,  

 pågældende har udført i det andet EØS-land eller i  

 en tværfaglig a-kasse.
Personen kan dog vælge at blive genoptaget  

 i den a-kasse, pågældende tidligere har været medlem  

 af.
Genoptagelse kan ske som fuldtids- eller deltidsforsikret.
Genoptagelse i  

 en a-kasse for selvstændige kan dog kun ske som fuldtidsforsikret.
En person, der på baggrund af sit seneste  

 beskæftigelsesforhold i Danmark har været deltidsforsikret, skal  

 genoptages som fuldtidsforsikret, hvis pågældende umiddelbart  

 inden sin tilbagevenden til Danmark har haft beskæftigelse i et andet  

 EØS-land i mere end 360 eller 390 timer inden for 12 uger eller 3  

 måneder.
Personen skal ligeledes genoptages som fuldtidsforsikret, hvis  

 pågældende under arbejde i både Danmark og et andet  

 EØS-land har arbejdet i ovennævnte omfang.
En person, der  

 på baggrund af sit seneste beskæftigelsesforhold i Danmark har  

 været fuldtidsforsikret, kan genoptages med samme forsikringsstatus  

 uanset omfanget af arbejdet i det andet EØS-land.
Optagelse kan tidligst få virkning fra det tidspunkt, hvor a-kassen  

 har modtaget en skriftlig ansøgning om optagelse.
Der henvises til  

 reglerne herom i optagelsesbekendtgørelsen og  

 optagelsesbekendtgørelsen for selvstændige.
 For så vidt angår opfyldelse af kravet om 1 års  

 medlemskab i § 53 i lov om arbejdsløshedsforsikring m.v.,  

 henvises der til vejledningsteksten til § 2, stk. 1.
Hvis 8-ugers-fristen overskrides, kan forsikringsperioderne fra det andet  

 EØS-land ikke medregnes.
Personen skal derfor nyoptages.
Det  

 indebærer bl.a., at kravet om beskæftigelse i § 41 i lov om  

 arbejdsløshedsforsikring m.v. og kravet om 1 års medlemskab i  

 § 53, stk. 1, i loven skal opfyldes på ny.
Til § 3, stk. 2 Arbejdsperioderne fra det andet EØS-land, der ligger i en  

 forsikringsperiode, kan medregnes til beskæftigelseskravet i § 53  

 i lov om arbejdsløshedsforsikring m.v., selv om 8-ugers-fristen  

 overskrides.
Til § 3, stk. 3 Vedrørende dispensation fra 8-ugers-fristen for ansøgning om  

 optagelse henvises der til vejledningen til § 2, stk. 4.
Til § 4 Bestemmelsen skal ses på baggrund af forordningens artikel 71, som  

 vedrører udbetaling af ydelser til arbejdsløse  

 grænsearbejdere og til andre arbejdstagere end grænsearbejdere,  

 der er beskæftiget i én medlemsstat og bosat i en anden.  

 Grænsearbejdere er ifølge forordningen arbejdstagere, der  

 arbejder i ét EØS-land, men har bopæl i et andet  

 EØS-land, hvortil personen som hovedregel vender tilbage hver dag  

 eller mindst én gang om ugen. "Andre arbejdstagere end  

 grænsearbejdere" er typisk arbejdstagere, der arbejder i ét  

 EØS-land og bor i et andet, hvortil personen ikke vender tilbage  

 mindst én gang om ugen.
Artikel 71 omfatter dog alle personer, der  

 under deres seneste beskæftigelse var bosat i en anden stat end den  

 kompetente stat.
Den kompetente stat svarer ikke nødvendigvis til den  

 stat, personen var beskæftiget i.
Grænsearbejdere og "andre  

 arbejdstagere end grænsearbejdere" er således ikke i alle  

 tilfælde omfattet af lovgivningen i beskæftigelseslandet.
 Grænsearbejdere, som bliver helt arbejdsløse, skal modtage  

 ydelser i forbindelse med ledighed i bopælslandet. "Andre  

 arbejdstagere end grænsearbejdere", som bliver helt  

 arbejdsløse, kan vælge at modtage ydelser i forbindelse med  

 ledighed i beskæftigelseslandet/den kompetente stat eller  

 bopælslandet.
Optagelse i en dansk a-kasse af helt arbejdsløse  

 grænsearbejdere og "andre arbejdstagere end  

 grænsearbejdere" og medregning af forsikringsperioder fra et andet  

 EØS-land kan ske, uden at kravet om beskæftigelse i § 41 i  

 lov om arbejdsløshedsforsikring m.v. er opfyldt.
Det er en betingelse,  

 at a-kassen har modtaget en skriftlig ansøgning om optagelse inden 8  

 uger fra forsikringsdækningens ophør i det andet  

 EØS-land.
 Der henvises til vejledning om arbejdsløshedsforsikring i relation  

 til EØS-landene.
Til § 5 Efter § 53, stk. 1, i lov om arbejdsløshedsforsikring  

 m.v. stilles der krav om 1 års uafbrudt medlemskab som betingelse for  

 udbetaling af dagpenge.
Kravet om uafbrudt medlemskab fraviges i relation til  

 medregning af forsikringsperioder efter artikel 67 i forordningen og artikel  

 17 i konventionen.
 §§ 2 og 3 indebærer, at der accepteres afbrydelser i  

 forsikringen på 8 uger regnet fra det tidspunkt, hvor personen  

 ophører med at være arbejdsløshedsforsikret i det andet  

 EØS-land, og til personen bliver optaget/genoptaget i den danske  

 a-kasse.
 Samtidig indebærer § 5, at der accepteres afbrydelser på  

 sammenlagt 8 uger inden for 12 måneder i forbindelse med overgang fra  

 en dansk a-kasse til arbejdsløshedsforsikringen i et andet  

 EØS-land og afbrydelser i forsikringen i det andet  

 EØS-land.
 Der accepteres således afbrydelser i forsikringen på i alt 2  

 gange 8 uger.
 8-ugers-fristen i §§ 2 og 3 regnes fremad fra det tidspunkt, hvor  

 forsikringen ophører i det andet EØS-land, mens 8-ugers-fristen  

 i § 5 regnes bagud fra dette tidspunkt.
 Eksempel:
Forsikret i DK Forsikret i F Ikke forsikret i F Forsikret i F Ikke forsikret i F Forsikret i F Ikke forsikret i F 1.1.95	1.7.95	1.12.95	21.12.95	1.2.96	29.2.96	30.6.96	  

 ;1.8.96 Optaget i DK Arbejde i F 3 uger 4 uger + 1 dag Arbejdsophør i F Søgt om genop- tagelse i DK 4 uger + 3 dage På tidspunktet for ansøgning om  

 genoptagelse i den danske a-kasse har personen været  

 arbejdsløshedsforsikret i Danmark inden for de sidste 5 år.  

 Personen er derfor omfattet af § 3 i bekendtgørelsen.  

 8-ugers-fristen for ansøgning om genoptagelse i den danske a-kasse er  

 overholdt, og forsikringsperioderne fra Frankrig kan således medregnes,  

 se § 3, stk. 1.
Når a-kassen efter § 5 i bekendtgørelsen skal  

 afgøre, om afbrydelserne i forsikringen sammenlagt overstiger 8 uger  

 inden for 12 måneder, tages der udgangspunkt i det tidspunkt, hvor  

 forsikringen er ophørt i Frankrig - det vil sige den 30. juni 1996.  

 Den første afbrydelse i forsikringen i Frankrig i perioden fra den 1.  

 - 29. februar 1996 (4 uger og 1 dag) overstiger ikke 8 uger.  

 Forsikringsperioder, der ligger før denne afbrydelse, kan derfor  

 også medregnes.
I perioden fra den 1. - 21. december 1995 (3 uger) er  

 der igen en afbrydelse i forsikringen i Frankrig.
Da heller ikke denne  

 afbrydelse medfører afbrydelser på over sammenlagt 8 uger, kan  

 forsikringsperioderne i Frankrig og i Danmark helt tilbage fra den 1. januar  

 1995 medregnes til kravet om 1 års medlemskab i § 53 i lov om  

 arbejdsløshedsforsikring m.v.
 Medlemmet kan medregne forsikringsperioden fra den 1. januar 1995 til den  

 30. november 1995, forsikringsperioden fra den 22. december 1995 til den 31.  

 januar 1996 og forsikringsperioden fra den 1. marts 1996 til den 30. juni  

 1996. Da der foreligger mere end 1 års medlemskab i Danmark og  

 Frankrig, vil medlemmet have ret til dagpenge fra genoptagelsen i den danske  

 a-kasse den 1. august 1996, forudsat at  

 arbejdsløshedsforsikringslovens øvrige betingelser herfor er  

 opfyldt.
Hvis der i ovennævnte eksempel også havde været en  

 afbrydelse i forsikringen fra den 1. - 14. juli 1995 i forbindelse med  

 overgang fra den danske a-kasse til fransk arbejdsløshedsforsikring,  

 ville der foreligge afbrydelser i forsikringen, som sammenlagt overstiger 8  

 uger inden for 12 måneder.
Forsikringsperioder, der ligger før  

 denne afbrydelse, vil derfor ikke kunne medregnes.
Medlemmet kan kun medregne forsikringsperioden fra den 15. juli 1995 til  

 30. november 1995, forsikringsperioden fra den 22. december 1995 til den 31.  

 januar 1996 og forsikringsperioden fra den 1. marts 1996 til den 30. juni  

 1996. Der foreligger dermed ikke 1 års medlemskab.
Medlemmet har derfor  

 tidligst ret til dagpenge, når pågældende har været  

 medlem af den danske a-kasse i en periode, der sammenlagt med de nævnte  

 3 forsikringsperioder udgør 1 års medlemskab.
Udbetaling af dagpenge, hvor attest E 301 eller N 301  

 endnu ikke foreligger Til § 6, stk. 3 Når a-kassen har udbetalt dagpenge i 6 måneder, skal a-kassen  

 indstille udbetalingen af dagpenge og forelægge sagen for direktoratet.  

 Direktoratet vil herefter afgøre, om der fortsat kan udbetales  

 dagpenge.
 For at direktoratet kan tage stilling til, om der fortsat kan udbetales  

 dagpenge, skal a-kassen sende kopi af den dokumentation, a-kassen har lagt  

 til grund ved udbetalingen af dagpenge.
Ret til optagelse/genoptagelse under arbejde inden for  

 EØS og i det øvrige udland og ret til medregning af  

 beskæftigelse i dansk forsikringsperiode For så vidt angår optagelse i en dansk a-kasse under drift af  

 selvstændig virksomhed i udlandet, herunder Færøerne og  

 Grønland, henvises der til optagelsesbekendtgørelsen for  

 selvstændige.
Til § 7 5-ugers-fristen for ansøgning om optagelse i  

 optagelsesbekendtgørelsen gælder ikke ved optagelse efter  

 § 7. Optagelse kan således kun ske under arbejde i det andet  

 EØS-land.
Til § 7, stk. 1 Optagelse er betinget af, at personen fremlægger den relevante  

 blanket eller dokumentation for, at pågældende er omfattet af  

 dansk lovgivning om social sikring.
Der henvises til vejledning om  

 arbejdsløshedsforsikring i relation til EØS-landene.
Til § 7, stk. 2 Optagelse er som udgangspunkt betinget af, at lønmodtageren  

 fremlægger dokumentation fra den kompetente myndighed i det andet  

 EØS-land for, at pågældende ikke har ret til at blive  

 arbejdsløshedsforsikret dér.
Det kan f.eks. være  

 tilfældet, hvis det arbejde, personen udfører, betragtes som  

 selvstændig virksomhed efter reglerne i det andet EØS-land  

 (f.eks. en freier Mitarbeiter i Tyskland), og der ikke findes en  

 arbejdsløshedsforsikring for selvstændige.
Det gælder  

 også, hvis arbejdets art eller omfang ikke berettiger til optagelse i  

 det andet EØS-lands arbejdsløshedsforsikringssystem (f.eks. au  

 pair-ansatte og professionelle sportsudøvere).
Hvis arbejdet i det andet EØS-land betragtes som selvstændig  

 virksomhed efter danske regler, kan personen ikke optages i en dansk a-kasse  

 for selvstændige, se dog muligheden for genoptagelse efter § 8,  

 stk. 1. Det skyldes, at optagelse i en a-kasse for selvstændige er  

 betinget af, at den selvstændige virksomhed drives i Danmark.
Der  

 henvises til optagelsesbekendtgørelsen for selvstændige.
Til § 8, stk. 1 Udsendelse foreligger, når der indgås en aftale med en  

 virksomhed eller organisation, som er beliggende i Danmark, om arbejde i  

 udlandet for virksomheden eller organisationen.
Ved vurderingen af, om en person er udsendt midlertidigt og for en kortere  

 årrække, skal der som udgangspunkt lægges vægt  

 på indholdet af aftalen.
Midlertidig udsendelse foreligger normalt,  

 når udsendelsen ifølge aftalen ikke har en varighed på  

 over 6 år.
Søfarende, der er ansat på udenlandske passagerskibe  

 (færger), som anløber dansk havn, eller danske skibe, jf.  

 sølovens § 1, der sejler under udenlandsk flag, kan optages i en  

 dansk a-kasse, hvis de har bopæl i Danmark.
Hvis skibet sejler under et  

 andet EØS-lands flag, finder forordningens artikel 13, stk. 2,  

 litra c, eller artikel 14 b anvendelse.
Flyvende personale, som har fast stationeringssted i Danmark, kan  

 optages i en dansk a-kasse, hvis de har bopæl i Danmark.
Det  

 gælder dog ikke, hvis personen efter artikel 14, stk. 2, litra b,  

 i forordningen skal være omfattet af lovgivningen i et andet  

 EØS-land.
Ved fast stationeringssted i Danmark forstås, at  

 flyvninger som udgangspunkt starter og slutter i Danmark.
Personer, der er udsendt som u-landsfrivillige, kan optages i en  

 dansk a-kasse, hvis udsendelsen er sket i henhold til programmer, som  

 Udenrigsministeriet har fordelt midler til efter dansk lovgivning om  

 internationalt udviklingssamarbejde.
Der henvises til Udenrigsministeriet for  

 at få oplyst, hvilke programmer der er fordelt midler til.
Det samme  

 gælder ved udsendelse i henhold til tilsvarende programmer, hvortil der  

 er fordelt midler efter dansk lovgivning.
 Personer, der er udsendt til danske ambassader i lande uden for  

 EØS, kan også optages i en dansk a-kasse.
Personer, der er ansat i Danmark på en ambassade, der  

 repræsenterer et land uden for EØS, kan optages i en dansk  

 a-kasse, hvis de har bopæl og ophold i Danmark.
Tilsvarende  

 gælder for personer, der er ansat til lønarbejde ved internationale organisationer i Danmark.
Til § 9, stk. 1 Genoptagelse er som udgangspunkt betinget af, at personen fremlægger  

 dokumentation fra den kompetente myndighed i det andet EØS-land for,  

 at pågældende ikke har ret til at blive  

 arbejdsløshedsforsikret dér.
Til § 9, stk. 2 Personen skal genoptages i den a-kasse, der dækker det arbejde,  

 pågældende udfører i det andet land, eller i en  

 tværfaglig a-kasse.
Personen kan dog vælge at blive genoptaget i  

 den a-kasse, pågældende tidligere var medlem af.
Til § 9, stk. 3 Hvis en person efter at have været arbejdsløshedsforsikret i  

 et andet EØS-land på baggrund af lønarbejde herefter  

 påbegynder selvstændig virksomhed i det pågældende  

 land uden at have ret til at blive arbejdsløshedsforsikret dér,  

 kan pågældende genoptages i en dansk a-kasse.
Ret til bevarelse af medlemskab under arbejde inden for  

 EØS og i det øvrige udland og medregning af beskæftigelse  

 i en dansk forsikringsperiode Til § 10, stk. 1, nr. 2 Bevarelse af medlemskabet er som udgangspunkt betinget af, at medlemmet  

 fremlægger dokumentation fra den kompetente myndighed i det andet  

 EØS-land for, at pågældende ikke har ret til at blive  

 arbejdsløshedsforsikret dér.
Til § 10, stk. 2 Et medlem, der arbejder uden for EØS, kan bevare medlemskabet af en  

 dansk a-kasse, selv om pågældende bliver omfattet af  

 arbejdsløshedsforsikringssystemet i det andet land.
Uretmæssig bevarelse af medlemskab under arbejde i  

 et andet EØS-land Til § 11 Anvendelsen af artikel 67 i forordningen og artikel 17 i konventionen  

 (sammenlægningsprincippet) forudsætter, at personen  

 arbejdsløshedsforsikres i et andet EØS-land i overensstemmelse  

 med artiklerne 13-17 i forordningen og artikel 7 i konventionen  

 (lovvalgsreglerne).
Formålet med sondringen mellem uretmæssige forsikringsperioder  

 på over henholdsvis under 5 år er at sikre, at et medlem, der har  

 været uretmæssigt forsikret, ikke stilles bedre end en person,  

 der har ladet sig udmelde af den danske a-kasse i forbindelse med, at  

 pågældende har påbegyndt arbejde og er blevet  

 arbejdsløshedsforsikret i et andet EØS-land.
Denne person vil  

 ved tilbagevenden til Danmark skulle opfylde betingelserne for  

 optagelse/genoptagelse i §§ 2 og 3.
Ved afklaringen af medlems- og dagpengeretten for en person, der har  

 arbejdet i et andet EØS-land, skal a-kassen  

 undersøge, om der har været perioder med fejl- og/eller  

 dobbeltforsikring.
Konsekvenserne af eventuelle fejl- og/eller  

 dobbeltforsikringsperioder er afhængig af periodernes længde.
Til § 12, stk. 1 I tilfælde, hvor medlemskabet annulleres, skal a-kassen  

 tilbagebetale kontingent for den periode, hvor medlemskabet er blevet  

 annulleret, jf. bekendtgørelse om betaling af medlemsbidrag til en  

 a-kasse.
 Fejlforsikringsperioder og arbejde i sådanne perioder kan ikke  

 medregnes til § 53 i lov om arbejdsløshedsforsikring m.v., uanset  

 om medlemskabet annulleres eller ej, jf. dog § 12, stk. 6.
Til § 12, stk. 2 Hvis perioderne med fejlforsikring sammenlagt overstiger 5 år, skal  

 personen optages som nyt medlem af a-kassen.
Det betyder, at § 41 i lov  

 om arbejdsløshedsforsikring m.v. skal være opfyldt.
Medlemmet  

 vil tidligst have ret til dagpenge efter 1 års medlemskab, forudsat at  

 beskæftigelseskravet i lovens § 53 og lovens øvrige  

 betingelser er opfyldt.
 Hvis medlemmet efter den seneste fejlforsikringsperiode har været  

 retmæssigt forsikret i et andet EØS-land, kan denne  

 forsikringsperiode medregnes til § 53, stk. 1, i lov om  

 arbejdsløshedsforsikring m.v., hvis betingelserne herfor er opfyldt,  

 jf. § 2, stk. 1.
Til § 12, stk. 3 Medlemskabet af a-kassen fortsætter efter ophøret af den  

 seneste periode med fejlforsikring, uden at der skal foreligge en skriftlig  

 ansøgning om optagelse.
 Hvis medlemmet efter den seneste fejlforsikringsperiode har været  

 retmæssigt forsikret i et andet EØS-land, kan denne  

 forsikringsperiode medregnes til § 53, stk. 1, i lov om  

 arbejdsløshedsforsikring m.v.
Til § 12, stk. 4 Medlemskabet af a-kassen fortsætter efter ophøret af den  

 seneste periode med fejlforsikring, uden at der skal foreligge en skriftlig  

 ansøgning om optagelse.
Hvis et medlem har været fejlforsikret i mere end 3 måneder,  

 f.eks. i 4 måneder, skal kravet om 1 års medlemskab i § 53,  

 stk. 1, i lov om arbejdsløshedsforsikring m.v. opfyldes på  

 ny regnet fra det tidspunkt, hvor den seneste periode med fejlforsikring er  

 ophørt.
Det gælder også for personer, der er optaget som  

 dimittender, jf. § 41 i lov om arbejdsløshedsforsikring m.v.
 Hvis medlemmet tidligere er blevet indplaceret i en dagpengeperiode, skal  

 der ikke ske indplacering på ny, medmindre det følger af  

 reglerne om erhvervelse af ny dagpengeperiode, jf. bekendtgørelse om  

 beskæftigelseskrav, dagpengeperiode og aktivperiode.
Til § 12, stk. 5 Medlemskabet af a-kassen fortsætter efter ophøret af den  

 seneste periode med fejlforsikring, uden at der skal foreligge en skriftlig  

 ansøgning om optagelse.
Hvis et medlem har været fejlforsikret i under 3 måneder,  

 f.eks. i 1 måned, skal pågældende være medlem af  

 a-kassen i 1 måned fra det tidspunkt, hvor den seneste periode med  

 fejlforsikring er ophørt.
Arbejdet i denne periode kan medregnes til  

 beskæftigelseskravet i § 53 i lov om  

 arbejdsløshedsforsikring m.v.
Medlemmet har ret til dagpenge efter 1  

 måneds medlemskab.
Det er en forudsætning, at medlemmet tidligere  

 har været arbejdsløshedsforsikret i mindst 1 år, og at de  

 øvrige betingelser for ret til dagpenge i lov om  

 arbejdsløshedsforsikring m.v. er opfyldt.
 Hvis medlemmet kun har været medlem af en a-kasse i f.eks. 6  

 måneder forud for en fejlforsikringsperiode på f.eks. 1  

 måned, skal pågældende være medlem af a-kassen i  

 yderligere 1 plus 6 måneder, før pågældende har ret  

 til dagpenge.
 Hvis et medlem tidligere er blevet indplaceret i en dagpengeperiode, skal  

 der ikke ske indplacering på ny, medmindre det følger af  

 reglerne om erhvervelse af ny dagpengeperiode, jf.  

 bekendtgørelse om beskæftigelseskrav, dagpengeperiode og  

 aktivperiode.
Til § 12, stk. 6 Direktoratet vil efter en konkret vurdering kunne tillade, at der ses bort  

 fra, at et medlem i en periode har været fejlforsikret, f.eks. hvis  

 arbejdsgiveren har forsømt sin pligt til at indbetale bidrag til  

 arbejdsløshedsforsikringen i det EØS-land, hvor medlemmet har  

 arbejdet, og det ikke er muligt for arbejdstageren selv at indbetale  

 bidragene efterfølgende.
Tilsvarende gælder, hvis der er tale om  

 så kortvarige ansættelsesforhold, at overflytning mellem landenes  

 arbejdsløshedsforsikringssystemer ikke har været praktisk  

 mulig.
Til § 13, stk. 1 Medlemskabet af den danske a-kasse skal kun annulleres i tilfælde  

 af, at personen retmæssigt er arbejdsløshedsforsikret i et andet  

 EØS-land, og medlemskabet af den danske a-kasse derfor er opretholdt  

 med urette.
 A-kassen skal tilbagebetale kontingent for de perioder, hvor medlemskabet  

 annulleres, jf. bekendtgørelse om betaling af medlemsbidrag til en  

 a-kasse.
I de tilfælde, hvor hyppige, kortvarige ansættelser, f.eks.  

 vikar- og andet løsarbejde, giver unødig administration for  

 a-kassen ved systematisk udmeldelse og genindmeldelse, kan et medlem bevare  

 medlemskabet af den danske a-kasse, selv om der herved opstår perioder  

 med dobbeltforsikring.
Bevarelse af medlemskabet forudsætter, at  

 a-kassen efterfølgende annullerer dobbeltforsikringsperioderne, idet  

 a-kassen løbende som fast procedure, f.eks. kvartalsvis, indhenter  

 attest E 301 eller N 301 fra det andet EØS-land.
Til § 13, stk. 2 For at medlemskabet igen kan anses for retmæssigt, skal personen  

 opfylde kravet om beskæftigelse i § 41 i lov om  

 arbejdsløshedsforsikring m.v., jf. § 1, stk. 2.
 For at medregne forsikringsperioder fra et andet EØS-land, skal  

 personen begynde arbejde af mindst 296 timers eller 148 timers varighed inden  

 8 uger fra forsikringsdækningens ophør i det andet  

 EØS-land, jf. § 2, stk. 1, nr. 2, og § 2,  

 stk. 2.
Til § 13, stk. 3 Medlemskabet af a-kassen fortsætter efter ophøret af den  

 seneste periode med dobbeltforsikring, uden at der skal foreligge en  

 skriftlig ansøgning om optagelse.
Oversigt over konsekvenserne af uretmæssig bevarelse af  

 medlemskab af dansk a-kasse Over 5 år Over 3 mdr. og indtil 5 år Indtil 3 mdr.
Fejlforsikring § 12, stk. 1 og 2.
 Annullation.
 Nyoptagelse.
 §§ 41 og 53 skal opfyldes på ny.
 § 12, stk. 1, 3 og 4.
 Annullation.
 Medlemskab fortsætter uden ansøgning.
 § 53, stk. 1, skal opfyldes på ny.
 § 12, stk. 1, 3 og 5.
 Medlemskabet fortsætter uden ansøgning.  

 Herefter medlem i en periode svarende til fejlforsikringsperioden.
 Ikke annullation.
Dobbeltforsikring § 13, stk. 1 og 2.
 Annullation.
 Medregning af forsikringsperioder er betinget af, at  

 personen påbegynder arbejde inden 8 uger, jf. § 2.
 Arbejdsperioder, der ligger i en forsikringsperiode, kan  

 altid medregnes.
 § 13, stk. 1 og 3.
 Annullation.
 Forsikrings- og arbejdsperioder kan medregnes.
 Medlemskabet fortsætter uden ansøgning.
Uretmæssig  

 arbejdsløshedsforsikring i et andet EØS-land Til § 14 Bestemmelsen skal sikre, at personer, der har haft fejlforsikringsperioder  

 i et andet EØS-land, stilles på samme måde som personer,  

 der har haft fejlforsikringsperioder i Danmark.
 En person, der under arbejde i Danmark har været retmæssigt  

 medlem af en dansk a-kasse og samtidig har været forsikret i et andet  

 EØS-land, må rette henvendelse til dette lands myndigheder for  

 at høre, om indbetalte bidrag kan refunderes.
Tilmelding til Arbejdsformidlingen efter udløb af  

 attest E 303 Til § 15, stk. 1 Der henvises til artikel 69, stk. 2, i forordningen, hvorefter et  

 medlem, der ikke vender tilbage til den kompetente stat inden udløbet  

 af attesten, mister enhver ret til ydelser efter denne stats lovgivning.
Det  

 fremgår videre af artikel 69, stk. 2, at fristen for tilmelding i  

 undtagelsestilfælde kan forlænges af det kompetente  

 arbejdsformidlingskontor eller den kompetente institution.
Direktoratet kan forlænge fristen for tilmelding til  

 Arbejdsformidlingen i Danmark, hvis der er dokumentation for, at medlemmet  

 har været syg i umiddelbar tilknytning til attestens udløb, og  

 medlemmet som følge heraf ikke har været i stand til at rejse  

 tilbage til Danmark og tilmelde sig Arbejdsformidlingen.
Tilmelding til  

 Arbejdsformidlingen skal ske senest dagen efter, medlemmet er blevet  

 raskmeldt.
Fristen kan også forlænges, hvis medlemmet er på  

 barselsorlov på det tidspunkt, hvor attesten udløber.
Tilmelding  

 til Arbejdsformidlingen skal ske senest dagen efter, orloven er  

 ophørt.
Fristen kan videre forlænges, hvis der foreligger uforudsigelige og  

 undskyldelige omstændigheder i umiddelbar tilknytning til attestens  

 udløb.
Tilmelding til Arbejdsformidlingen skal ske, så snart de  

 uforudsigelige og undskyldelige omstændigheder ikke længere er  

 til stede.
Endelig kan fristen forlænges, hvis der foreligger dokumentation  

 for, at medlemmet skal til ansættelsessamtale i det andet  

 EØS-land eller afventer resultatet af en ansættelsessamtale.
I  

 dette tilfælde forlænges fristen for tilmelding til  

 Arbejdsformidlingen i Danmark med 4 uger.
 Der kan ikke udbetales dagpenge for de dage, medlemmet har opholdt sig i  

 det andet EØS-land ud over attestens udløb, selv om fristen for  

 tilmelding til Arbejdsformidlingen forlænges.
Som udgangspunkt kan fristen kun forlænges, hvis medlemmet har  

 søgt herom inden udløbet af attesten.
Hvis medlemmet  

 først søger herom, efter attesten er udløbet, er  

 forlængelse af fristen betinget af, at medlemmet har været  

 forhindret både i at vende hjem og i at søge om  

 forlængelse af fristen inden attestens udløb.
 Fristen kan ikke forlænges, hvis medlemmet udskyder sin hjemrejse,  

 f.eks. fordi pågældende afventer udbetaling af dagpenge i det  

 andet EØS-land, eller fordi pågældende ønsker at  

 holde ferie i det andet EØS-land eller lignende.
 Kravet om arbejde anses for at være opfyldt, hvis medlemmet efter  

 attestens udløb har gennemgået en uddannelse af mindst 18  

 måneders varighed, som giver ret til optagelse i en a-kasse.
Til § 15, stk. 2 Kravet om arbejde bortfalder, hvis et medlem på baggrund af arbejde  

 er blevet arbejdsløshedsforsikret i et andet EØS-land.
I denne  

 situation finder §§ 2 og 3 i stedet anvendelse.
Hvis medlemmet ikke bliver forsikret under arbejde i det andet  

 EØS-land, skal pågældende opfylde kravet om arbejde for at  

 få dagpenge ved hjemvenden til Danmark.
Arbejdet i det andet  

 EØS-land kan medregnes til opfyldelse af kravet om arbejde.
Arbejde i  

 et land uden for EØS kan også medregnes til kravet om  

 arbejde.
Krav om arbejde for at få en ny attest E 303 Til § 16 Der henvises til artikel 69, stk. 3, i forordningen, hvorefter der  

 stilles krav om beskæftigelse, hvis en person på ny ønsker  

 at benytte en attest E 303 under arbejdssøgning i et andet  

 EØS-land.
 En attest E 303 anses for at være benyttet, hvis medlemmet har  

 tilmeldt sig arbejdsformidlingen i det andet EØS-land.
Arbejde i udlandet kan bruges til at opfylde kravet om arbejde.
Der skal  

 være tale om arbejde, der kan medregnes til beskæftigelseskravet  

 i § 53 i lov om arbejdsløshedsforsikring m.v.
 Denne vejledning erstatter Direktoratet for  

 Arbejdsløshedsforsikringens vejledning nr. 148 af 30. september 1996  

 om arbejdsløshedsforsikring ved arbejde inden for EØS og i det  

 øvrige udland.
