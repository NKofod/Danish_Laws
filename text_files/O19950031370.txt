Resumé En journalist begærede aktindsigt i et brev som Trafikministeriet  

 samme dag havde faxet til et rederi.
Ministeriet besluttede at imødekomme  

 anmodningen, men ventede med at udlevere kopi af brevet til dagen efter.  

 Trafikministeriet henviste til at modtageren af det pågældende brev burde  

 have  

 en rimelig tid til at gøre sig bekendt med indholdet af brevet, inden det  

 blev  

 udleveret til andre.
Journalisten klagede over forsinkelsen til ombudsmanden.
Ombudsmanden udtalte at der hverken efter offentlighedslovens §  

 5, stk. 1, nr. 1's ordlyd eller lovens motiver var støtte for en antagelse om  

 at retten til aktindsigt først skulle indtræde på et senere tidspunkt end det  

 tidspunkt, hvor de udgåede breve måtte antages at være kommet frem til  

 modtageren.
Ombudsmanden henviste til offentlighedslovens karakter af en  

 minimumslov som udtømmende gør op med i hvilke tilfælde og på hvilken måde  

 der  

 gælder undtagelser fra udgangspunktet om retten til aktindsigt.
Ombudsmanden  

 kritiserede på den baggrund Trafikministeriets beslutning om at udsætte  

 aktindsigten. (J. nr. 1995-1847-501) Uberettiget udsættelse af aktindsigt Sagens nærmere omstændigheder  

 var følgende:
Efter en journalist (A)  

 igennem flere uger havde skrevet om sagen vedrørende et rederi (B)'s ønske om  

 at få adgang til de eksisterende havnefaciliteter i Helsingør, bad A  

 telefonisk den 24. august 1995 Trafikministeriet om aktindsigt i et brev der  

 umiddelbart forinden var telefaxet til B.
Ministeriet traf samme dag  

 afgørelse  

 om at A's begæring skulle imødekommes, men at A først ville få udleveret kopi  

 af brevet den efterfølgende dag.
Ministeriet begrundede denne beslutning med  

 at  

 modtageren skulle have rimelig mulighed for at gøre sig bekendt med indholdet  

 af brevet, inden brevet blev udleveret til andre.
A blev telefonisk  

 underrettet  

 om denne beslutning.
Den 25. august 1995 meddelte  

 A telefonisk Trafikministeriet at beslutningen om at vente med at give ham  

 aktindsigt efter hans opfattelse ikke var holdbar.
Samme dag svarede  

 ministeriet A således:
"Jeg skal i denne  

 anledning oplyse, at ministeriet under hensyn til især brevmodtageren, men  

 også  

 af sagsbehandlingsmæssige årsager, jf. offentlighedslovens § 16, finder den i  

 går trufne afgørelse om, at De tidligst kunne få aktindsigt i det pågældende  

 brev d.d., både i overensstemmelse med offentlighedslovens regler og rigtig  

 og  

 rimelig." I anledning af A's klage til  

 mig af 29. august 1995 indhentede jeg følgende udtalelse fra  

 Trafikministeriet:
 "Under hensyn til, at  

 sagen havde været behandlet intenst i offentligheden, pressen gennem en  

 periode, vurderede ministeriet meget hurtigt, dvs. umiddelbart efter  

 henvendelsen, anmodningen om aktindsigt, og allerede samme eftermiddag  

 besluttede ministeriet at meddele journalist (A) aktindsigt i det pågældende  

 brev, idet ministeriet samtidig telefonisk meddelte (A), at aktindsigten  

 under  

 hensyn til modtager af brevet, jf. offentlighedsloven § 5, stk. 1, nr. 1,  

 først kunne imødekommes den efterfølgende dag, eventuelt i form af telefax.
 Efterfølgende har (A)  

 telefonisk over for ministeriet tilkendegivet, at han finder, at ministeriet  

 i  

 medfør af offentlighedslovens § 5, stk. 1, nr. 1, har pligt til at foretage  

 udlevering  

 umiddelbart efter, at man har modtaget kvittering på, at telefaxen er  

 modtaget.
 I denne anledning skal  

 ministeriet meddele, at man er af den opfattelse, at det ikke alene kan være  

 afgørende for bestemmelsen i § 5, stk. 1, nr. 1, at man har modtaget  

 kvittering  

 for modtagelsen af et brev pr. telefax, men at det også må forudsættes, at  

 modtageren (som person) har haft en rimelig mulighed for at have modtaget  

 brevet og gøre sig bekendt med indholdet, inden det udleveres til andre,  

 herunder også pressen.
Det er samtidig ministeriets  

 opfattelse, at en rimelig tidsfrist at give modtageren af et brev, der sendes  

 pr. telefax, er til den efterfølgende dag.
På dette tidspunkt bør telefaxen  

 være kommet rette vedkommende i hænde (fremkommet til adressaten).
 Trafikministeriet skønnede i  

 den konkrete sag ikke, at der forelå særlige omstændigheder, der gjorde, at  

 man  

 skulle fremskynde udleveringen af det relevante brev.
Det kan i øvrigt  

 afslutningsvis oplyses, at det af avisen den efterfølgende dag fremgik, at  

 (A)  

 havde fået udleveret brevet af adressaten." Jeg udtalte efter en  

 gennemgang af sagen i min afsluttende skrivelse af 5. december 1995 følgende:
 "På baggrund af  

 oplysningerne i sagen, herunder Trafikministeriets udtalelse, må jeg lægge  

 til  

 grund at afgørelsen om at give Dem aktindsigt i brevet blev truffet  

 umiddelbart  

 efter Deres telefoniske anmodning, og at der - uanset det ministeriet skrev  

 til  

 Dem den 25. august 1995 om "sagsbehandlingsmæssige årsager" - reelt  

 ingen praktiske hindringer var for at give Dem aktindsigt samme dag.
 Sagen drejer sig således -  

 alene - om ministeriets opfattelse af at det må forudsættes (ved forståelsen  

 af  

 bestemmelsen i offentlighedslovens § 5, stk. 1, nr. 1), at modtageren af et  

 brev har haft en rimelig mulighed for at gøre sig bekendt med indholdet inden  

 brevet udleveres til andre.
 Offentlighedslovens karakter  

 af en minimumslov indebærer på den ene side at en offentlig myndighed -  

 begrænset af reglerne om tavshedspligt - kan give aktindsigt i videre omfang  

 end loven forpligter til, og på den anden side at loven udtømmende gør op med  

 i  

 hvilke tilfælde og på hvilken måde der gælder undtagelser fra udgangspunktet  

 om retten til aktindsigt.
 § 5, stk. 1, nr. 1, i offentlighedsloven  

 (lov nr. 572 af 19. december 1985) er sålydende:
"  

  

 § 5.  

  

 Retten til aktindsigt omfatter 1) alle dokumenter, der  

 vedrører sagen, herunder genpart af de skrivelser der er udgået fra  

 myndigheden,  

 når skrivelserne må antages at være kommet frem til adressaten, og ..." Efter bestemmelsen indtræder  

 retten til aktindsigt i breve fra en myndighed når brevet må anses for at  

 være  

 kommet frem til adressaten.
 I forarbejderne til den  

 tilsvarende bestemmelse i § 3, nr. 1, i den tidligere offentlighedslov (lov  

 nr.  

 280 af 10. juni 1970 om offentlighed i forvaltningen) er anført følgende:
"Når det foreslås, at  

 kopier af udgåede skrivelser som regel først skal stilles til rådighed, når  

 de  

 pågældende skrivelser må antages at være kommet frem til vedkommende, beror  

 det  

 på et hensyn til adressaten.
En stærk interesse i ufortøvet at få oplysning  

 om  

 et dokument og vanskeligheder ved at komme i forbindelse med adressaten vil  

 dog  

 kunne motivere, at skrivelser gøres tilgængelige, inden adressaten har  

 modtaget  

 dem." (Betænkning nr. 325 om  

 offentlighed i forvaltningen, 1963, s. 64).
 I Niels Eilschou-Holm:  

 Offentlighedsloven af 1970 med kommentarer, 1971, er om § 3, nr. 1, s.  

 58f, bl.a. anført i følgende:
"Bestemmelsen kan give  

 anledning til tvivl navnlig i tilfælde, hvor en myndighed ikke skriver  

 direkte  

 til en privat part, men i stedet anmoder en underordnet myndighed om at  

 kommunicere den afgørelse, der er truffet, over for den pågældende part.
I  

 sådanne tilfælde kunne det hensyn, der ligger bag bestemmelsen - at  

 offentligheden ikke har krav på at gøre sig bekendt med en sags udfald, før  

 dette er meddelt parten selv, jfr.
Betænkningen s. 64 - anføres til støtte  

 for  

 en udvidende fortolkning, således at aktindsigt skulle kunne udsættes, indtil  

 det måtte antages, at skrivelsen faktisk var kommuniceret over for den  

 egentlige adressat.
Da det imidlertid i praksis vil kunne være forbundet med  

 betydelige vanskeligheder at skønne over, hvornår kommunikationen kan antages  

 at have fundet sted, er det formentlig påkrævet at fortolke bestemmelsen på  

 ordene, således at en begæring om aktindsigt også i disse tilfælde må  

 imødekommes, når skrivelsen må antages at være kommet frem til den,  

 skrivelsen  

 er stilet til, medmindre fravigelse af dette udgangspunkt har hjemmel i  

 lovens  

 § 2." (Det anførte er gengivet i  

 John Vogter: Offentlighedsloven (af 1985) med kommentarer, 1992, s. 107).
 Som det fremgår af de anførte  

 steder, antages det således at aktindsigt i breve fra myndigheder i visse  

 tilfælde må gives selv om den egentlige (endelige) adressat endnu ikke har  

 modtaget brevet.
 Spørgsmålet om der kan tænkes  

 at være tilfælde hvor adgangen til aktindsigt - på trods af ordlyden af  

 bestemmelsen i 1970-lovens § 3, nr. 1, og den nugældende lovs § 5, stk. 1,  

 nr.  

 1 - først indtræder på et senere tidspunkt, efter at brevet er kommet frem,  

 er  

 ikke berørt i forarbejderne til bestemmelserne.
 I betænkning nr. 857/1978 om  

 offentlighedslovens revision der ligger til grund for den gældende  

 offentlighedslov, er der (s. 161) anført følgende:
"Udvalget har overvejet,  

 om der måtte være behov for i videre omfang at regulere spørgsmålet om, fra  

 hvilket tidspunkt dokumenter bliver undergivet offentlighedsadgangen.
Hvad  

 angår dokumenter, der indsendes til eller på anden måde afgives til en  

 offentlig myndighed, må det i mangel af en udtrykkelig regulering anses for  

 givet, at retten til aktindsigt principielt kan gøres gældende, så snart  

 dokumentet er modtaget af vedkommende myndighed.
Med hjemmel i lovens § 8,  

 stk.  

 2, (udkastets § 13) vil der dog kunne træffes bestemmelse om at udskyde  

 tidspunktet for aktindsigt, såfremt dette er påkrævet af hensyn til sagens  

 ekspedition.
Adgangen til at blive gjort bekendt med indkomne dokumenter må  

 efter udvalgets opfattelse anses for tilfredsstillende fastlagt efter den  

 gældende retstilstand, og en nærmere præcisering af denne ved udtrykkelige  

 regler skønnes overflødig." Herefter må det efter min  

 opfattelse ligge helt fast, at der hverken i bestemmelsens ordlyd eller i  

 motiverne er støtte for en antagelse om at retten til aktindsigt først skulle  

 indtræde på et senere tidspunkt end det tidspunkt hvor de udgående breve må  

 antages at være kommet frem.
Heraf følger at aktindsigt ikke kan udsættes  

 alene  

 med henvisning til at adressaten - efter at brevet er kommet frem - også skal  

 have mulighed for at gøre sig bekendt med indholdet.
 Jeg er således ikke enig i  

 den retsopfattelse der ligger til grund for Trafikministeriets beslutning om  

 først at give Dem aktindsigt i brevet dagen efter at man havde besluttet at  

 De  

 havde ret til aktindsigt.
 Jeg har gjort ministeriet  

 bekendt med min opfattelse.
 Herefter foretager jeg ikke  

 yderligere i sagen.
