Ankestyrelsens  

 oversigt over praksis efter førtidspensionsreformen  af souschef  

 Kirsten Borum (Nyt fra Ankestyrelsen, nr. 3, september 2005) Oversigten følger lovens systematik og indeholder følgende  

 overskrifter:
1. Ansøgning om førtidspension (§ 17) a.  

 	  

 Helhedsvurdering b.  

 	  

 Overgang  

 til pensionssag på det foreliggende dokumentationsgrundlag c.  

 	  

 Forståelse  

 af det foreliggende dokumentationsgrundlag 2. Afgørelser efter en helhedsvurdering (§ 18) a.  

 	  

 Mulighed  

 for forbedring af arbejdsevnen b.  

 	  

 Mulighed  

 for behandling 3. Grundlaget for afgørelser om førtidspension  

 (§ 19) a.  

 	  

 Manglende  

 ressourceprofil b.  

 	  

 Mangelfuld  

 ressourceprofil c.  

 	  

 Borgerens  

 medvirken d.  

 	  

 Konkrete  

 jobfunktioner, der skal findes i rimeligt omfang på arbejdsmarkedet e.  

 	  

 Sagsbehandlerens  

 arbejde og indstilling 4. Afgørelser om retten til pension (§ 20) a.  

 	  

 Tilkendelse  

 af pension b.  

 	  

 Afslag  

 på pension c.  

 	  

 Tilbud  

 om møde 5. Klageinstansernes kompetence a.  

 	  

 Klage  

 over ressourceprofilen b.  

 	  

 Klageinstansernes  

 kompetence i øvrigt Det bemærkes, at der i det følgende udelukkende redegøres for  

 afgørelser, der er offentliggjort efter lov om førtidspension.
Andre afgørelser, der er berørt af førtidspensionsreformen,  

 herunder navnlig lov om aktiv socialpolitik og lov om social service, er ikke  

 medtaget i oversigten 1. Ansøgning om førtidspension (pensionslovens  

 § 17) 1a.
Helhedsvurdering En henvendelse om førtidspension skal behandles i forhold til  

 alle de muligheder, der findes for at yde hjælp efter den sociale lovgivning,  

 jf. pensionslovens § 17, stk. 1, 1. punktum.
 Ankestyrelsen har lagt til grund, at der også skal foretages  

 helhedsvurdering, selv om en person udtrykkeligt søger om førtidspension.
 Kommunen skal således også ved ansøgning om førtidspension som  

 hovedregel først vurdere, om der er andre muligheder for at yde hjælp efter  

 den  

 sociale lovgivning.
 Der kan som eksempel henvises til P-22-03, hvor der var søgt om  

 førtidspension, men hvor Ankestyrelsen fandt, at det var en betingelse for  

 påbegyndelse af pensionssagen, at betingelsen efter pensionslovens § 18  

 var opfyldt.
1b.
Overgang til pensionssag på det  

 foreliggende dokumentationsgrundlag Personer, som ønsker, at kommunalbestyrelsen alene tager  

 stilling til spørgsmålet om førtidspension, kan dog anmode herom.
I sådanne  

 tilfælde træffer kommunalbestyrelsen afgørelse om, at sagen på det  

 foreliggende  

 dokumentationsgrundlag overgår til behandling efter reglerne om  

 førtidspension,  

 jf. § 17, stk. 1, 2. og 3. punktum.
 Kommunen har efter Ankestyrelsens opfattelse pligt til at sørge  

 for, at det ved ansøgninger om førtidspension bliver afklaret tilstrækkeligt,  

 om ansøger eventuelt ønsker sagen behandlet på det foreliggende  

 dokumentationsgrundlag efter § 17, stk. 1, 3. punktum.
 Det kan medføre ugyldighed, at der ikke er foretaget den  

 nødvendige afklaring og vejledning.
 I P-13-04 havde kommune behandlet sagen på det foreliggende  

 dokumentationsgrundlag.
 Ankestyrelsen fandt, at det i forbindelse med anmodningen om  

 pension ikke var tilstrækkeligt afklaret, om ansøger ønskede sagen behandlet  

 på  

 det foreliggende dokumentationsgrundlag, eller om ansøger ønskede at deltage  

 i  

 arbejdsprøvning og få sagen yderligere belyst lægeligt.
 Der var endvidere ikke vejledt om konsekvensen af, at sagen blev  

 behandlet på det foreliggende dokumentationsgrundlag.
 Endelig havde ansøger ikke været indkaldt til møde i kommunen,  

 før der skulle træffes afgørelse om pension, og hun havde således ikke  

 medvirket til belysning og udarbejdelse af ressourceprofilen.
 Ankestyrelsen fandt derfor, at der var begået væsentlige  

 sagsbehandlingsfejl, og at kommunens afgørelse måtte anses for ugyldig.  

 Kommunens afgørelse blev hjemvist til ny behandling og afgørelse.
 I P-21-04 blev afgørelsen også fundet ugyldig som følge af  

 væsentlige sagsbehandlingsfejl.
Ankestyrelsen lagde herved også vægt på, at der ikke i  

 forbindelse med ansøgers møde i kommunen om pensionsansøgningen blev truffet  

 afgørelse om behandling af sagen på det foreliggende grundlag efter  

 § 17,  

 stk. 1, 3. punktum.
Ansøger var ikke vejledt tilstrækkeligt om forskellen på  

 behandling efter pensionslovens § 17 og § 18.
 I sagen var der også andre sagsbehandlingsfejl, som er omtalt  

 nedenfor i punkt 3b i oversigten.
 I P-17-04 havde ansøger klaget over kommunens afslag på at  

 påbegynde pensionssag efter § 18. Kommunen behandlede derefter sagen som  

 en ansøgning om afgørelse om pension på det foreliggende  

 dokumentationsgrundlag.
Nævnet behandlede sagen efter § 18. Ankestyrelsen fandt  

 ligesom nævnet, at ansøgeren ikke havde udtrykt ønske om, at sagen alene  

 skulle  

 behandles med henblik på førtidspension efter § 17, stk. 1, 2. pkt.
Det  

 var derfor korrekt, at sagen var behandlet efter § 18.
 Også  

 P-22-05 viser,  

 at det var en forudsætning for at behandle en ansøgning om førtidspension på  

 det foreliggende dokumentationsgrundlag, at kommunen kunne dokumentere, at  

 der  

 var anmodet herom samt kunne oplyse tidspunktet herfor.
Da dette ikke var tilfældet, måtte sagen anses for overgået til  

 behandling efter hovedreglerne om førtidspension.
Kommunen var dermed ikke  

 afskåret fra at indhente nye oplysninger.
1c.
Forståelsen af det foreliggende  

 dokumentationsgrundlag Ankestyrelsen har i nogle afgørelser belyst, hvad der forstås  

 ved »det foreliggende dokumentationsgrundlag«.
 I P-25-04 har Ankestyrelsen givet udtryk for, at der ved  

 foreliggende dokumentationsgrundlag forstås allerede udarbejdet materiale,  

 som  

 en myndighed er forpligtet til at fremskaffe til brug for sagsbehandlingen.
 Der blev lagt vægt på, at myndigheden efter de  

 forvaltningsretlige regler er forpligtet til at oplyse en sag tilstrækkeligt  

 til, at der kan træffes en korrekt afgørelse, og at borgeren har ret til at  

 medvirke til oplysning af sin sag.
 Ankestyrelsen fandt i det konkrete tilfælde, at kommunen burde  

 have inddraget en speciallægeerklæring, som ansøger medbragte ved partshøring  

 i  

 forbindelse med afslutning af ressourceprofilen forud for pensionsafgørelsen.
 P-7-05  

 giver udtryk  

 for, at oplysning af sagen kan ske frem til partshøringen i forbindelse med,  

 at  

 ressourceprofilen er afsluttet.
 Ved ankebehandlingen skulle ankemyndigheden kun inddrage senere  

 indsendt materiale ved vurderingen af, om kommunen havde begået  

 sagsbehandlingsfejl.
 Da der i den konkrete sag ikke var ret til pension, skulle de  

 nye lægelige oplysninger indgå i kommunens videre sagsbehandling til  

 afklaring  

 af, hvilken hjælp ansøger skulle ydes for at blive selvforsørgende.
2. Afgørelser efter en helhedsvurdering  

 (pensionslovens § 18) Efter pensionslovens § 18 er det en betingelse for at  

 påbegynde pensionssag, at det er dokumenteret eller det på grund af særlige  

 forhold er helt åbenbart, at pågældendes arbejdsevne ikke kan forbedres ved  

 aktiverings-, revaliderings-, og behandlingsmæssige samt andre  

 foranstaltninger.
2a.
Mulighed for forbedring af arbejdsevnen I følgende 6 sager har Ankestyrelsen stadfæstet, at der ikke var  

 grundlag for at påbegynde sag om førtidspension, da alle aktiverings-,  

 revaliderings- og behandlingsmæssige samt andre foranstaltninger ikke havde  

 været afprøvet I P-22-03 blev lagt vægt på ansøgers unge alder (33 år) og den  

 forholdsvis nye uddannelse inden for kontorfaget, som han skulle kunne  

 bestride  

 med de helbredsmæssige gener han havde.
Desuden var der mulighed for vægttab.
 Han havde kun gennemgået ca. 1 ½ måneds arbejdsprøvning, og der  

 var fravær halvdelen af tiden.
 Det kunne derfor ikke udelukkes, at han ved yderligere  

 foranstaltning ville kunne forbedre arbejdsevnen, således at han ville kunne  

 få  

 et lettere kontorarbejde, hvor der blev taget de nødvendige hensyn over for  

 ryglidelsen.
I P-11-04 var ansøger 65 år.
Der blev lagt vægt på, at hun havde  

 været i beskæftigelse i 23 år og helt frem til februar 2002.
 Det blev bemærket, at kravet i loven om foranstaltninger i form  

 af aktivering eller revalidering bestod uafhængig af alder, og at  

 foranstaltningerne ikke behøvede at være et længerevarende forløb.
 Alder og den helbredsmæssige tilstand var ikke til hinder for  

 foranstaltninger, der tog sigte på, at hun igen fik tilknytning til  

 arbejdsmarkedet, eventuelt inden for kontorfaget.
I P-14-04 var ansøger også 65 år.
På tidspunktet for kommunens  

 afgørelse var der ikke dokumentation for, at arbejdsevnen ikke kunne  

 forbedres.
 Sagen kunne dog overgå til behandling efter reglerne om  

 førtidspension fra det tidspunkt, hvor det af erklæring fra et  

 arbejdsprøvningsprojekt fremgik, at ansøgerens arbejdsevne som følge af  

 mentalt  

 og fysisk svækkelse ikke ville kunne forbedres.
I N-2-04 var ansøger en 42-årig maskinarbejder, som ved  

 arbejdsprøvningen kunne arbejde 15 timer om ugen.
Ankestyrelsen stadfæstede  

 afslag på påbegyndelse af pensionssag.
 Ankestyrelsen bemærkede, at nævnet burde have peget på, hvilke  

 konkret angivne arbejdsfunktioner, han måtte antages at kunne arbejde med.
 Ved »konkret angivne arbejdsfunktioner« skulle forstås såvel  

 egentlige stillingsbeskrivelser som aktiviteter, der kunne udføres i  

 forskellige job.
 Det vurderedes, at han trods sine helbredsgener kunne klare en  

 form for tilsynsførende arbejde, måske med udgangspunkt i sin interesse for  

 EDB  

 og jagt.
 I P-29-04 fandt Ankestyrelsen, at der var behov for en  

 arbejdsprøvning, da ansøgeren på grund af ryglidelse ikke kunne fortsætte det  

 hidtidige arbejde som maler, og der derfor var behov for afklaring af, hvilke  

 opgaver, han kunne klare og muligheden for forbedring.
 Det var ikke dokumenteret, at han ikke kunne medvirke til  

 hensyntagende arbejdsprøvning, selv om han havde psykiske vanskeligheder og  

 havde haft lang tids fravær fra arbejdet.
 Ifølge P-20-05  

 havde  

 kommunen pligt til at iværksætte arbejdsprøvning eller lignende med henblik  

 på  

 udredning af arbejdsevnen, da pensionsansøgeren kun havde haft ganske  

 sporadisk  

 tilknytning til arbejdsmarkedet de sidste 38 år.
Efter retssikkerhedslovens § 10 havde myndigheden ansvaret  

 for, at sagen var oplyst tilstrækkeligt til, at myndigheden kunne træffe  

 afgørelse i sagen.
Efter samme lovs § 5 skal kommunen behandle  

 ansøgninger  

 om hjælp i forhold til alle de muligheder, der fandtes for at give hjælp  

 efter  

 den sociale lovgivning.
2b.
Mulighed for behandling I P-26-04 har Ankestyrelsen truffet afgørelse om, at der ved  

 vurderingen af retten til førtidspension ikke kunne tages hensyn til  

 muligheden  

 for behandling, som ikke var realistisk på afgørelsestidspunktet.
 Ankestyrelsen lagde vægt på, at ansøger ikke havde fået tilbud  

 om et kunstigt knæled af det offentlige behandlingssystem.
 Der var derfor ikke tale om en konkret realistisk  

 behandlingsmulighed.
 Afgørelsen kan anvendes til at belyse de nye pensionsregler,  

 selv om den formelt er truffet efter førtidspensionsloven (de hidtidige  

 regler).
3. Grundlaget for afgørelsen om førtidspension  

 (pensionslovens § 19) Det er en betingelse efter pensionsloven, at reglerne i  

 Arbejdsmarkedsstyrelsens bekendtgørelse nr. 552 af 19. juni 2003 om  

 beskrivelse, udvikling og vurdering af arbejdsevne er fulgt, jf.  

 pensionslovens  

 § 19.
 Der skal således være udarbejdet en ressourceprofil i  

 overensstemmelse med retningslinierne.
3a.
Manglende ressourceprofil Det medfører normalt ugyldighed, at der ikke er udarbejdet nogen  

 ressourceprofil.
Det gælder også, selv om pensionssagen er overgået til  

 behandling efter pensionsreglerne på det foreliggende dokumentationsgrundlag.
 Til eksempel kan henvises til P-4-04, hvor kommunen ikke havde  

 udarbejdet den nødvendige ressourceprofil, og sagen derfor blev hjemvist til  

 ny  

 behandling.
 Også efter lov om aktiv socialpolitik er der truffet afgørelser  

 om ugyldighed, når den lovkrævede ressourceprofil ikke er udarbejdet.
3b.
Mangelfuld ressourceprofil Det er en forudsætning for, at kommunen kan træffe afgørelse, at  

 der foreligger en fyldestgørende ressourceprofil.
Hvis en ressourceprofil er  

 mangelfuld kan kommunen ikke træffe afgørelse.
 Et eksempel er P-8-04, hvor kommunen ikke havde tilstrækkeligt  

 grundlag for at træffe afgørelse om, hvorvidt sagen kunne overgå til  

 behandling  

 efter pensionsreglerne, da ressourceprofilen var mangelfuld.
 Det var i det konkrete tilfælde en væsentlig mangel ved  

 ressourceprofilen, at der manglede oplysninger om baggrunden for ophør på  

 arbejdsmarkedet, senest et kortvarigt fleksjob.
 Der manglede blandt andet oplysning fra arbejdsstederne om de  

 opgaver, han havde haft, og hvad han ikke kunne klare og den nærmere  

 begrundelse for ophøret.
 Kommunen burde have udsat afgørelsen med henblik på, at der blev  

 udarbejdet en fyldestgørende ressourceprofil, som kunne danne grundlag for  

 afgørelsen.
Ankestyrelsen hjemviste derfor sagen til kommunen til ny  

 behandling og afgørelse.
Kommunen skulle indhente yderligere oplysninger til  

 belysning af ressourcer og barrierer, således at der kunne foreligge en  

 fyldestgørende ressourceprofil, der kunne anvendes som grundlag for en  

 afgørelse.
 I P-21-04 blev det særligt bemærket, at der manglede oplysninger  

 fra et tidligere ansættelsesforhold i fleksjob om arbejdsforløbet, og  

 helbredsproblemerne var ikke indarbejdet i ressourceprofilen.
 Arbejdsgiverens brev om arbejdsforløbet og de vanskeligheder  

 ansøger havde haft helbredsmæssigt, og som var forsøgt afhjulpet ved  

 ændringer  

 i arbejdet, var ikke indarbejdet i ressourceprofilen.
 Det var desuden en fejl, at kommunens lægekonsulent havde  

 vurderet pensionsberettigelsen i sin udtalelse til kommunen, idet lægen ikke  

 havde kompetence hertil, men blot skulle medvirke vejledende vedrørende  

 funktionsniveau, behandlingsmuligheder og skånebehov.
P-31-04 omhandler Højesterets dom i en sag om pension til en  

 49-årig mand, som led af fibromyalgi.
Sagen er behandlet efter reglerne for  

 personer, der har fået pension før 1. januar 2003, men er en god illustration  

 af behovet for fyldestgørende oplysninger om funktionsniveau m. v.
I P-19-05  

 var  

 konklusionen i ressourceprofilen, at sagen burde overgå til  

 pensionsbehandling.  

 Bortset fra generel helbredsattest forelå der ikke akter i sagen, der  

 dokumenterede oplysningerne i ressourceprofilen.
I klagen var oplyst om  

 tidligere forsøg på behandling med antabus samt flere fængselsophold.
 Ankestyrelsen hjemviste sagen til kommunen, da afgørelsen var  

 truffet på et ufuldstændigt grundlag.
 Både kommunens og nævnets førtidspensionsudvalg burde have  

 forholdt sig til alle relevante oplysninger i sagen og ikke kun til de  

 oplysninger, der var refereret i ressourceprofilen.
 Myndighederne havde truffet afgørelsen på et ufuldstændigt  

 grundlag ved ikke at indhente fyldestgørende oplysninger om blandt andet de  

 helbredsmæssige og sociale forhold samt arbejdsprøvningsforsøg.
3c.
Borgerens medvirken Efter arbejdsevnebekendtgørelsen skal udarbejdelsen og  

 anvendelsen af ressourceprofilen tage udgangspunkt i en samtale med borgeren.
 Denne dialog er vigtig for hvilke elementer i ressourceprofilen,  

 det er relevant at arbejde med, og i hvilket omfang elementerne skal  

 beskrives  

 og vurderes i forhold til kravene på arbejdsmarkedet.
 Ankestyrelsen har vurderet, at det er en væsentlig  

 sagsbehandlingsfejl, hvis borgeren ikke har været indkaldt til møde og  

 medvirket ved udarbejdelsen af ressourceprofilen.
 Til eksempel kan henvises til P-13-04 samt P-21-04, hvor det  

 medvirkede til afgørelsens ugyldighed, at borgeren ikke havde været indkaldt  

 til møde med henblik på udarbejdelse af ressourceprofil.
Udover reglerne om borgerens medvirken ved udarbejdelse af  

 ressourceprofilen er der i pensionslovens § 20, stk. 3 en regel om, at  

 der  

 forud for afgørelse om pension skal gives ansøgeren tilbud om i et møde at  

 udtale sig over for den eller de personer, der skal træffe afgørelsen.
Der  

 henvises til omtalen herom nedenfor under pkt. 4.c.
3d.
Konkrete jobfunktioner, der skal findes i  

 rimeligt omfang på arbejdsmarkedet Ankestyrelsen har lagt til grund, at når der ved vurderingen af  

 arbejdsevnen skal angives konkrete arbejdsfunktioner, som borgeren skønnes at  

 kunne varetage, forstås der herved såvel egentlige stillingsbeskrivelser som  

 angivelse af aktiviteter, der kan udføres i forskellige jobs.
 Der er tale om et dynamisk begreb, der ændrer sig over tid, dels  

 i forhold til borgerens personlige ressourcer og dels i forhold til  

 arbejdsmarkedets krav.
 Dette har Ankestyrelsen fastslået i N-2-04. Ankestyrelsen  

 bemærkede i det konkrete tilfælde, at nævnet burde have peget på hvilke  

 konkrete erhvervsstillinger eller hvilke konkrete specificerede  

 arbejdsfunktioner, med relation til ansøgerens hidtidige arbejdsområde, han  

 måtte antages at kunne arbejde med.
 Ved afgørelsen lagde Ankestyrelsen vægt på, at han havde  

 ryggener, som ville være hindrende for rygbelastende arbejde og arbejde der  

 fortrinsvis var stillesiddende.
Det var lægeligt vurderet, at rygfunktionen i nogen grad kunne  

 bedres ved fysisk træning.
Fysisk havde ansøgeren vist, at han havde været i  

 stand til at klare indtil 15 timers arbejde ugentlig.
 Samlet vurderede Ankestyrelsen, at ansøgeren trods sine  

 helbredsgener i et vist omfang, for eksempel skulle kunne klare en form for  

 tilsynsførende arbejde, måske med udgangspunkt i sin interesse for EDB og  

 jagt.
 Ankestyrelsen var således enig i, at ansøgeren ikke havde ret  

 til pension.
 Som eksempler på andre jobfunktioner, der er henvist til, kan  

 nævnes fra P-22-03, hvor der er nævnt mulighed for lettere kontorarbejde,  

 hvor  

 der blev taget de nødvendige hensyn over for ryglidelsen, eventuelt i et  

 fleksjob, og P-11-04, hvor der som mulighed er nævnt tilknytning til  

 arbejdsmarkedet, eventuelt inden for kontorfaget.
 P-9-05  

 vedrørte en  

 42-årig, som havde været i metadonbehandling siden 1993. Misbruget var  

 ophørt,  

 og der var ikke væsentlige fysiske begrænsninger i arbejdsevnen.
 Kommunen anførte, at ansøger burde kunne blive ansat som  

 ufaglært med let, fysisk, ukompliceret arbejde på nedsat tid med det  

 nødvendige  

 skånehensyn.
 Arbejdet skulle foregå under rolige, ikke stressende forhold og  

 burde ikke indebære ansvarsfuld psykisk involvering, Som eksempler var nævnt  

 pakning af diverse varer, lettere montagearbejde og medhjælp inden for  

 servicefagene.
 Ankestyrelsen fandt, at dette i tilstrækkelig grad opfyldte  

 kravet i arbejdsevnebekendtgørelsen om, at kommunen ved vurderingen af  

 arbejdsevnen skulle omsætte ressourceprofilens elementer til konkrete  

 jobfunktioner, der skulle findes i et rimeligt omfang på arbejdsmarkedet.
I P-19-05 om en kvinde med følger efter hjernebetændelse var der  

 mentalt og psykomotorisk tempo, korttidshukommelse og indlæring.
Fremtidig  

 beskæftigelse skulle derfor være rutineprægede opgaver uden tidspres.
3e.
Sagsbehandlerens arbejde og indstilling I P-36-04  

 er det  

 fastslået, at ressourceprofilen skal udarbejdes af sagsbehandleren i kommunen  

 i  

 samarbejde med borgeren i en fremadrettet proces.
 Hvis ressourceprofilen ikke er udarbejdet af sagsbehandleren,  

 lider den af sådanne mangler, at den ikke kan bruges som grundlag for en  

 gyldig  

 afgørelse om førtidspension.
 Ankestyrelsen lagde vægt på, at udarbejdelse af  

 ressourceprofilen er en myndighedsopgave, som ikke kan uddelegeres.
 I P-29-04  

 blev  

 fastslået, at kommunen er berettiget til at træffe en anden afgørelse, end  

 den  

 som sagsbehandleren har indstillet.
 Ressourceprofilen var udfyldt og udarbejdet i overensstemmelse  

 med reglerne i arbejdsevnebekendtgørelsen, og sagen var i øvrigt  

 tilstrækkeligt  

 oplyst til, at der kunne træffes afgørelse efter pensionslovens § 18.
Ankestyrelsen bemærkede, at kommunen var berettiget til at  

 træffe en anden afgørelse end den, der var blevet indstillet af  

 sagsbehandleren.
Indstillingen kunne ikke betragtes som en afgørelse, da den  

 ikke i sig selv havde nogen retsvirkning over for borgeren.
 Borgeren havde derfor ikke nogen beskyttelsesværdig forventning  

 om, at kommunens afgørelse var i overensstemmelse med indstillingen.
 Det var dog i overensstemmelse med god forvaltningsskik, at  

 kommunen orienterede borgeren om, at der alene var tale om en indstilling, og  

 at det ikke var sikkert, at indstillingen blev fulgt.
 Ankestyrelsen var i det konkrete tilfælde enig med kommunen og  

 nævnet i, at der var behov for arbejdsprøvning, da ansøgeren på grund af  

 ryglidelsen ikke kunne fortsætte det hidtidige arbejde som maler.
Der var derfor behov for afklaring af, hvilke opgaver han kunne  

 klare og muligheden for forbedring.
Han havde haft mulighed for at deltage i  

 arbejdsprøvning, hvor der ville blive taget skånehensyn, men han havde selv  

 afbrudt arbejdsprøvningen.
 Det var ikke dokumenteret, at han ikke kunne medvirke til  

 hensyntagende arbejdsprøvning, selv om han havde psykiske vanskeligheder og  

 havde haft lang tids fravær fra arbejdet.
4. Afgørelser om retten til pension (pensionslovens  

 § 20) 4.1 Tilkendelse af pension I 2 tilfælde har Ankestyrelsen ændret nævnets afgørelse ved at  

 tilkende pension.
P-19-04 vedrørte en 21-årig mand, der søgte pension efter at han  

 i et halvt år havde haft en alvorlig kræftlidelse med et usikkert forløb.
Han  

 fik afslag på pension i kommunen med henvisning til, at han var under  

 behandling, hvorfor det ikke var muligt at fastslå, om tilstanden var varig.
Kommunen burde have behandlet sagen om førtidspension med  

 hensyntagen til undtagelsen fra varighedskriteriet.
Efter omstændighederne  

 tilkendte Ankestyrelsen førtidspension fra den 1. i måneden efter, at  

 kommunen  

 havde truffet afgørelse.
 I P-22-04 var der ret til førtidspension til en ufaglært kvinde  

 på 47 år, der udelukkende havde haft korterevarende ufaglært arbejde og ikke  

 havde været i beskæftigelse siden 1994. Hun var forsøgt aktiveret/revalideret  

 adskillige gange uden resultat.
 Det fremgik af ressourceprofilen, at det skønnedes urealistisk,  

 at ansøger igen kom på arbejdsmarkedet, herunder i fleksjob.
 Der var lagt vægt på, at ansøger led af en borderline  

 personlighedsforstyrrelse kompliceret af mangeårige misbrugsproblemer, og at  

 det lægeligt var vurderet, at hun behandlingsmæssigt var uden for rækkevidde.
 Hun led desuden af kronisk diarré, havde brok, var overvægtig,  

 havde følger efter piskesmældslæsion, havde rygsmerter, højresidig  

 tennisalbue  

 og gigtsmerter i hænderne.
I P-35-04 havde kommunen tilkendt pension til en 44-årig kvinde  

 med kronisk smertesyndrom.
Der var samtidig fastsat kontrol efter 3 år,  

 hvilket  

 hun påklagede.
 Ankestyrelsen vurderede, at der ikke var grundlag for  

 beslutningen om, at sagen skulle genoptages til ny vurdering.
 Begrundelsen var, at ansøger ikke havde fået påvist en alvorlig  

 lidelse med et uforudsigeligt forløb.
 Ankestyrelsen henviste til det anførte i bemærkningerne til  

 § 16 og § 20 i lov om social pension, hvorefter der i ganske  

 særlige  

 tilfælde kunne tilkendes førtidspension, selv om det ikke helt kunne  

 udelukkes,  

 at der på længere sigt kunne opnås en vis forbedring af arbejdsevnen ved  

 yderligere forsøg på behandling.
 Der skulle dog være tale om personer med en alvorlig lidelse,  

 som betød, at de på afgørelsestidspunktet blev vurderet til at være ude af  

 stand til at kunne blive selvforsørgende ved indtægtsgivende arbejde som  

 udgangspunkt inden for en længere periode på omkring 5 år.
 Behovet for en afgørelse om ny vurdering kunne især forekomme,  

 når der var tale om pension til unge, og ved visse sygdomme, der  

 erfaringsmæssigt havde et uforudsigeligt forløb.
 Der var  bortset fra disse tilfælde  ikke hjemmel til at  

 tilkende midlertidig pension, jf. § 16, stk. 2 i den sociale  

 pensionslov,  

 hvorefter tilkendelse af pension forudsatte, at arbejdsevnen var væsentligt  

 og  

 varigt nedsat.
Uanset at der i sagen ikke forelå en helt fyldestgørende  

 beskrivelse af ansøgerens funktionsniveau, vurderede Ankestyrelsen, at  

 kommunens afgørelse om tilkendelse af pension ikke kunne anses for at være  

 klart i strid med praksis.
Der var derfor ikke grundlag for at frakende  

 pensionen.
4.2 Afslag på pension Ankestyrelsen har behandlet sager om afslag på pension.
De var  

 alle overgået til behandling på det foreliggende dokumentationsgrundlag efter  

 borgerens ønske, jf. § 17, stk. 1, 2. og 3 pkt.
I P-6-04 vurderede Ankestyrelsen på det foreliggende  

 dokumentationsgrundlag, at ansøgeren ikke havde ret til førtidspension.
I  

 vurderingen indgik blandt andet, at han var fundet berettiget til  

 revalidering  

 til en 2-årig uddannelse til produktionsteknolog.
Det kunne ikke bedømmes, om  

 han ville have mulighed for at gennemføre et revalideringsforløb, alene efter  

 én dags fremmøde til forrevalidering.
Det blev også lagt til grund, at der helbredsmæssigt var tale om  

 følger, der tilsagde skånehensyn i forhold til fysisk belastende arbejde,  

 efter  

 at der var foretaget en stivgøringsoperation af et hvirvelmellemrum i  

 lænderyggen.
Der var ikke påvist andre helbredsgener som kunne have betydning  

 for hans fysiske arbejdsevne.
 Ansøgerens samlede helbredstilstand, sådan som den var beskrevet  

 i de foreliggende oplysninger, burde ikke udelukke, at han ville kunne blive  

 selvforsørgende ved et arbejde i fleksjob.
P-7-04  

 vedrørte en  

 58-årig kvinde, som ifølge sagsbehandlerens konklusion i ressourceprofilen  

 havde gode personlige og faglige kompetencer.
Sagsbehandleren indstillede på  

 grund af visse skånehensyn, at der blev etableret fleksjob.
Efter ansøgerens  

 ønske overgik sagen til behandling på det foreliggende  

 dokumentationsgrundlag,  

 da hun ikke følte sig i stand til at have en tilknytning til arbejdsmarkedet  

 på  

 grund af den aktuelle helbredstilstand.
Ankestyrelsen tiltrådte afslag på pension.
Det var ikke  

 åbenbart, at ansøgeren ikke ville kunne komme til at forsørge sig selv ved  

 indtægtsgivende arbejde, herunder arbejde i fleksjob.
Der blev desuden lagt  

 vægt på, at ansøgerens arbejdsevne ikke var nærmere belyst.
 Ankestyrelsen tilføjede, at kravet til beskrivelse af konkrete  

 jobfunktioner i lovens § 20, stk. 2 om afslag på pension afsvækkes, når  

 sagen behandles efter § 17, stk. 1, 2. og 3. punktum.
 P-15-04 vedrørte en 45-årig ufaglært kvinde med ryglidelse, og  

 også denne sag var rejst efter § 17, stk. 1, 3. punktum.
Ankestyrelsen vurderede, at helbredstilstanden, sådan som den  

 var beskrevet i de foreliggende oplysninger, ikke burde udelukke, at  

 ansøgeren  

 ville kunne blive selvforsørgende ved et arbejde i et fleksjob.
I vurderingen  

 indgik, at hun havde deltaget i arbejdsprøvning stigende til 12 timer  

 ugentlig.  

 Hun oplyste, at hun ikke kunne klare 12 timer og søgte pension.
 Ankestyrelsen lagde vægt på, at der blev arbejdet på at skaffe  

 hende en ny praktik med henblik på afklaring af, om hun kunne stå til  

 rådighed  

 for fleksjob.
P-25-04 drejede sig om en 31-årig mand uden uddannelse, der  

 søgte pension på det foreliggende dokumentationsgrundlag.
Efter en  

 arbejdsskade  

 havde han knæ- og rygsmerter.
Under forsøg på arbejdsprøvning var der stort  

 fravær.
 Ankestyrelsen tiltrådte afgørelsen om, at der ikke var ret til  

 pension på det foreliggende grundlag.
 Der blev ved afgørelsen lagt vægt på, at mulighederne for at  

 udvikle arbejdsevnen ved hjælp af revalidering ikke var afprøvet, og at  

 ansøgers deltagelse i arbejdsprøvning havde været så sparsom og kortvarig, at  

 den ikke kunne belyse hans muligheder for skånebehov på arbejdsmarkedet.
P-28-04 vedrørte en 55-årig uddannet typograf, der i 30 år havde  

 arbejdet på den samme arbejdsplads, men ophørte på grund af tiltagende  

 smerter  

 i ryggen.
Han fik bevilget fleksjob, men ønskede sagen behandlet på det  

 foreliggende dokumentationsgrundlag efter § 17, stk. 1, 3. punktum.
Der var ikke dokumentation for, at han ikke kunne klare et  

 fleksjob.
Der blev blandt andet lagt vægt på, at kommunens lægekonsulent  

 havde  

 anbefalet, at der blev indhentet erklæring fra en smerteklinik vedrørende  

 mulighederne for en bedre smertebehandling.
 Desuden blev der lagt vægt på, at en psykolog på  

 revalideringscentret havde anbefalet psykologisk samtalebehandling med  

 henblik  

 på bearbejdelse af ansøgerens personlige tabsoplevelser.
I P-33-04 tiltrådte Ankestyrelsen sag afslag på dansk pension  

 til en tidligere typograf med norsk uførepension og bopæl i Norge.
Han havde  

 selv oplyst, hvilke arbejdsfunktioner han påtog sig i forbindelse med sin  

 fritidsinteresse som sekretær for en forening, hvor han havde en del arbejde  

 bl.a. med edb-fremstilling af tryksager.
 I afgørelsen blev det vurderet, at disse ressourcer efter en  

 arbejdsprøvning ville kunne bruges i forbindelse med et ikke fysisk  

 belastende  

 tilpasset arbejde.
 Ankestyrelsen bemærkede, at der ved bedømmelsen af arbejdsevnen  

 ikke tages hensyn til eventuelle strukturproblemer på arbejdsmarkedet.
 I P-8-05 blev givet afslag på pension til en 33-årig ansøger  

 uden uddannelse og uden væsentlig tilknytning til arbejdsmarkedet.
 Ansøger, der havde ønsket sagen behandlet på det foreliggende  

 dokumentationsgrundlag, led at en uspecificeret personlighedsforstyrrelse med  

 dyssosociale træk med lav frustrationstærskel, emotionel labilitet med lav  

 sårbarhedstærskel med manglende socialt funktionsniveau til følge.
 Der var ikke dokumentation for en varig nedsættelse af  

 arbejdsevnen i et omfang, der kunne give ret til førtidspension.
 Der blev lagt vægt på, at der ikke var dokumenteret fysiske  

 eller psykiske lidelser, der skulle forhindre ham i at medvirke til medicinsk  

 og/eller psykologisk behandling samt foranstaltninger med henblik på at opnå  

 tilknytning til arbejdsmarkedet.
Der blev endvidere lagt vægt på, at ansøger havde ønsket  

 førtidspension siden 1993 og ikke havde ment sig i stand til at deltage i  

 foranstaltninger med henblik på at opnå tilknytning til arbejdsmarkedet.
Han  

 havde afvist at deltage i nogen form for behandling.
Ansøgers unge alder  

 talte  

 heller ikke for pension.
P-9-05 vedrørte en 42-årig ansøger, der var tidligere  

 stofmisbruger.
Hun havde ikke væsentlige fysiske begrænsninger i  

 arbejdsevnen,  

 og der var ingen fysiske følger efter misbruget.
Ansøger havde været i metadonbehandling siden 1993, og misbruget  

 var ophørt.
Der var ikke gjort forsøg på at hjælpe ansøger til at blive  

 selvforsørgende, eventuelt ved beskæftigelse på særlige vilkår.
Ansøgerens  

 alder talte heller ikke for pension.
 Kommunen havde i sin afgørelse anført, at ansøger burde kunne  

 blive ansat som ufaglært med let, fysisk, ukompliceret arbejde på nedsat tid  

 med de nødvendige skånehensyn.
Arbejdet skulle foregå under rolige, ikke stressende forhold og  

 burde ikke indebære ansvarsfuld psykisk involvering.
Som eksempler var nævnt  

 pakning af diverse varer, lettere montagearbejde og medhjælp inden for  

 servicefagene.
 Ankestyrelsen fandt, at dette i tilstrækkelig grad opfyldte  

 kravet i arbejdsevnebekendtgørelsen om, at kommunen ved vurderingen af  

 arbejdsevnen skulle omsætte ressourceprofilens elementer til konkrete  

 jobfunktioner, der skulle findes i rimeligt omfang på arbejdsmarkedet.
 I P-12-05 blev givet afslag på førtidspension til en 31-årig  

 ufaglært ansøger med følger efter piskesmæld.
 Ankestyrelsen fandt det efter en samlet faglig vurdering  

 dokumenteret, at ansøger kunne blive selvforsørgende ved fysisk let arbejde,  

 som ikke krævede koncentration og indlæring, fx ved lette fysiske opgaver,  

 der  

 forudsatte gode sociale kompetencer med udgangspunkt i ansøgers interesse.
Ankestyrelsen lagde særligt vægt på, at ansøger ifølge alle  

 udtalelser fungerede særdeles godt socialt både arbejdsmæssigt og privat, og  

 at  

 hun kunne klare meget lette opgaver i et vist omfang.
Desuden var hun  

 visiteret  

 til fleksjob i april 2003. Der forelå ikke oplysninger om helbredsmæssige  

 ændringer.
 Ankestyrelsen fandt, at der ved den seneste arbejdsprøvning ikke  

 blev taget hensyn til ansøgers kompetencer og interesser og til de  

 begrænsninger, der var dokumenteret ved tidligere arbejdsprøvninger.
 I P-18-05 kunne det ikke på forhånd anses for udelukket, at  

 ansøger igen ville kunne blive selvforsørgende ved indtægtsgivende arbejde i  

 et  

 nyt fleksjob.
 Dette gjaldt, selv om der var sket en betydelig forværring af  

 helbredstilstanden siden visiteringen til fleksjob.
 Ansøger burde derfor have deltaget i et eller flere særligt  

 tilrettelagte arbejdsprøvningsforsøg, inden der kunne træffes afgørelse om  

 eventuel ret til førtidspension.
4.c Tilbud om møde Inden der træffes afgørelse om førtidspension, skal den person,  

 som afgørelsen vedrører, have tilbud om i et møde at udtale sig over for den  

 eller de personer, der skal træffe afgørelsen.
 Hvis en person ikke har fået tilbud om at deltage i et møde, er  

 det overtrædelse af en garantiforskrift, som normalt vil medføre ugyldighed.  

 Der henvises til SM P-30-04.
5. Klageinstansernes kompetence 5a.
Klage over ressourceprofilen Ankestyrelsen har lagt til grund, at nævnet ikke kan behandle  

 klage over ressourceprofilen, mens sagen er under behandling, men at nævnet  

 skal behandle klage over en afgørelse og i den forbindelse også klage, der  

 vedrører udarbejdelsen af ressourceprofilen.
I R-9-03 havde nævnet afvist at behandle klage over afslag på  

 fleksjob m.v.
Den vedrører således ikke direkte førtidspension, men  

 afgørelsen  

 har også vejledningsværdi for førtidspension.
Ankestyrelsen pålagde nævnet at behandle klagen over kommunens  

 afgørelse om visitering til fleksjob m.v.
Nævnet skulle således tage stilling  

 til klagepunkterne over den udarbejdede ressourceprofil.
 Der blev lagt vægt på, at klagen over ressourceprofilen var  

 indgivet som klage over kommunens afgørelse om visitering til fleksjob m.v.  

 og  

 således vedrørte oplysningsgrundlaget og de vurderinger, der skulle ske for  

 at  

 der på grundlag af ressourceprofilen kunne træffes en materielt korrekt  

 afgørelse.
 Klagen kunne ikke begrænses og nævnet kunne således efterprøve  

 afgørelsen i sin helhed.
5b.
Klageinstansernes kompetence i øvrigt Ankestyrelsen har behandlet et par sager, hvor kommunen har  

 klaget over, at nævnet havde truffet afgørelse, som det ikke havde kompetence  

 til efter kommunens opfattelse.
 Ankestyrelsen lagde i begge sager vægt på retssikkerhedslovens  

 § 60, stk. 1, 1. punktum, hvorefter de afgørelser, som kommunen træffer  

 inden for den sociale lovgivning, kan indbringes for det sociale nævn.
 I P-10-04 var Ankestyrelsen enig med kommunen i, at nævnet kun  

 kunne tage stilling til kommunens afslag på at lade sagen overgå til  

 behandling  

 efter pensionsreglerne.
 Nævnet kunne således ikke samtidig tilkende pension.
 I P 23-04 var Ankestyrelsen enig med kommunen i, at nævnet alene  

 kunne tage stilling til kommunens afslag på førtidspension på det  

 foreliggende  

 dokumentationsgrundlag, som var påklaget.
 Nævnet havde således ikke ret til samtidig at træffe afgørelse  

 om visitation til fleksjob.
 I P-32-04 havde kommunen udsat spørgsmålet om pension på  

 resultatet af en opfølgning efter en operation.
 Ankestyrelsen tog udgangspunkt i, at en beslutning om at udsætte  

 afgørelsen i en sag for at indhente yderligere oplysninger i almindelighed  

 ikke  

 er en afgørelse, men en processuel beslutning, der ikke kan ankes.
 Beslutningen kan dog være af så væsentlig betydning for  

 ansøgeren, at den har karakter af en egentlig afgørelse.
Dette måtte antages at være tilfældet, hvor beslutningen har  

 karakter af et midlertidigt afslag på, at sagen overgår til behandling som  

 pensionssag.
I det konkrete tilfælde var Ankestyrelsen enig i, at der ikke  

 var  

 grundlag for at påbegynde af pensionssag.
 I R-4-04 måtte et uforholdsmæssigt langt sagsforløb i kommunen  

 sidestilles med, at kommunen havde givet afslag på at være rette  

 handlekommune  

 i en sag om sygedagpenge.
