(Brugsmodelbekendtgørelsen) I medfør af § 5, stk. 2, § 6, stk. 2, § 7, stk. 4, § 8, stk. 3, § 17, stk. 2,  § 26, § 33, stk. 4, § 35 og § 46 i lov nr. 130  

 af 26. februar 1992 om brugsmodeller m.v. samt efter bemyndigelse i henhold til § 1 i Industriministeriets bekendtgørelse nr. 416 af 27. maj 1992 fastsættes:
Brugsmodelansøgningers indlevering og  

 journalisering § 1.  Danske brugsmodelansøgninger indleveres til  

 Patentdirektoratet.
 Stk. 2.  Internationale ansøgninger, som omfatter  

 Danmark, indleveres til en myndighed eller en international organisation, som  

 i henhold til Patentsamarbejdstraktaten (PCT) er rette modtagende myndighed.  

 Bestemmelser om Patentdirektoratet som modtagende myndighed findes i §§  

 35-39.
Stk 3.  Medmindre andet er fastsat, gælder  

 bestemmelserne i denne bekendtgørelse kun § 2.  En dansk brugsmodelansøgning skal være  

 skriftlig.
Ansøgningen skal indleveres til Patentdirektoratet i to  

 eksemplarer.
Ansøgningsblanketter udleveres vederlagsfrit af  

 Patentdirektoratet.
 Stk. 2.  Ansøgningen skal være underskrevet af ansøgeren  

 eller dennes fuldmægtig og angive:
 Stk. 3.  Som bilag til ansøgningen skal medfølge:
 Stk. 4.  Patentdirektoratet kan undtage fra kravet om  

 skriftlig fuldmagt.
 Stk. 5.  Med ansøgningen skal følge det fastsatte  

 ansøgningsgebyr.
 § 3.  En dansk brugsmodelansøgning tildeles en  

 indleveringsdag, når de af ansøgeren indleverede dokumenter indeholder:
Stk. 2.  Hvis ansøgningsgebyret ikke er fulgt med  

 ansøgningen, skal det være betalt inden udløbet af en af Patentdirektoratet  

 fastsat frist.
Betales gebyret ikke inden fristens udløb, anses ansøgningen  

 ikke for indleveret, og indleveringsdagen bortfalder.
§ 4.  Begæring om udsættelse af registreringen, jf.  

 brugsmodellovens § 16, stk. 1, skal fremsættes i ansøgningen.
Fremsættes  

 begæringen ikke i ansøgningen, bortfalder ansøgerens ret til udsættelse.
 § 5.  Ansøgeren kan anmode Patentdirektoratet om at  

 påse, at ansøgningen opfylder betingelserne i brugsmodellovens § 3.  

 Anmodningen skal være ledsaget af det fastsatte gebyr.
 Stk. 2.  En ansøger kan skriftligt fremsætte anmodning  

 om hastebehandling af den i stk. 1 nævnte undersøgelse mod betaling af det  

 fastsatte tillægsgebyr.
 Stk. 3.  En anmodning efter stk. 1 eller 2 kan  

 fremsættes i ansøgningen eller i en senere særskilt skrivelse.
 Stk. 4.  Hvis en anmodning efter stk. 1 eller 2 ikke er  

 ledsaget af det fastsatte gebyr, afvises den.
§ 6.  Ansøgningen, beskrivelse, brugsmodelkrav og  

 sammendrag skal være affattet på dansk.
Andre dokumenter kan være affattet på  

 dansk, norsk eller svensk.
Stk. 2.  Er et dokument affattet på et andet sprog end  

 fastsat i stk. 1, skal der indleveres en oversættelse.
Patentdirektoratet kan  

 undlade at kræve oversættelse af andre dokumenter end beskrivelse,  

 brugsmodelkrav og sammendrag.
Patentdirektoratet kan endvidere undlade at  

 kræve oversættelse af de dele af beskrivelse og brugsmodelkrav, som ikke  

 indgår i, hvad der ifølge § 25 anses som basisdokumenter.
Patentdirektoratet  

 kan tillade oversættelse til et andet sprog end de i stk. 1 nævnte.  

 Oversættelsen kan kræves bekræftet af en translatør eller på anden af  

 Patentdirektoratet godkendt måde.
Stk. 3.  Undersøgelse af, om ansøgningen opfylder  

 betingelserne i brugsmodellovens § 3 kan foretages på basis af norsk- eller  

 svensksproget beskrivelse, brugsmodelkrav og sammendrag.
I særlige tilfælde  

 kan sådan undersøgelse foretages på basis af engelsksproget beskrivelse,  

 brugsmodelkrav og sammendrag, hvis ansøger skriftligt begærer dette og  

 betaler det fastsatte gebyr herfor.
I begge tilfælde kræver Patendirektoratet  

 først den i stk. 2 nævnte oversættelse, når ansøger har fået svar på  

 undersøgelsen.
§ 7.  Beskrivelse, brugsmodelkrav og sammendrag skal  

 være udført i sort maskinskrift eller sort tryk på hvidt papir i format A 4  

 (210 x 297 mm.). Teksten skal skrives med en margen, som ikke må være mindre  

 end 20 mm bred.
Tegninger skal være udført med mørke, fortrinsvis sorte  

 linier mod lys, fortrinsvis hvid bund på holdbart materiale.
Tegninger og  

 fotografier må ikke indleveres i et format, der overstiger A 4.
 Stk. 2 .  Beskrivelse, brugsmodelkrav, sammendrag,  

 tegninger og fotografier skal være udført i en sådan form, at de er egnet til  

 reproduktion.
 Stk. 3.  Beskrivelse, brugsmodelkrav, sammendrag,  

 tegninger og fotografier skal indleveres til Patentdirektoratet i 2  

 eksemplarer.
 Stk. 4.  Stk. 1-3, finder tilsvarende anvendelse på  

 ændringer i de nævnte sagsakter.
 § 8.  Patentdirektoratet fører en journal over  

 indleverede ansøgninger.
 Stk. 2.  I journalen angives for hver ansøgning:
 Stk. 3.  De i stk. 2 nævnte oplysninger er offentlig  

 tilgængelige, når ansøgningen er almindelig tilgængelig efter  

 brugsmodellovens §§ 16 og 22, stk. 3.
Prioritet § 9.  For at kunne opnå prioritet i henhold til  

 brugsmodellovens § 5, skal ansøgeren begære prioritet samtidig med  

 ansøgningens indlevering.
Begæringen skal indeholde oplysning om, hvor den  

 påberåbte ansøgning er indleveret, denne ansøgnings indleveringsdag samt,  

 hvis den er en international ansøgning, mindst et af de lande, den omfatter.  

 For en dansk brugsmodelansøgning skal ansøgeren give oplysning om den  

 påberåbte ansøgnings nummer, så snart det kan ske.
For en international  

 ansøgning skal ansøgeren give oplysning om den påberåbte ansøgnings nummer  

 til den pågældende modtagende myndighed eller til Det Internationale Bureau  

 ved Verdensorganisationen for Intellektuel Ejendomsret inden 16 måneder fra  

 prioritetsdagen.
 Stk. 2.  Deles en ansøgning i henhold til § 26, skal  

 begæring om prioritet for stamansøgningen uden særskilt begæring også gælde  

 for nye ansøgninger, der fremkommer herved.
 Stk. 3.  Tilbagekaldelse af prioritet skal ske i en  

 særskilt skrivelse.
§ 10.  Patentmyndigheden kan forlange, at den begærede  

 prioritet dokumenteres ved indsendelse af attest fra den myndighed, der har  

 modtaget den oprindelige ansøgning, indeholdende oplysning om dagen for dens  

 indlevering og ansøgerens navn eller firmanavn.
Patentmyndigheden kan tillige  

 forlange indleveret en af den nævnte myndighed bekræftet kopi af ansøgningen.
 Stk. 2.  Indsender ansøgeren ikke den nævnte  

 dokumentation inden en af patentmyndigheden fastsat frist, bortfalder  

 ansøgerens ret til prioriteten.
 Stk. 3.  Bestemmelserne i stk. 1-2, finder tilsvarende  

 anvendelse ved patentmyndighedens behandling af en anmodning i henhold til  

 brugsmodellovens § 34, stk. 1, nr. 1, og ved en prøvning i henhold til  

 brugsmodellovens § 34, stk. 3.
Stk. 4.  For internationale ansøgninger skal kopi af den  

 påberåbte prioritetsansøgning i henhold til regel 17, stk. 1, i  

 gennemførelsesforskrifterne til Patentsamarbejdstraktaten indleveres til det  

 i § 9 nævnte Internationale Bureau, til den modtagende myndighed eller  

 begæres overført til Det Internationale Bureau efter samme regel.
Er kopi af  

 den påberåbte prioritetsansøgning indleveret til Det Internationale Bureau,  

 kan patentmyndigheden kun kræve kopi og oversættelse af denne i  

 overensstemmelse med regel 17, stk. 2, i gennemførelsesforskrifterne til  

 Patentsamarbejdstraktaten.
 § 11.  For at en ansøgning skal kunne danne grundlag  

 for prioritet i henhold til § 9, skal ansøgningen være den første, hvori  

 frembringelsen er angivet.
Stk. 2.  Har den, som har indleveret den første  

 ansøgning, eller hans retsefterfølger senere sammesteds indleveret en  

 ansøgning vedrørende samme frembringelse, skal den senere ansøgning dog kunne  

 påberåbes som prioritetsbegrundende, forudsat at den første ansøgning ved  

 indleveringen af den sidste er taget tilbage, henlagt eller afslået uden at  

 have været gjort almindelig tilgængelig, og forudsat at den ikke danner  

 grundlag for nogen bestående rettighed eller har tjent som grundlag for krav  

 om prioritet.
Er prioritet opnået på grundlag af en sådan senere ansøgning,  

 kan den tidligere ansøgning ikke længere påberåbes som prioritetsbegrundende.
§ 12.  Begæring om prioritet kan fremsættes for en del  

 af en ansøgning.
For samme ansøgning kan der kræves prioritet på grundlag af  

 flere ansøgninger, selv om de vedrører forskellige lande.
Flere ansøgninger  

 kan påberåbes som prioritetsbegrundende for et enkelt brugsmodelkrav.
Begæres  

 prioritet på grundlag af flere ansøgninger, begynder de frister, der løber  

 fra prioritetsdagen, at løbe fra den tidligste prioritetsdag.
Anvendelse af en patentansøgning som  

 grundlag for en § 13.  En patentansøgning for Danmark kan anvendes  

 helt eller delvis som grundlag for en brugsmodelansøgning vedrørende samme  

 frembringelse indtil 10 år fra patentansøgningens indleveringsdag, eller fra  

 den dag, der anses som indleveringsdag.
Ved en patentansøgning for Danmark  

 skal forstås:
Stk. 2.  Anvendes en patentansøgning efter stk. 1 som  

 grundlag for en brugsmodelansøgning, får brugsmodelansøgningen samme  

 indleveringsdag, som gælder for patentansøgningen.
En begæring om prioritet  

 for patentansøgningen gælder uden særskilt begæring også for  

 brugsmodelansøgningen.
Stk. 3.  Såfremt en patentansøgning ønskes anvendt som  

 grundlag for en brugsmodelansøgning, skal ansøgeren senest 2 måneder efter,  

 at patentansøgningen er henlagt uden mulighed for genoptagelse eller endeligt  

 afslået af patentmyndigheden, indlevere en brugsmodelansøgning med begæring  

 herom.
Begæringen skal fremsættes samtidig med indleveringen af  

 brugsmodelansøgningen.
 Stk. 4.  En begæring efter stk. 3 skal indeholde  

 oplysning om arten af den patentansøgning, der ønskes anvendt som grundlag  

 for en brugsmodelansøgning, jf. stk. 1, nr. 1-4, samt oplysning om  

 patentansøgningens indleveringsdag, eller den dag, der anses som  

 indleveringsdag, og ansøgningens nummer.
 Stk. 5.  Fremsættes begæringen efter stk. 3 ikke  

 rettidigt, bortfalder retten til at anvende patentansøgningen som grundlag  

 for den indleverede brugsmodelansøgning.
§ 14.  Er der påberåbt en ansøgning som nævnt i § 13,  

 stk. 1, nr. 3, må grundlaget for begæringen dokumenteres ved indsendelse af  

 attest fra Den Europæiske Patentmyndighed indeholdende oplysning om dagen for  

 patentansøgningens indlevering, ansøgerens navn eller firmanavn og oplysning  

 om, at ansøgningen omfatter Danmark.
Endvidere må der indsendes en af den  

 nævnte myndighed bekræftet kopi af ansøgningen.
 Stk. 2.  Er den påberåbte patentansøgning affattet på et  

 andet sprog end bestemt i § 6, stk. 1, finder § 6, stk. 2 og 3, tilsvarende  

 anvendelse, medmindre brugsmodelansøgningen allerede udgør oversættelsen af  

 den fremmedsprogede patentansøgning.
 Stk. 3.  Indsender ansøgeren ikke den i stk. 1 nævnte  

 dokumentation eller en oversættelse efter stk. 2 inden en af  

 Patentdirektoratet fastsat frist, bortfalder retten til at anvende  

 patentansøgningen som grundlag for den indleverede brugsmodelansøgning.
Brugsmodelkrav, beskrivelse og sammendrag § 15.  Brugsmodelkrav skal indeholde:
 Stk. 2.  Angivelsen af de i stk. 1, nr. 2-3, nævnte  

 forhold kan eventuelt ske i form af en henvisning til beskrivelsen med  

 eventuelle tegninger eller fotografier.
 Stk. 3.  Hvert brugsmodelkrav må kun angå en  

 frembringelse.
 Stk. 4.  Et brugsmodelkrav må ikke indeholde noget, som  

 er uvedkommende under hensyn til den i kravet angivne frembringelse eller er  

 uvæsentligt for den ansøgte eneret.
§ 16.  En brugsmodelansøgning kan indeholde flere  

 brugsmodelkrav.
Er der i ansøgningen optaget flere krav, skal de anføres  

 samlet og nummereres fortløbende.
§ 17.  En brugsmodelansøgning kan omfatte flere  

 frembringelser, hvis der mellem frembringelserne foreligger teknisk  

 sammenhæng.
Den tekniske sammenhæng skal komme til udtryk ved at  

 frembringelserne helt eller delvis omfatter de samme eller tilsvarende  

 særlige tekniske ejendommeligheder.
Med udtrykket særlige tekniske  

 ejendommeligheder menes de tekniske ejendommeligheder, som hver frembringelse  

 bidrager med ud over teknikkens standpunkt.
 Stk. 2.  Spørgsmålet om, hvorvidt der imellem et antal  

 frembringelser er teknisk sammenhæng, afgøres uden hensyn til, om de er  

 angivet i hvert sit brugsmodelkrav eller som alternativer i et enkelt.
§ 18.  Beskrivelsen skal indledes med en kort og  

 saglig benævnelse for frembringelsen og skal angive, hvorledes den kan  

 udnyttes industrielt, hvis dette ikke umiddelbart fremgår af frembringelsens  

 karakter.
Beskrivelsen skal i øvrigt indeholde:
Stk. 2.  Beskrivelsen af frembringelsen må ikke  

 indeholde andet, end hvad der bidrager til forståelsen af frembringelsen.  

 Hvis nye eller ikke almindeligt anvendte udtryk anvendes, skal betydningen af  

 disse forklares.
Betegnelser og måleenheder må ikke afvige fra dem, der er  

 almindeligt brugt i de nordiske lande.
 § 19.  Sammendraget skal angive frembringelsens  

 benævnelse, og indeholde en kortfattet gengivelse af det, som fremgår af  

 basisdokumenterne, jf. § 25. Sammendraget må ikke indeholde mere end 150 ord.
Deponering af en kultur af en  

 mikroorganisme § 20.  Deponering i henhold til brugsmodellovens § 8,  

 stk. 1, skal foretages hos en institution, som er international  

 deponeringsmyndighed i henhold til den i Budapest den 28. april 1977 indgåede  

 Traktat om International Anerkendelse af Deponering af Mikroorganismer i  

 Forbindelse med Behandling af Patentsager (Budapesttraktaten), eller hos en  

 af de øvrige deponeringsinstitutioner godkendt af Den Europæiske  

 Patentmyndighed.
 Stk. 2.  Deponeringen skal foretages i overensstemmelse  

 med Budapesttraktaten.
 Stk. 3.  Patentdirektoratet udfærdiger en fortegnelse  

 over de institutioner, hvor deponering kan finde sted.
 § 21.  Omfatter en dansk brugsmodelansøgning  

 deponering af en kultur af en mikroorganisme, skal ansøgningen indeholde  

 oplysning herom ved indleveringen, jf. § 2, stk. 2, nr. 8. Det skal af  

 ansøgningen fremgå, hos hvilken institution deponeringen er foretaget, og  

 hvilket nummer institutionen har tildelt den deponerede kultur.
 Stk. 2.  For en international ansøgning skal ansøgeren  

 inden 16 måneder fra ansøgningens indleveringsdag eller, hvis prioritet  

 begæres, fra prioritetsdagen give det i § 9 nævnte Internationale Bureau  

 skriftlig oplysning om, hos hvilken institution deponering er foretaget, og  

 det nummer, som institutionen har tildelt den deponerede kultur.
 Stk. 3.  Er en deponeret mikroorganisme overført fra en  

 deponeringsinstitution til en anden i overensstemmelse med regel 5, stk. 1, i  

 gennemførelsesforskrifterne til Budapesttraktaten, skal ansøgeren så snart  

 som muligt efter modtagelsen af kvitteringen for den overførte deponering  

 underrette patentmyndigheden om dette og om det nye nummer, som den  

 deponerede kultur har fået tildelt.
 § 22.  En ny deponering i henhold til brugsmodellovens  

 § 8, skal foretages i overenstemmelse med Budapesttraktatens bestemmelser om  

 ny deponering.
 § 23.  Patentmyndigheden kan som dokumentation for  

 rigtigheden af en deponering kræve, at ansøgeren indleverer en kopi af den  

 kvittering, som deponeringsinstitutionen har udstedt vedrørende deponeringen.
Ændring af brugsmodelansøgninger § 24.  Et brugsmodelkrav må ikke ændres således, at  

 det kommer til at indeholde noget, som ikke fremgår af basisdokumenterne, jf.  

 §§ 25 og 28, stk. 1. Ændres et brugsmodelkrav ved indførelse af nye  

 bestemmelser, skal ansøgeren samtidig angive, hvor i basisdokumenterne der  

 findes grundlag herfor.
Stk. 2.  Ændringer i eller tilføjelser til  

 brugsmodelkrav skal, hvis patentmyndigheden ikke tillader andet, ske ved  

 indlevering af nye eksemplarer af kravene.
I disse eksemplarer skal samtlige  

 fastholdte krav være optaget i sammenhæng.
 § 25.  Som basisdokumenter i en dansk  

 brugsmodelansøgning, en brugsmodelansøgning, der optages til behandling i  

 medfør af brugsmodellovens § 25, og en europæisk patentansøgning, som begæres  

 konverteret til en dansk brugsmodelansøgning, anses den på dansk, norsk eller  

 svensk affattede beskrivelse med tilhørende tegninger eller fotografier og  

 brugsmodelkrav, som de forelå ved ansøgningens indlevering, henholdsvis den  

 dag ansøgningen anses for indleveret.
 Stk. 2.  Foreligger sådanne dokumenter ikke på det i  

 stk. 1 nævnte tidspunkt, anses den derefter først fremkomne, på dansk, norsk  

 eller svensk affattede beskrivelse med tilhørende tegninger eller fotografier  

 og brugsmodelkrav som basisdokumenter i det omfang, indholdet tydeligt  

 fremgår af de dokumenter, der forelå på tidspunktet for ansøgningens  

 indlevering, henholdsvis den dag ansøgningen anses for indleveret.
 Stk. 3.  Som basisdokumenter i en international  

 ansøgning, der videreføres i henhold til brugsmodellovens § 20, anses den  

 oversættelse af beskrivelse, tegninger eller fotografier og brugsmodelkrav,  

 som er indleveret i henhold til nævnte bestemmelse med de ændringer i  

 oversættelsen, der er foretaget inden udløbet af den frist, som gælder i  

 henhold til § 41. Er den internationale ansøgning indleveret til den  

 modtagende myndighed på dansk, anses som basisdokumenter den genpart af  

 beskrivelse, tegninger eller fotografier og brugsmodelkrav, der er indleveret  

 i henhold til brugsmodellovens § 20.
 Stk. 4.  Har en ansøgning med ansøgerens samtykke ført  

 til registrering, eller er ansøgningen afslået inden udløbet af den frist,  

 som gælder i henhold til § 41, jf. brugsmodellovens § 23, anses som  

 basisdokumenter beskrivelse, tegninger eller fotografier og brugsmodelkrav,  

 som de forelå på det tidspunkt, hvor ansøgningen blev afgjort.
Deling og udskillelse § 26.  Er der i basisdokumenterne beskrevet flere  

 frembringelser, kan ansøgeren dele ansøgningen i flere ansøgninger.
På  

 ansøgerens begæring skal en ny ansøgning angående en frembringelse, som  

 hidrører fra den oprindelige ansøgning (stamansøgningen), anses som  

 indleveret samtidigt med stamansøgningen.
 Stk. 2.  Foretages deling som følge af, at en ansøgning  

 angår to eller flere af hinanden uafhængige frembringelser, skal en ny  

 ansøgning for at kunne betragtes som indleveret samtidigt med stamansøgningen  

 være indleveret inden 1 måned efter den tilsvarende begrænsning af  

 stamansøgningen.
 Stk. 3.  Ønsker ansøgeren brugsmodelregistrering af en  

 uafhængig frembringelse i en international ansøgning, må ansøgningen deles,  

 og nyt ansøgningsgebyr betales, selv om tillægsgebyr som nævnt i  

 brugsmodellovens § 24, stk. 1, er betalt.
 § 27.  Er der i en brugsmodelansøgning ved tilføjelse  

 til beskrivelse eller brugsmodelkrav eller på anden måde angivet en  

 frembringelse, som ikke fremgår af basisdokumenterne, kan ved udskillelse fra  

 den oprindelige ansøgning (stamansøgningen) en ny ansøgning angående denne  

 frembringelse på ansøgerens begæring anses som indleveret på det tidspunkt,  

 da det dokument, hvori frembringelsen er angivet, indkom til  

 Patentdirektoratet.
 § 28.  Ved deling eller udskillelse anses beskrivelse  

 med tilhørende tegninger eller fotografier og brugsmodelkrav, som indleveres  

 i forbindelse med den nye ansøgning, som basisdokumenter.
Stk. 2.  En ny ansøgning anses kun for fremkommet ved  

 deling eller udskillelse, hvis dette fremgår af ansøgningen ved dens  

 indlevering.
Den oprindelige ansøgnings indleveringsdag og nummer skal  

 angives i ansøgninger, der fremkommer ved deling eller udskillelse.
Patentmyndighedens undersøgelse af nyhed og  

 adskillelse § 29.  Ved undersøgelse af, hvorvidt betingelserne i  

 brugsmodellovens § 3 er opfyldt, tager patentmyndigheden hensyn til alt, hvad  

 den får kendskab til.
Stk. 2.  Nyhedsundersøgelsen foretages i et fornødent  

 omfang på grundlag af brugsmodelskrifter fra Danmark, registrerede mønstre i  

 Danmark, patentskrifter, fremlæggelsesskrifter, publicerede patentansøgninger  

 eller uddrag heraf fra Danmark, Sverige, Finland, Norge, Forbundsrepublikken  

 Tyskland, Det tidligere Tyske Rige, Storbritannien, Frankrig, Amerikas  

 Forenede Stater og Den Europæiske Patentmyndighed, publicerede internationale  

 ansøgninger eller uddrag heraf, samt almindeligt tilgængelige ansøgninger om  

 brugsmodel, patent eller om mønster her i landet.
Undersøgelsen sker tillige  

 på grundlag af anden tilgængelig litteratur, når dette skønnes nødvendigt.
Almindeligt tilgængelige ansøgninger § 30.  Når akterne i en brugsmodelansøgning, før  

 frembringelsen er registreret, bliver almindeligt tilgængelige i henhold til  

 brugsmodellovens § 16, publiceres sammendraget.
Eksemplarer af det  

 publicerede sammendrag kan fås hos Patentdirektoratet mod betaling.
Er  

 ansøgningen henlagt eller er der truffet beslutning om afslag, holdes akterne  

 ikke tilgængelige, medmindre ansøgeren begærer genoptagelse, påklager det  

 meddelte afslag eller påberåber sig bestemmelserne i § 44.
Stk. 2.  Den bekendtgørelse, som sker, når en ansøgning  

 bliver almindeligt tilgængelig, indeholder oplysning om ansøgningens nummer  

 og klasser, indleveringsdag, løbedag, hvis denne er en anden end  

 indleveringsdagen, frembringelsens benævnelse, ansøgerens navn eller  

 firmanavn og postadresse, samt frembringerens navn og postadresse.
Er der  

 begæret prioritet, indeholder bekendtgørelsen oplysning om, hvor den  

 prioritetsbegrundende ansøgning er indleveret, dagen for dens indlevering  

 samt ansøgningens nummer.
Hvis ansøgningen er fremkommet på grundlag af en  

 patentansøgning i henhold til brugsmodellovens § 6, indeholder  

 bekendtgørelsen oplysning om arten af denne patentansøgning, jf. § 13, stk.  

 1, dagen for dens indlevering samt ansøgningens nummer.
Omfatter ansøgningen  

 deponering af en kultur af en mikroorganisme, angives dette i  

 bekendtgørelsen.
Har ansøgeren i henhold til brugsmodellovens § 8, stk. 2,  

 begæret, at udlevering af en prøve kun skal kunne ske til en særlig  

 sagkyndig, bekendtgøres dette ligeledes.
 Stk. 3.  Er oversættelsen af beskrivelse og  

 brugsmodelkrav i en international ansøgning blevet ændret inden udløbet af  

 den frist, som gælder i henhold til § 41, efter at sagens akter er blevet  

 almindeligt tilgængelige, udfærdiges der bekendtgørelse herom.
 § 31.  Begæring i henhold til brugsmodellovens § 8,  

 stk. 2, om at få udleveret en prøve af en deponeret kultur af en  

 mikroorganisme skal affattes i overensstemmelse med regel 11 i  

 gennemførelsesforskrifterne til Budapesttraktaten.
 Stk. 2.  Fremsættes begæring efter stk. 1 inden den  

 ansøgning, som deponeringen hører til, er endeligt afgjort, skal den, der  

 ønsker at få prøven udleveret, over for ansøgeren forpligte sig til ikke at  

 anvende prøven til andet end forsøg, indtil ansøgningen er endeligt afgjort,  

 og i samme periode, eller hvis frembringelsen registreres som brugsmodel,  

 indtil brugsmodelregistreringen er ophørt, ikke at lade andre få adgang til  

 prøven.
 Stk. 3.  Fremsættes begæring efter stk. 1 vedrørende en  

 deponering, som hører til en brugsmodelregistrering, skal den, der ønsker at  

 få prøven udleveret, over for brugsmodelindehaveren forpligte sig til ikke at  

 lade andre få adgang til prøven, før brugsmodelregistreringen er ophørt.
 Stk. 4.  Den, der ønsker at få prøven udleveret, skal,  

 for så vidt angår af prøven afledte kulturer, som har bibeholdt de  

 karakteristiske træk hos den deponerede kultur, der er væsentlige for  

 udøvelsen af frembringelsen, påtage sig de samme forpligtelser, som gælder  

 for prøven.
 Stk. 5.  Hvor den, der ønsker at få prøven udleveret,  

 skal påtage sig de nævnte forpligtelser, skal dette ske i en skriftlig  

 erklæring, som ledsager begæringen.
 § 32.  Begæring i henhold til brugsmodellovens § 8,  

 stk. 2, om, at en prøve kun skal kunne udleveres til en særlig sagkyndig,  

 skal fremsættes over for Patentdirektoratet senest samtidig med, at  

 ansøgningen bliver almindeligt tilgængelig i henhold til brugsmodellovens §  

 16.
Stk. 2.  Må en prøve kun udleveres til en særlig  

 sagkyndig, jf. stk. 1, skal den sagkyndige angives i begæringen om en prøve.  

 Begæringen skal være ledsaget af en skriftlig erklæring fra den sagkyndige,  

 hvori denne over for ansøgeren forpligter sig i det i § 31, stk. 2 og 4,  

 nævnte omfang.
I disse tilfælde behøver den, som har fremsat begæringen, ikke  

 selv at afgive erklæring.
 Stk. 3.  Som sagkyndig kan benyttes en person, der er  

 optaget i en af Patentdirektoratet udfærdiget fortegnelse, eller en person,  

 som i det enkelte tilfælde er godkendt af ansøgeren.
 § 33.  Uanset en i henhold til §§ 31 og 32 afgivet  

 erklæring kan en kultur afledt af en udleveret prøve dog deponeres for en ny  

 brugsmodelansøgning eller patentansøgning, hvis deponering af den afledte  

 kultur er nødvendig for den-ne ansøgning.
§ 34.  Er der fremsat begæring om udlevering af en  

 prøve, og er der i henhold til brugsmodelloven eller denne bekendtgørelse  

 intet til hinder for, at prøven udleveres, udsteder Patentdirektoratet attest  

 herfor.
Patentdirektoratet sender begæringen om udlevering af en prøve og  

 attesten til den deponeringsinstitution, hvor kulturen findes deponeret.  

 Patentdirektoratet sender samtidig en kopi af begæringen og attesten til  

 ansøgeren eller brugsmodelindehave-ren.
Patentdirektoratet som modtagende myndighed  

 for internationale § 35.  Patentdirektoratet er modtagende myndighed for  

 internationale ansøgninger fra ansøgere, der er danske statsborgere, og  

 ansøgere, som har bopæl i Danmark eller driver erhvervsvirksomhed her, eller  

 som er juridiske personer, der anerkendes efter dansk ret.
 Stk. 2.  Indleveres en international ansøgning af flere,  

 og opfylder mindst en af ansøgerne betingelserne i stk. 1, finder denne  

 bestemmelse anvendelse på ansøgningens indlevering.
 Stk. 3.  Har ansøgeren ikke bopæl her i landet, skal han  

 have en herboende fuldmægtig, som over for Patentdirektoratet kan  

 repræsentere ham i alt vedrørende ansøgningen.
 § 36.  I sin egenskab af modtagende myndighed  

 modtager, kontrollerer og videresender Patentdirektoratet internationale  

 ansøgninger i overensstemmelse med Patentsamarbejdstraktaten og  

 gennemførelsesforskrifterne til denne.
 Stk. 2.  Ansøgeren skal til Patentdirektoratet i dets  

 egenskab af modtagende myndighed betale det for ansøgningen fastsatte gebyr.  

 Gebyret består af:
Stk. 3.  Ansøgningsgebyret skal, for så vidt angår de i  

 stk. 2, nr. 1 og 4-5, nævnte gebyrer, betales inden 1 måned fra ansøgningens  

 modtagelse.
Det i stk. 2, nr. 2, nævnte gebyr skal betales inden 1 år fra  

 ansøgningens internationale indleveringsdag eller, hvis prioritet begæres,  

 fra prioritetsdagen, dog således, at gebyret i sidstnævnte tilfælde altid kan  

 betales inden 1 måned fra ansøgningens modtagelse.
Det i stk. 2, nr. 3,  

 nævnte gebyr skal betales inden 15 måneder fra ansøgningens internationale  

 indleveringsdag eller, hvis prioritet begæres, fra prioritetsdagen.
 Stk. 4.  Hvis ansøgningsgebyret ikke er betalt i rette  

 tid eller ved fristens udløb er betalt med utilstrækkeligt beløb, finder  

 regel 16 bis i de nævnte gennemførelsesforskrifter anvendelse.
§ 37.  International nyhedsundersøgende myndighed for  

 de i § 35, stk. 1, nævnte ansøgninger er efter ansøgerens valg den svenske  

 patentmyndighed eller Den Europæiske Patentmyndighed.
Vælges den svenske  

 patentmyndighed som nyhedsundersøgende myndighed, skal ansøgningen være  

 affattet på dansk eller engelsk.
Vælges Den Europæiske Patentmyndighed skal  

 ansøgningen være affattet på engelsk, fransk eller tysk.
Stk. 2.  En international ansøgning, som indleveres til  

 Patentdirektoratet, skal indleveres i et eksemplar.
Den skal være affattet på  

 et sprog, som godtages af den internationale nyhedsundersøgende myndighed,  

 jf. stk. 1. Ansøgningsdokument på engelsk kan benyttes, selv om ansøgningens  

 øvrige akter er affattet på dansk.
§ 38.  Der føres en særskilt journal over  

 internationale ansøgninger, der indleveres til Patentdirektoratet.
Journalen  

 er ikke offentligt tilgængelig.
 § 39.  Forudsat at den internationale ansøgning ikke  

 er omfattet af lov om hemmelige patenter, videresender Patentdirektoratet i  

 overensstemmelse med Patentsamarbejdstraktaten og gennemførelsesforskrifterne  

 til denne ansøgningen til det i § 9 nævnte Internationale Bureau.
 Oversættelse af internationale ansøgninger  

 m.v.
 § 40.  Bestemmelserne i § 6, stk. 2 og 3, finder  

 tilsvarende anvendelse med hensyn til indlevering af oversættelse i henhold  

 til brugsmodellovens § 20, og begæring om efterprøvelse i henhold til  

 brugsmodellovens § 25, stk. 1.
Stk. 2.  Patentdirektoratet kan begrænse pligten til at  

 indlevere oversættelse i de tilfælde, hvor kun dele af en international  

 ansøgning videreføres her i landet.
Indleveres kun oversættelse af dele af en  

 international ansøgning, skal ansøger afgive en erklæring, hvoraf det  

 fremgår, hvilke dele af den internationale ansøgning, der ikke omfattes af  

 oversættelsen.
Erklæringen skal desuden angive årsagen til udeladelsen.
 § 41.  Den i brugsmodellovens § 23, nævnte frist  

 udløber 4 måneder efter udløbet af den frist, der er fastsat i  

 brugsmodellovens § 20.
 Stk. 2.  Har ansøgeren inden 19 måneder fra den  

 internationale indleveringsdag, eller, hvis prioritet begæres, fra  

 prioritetsdagen i overensstemmelse med Patentsamarbejdstraktaten afgivet  

 erklæring om, at ansøgeren agter at anvende resultatet af en international  

 præliminær prøvning ved ansøgning om brugsmodelbeskyttelse for Danmark,  

 udløber den i brugsmodellovens § 23, nævnte frist dog samtidig med fristen på  

 32 måneder for videreførelse.
 § 42.  Har ansøgeren i en international ansøgning  

 opfyldt bestemmelserne i brugsmodellovens § 20, men har Patentdirektoratet  

 endnu ikke fået underretning fra det i § 9 nævnte Internationale Bureau om,  

 at bureauet har modtaget ansøgningen, meddeler Patentdirektoratet bureauet  

 dette.
 § 43.  Fristen for fremsættelse af begæring om fornyet  

 prøvelse i henhold til brugsmodellovens § 25, stk. 1, udløber 2 måneder  

 efter, at den modtagende myndighed eller det i § 9 nævnte Internationale  

 Bureau har givet ansøgeren underretning om sådan afgørelse, som omhandles i  

 patentlovens § 38, stk. 1.
 Stk. 2.  Godtgør ansøgeren, at han har modtaget den i  

 stk. 1 nævnte underretning mere end 7 dage efter underretningens datering,  

 forlænges fristen med det antal dage ud over 7, som er forløbet fra  

 underretningens datering til dagen for ansøgerens modtagelse af  

 underretningen.
 § 44.  Har ansøgeren i de i brugsmodellovens § 20  

 nævnte tilfælde benyttet forsendelse med post, og fremkommer forsendelsen  

 ikke rettidigt, men træffes foranstaltningen inden 1 måned efter, at  

 ansøgeren indså eller burde have indset, at fristen var overskredet, og  

 senest 6 måneder efter fristens udløb, skal Patentdirektoratet i medfør af  

 artikel 48 i Patentsamarbejdstraktaten anse fristen for overholdt, såfremt:
 Stk. 2.  Ønsker ansøgeren at påberåbe sig bestemmelserne  

 efter stk. 1, må skriftlig begæring herom indgives til Patentdirektoratet  

 inden den nævnte frists udløb.
Konvertering af europæiske  

 patentansøgninger § 45.  Oversendes en europæisk patentansøgning i  

 medfør af artiklerne 136 og 140 i Den Europæiske Patentkonvention til  

 Patentdirektoratet, underretter dette snarest ansøgeren herom.
 Stk. 2.  Ansøgningsgebyr og oversættelse, eller hvis den  

 europæiske ansøgning er affattet på dansk, en genpart af ansøgningen efter  

 brugsmodellovens § 26, skal være Patentdirektoratet i hænde inden 2 måneder  

 fra den dag, hvor Patentdirektoratet har sendt den i stk. 1 nævnte  

 underretning til ansøger.
Frembringelsens registrering § 46.  Publicering af beskrivelsen med tegninger eller  

 fotografier, brugsmodelkrav og sammendrag (brugsmodelskrift) sker ved  

 Patentdirektoratets foranstaltning snarest muligt efter registrering af  

 frembringelsen.
Brugsmodelskriftet angiver dagen for brugsmodelregistreringen  

 samt:
 § 47.  Bekendtgørelse om registrering af  

 frembringelsen, som udfærdiges i henhold til brugsmodellovens § 14, stk. 1,  

 indeholder de oplysninger, som i henhold til § 46 angives i  

 brugsmodelskriftet, dog med undtagelse af eventuelle fremdragne  

 publikationer.
 Brugsmodelregisteret m.v.
 § 48.  Patentdirektoratet fører et register over de  

 brugsmodeller, der er registreret her i landet.
 § 49.  Når patentmyndigheden har truffet endelig  

 afgørelse om registrering af en brugsmodel, angives følgende i  

 brugsmodelregisteret:
 § 50.  Hvis Patentdirektoratet modtager meddelelse om,  

 at der er anlagt sag om en brugsmodelregistrerings ugyldighed, om overførelse  

 af en brugsmodelregistrering eller om tvangslicens, jf. brugsmodellovens §  

 43, noteres dette i registeret.
Stk. 2.  Når udskrift af en dom i henhold til  

 brugsmodellovens § 44, stk. 3, er tilstillet Patentdirektoratet, sker der  

 notering herom i brugsmodelregisteret.
Når dommen er endelig, sker notering  

 på en sådan måde, at sagens udfald i hovedtræk fremgår af registeret.
 Stk. 3.  Har Patentdirektoratet i henhold til  

 brugsmodellovens § 33 erklæret brugsmodelregistreringen for ophævet, noteres  

 dette i registeret.
§ 51.  Notering i henhold til brugsmodellovens § 29 om  

 overgang af retten til en registreret brugsmodel eller meddelelse af licens  

 indeholder navn eller firmanavn og postadresse på indehaveren af den  

 pågældende ret, samt tidspunktet for overgangen eller licensens meddelelse.  

 Fremsættes der begæring herom, noteres det, for så vidt angår licenser,  

 hvorvidt brugsmodelindehaverens ret til at give yderligere licens er  

 begrænset.
Kan spørgsmålet om notering af overgang af en registreret  

 brugsmodel eller aftale om licens ikke umiddelbart afgøres, anføres det i  

 registeret, at begæring om notering er fremsat.
 Stk. 2.  Anmeldelse om ændring i fuldmagtsforhold eller  

 i brugsmodelindehaverens navn, firmanavn eller postadresse noteres i  

 registeret.
 Stk.3.  Begæring om notering som nævnt i stk. 1 og 2,  

 skal være skriftlig og ledsaget af behørig dokumentation for ændringen.  

 Patentdirektoratet kan undtage fra kravet om skriftlig fuldmagt.
 Stk. 4.  Har Patentdirektoratet vedrørende en  

 registreret brugsmodel modtaget underretning om overførsel af en deponeret  

 mikroorganisme, som angivet i § 21, stk. 3, eller modtaget kopi af kvittering  

 for ny deponering, jf. § 23, foretages der notering i registeret om  

 overførslen eller den nye deponering.
 § 52.  Fornyelse af registreringen af en brugsmodel  

 sker ved indbetaling af det fastsatte gebyr til Patentdirektoratet tidligst 3  

 måneder før og senest 6 måneder efter registreringsperiodens udløb.
 Stk. 2.  Er registreringen af en brugsmodel fornyet,  

 sker der notering herom i brugsmodelregisteret.
 Stk. 3.  Bekendtgørelse om fornyelsen skal indeholde  

 oplysning om registreringsnummer og datoen for registreringsperiodens udløb.
 § 53.  Er registreringen ophørt, slettes brugsmodellen  

 i registeret.
Udslettelse af en brugsmodelregistrering og  

 administrativ prøvning § 54.  En anmodning i henhold til brugsmodellovens §  

 34, skal være skriftlig og indeholde:
 Stk. 2.  En anmodning om hel eller delvis udslettelse i  

 henhold til brugsmodellovens § 34, stk. 1 og 2, skal begrundes med et af de  

 forhold, som er nævnt i lovens § 34, stk. 1.
 Stk. 3.  Er anmodningen om udslettelse begrundet med, at  

 registreringen ikke er foretaget i overensstemmelse med brugsmodellovens § 3,  

 skal anmodningen være ledsaget af dokumentation herfor, jf. brugsmodellovens  

 § 34, stk. 2.
 Stk. 4.  En anmodning i henhold til brugsmodellovens §  

 34, skal være ledsaget af det fastsatte gebyr.
 Stk. 5.  En anmodning i henhold til brugsmodellovens §  

 34, stk. 3 kan efter skriftlig anmodning hastebehandles, såfremt det  

 fastsatte tillægsgebyr betales.
 Stk. 6.  En anmodning i henhold til brugsmodellovens §  

 34, og senere indlæg med tilhørende bilag fra den, som har anmodet om  

 udslettelse eller prøvning, og fra brugsmodelindehaveren angående anmodningen  

 skal indleveres i to eksemplarer, medmindre patentmyndigheden bestemmer andet  

 i det enkelte tilfælde.
 § 55.  Hvis anmodningen ikke opfylder bestemmelserne i  

 brugsmodellovens § 34 og denne bekendtgørelses § 54, stk. 1, nr. 1-2, og stk.  

 4, afvises anmodningen.
 Stk. 2.  Hvis anmodningen om udslettelse ikke opfylder  

 bestemmelserne i § 54, stk. 1, nr. 3, stk. 2, 3 eller 6, giver  

 patentmyndigheden den, der har fremsat anmodningen, meddelelse herom og  

 opfordrer vedkommende til inden 1 måned at afhjælpe de påpegede mangler.  

 Berigtiges anmodningen ikke rettidigt, afvises denne.
Stk. 3.  Hvis en anmodning om prøvning ikke opfylder  

 bestemmelserne i § 54, stk. 1, nr. 3 eller stk. 6, giver patentmyndigheden  

 den, der har anmodet om prøvning, meddelelse herom og opfordrer vedkommende  

 til inden 2 måneder at afhjælpe de påpegede mangler.
Hvis anmodningen ikke  

 berigtiges rettidigt, afvises denne.
§ 56.  Indlevering af en anmodning i henhold til  

 brugsmodellovens § 34 bekendtgøres.
Bekendtgørelsen angiver  

 brugsmodelindehaverens navn eller firmanavn, ansøgningens indle-veringsdag og  

 nummer, brugsmodellens registreringsnummer og klasser, frembringelsens  

 benævnelse, navnet eller firmanavnet på den, som har fremsat anmodningen,  

 samt brugsmodellens registreringsdag.
 Stk. 2.  Der sker notering i brugsmodelregisteret om  

 indleveringen af en anmodning i henhold til brugsmodellovens § 34.
 § 57.  Er anmodningen om udslettelse eller prøvning  

 indleveret af andre end brugsmodelindehaveren, tilstilles et eksemplar af  

 samtlige indlæg med tilhørende bilag brugsmodelindehaveren, og denne  

 opfordres til om nødvendigt inden 2 måneder at indlevere beskrivelse,  

 brugsmodelkrav og tegninger eller fotografier i ændret form.
 Stk. 2.  Fremkommer brugsmodelindehaveren med svar på  

 anmodningen, afgør patentmyndigheden, om yderligere skriftveksling mellem  

 parterne er påkrævet.
§ 58.  Finder patentmyndigheden, efter indleveringen  

 af en anmodning i henhold til brugsmodellovens § 34, at der foreligger  

 hindring for registrering, og registreringen derfor skal udslettes, meddeles  

 dette parterne i en begrundet afgørelse.
Det samme gælder, når en anmodning  

 om udslettelse eller prøvning er fremsat af andre end brugsmodelindehaveren,  

 og patentmyndigheden finder, at brugsmodelregistreringen kan opretholdes i  

 uændret form.
 § 59.  Hvis anmodningen om udslettelse eller prøvning  

 er indleveret af andre end brugsmodelindehaveren, giver patentmyndigheden,  

 inden den beslutter at opretholde brugsmodelregistreringen i ændret form,  

 parterne meddelelse herom, og opfordrer brugsmodelindehaveren til inden 2  

 måneder at fremsætte sine bemærkninger, hvis denne ikke er enig i den tekst,  

 som patentmyndigheden agter at opretholde brugsmodelregistreringen på  

 grundlag af.
Stk. 2.  Viser det sig efter fristens udløb, at  

 brugsmodelindehaveren er uenig med hensyn til den tekst som patentmyndigheden  

 agter at opretholde brugsmodelregistreringen på grundlag af, kan behandlingen  

 af anmodningen fortsættes.
I modsat fald opfordres brugsmodelindehaveren til  

 inden 1 måned at betale gebyret for bekendtgørelse af meddelelse om ændring.
 Stk. 3.  Afgørelsen om at opretholde  

 brugsmodelregistreringen i ændret form, angiver den tekst, som brugsmodellen  

 opretholdes på grundlag af.
 § 60.  Publicering af et nyt brugsmodelskrift med  

 beskrivelse, tegninger eller fotografier og brugsmodelkrav i den ændrede form  

 sker ved Patentdirektoratets foranstaltning og påbegyndes snarest muligt  

 efter, at gebyret for bekendtgørelse af meddelelse om ændring er betalt.
 Stk. 2.  Bekendtgørelse om afgørelsen af en anmodning i  

 henhold til brugsmodellovens § 34, jf. § 36, angiver tillige  

 brugsmodelindehaverens navn eller firmanavn, ansøgningens indleveringsdag og  

 nummer, brugsmodellens registreringsnummer og klasser, frembringelsens  

 benævnelse, samt brugsmodellens registreringsdag.
 Stk. 3.  Der sker notering i brugsmodelregisteret om  

 afgørelsen af en anmodning i henhold til brugsmodellovens § 34.
Bekendtgørelser § 61.  Bekendtgørelser sker i Dansk Brugsmodeltidende,  

 som udgives af Patentdirektoratet.
Reservedele og tilbehør til luftfartøjer § 62.  Reservedele og tilbehør til luftfartøjer kan  

 uanset en brugsmodelregistrering indføres her til landet og anvendes til  

 reparation af luftfartøjer hjemmehørende i en anden stat, som er tilsluttet  

 konventionen af 7. december 1944 angående international civil luftfart og  

 enten er tilsluttet Pariserkonventionen af 20. marts 1883 om Beskyttelse af  

 Industriel Ejendomsret eller har en brugsmodellovgivning, som anerkender  

 frembringelser gjort af statsborgere i en anden stat, der er tilsluttet den  

 førstnævnte konvention, og som beskytter disse frembringelser ved en  

 lovgivning, der i hovedsagen stemmer overens med Pariserkonventionen.
Ikrafttrædelse § 63.  Bekendtgørelsen træder i kraft den 1. april  

 1996.
 Stk. 2.  Samtidig ophæves bekendtgørelse nr. 517 af 18.  

 juni 1992 og bekendtgørelse nr. 1195 af 23. december 1992.
