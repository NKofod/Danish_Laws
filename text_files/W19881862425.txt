 Et selskab, der havde afskrevet købte bygninger efter restlevetid, men  

 senere forbedringer med 2% for bygninger og 4% for installationer, kunne ikke  

 ændre de samlede afskrivninger til restlevetidsafskrivninger efter en  

 revurdering af restlevetiden.
Endvidere kunne underskud i et udenlandsk selskab fra tiden før  

 sambeskatning ikke fradrages.
Der blev indrømmet udlandslempelse på en  

 indtægtsført varelagernedskrivning, men ikke på avance ved salg af  

 driftsmidler ved likvidation.
Aktieselskabet A klagede over, at de stedlige skattemyndigheder havde  

 forhøjet selskabets selvangivne indkomst for skatteårene 1978/79 til 1981/82  

 inkl. med henholdsvis 184.472 kr., 201.402 kr. og 254.320 kr.
Selskabet  

 klagede endvidere over, at den selvangivne indkomst for skatteåret 1981/82  

 var forhøjet med 1.662.574 kr., idet fradrag for underskud i selskabet B,  

 USA, fra tiden før sambeskatning ikke var godkendt.
Endelig klagedes over  

 beregningen af lempelse for indtægt fra virksomhed i udlandet.
Det var oplyst, at selskabet A i 1965 havde erhvervet et areal med  

 bygninger i X, hvor selskabet drev fabrikationsvirksomhed.
Man havde siden  

 erhvervelsen afskrevet på bygningerne i overensstemmelse med  

 afskrivningslovens regler om restlevetid.
Dette var også sket i forbindelse  

 med de forbedringer og ombygninger, der var foretaget i årene 1966 og 1967. I  

 de følgende år var forbedringer afskrevet efter de sædvanligt anvendte  

 procentsatser, dvs. 2% for bygninger og 4% for installationer.
Der havde  

 således været afskrevet efter en kombination af afskrivningsmetoder,  

 restlevetid for de oprindelige bygninger, og almindelige afskrivningssatser  

 for de senere forbedringer og ombygninger.
Fra indkomståret 1976 havde selskabet ønsket at ændre afskrivningsmetoden  

 for den bygning, der havde været undergivet væsentlige ændringer gennem  

 indretning af laboratorium og forsøgsværksted, og man havde ansat bygningens  

 restlevetid til 25 år.
I 1979 havde man foretaget tilsvarende nyvurdering af  

 de øvrige bygninger.
 Selskabet gjorde gældende, at man havde redegjort for disse forhold i  

 selvangivelserne.
 Selskabets advokat fremhævede som begrundelse for sin påstand om  

 godkendelse af disse ændringer, at de foretagne beregninger af  

 afskrivningerne på grund af nyvurdering af restlevetiden havde hjemmel i  

 afskrivningslovens § 22, stk. 2, og at afskrivningerne var en fortsættelse af  

 de restlevetidsafskrivninger, som var påbegyndt i 1965. Subsidiært påstod  

 selskabets advokat, at ansættelserne for skatteårene 1978/79 og 1979/80 måtte  

 omgøres, idet skattemyndighederne ved at godkende de årlige selvangivelser  

 havde godkendt den nye afskrivningsmetode og skabt en forventning hos  

 selskabet om fortsat godkendelse, jf. Østre Landsrets dom af 11. september  

 1981 vedrørende Rockwool International A/S.
 Landsskatteretten måtte efter det oplyste være enig med de stedlige  

 skattemyndigheder i, at selskabet - uanset bygningernes funktionsmæssigt  

 ændrede karakter - ikke havde været berettiget til at foretage ændring i  

 afskrivningsgrundlag og afskrivningsprocenter, og at afskrivningsmulighederne  

 for ombygninger og forbedringer var reguleret i afskrivningslovens § 21. Det  

 måtte således have sit forblivende ved ansættelserne på dette punkt, idet  

 retten dog kunne tiltræde selskabets subsidiære påstand om, at ændringerne på  

 dette punkt skulle ophæves for så vidt angik skatteårene 1978/79 og 1979/80.
 For så vidt angik ikke godkendt fradrag for underskud vedrørende selskabet  

 B fra tiden før sambeskatningen med det klagende selskab var oplyst, at  

 selskabet B var købt i året 1973, og man kunne for så vidt have etableret  

 sambeskatning tidligere, men havde valgt året 1978. Det underskud, der var  

 tale om, hidrørte fra året 1977.
Selskabets advokat påstod, at der i tilladelsen til sambeskatningen ikke  

 var taget noget forbehold fra skattemyndighedernes side.
Der syntes ikke at  

 være afgørelser, der hindrede en disposition som foretaget med fradrag for  

 indkomståret 1980. Advokaten fremhævede, at underskuddet var opstået i det  

 klagende selskabs ejertid, og således ikke var'»købt,,.
 De stedlige skattemyndigheder havde været af den opfattelse, at der ikke  

 var fradragsret for underskud, der hidrørte fra tiden før sambeskatningen, og  

 man henviste til, at det havde været fast skattepraksis gennem en årrække, at  

 der ikke kunne fradrages underskud vedrørende udenlandske selskaber.
 Statsskattedirektoratet fremhævede under sagens behandling, at  

 direktoratets praksis længe havde været, at underskudsfradrag i forbindelse  

 med fusion kun gjaldt danske selskaber, og at dette nu udtrykkeligt var  

 fastslået i Statsskattedirektoratets cirkulære for 1983 nr. 22.
 Landsskatteretten udtalte, at sambeskatningsvilkårene bygger på  

 administrative forskrifter og praksis, og retten fandt det på baggrund af det  

 af Statsskattedirektoratet anførte efter det foreliggende betænkeligt at  

 indrømme det påståede fradrag.
Med hensyn til spørgsmålet om lempelse af selskabets indkomstskat med  

 hensyn til indtægt, der hidrørte fra virksomhed i udlandet, var det oplyst,  

 at det bl.a. drejede sig om indtægter fra selskabet B, USA.
Spørgsmålet var  

 bl.a. opstået i forbindelse med dette selskabs likvidation, hvor der var  

 opstået skattemæssig avance ved salg af driftsmidler, 3.539.214 kr., og i  

 forbindelse med en indtægtsført lagernedskrivning pr. 31. december 1979,  

 795.926 kr.
Her havde de stedlige skattemyndigheder gjort gældende, at man  

 kun godkendte lempelse for den del af indkomsten, der hidrørte fra virksomhed  

 i udlandet, der kunne henføres til løbende driftsindtægter med fradrag af  

 driftsomkostninger.
 Selskabets advokat gjorde gældende, at avancen ved realisation af  

 driftsmidler samt indtægtsført varelagernedskrivning i virkeligheden var  

 udtryk for, at man havde nedskrevet for meget gennem årene, og således for så  

 vidt havde fået for lidt i udlandslempelse.
 Under sagens behandling gjorde selskabets advokat gældende, at  

 varelagernedskrivningen ikke var indtægtsført i det første år efter  

 sambeskatningens indførelse, nemlig 1978, men først var sket i indkomståret  

 1980.
 Landsskatteretten måtte efter det oplyste på dette punkt lægge selskabets  

 påstand til grund, og der var således grundlag for at meddele udlandslempelse  

 for de i året 1980 indtægtsførte 795.926 kr., medens retten i øvrigt  

 tiltrådte de stedlige skattemyndigheders synspunkt med hensyn til  

 realisationsavancen vedrørende driftsmidler m.v.
 LV 1987, SE 4.2.
