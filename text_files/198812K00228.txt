Nr LSF 228 Forslag til Lov om ændring af lov om folkebiblioteker m.v. (Nedlæggelse af  

 Bibliotekstilsynet m.v.) Fremsat af kulturministeren (Ole Vig Jensen) den 12. april 1989 Vedtaget ved tredjebehandling den 19. maj 1989 Lov nr. 337 af 24/05/1989 § 1 I lov om folkebiblioteker m.v., jf. lovbekendtgørelse nr. 384 af 22.  

 august 1985, som ændret ved lov nr. 217 af 23. april 1986, foretages følgende  

 ændringer:
 1. § 7 a og kapitel 6 ophæves.
 2. I § 22, 1. pkt., udgår »efter indstilling fra  

 biblioteksdirektøren og Biblioteksrådet«.
§ 2 Loven træder i kraft 1. januar 1990.
Oprindeligt fremsat forslag § 1 I lov om folkebiblioteker m.v. jf. lovbekendtgørelse nr. 384 af 22. august  

 1985, som ændret ved lov nr. 217 af 23. april 1986, foretages følgende  

 ændringer:
 1. § 7 a og kapitel 6 ophæves.
 2. I § 22, 1. pkt. udgår: »efter indstilling fra  

 biblioteksdirektøren og Biblioteksrådet«.
§ 2 Loven træder i kraft 1. juli 1989.
Bemærkninger til lovforslaget Lov om folkebiblioteker m.v. jf. lovbekendtgørelse nr. 384 af 22. august  

 1985, er senest ændret ved lov nr. 217 af 23. april 1986. Der er fremsat et  

 ændringsforslag til folkebiblioteksloven den 6. oktober 1988, som endnu ikke  

 er færdigbehandlet af Folketinget (L 42 Forslag til Lov om ændring af lov om  

 folkebiblioteker m.v. og lov om ophavsretten til litterære og kunstneriske  

 værker (Vederlag for udlån af musikbærende materiale m.v.)).
 Som led i regeringens plan for afbureaukratisering af den offentlige  

 sektor foreslås Bibliotekstilsynet nedlagt og de statslige opgaver på området  

 henlagt til Rigsbibliotekarembedet.
 I forbindelse hermed ophæves kravet om obligatorisk  

 folkebiblioteksplanlægning i henhold til lovens § 7 a.
 Bibliotekstilsynet har følgende hovedopgaver:
- administration af bibliotekslovgivning (herunder den obligatoriske  

 biblioteksplanlægning), - administration af lov om biblioteksafgift, - faglig rådgivning af kulturministeren, - administration af tilskud i henhold til lov om folkebiblioteker, - generel rådgivning og vejledning af kommuner og biblioteker, indsamling  

 og bearbejdning af statistiske oplysninger i samarbejde med Danmarks  

 Statistik.
I løbet af perioden 1991-92 forventes administrationen af  

 biblioteksafgiften omlagt, jf.
Betænkning nr. 1148 om Biblioteksafgiften, og  

 herved bortfalder en af Bibliotekstilsynets hovedopgaver.
De øvrige opgaver,  

 der skal løses fra centralt hold inden for folkebibliotekssektoren, vil efter  

 forslaget blive løst ved, at Rigsbibliotekarembedet overtager ansvaret for  

 også disse opgaver samt for at koordinere løsninger med de centrale opgaver,  

 embedet nu har på forskningsbiblioteksområdet.
Rigsbibliotekarembedet bliver således det statslige organ, som centralt  

 skal koordinere initiativer og opgaver inden for både forsknings- og  

 folkebibliotekssektoren.
Disse opgaver vil således omfatte at fastholde det  

 bibliografisk samarbejdende biblioteksvæsen, at udbygge samarbejdet mellem de  

 forskellige bibliotekstyper og at støtte og inspirere til forsøg, udvikling  

 og omstilling.
 Der må herudover foretages en løbende vurdering af opgaveløsningen på  

 folkebiblioteksområdet inden for rammerne af det nye centrale organ.
§ 7 a i gældende lov omhandler den obligatoriske  

 folkebiblioteksplanlægning, som forudsættes foretaget een gang hvert fjerde  

 år.
Bestemmelsen blev indført ved lovrevisionen i 1983, og der er i denne  

 forbindelse udarbejdet et cirkulære, hvori de nærmere regler for denne  

 planlægning fastsættes. (Cirkulære nr. 98 af 11. september 1985 om  

 folkebiblioteksplanlægning).
 Første planlægningsrunde er gennemført i perioden 1987-88, og det  

 grundmateriale, som planerne indeholder, vil være et nyttigt arbejdsredskab i  

 den videre udvikling af folkebibliotekssektoren.
 Det må dog anses for hensigtsmæssigt, at opfølgning af  

 planlægningsarbejdet sker på lokalt plan under hensyn til, at den lokale  

 opgavevaretagelse på biblioteksområdet i øvrigt er henlagt til kommunerne.  

 Det foreslås derfor at ophæve det obligatoriske krav om en løbende  

 revision af biblioteksplanlægningen med inddragelse af centrale myndigheder,  

 således at de kommunale myndigheder selv kan afgøre, hvorledes og hvornår  

 opfølgningen skal ske.
 Lovforslaget indebærer endvidere, at Biblioteksrådet nedlægges som led i  

 afbureaukrateiseringen, jf. kulturministerens skrivelse af 9. februar 1989  

 til Folketingets Kulturudvalg.
Biblioteksrådet, som i det væsentligste består af repræsentanter for  

 kommunerne og for biblioteksorganisationerne, skal efter den gældenden  

 ordning høres af ministeren i principielle sager.
En høring af  

 Biblioteksrådet erstatter dog ikke en selvstændig høring af f.eks.  

 Kommunernes Landforening, ligesom de øvrige foreninger, der er repræsenteret  

 i Biblioteksrådet, af egen drift kan henvende sig til ministeren i  

 principielle spørgsmål.
På denne baggrund får den selvstændige høring af Biblioteksrådet i  

 realiteten karakter af dobbeltbehandling.
De kommunale og faglige  

 organisationers synspunkter kan fortsat indhentes ved direkte høring af de  

 pågældende organisationer.
 Det findes i øvrigt ikke velbegrundet at opretholde et råd på i alt 19  

 medlemmer til varetagelse af opgaver kun i forbindelse med fordeling af  

 folkebibliotekslovens rådighedssum og dispositionssum.
 § 22 ændres som konsekvens af, at lovens kapitel 6 ophæves.
Økonomiske konsekvenser.
Der er for øjeblikket til Bibliotekstilsynet  

 knyttet 23,5 årsværk.
Forslaget vil medføre, at der i perioden frem til 1994  

 vil ske en reduktion i det samlede personale på 13,5 årsværk.
Tidsmæssigt vil  

 reduktionen blive nærmere fastlagt i forbindelse med den konkrete udmøntning  

 af hvilke opgaver, der skal løses centralt til opfyldelse af statens rolle  

 inden for den samlede opgavevaretagelse i forsknings- og  

 folkebibliotekssektoren.
Efter 2. behandling den 16. maj 1989 § 1 I lov om folkebiblioteker m.v., jf. lovbekendtgørelse nr. 384 af 22.  

 august 1985, som ændret ved lov nr. 217 af 23. april 1986, foretages følgende  

 ændringer:
 1. § 7 a og kapitel 6 ophæves.
 2. I § 22, 1. pkt., udgår »efter indstilling fra  

 biblioteksdirektøren og Biblioteksrådet«.
§ 2 Loven træder i kraft 1. januar 1990.
