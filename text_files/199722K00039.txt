Nr LSF 39 Forslag til Lov om anlæg af rute 18, strækningen Ris-Ølholm, og om  

 nedlæggelse af visse vejstrækninger som hovedlandeveje m.v.
Fremsat af trafikministeren (Sonja Mikkelsen) den 1. april 1998 Vedtaget ved tredjebehandling den 23. juni 1998 Lov nr. 483 af 02/07/1998 § 1. Trafikministeren bemyndiges til som motortrafikvej med de  

 fornødne tilslutninger til det eksisterende vejnet at lade anlægge en  

 hovedlandevej fra hovedlandevej 344, Vejle-Herning, ved Ris til landevej 348,  

 Vejle-Viborg, ved Ølholm.
 § 2. Ministeren bemyndiges til at optage landevej 348,  

 Vejle-Viborg, som hovedlandevej for så vidt angår strækningen fra  

 hovedlandevej 60, Den Jyske Motorvej, ved Hornstrup til den i § 1 nævnte  

 hovedlandevejs endepunkt ved Ølholm.
 § 3. Ministeren bemyndiges til at nedlægge følgende vejstrækninger  

 som hovedlandeveje:
 1) Hovedlandevej 341, Fredericiavej i Vejle.
 2) Hovedlandevej 363, Vejle-Grindsted, fra hovedlandevej 341 til  

 hovedlandevej 345 i Vejle.
 3) Hovedlandevej 345, Forbindelsesvej fra hovedlandevej 363 til  

 hovedlandevej 344 i Vejle.
 4) Hovedlandevej 344, Vejle-Herning, fra hovedlandevej 345 i Vejle til den  

 i § 1 nævnte hovedlandevejs begyndelsespunkt ved Ris.
 § 4. Loven træder i kraft dagen efter bekendtgørelsen i  

 Lovtidende.
 Stk. 2. Samtidig ophæves følgende lovbestemmelser:
 1) § 1 og § 2, nr. 4 og 5, i lov nr. 208 af 23. maj  

 1979 om visse hovedlandevejsstrækninger.
 2) § 2 og § 5, nr. 3 og 4, i lov nr. 225 af 22. april  

 1987 om visse hovedlandevejsstrækninger.
Oprindeligt fremsat forslag § 1. Trafikministeren bemyndiges til som motortrafikvej med de  

 fornødne tilslutninger til det eksisterende vejnet at lade anlægge en  

 hovedlandevej fra hovedlandevej 344, Vejle-Herning, ved Ris til landevej 348,  

 Vejle-Viborg, ved Ølholm.
 § 2. Ministeren bemyndiges til at optage landevej 348,  

 Vejle-Viborg, som hovedlandevej for så vidt angår strækningen fra  

 hovedlandevej 60, Den Jyske Motorvej, ved Hornstrup til den i § 1 nævnte  

 hovedlandevejs endepunkt ved Ølholm.
 § 3. Ministeren bemyndiges til at nedlægge følgende vejstrækninger  

 som hovedlandeveje:
 1) Hovedlandevej 341, Fredericiavej i Vejle.
 2) Hovedlandevej 363, Vejle-Grindsted, fra hovedlandevej 341 til  

 hovedlandevej 345 i Vejle.
 3) Hovedlandevej 345, Forbindelsesvej fra hovedlandevej 363 til  

 hovedlandevej 344 i Vejle.
 4) Hovedlandevej 344, Vejle-Herning, fra hovedlandevej 345 i Vejle til den  

 i § 1 nævnte hovedlandevejs begyndelsespunkt ved Ris.
 § 4. Loven træder i kraft dagen efter bekendtgørelsen i  

 Lovtidende.
 Stk. 2. Samtidig ophæves følgende lovbestemmelser:
 1) § 1 og § 2, nr. 4 og 5, i lov nr. 208 af 23. maj 1979 om visse  

 hovedlandevejsstrækninger.
 2) § 2 og § 5, nr. 3 og 4, i lov nr. 225 af 22. april 1987 om visse  

 hovedlandevejsstrækninger.
Bemærkninger til lovforslaget Almindelige bemærkninger 1. Indledning I henhold til § 14, stk. 1, i lov om offentlige veje, jf.  

 lovbekendtgørelse nr. 711 af 11. september 1997, bestemmes det ved særlig  

 lov, hvilke offentlige veje der skal være hovedlandeveje, og hvilke nye  

 hovedlandeveje der skal anlægges.
Nedlæggelse af offentlige veje som  

 hovedlandeveje sker ligeledes ved lov.
 Ved lov nr. 408 af 22. maj 1996 har Folketinget givet trafikministeren  

 bemyndigelse til at anlægge en omfartsvej ved Brande som motortrafikvej og  

 til at foretage projektering til forberedelse og sikring af anlæg eller  

 udbygning af de øvrige dele af rute 18 Holstebro-Herning-Vejle samt rute 9  

 Odense-Svendborg og rute 21 Holbæk-Vig som motorvej eller motortrafikvej.  

 Udbygningen af rute 18 er forudsat at ske i den såkaldte A-linie, der følger  

 den planlagte Diagonalvej Give-Horsens på strækningen Ris-Ølholm og  

 tilsluttes Den Jyske Motorvej nord for Vejle.
 Omfartsvejen ved Brande er under anlæg og forventes åbnet for trafikken i  

 år 2000.
På de øvrige strækninger af rute 18 gennemføres projektering og  

 miljøundersøgelser (vurdering af virkninger på miljøet (VVM)) i etaper.
For  

 strækningen Ris-Ølholm blev undersøgelserne foretaget i 1994-95, idet der  

 samtidig med VVM-vurderingen af omfartsvejsprojektet ved Brande blev  

 gennemført VVM-vurdering af hele Diagonalvejsstrækningen Give-Horsens.
For  

 strækningen fra Herning Nord til Brande er miljøundersøgelserne ligeledes  

 gennemført og udsendt til høring i begyndelsen af 1998. I de følgende år  

 igangsættes undersøgelserne af etaperne fra Holstebro til Herning samt fra  

 Brande til Ris og fra Ølholm til Vejle.
Der er dog allerede gennemført  

 indledende undersøgelser med registrering, kortlægning og beskrivelse af hele  

 korridoren langs A-linien.
 Regeringen lægger stor vægt på, at der er gode vejforbindelser i det  

 midtjyske område, og den finder det overordentligt nyttigt, hvis de planlagte  

 udbygninger af det overordnede vejnet kan danne udgangspunkt for en  

 forbedring af vejforbindelserne mellem væsentlige knudepunkter i området.  

 Holstebro/Herning-området, Trekantområdet, Billund og Århus/Horsens-området  

 er sådanne knudepunkter.
 Udbygning af rute 18 vil forbedre forbindelsen fra  

 Holstebro/Herning-området til Trekantområdet og det øvrige motorvejsnet, mens  

 forbindelsen mellem Billund og Århus/Horsens-området vil blive væsentlig  

 forbedret, når Diagonalvejen er anlagt i sin helhed mellem Give og motorvejen  

 ved Horsens.
 Mulighederne for yderligere at forbedre vejforbindelserne til Billund er  

 beskrevet i Vejdirektoratets rapport: »Veje til Billund«, 1997.  

 Forslagene her omfatter bl.a. en linie, der inkluderer den såkaldte  

 Borgmestervej mellem Den Jyske Motorvej ved Skærup og landevej 510,  

 Kolding-Bredsten (Vingstedvejen), ved Ødsted.
 Vejle Amt og Ribe Amt samt kommunerne i området har anbefalet rapportens  

 forslag 1, som baserer sig på Borgmestervejen i kombination med en udbygning  

 af de nuværende veje mellem Bredsten og Billund og mellem Billund og Give.  

 Kombineret med Diagonalvejen vurderes det, at der med denne løsning samlet  

 set opnås den mest hensigtsmæssige vejbetjening af Billund-området.
Omfordelingen pr. 1. januar 1998 af det offentlige vejnet mellem staten,  

 amterne og enkelte primærkommuner har medført, at bl.a. de tidligere  

 hovedlandeveje 348, Vejle-Viborg, 363, Vejle-Grindsted, og 338, Give-Horsens,  

 ikke længere er statsveje.
Det betyder, at opgaven med at etablere  

 Diagonalvejen er overgået til Vejle Amt på nær delstrækningen Ris-Ølholm, som  

 indgår i den fremtidige rute 18. Eventuelt anlæg af Borgmestervejen og  

 udbygning af øvrige vejforbindelser til Billund er ligeledes en amtslig  

 opgave, idet staten dog har givet tilsagn om en medfinansiering på 15 mio.  

 kr.
 I forbindelse med Folketingets behandling af lovforslaget om ændring af  

 vejloven gav et flertal i trafikudvalget udtryk for, at den overordnede  

 vejføring af rute 18 fra Ris mod syd ikke skulle føres til motorvejen nord  

 for Vejle, men vest om Vejle og forbindes med motorvejen syd for Vejle.
Udmeldingen herom gav anledning til indsigelser fra bl.a.
Vejle Amt, som  

 foretrækker A-linien, og som ønsker, at staten anlægger sin del af  

 Diagonalvejen snarest, idet amtet har igangsat det forberedende arbejde med  

 at realisere sin del.
 Ved en besigtigelse af rute 18 og vejforbindelser til Billund den 1.  

 december 1997 havde trafikudvalget lejlighed til sammen med trafikministeren  

 og repræsentanter for Vejle Amt at se nærmere på linieføringsforslagene for  

 rute 18 og Borgmestervejen.
På baggrund af besigtigelsen samt Vejle Amts brev af 10. december 1997 til  

 trafikministeren har et flertal i trafikudvalget i betænkningen af 18.  

 december 1997 til L 99 givet udtryk for den opfattelse, at det ikke er  

 nødvendigt, at der gennemføres yderligere undersøgelser af muligheden for at  

 føre rute 18 udbygget som motorvej/motortrafikvej vest om Vejle over Vejle  

 Ådal med tilslutning til Den Jyske Motorvej syd for Vejle.
Flertallet finder,  

 at udbygningen af rute 18 bør fastholdes i A-linien således som forudsat i  

 projekteringsloven.
 Flertallet har i betænkningen noteret sig, at miljøundersøgelserne af  

 Diagonalvejsstrækningen Ris-Ølholm er afsluttet, og at anlægslovforslag for  

 denne strækning derfor kan fremsættes i indeværende folketingsår.
Folketinget har tidligere vedtaget anlægslove for to delstrækninger af  

 Diagonalvejen, henholdsvis lov nr. 208 af 23. maj 1979 om Ris-Uldum og lov  

 nr. 225 af 22. april 1987 om Uldum-Horsens.
Strækningen mellem Horsens og Den  

 Jyske Motorvej blev anlagt og åbnet for trafik i 1990 sammen med  

 motorvejsstrækningen Vejle-Horsens.
Siden disse anlægslove blev vedtaget, er der fastlagt regler for  

 VVM-procedure vedrørende større vejprojekter.
I overensstemmelse med disse  

 regler er der i 1994-95 samtidig med VVM-proceduren for Brande Omfartsvej  

 gennemført en tilsvarende procedure for Diagonalvejen Give-Horsens  

 (motorvejen).
Miljøundersøgelserne har på nogle strækninger givet anledning til en  

 justering af vejens linieføring og udformning i forhold til det tidligere  

 foreliggende projekt.
Dette gælder bl.a. strækningen Ris-Ølholm.
Nord for Ølholm forløber Diagonalvejen på strækningen Ølholm-Uldum gennem  

 yderkanten af den sydligste del af EF-fuglebeskyttelsesområde nr. 44, Uldum  

 Kær, jf.
Miljøministeriets bekendtgørelse nr. 408 af 25. maj 1994 om  

 afgrænsning og administration af EF-fuglebeskyttelsesområder og  

 Ramsarområder.
I henhold til bekendtgørelsens § 2, stk. 2, jf. bilag 5, punkt  

 1, kan Diagonalvejen anlægges, selv om den berører det nævnte  

 fuglebeskyttelsesområde.
Som en del af VVM-undersøgelsen er undersøgt en alternativ linieføring syd  

 om Ølholm, hvorved fuglebeskyttelsesområde nr. 44 helt friholdes.
Vejen vil i  

 denne linie blive ca. 0,4 km længere og få et meget kurvet forløb i det  

 småbakkede landskab syd for Ølholm, hvilket medfører dårligere  

 overhalingsmuligheder og øger risikoen for trafikulykker.
VVM-undersøgelsen er beskrevet i følgende rapporter, udgivet af  

 Vejdirektoratet i 1995: »Diagonalvejen Give-Horsens.
VVM-redegørelse,  

 Sammenfattende rapport«, »Miljøvurdering af Diagonalvejen«,  

 »Visualisering og æstetisk vurdering«, »Vejteknisk  

 beskrivelse« og »Undersøgelse af landbrugsmæssige forhold«.
Rapporterne var fremlagt for offentligheden i foråret 1995, og der blev i  

 tilknytning hertil holdt borgermøder om projektet.
Vejdirektoratet modtog en  

 række bemærkninger, herunder indsigelser mod den miljøtilpassede linieføring,  

 fordi den berører ejendomme i større grad end den oprindelige linieføring,  

 samt ønsker om flere over- eller underføringer af skærende veje.
Vejle Amt har på baggrund af VVM-undersøgelsen tilsluttet sig  

 projektforslaget med de ændringer, der på baggrund af miljøundersøgelserne er  

 indarbejdet i projektet for at mindske indvirkningen på miljøet.
Amtet  

 forudsætter, at der i den videre projektering foretages en nøjere vurdering  

 af linieføringen, blandt andet ved ådalspassagerne, og af de forudsatte  

 afbrydelser af lokalvejssystemet.
For så vidt angår linieføringen ved Ølholm  

 er det amtets vurdering, at linieføringen nord om Ølholm bør fastholdes.
 Give Kommune har anbefalet projektforslaget, dog med opfordring til, at  

 der i størst mulig udstrækning tages hensyn til lokale lodsejeres  

 indsigelser.
Jelling Kommune har meddelt, at den oprindelige linieføring ønskes  

 fastholdt, da denne linie i højere grad følger ejendomsskellene mellem de  

 enkelte landbrugsejendomme end den nye linieføring, der er foreslået på  

 grundlag af miljøundersøgelserne.
Byrådet ønsker endvidere, at der etableres  

 niveaufri krydsninger af kommunevejene Mindstrupvej og Haugevej, som i  

 projektet er forudsat afbrudt, alternativt at der ved Haugevej etableres en  

 stiunderføring.
Desuden ønsker byrådet, at der etableres tilslutning til  

 Tørringvej af hensyn til bl.a. turisttrafik til Jelling.
Tørring-Uldum Kommune har anbefalet projektet, herunder linieføringen nord  

 om Ølholm, og ønsker hele Diagonalvejen Give-motorvejen gennemført snarest  

 muligt som en samlet etape.
Endvidere ønsker kommunen Kandborgvej (Haugevej i  

 Jelling Kommune) opretholdt.
Kandborgvej/Haugevej er i projektet forudsat afbrudt, da trafikken mellem  

 Ølholm og Jelling kan benytte Tørringvej lige vest herfor, og den videre  

 udbygning af rute 18 mod Vejle er planlagt at ske fra dette sted.
Af hensyn  

 hertil er der i projektet heller ikke forudsat etableret tilslutning til  

 Tørringvej.
Trafikken fra Herning, Brande, Viborg og Vejle til Jelling vil  

 uanset tilslutning eller ej ikke benytte Diagonalvejsstrækningen.
 Ændringerne af lokalvejnettet vil blive nærmere forhandlet med kommunerne  

 og vil indgå i ekspropriationskommissionens behandling.
 Skov- og Naturstyrelsen har i henhold til naturbeskyttelseslovens § 20  

 m.v. meddelt principiel godkendelse af projektet i linieføringen nord om  

 Ølholm på vilkår af, at der på strækningen Ris-Ølholm etableres faunapassager  

 ved Ris Mark, Givskud Bæk og ved skovrejsningsområdet vest for Hærvejen.  

 Disse faunapassager er indarbejdet i det foreliggende projekt.
2. Økonomiske og administrative konsekvenser for det offentlige De samlede omkostninger til projektering, arealerhvervelse og anlæg af  

 strækningen Ris-Ølholm som motortrafikvej er ca. 240 mio. kr. (prisniveau  

 1998, eksklusive moms). Beløbet er behæftet med usikkerhed, da udgifterne til  

 bl. a. ekspropriationer, jordarbejder og asfaltarbejder er vanskelige at  

 vurdere på forhånd.
Markedsforholdene på licitationstidspunkterne har stor  

 indflydelse herpå.
Usikkerheden skønnes at være af størrelsesordenen +/- 10  

 pct.
 Anlægstakt og åbningstidspunkt vil afhænge af de årlige  

 finanslovsbevillinger.
 En hensigtsmæssig anlægstakt kan opnås med følgende udgiftsfordeling:
Udgifterne i år 1 og 2 dækker hovedsagelig projektering og  

 ekspropriationer, mens udgifterne i årene 3 til 6 hovedsagelig dækker  

 egentlige anlægsarbejder.
Eventuelle forhåndsekspropriationer vil medføre en  

 fremrykning af udgifterne i de første år.
 Anlægsarbejdet forestås af Vejdirektoratet og har således primært  

 administrative konsekvenser for dette.
3. Trafikale konsekvenser Etableringen af Diagonalvejen og Borgmestervejen vil medføre en  

 omfordeling af trafikken i et større område.
På rute 18 strækningen Ris-Ølholm forventes i år 2010 en årsdøgntrafik på  

 ca. 6.400 biler.
Strækningen anlægges derfor som motortrafikvej svarende til  

 standarden for Brande Omfartsvej.
Den nuværende rute 18 vil på strækningerne mellem Give og Bredsten  

 (landevej 532 og 512) stort set have uændret trafik.
Derimod vil strækningen  

 mellem Bredsten og Vejle (landevej 363) blive aflastet med 5.000 - 6.000  

 biler, Fredericiavej i Vejle med ca. 2.500 biler og den nuværende  

 hovedlandevej 344 gennem Jelling med ca. 700 biler pr. døgn i forhold til  

 situationen uden Diagonalvejen og Borgmestervejen.
 Vejlefjordsbroen får en trafikstigning på ca. 500 biler pr. døgn, svarende  

 til ca. 1 pct. af den forventede trafik i år 2010.
 For trafikanterne vil vejanlæggene medføre en betydelig tidsbesparelse og  

 forbedring af trafiksikkerheden.
 Hvis hele rute 18 Holstebro-Herning-Vejle i 2010 er udbygget som  

 motortrafikvej, forventes årsdøgntrafikken på strækningen Ris-Ølholm på dette  

 tidspunkt at blive ca. 10.000 biler.
 Udbygning af hele rute 18 til motortrafikvej forventes ikke at belaste  

 Vejlefjordsbroen yderligere.
4. Miljømæssige konsekvenser I det følgende redegøres for de miljømæssige virkninger af isoleret anlæg  

 af strækningen Ris-Ølholm.
4.1 Støj, luftforurening og klima Trafikkens samlede støjbelastning af boliger vil falde som følge af  

 anlægget af vejen.
Antallet af boliger, der belastes med et støjniveau over  

 55 dB(A), reduceres med 56. Når hele Diagonalvejen er anlagt reduceres  

 antallet med 308. Enkelte ejendomme i landzone vil blive belastet med et  

 støjniveau, der overstiger 55 dB(A).
 De samlede emissioner af luftforurening fra trafikken - NOx-, HC- og  

 partikelemissionen - øges med henholdsvis 30 tons, 0,1 ton og 0,3 ton pr. år.  

 I den del af Vejle by, der ligger nede i ådalen, sker der et fald i  

 luftforureningen fra trafikken på omkring 5 pct.
 Emissionen af CO2 øges med 1.400 tons pr. år, såfremt der ikke indregnes  

 en forbedring af bilernes benzinøkonomi.
4.2 Natur, landskab og fortidsminder Vejen forløber gennem et varieret terræn, der er domineret af en sandet  

 moræneflade.
Området gennemskæres af en række ådale, af hvilke Alsted  

 Mølleådal af Vejle Amt er karakteriseret som et særligt værdifuldt  

 landskabselement.
Vejen er her flyttet mod nord i forhold til den tidligere  

 linie.
Den passerer ådalen på en 150 m lang dalbro, hvorved det landskabelige  

 helhedsindtryk forstyrres mindst muligt, og der sikres faunapassage på langs  

 i ådalen.
Vest for Alsted Mølleådal placeres vejen på nordskrænten af en  

 øst-vestgående dal, hvorved oplevelsen af dalprofilen bevares bedst muligt.
Øst for Ris fører linieføringen gennem en større plantage i Ris Mark med  

 forholdsvis stor biologisk rigdom.
Der er nord, syd og øst for området udlagt  

 skovrejsningsområder.
Hvis der etableres skov på disse arealer, vil området  

 komme til at fungere som en vigtig spredningsvej for dyr og planter til  

 naturområdet ved Tinnet Krat.
Vejanlægget vil øge den barrierevirkning, som  

 den nuværende hovedlandevej 344 i dag foranlediger.
 Ved vejens krydsning af Givskud Bæk etableres en faunapassage for at sikre  

 mulighederne for udviklingen af en spredningskorridor langs bækken.
Vest for Hærvejen findes en Øst-vestgående dalstrækning præget af enge og  

 kær og et rigt varieret planteliv.
Linieføringen er her tilpasset, så kun den  

 vestlige del af dalen berøres.
Linieføringen er endvidere tilpasset ved Mindstrup, således at Mindstrup  

 Bæk-dalen friholdes.
Der er her mulighed for, ved et  

 naturgenopretningsprojekt, at genskabe tidligere tiders vådbundsområder.
Med  

 den ændrede linieføring forsvinder et mindre, næringsrigt vandhul.
Det vil  

 blive erstattet af en tilsvarende biotop.
Ådalene ved Mindstrup og Alsted Skov rummer en særdeles værdifuld natur  

 med skove, våde og tørre enge samt vandløb.
Skovene udgør en økologisk  

 helhed, og selve ådalen fungerer som en vigtig spredningsvej.
Etablering af  

 en dalbro vil bevirke, at ådalenes funktion som spredningsvej og områdets  

 økologiske helhed bevares.
Under detailprojekteringen vil linieføringen blive  

 nøje vurderet for at sikre den mest skånsomme krydsning af dette naturområde.
 Ved Ølholm føres vejen på dæmning og bro over landevej 348. Dæmningen vil  

 være et dominerende landskabeligt element, der bryder grænsen mellem det  

 småbakkede morænelandskab mod syd og det flade kærlandskab mod nord.
4.3 Overfladevand og grundvand Vand, der strømmer af fra vejen, vil blive ledt til regnvandsbassiner og  

 herfra videre til bække og åer i området.
For at udjævne afstrømningen og  

 nedbringe mængden af skadelige stoffer inden vejvandet udledes til  

 vandløbene, ledes vandet gennem regnvandsbassiner med vandplanter.
Bassinerne  

 forsynes med olieudskillere og lukkemekanismer, således at eventuelle spild i  

 forbindelse med uheld vil kunne opsamles.
Under anlægsarbejdet etableres  

 midlertidige regnvandsbassiner, hvor jordpartikler kan bundfælde før vandet  

 ledes ud til nærmeste vandløb eller sø.
 De områder langs vejen, hvorfra der indvindes drikkevand, er alle  

 velbeskyttede mod nedsivning, men for at sikre hensynet til  

 grundvandsbeskyttelse bedst muligt vil afvandingssystemet for vejen blive  

 konstrueret, så risiko for nedsivning minimeres.
4.4 Ressourceforbrug Det samlede forbrug af grusmaterialer til vejens opbygning vil være ca.  

 250.000 m3 og forbruget af asfalt ca. 80.000 tons.
5. Økonomiske og administrative konsekvenser for erhvervslivet Udbygning af rute 18 Holstebro-Herning-Vejle som en højklasset  

 vejforbindelse, herunder anlæg af strækningen Ris-Ølholm, skønnes at bidrage  

 til en positiv erhvervsøkonomisk udvikling.
 Selve anlægsarbejdet skønnes at medføre en direkte og indirekte  

 beskæftigelse på omkring 500 mandår.
 Forslaget har ikke administrative konsekvenser for erhvervslivet.
6. Forholdet til EU-retten De miljøundersøgelser, der er gennemført, opfylder kravene i Rådets  

 direktiv nr. 85/337/EØF af 27. juni 1985 om vurdering af visse offentlige og  

 private projekters indvirkning på miljøet og som ændret ved Rådets direktiv  

 97/11/EF af 3. marts 1997.
 Der henvises til punkt 1 ovenfor.
7. Høring over lovforslaget Lovforslaget er sendt til høring hos:
 Vejle Amt, Give Kommune, Jelling Kommune, Tørring-Uldum Kommune og Vejle  

 Kommune.
 Høringssvarene vil blive fremsendt til trafikudvalget, når de foreligger.
Bemærkninger til lovforslagets enkelte bestemmelser Til § 1 Forslaget omfatter bemyndigelse til at anlægge en ca. 13 km lang  

 hovedlandevejsstrækning mellem Ris og Ølholm som motortrafikvej.
Strækningen  

 udgør 1. etape af en ny rute 18 mellem Give og Vejle og af Diagonalvejen  

 (rute 30) mellem Give og motorvejen ved Horsens.
Der henvises til bilag 1.
 Motortrafikvejen anlægges i den i miljøundersøgelserne anbefalede  

 linieføring, således at det senere vil være muligt at udbygge rute 18 til  

 motorvej.
Beskrivelse af vejanlægget 1. Tværprofil Vejen anlægges som facadeløs to-sporet motortrafikvej med 8,0 m bred  

 kørebane og 2,5 m brede nødspor, i alt 15 m kronebredde.
2. Linieføring Med udgangspunkt i hovedlandevej 344, Vejle-Give, nordvest for Ris  

 forløber vejen mod øst, syd om Ris Mark og de store skovområder mellem Sønder  

 Kollemorten og Givskud Mark, hvor den krydser Hærvejen umiddelbart nord for  

 Dalsgård.
Herfra forløber vejen videre mod øst mellem Knude og Mindstrup Mark  

 til Alsted Mølleå, som krydses mellem Alsted Bro og Alsted Mølle.
Passagen af  

 ådalen sker på en ca. 8 m høj og 150 m lang dalbro.
Herfra forløber vejen syd  

 om Tørring og Kandborg til landevej 348, Vejle-Viborg, vest for Ølholm.
3. Tilslutninger Der bliver alene tilslutninger til motortrafikvejen ved Ris og Ølholm til  

 henholdsvis den nuværende hovedlandevej 344, Vejle-Jelling-Give (rute 442),  

 og landevej 348, Vejle-Viborg (rute 13).
4. Skærende veje og stier Skærende veje føres over eller under den nye vej eller afbrydes/forlægges.  

 Hærvejen, som på dette sted har status som kommunevej, føres over vejen.
 Der vil under detailprojekteringen blive vurderet behov og muligheder for  

 øvrige stikrydsninger.
5. Faunapassager Der etableres faunapassager ved Ris Mark, Givskud Bæk, vest for Hærvejen  

 og ved Alsted Mølleå.
Til § 2 Som en konsekvens af bestemmelsen i § 1 om anlæg af en ny  

 hovedlandevejsstrækning Ris-Ølholm, der medfører en omlægning af rute 18  

 mellem Give og Vejle til den nye hovedlandevej og landevej 348 mellem Ølholm  

 og Vejle, foreslås denne landevejsstrækning opklassificeret til  

 hovedlandevej.
Der henvises til bilag 1.
Til § 3 Som en konsekvens af bestemmelserne i § 1 og § 2 foreslås en bemyndigelse  

 til trafikministeren til at nedklassificere de hovedlandevejsstrækninger, der  

 afløses af de i § 1 og § 2 nævnte hovedlandevejsstrækninger.
 Der henvises til bilag 1.
Til § 4 Loven foreslås at træde i kraft dagen efter bekendtgørelsen i Lovtidende.
 Som en konsekvens af bestemmelsen i § 1 og af aftalen om omfordeling af  

 det offentlige vejnet mellem staten, amterne og nogle enkelte primærkommuner  

 (Vejaftalen) ophæves ved lovens ikrafttræden de anlægsbemyndigelser, som  

 foreligger for Diagonalvejsstrækningerne Ris-Uldum og Uldum-Horsens i henhold  

 til lov nr. 208 af 23. maj 1979 og lov nr. 225 af 22. april 1987.
 Nærværende lov fastlægger linieføringen af Diagonalvejen ved Ølholm,  

 således at Diagonalvejstrækningerne Ølholm-Uldum-E45 kan gennemføres i den  

 forudsatte linieføring i lov nr. 208 af 23. maj 1979, jf. § 2, stk. 2, i  

 Miljøministeriets bekendtgørelse nr. 408 af 25. maj 1994 om afgrænsning og  

 administration af EF-fuglebeskyttelsesområder og Ramsarområder.
Skriftlig fremsættelse (1. april 1998) Trafikministeren (Sonja Mikkelsen):
 Hermed tillader jeg mig for det høje Ting at fremsætte:
 Forslag til Lov om anlæg af rute 18, strækningen Ris-Ølholm og om  

 nedlæggelse af visse vejstrækninger som hovedlandeveje m.v.
(Lovforslag nr.
L 39).
I lovforslaget søges om bemyndigelse til at anlægge en ny  

 hovedlandevejsstrækning som motortrafikvej mellem Ris og Ølholm.
Strækningen  

 udgør en del af en ny rute 18 Holstebro-Herning-Vejle og indgår desuden som  

 en etape af den planlagte Diagonalvej Give-Horsens.
De øvrige etaper af  

 Diagonalvejen skal, som en konsekvens af aftalen om omfordeling af det  

 offentlige vejnet mellem staten, amterne og nogle enkelte primærkommuner  

 (Vejaftalen), anlægges af Vejle Amt.
 Med lovforslaget ophæves samtidig de tidligere bemyndigelser, der er givet  

 til anlæg af Diagonalvejsstrækningerne Ris-Uldum og Uldum-Horsens.
 Idet jeg i øvrigt henviser til bemærkningerne til lovforslaget, skal jeg  

 anbefale det til Tingets hurtige og velvillige behandling.
