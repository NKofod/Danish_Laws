Afgørelsen drejer sig om, hvorvidt KTAS kan betragtes som en  

 offentligretlig juridisk person, som omhandlet i art. 12 i  

 dobbeltbeskatningsoverenskomsten med Frankrig.
Ifølge afgørelsen er  

 Skattedepartementet af den opfattelse, at KTAS i denne sammenhæng skal  

 betragtes som en privatretlig juridisk person.
 En skatteyder spurgte om, hvorvidt Danmark eller Frankrig vil have  

 beskatningsretten til den løn, som han oppebærer for arbejde udført i  

 Frankrig, som ansat hos KTAS, for tiden fra og med 4. januar 1987, herunder  

 om, hvorvidt det er bestemmelsen i artikel 12 eller bestemmelsen i artikel 14  

 i den gældende dobbeltbeskatningsoverenskomst af 8. februar 1957 mellem  

 Danmark og Frankrig, der finder anvendelse.
 I skrivelse af 13. maj 1987 gav Skattedepartementet udtryk for, at Danmark  

 havde beskatningsretten hertil, ud fra den betragtning, at KTAS er en  

 offentligretlig juridisk person og dermed omfattet af artikel 12 i  

 dobbeltbeskatningsoverenskomsten mellem Danmark og Frankrig.
 Efter at skatteyderen påny havde rejst spørgsmålet over for  

 Skattedepartementet meddelte man, at Skattedepartementet efter fornyet  

 overvejelse er af den opfattelse, at KTAS i relation til ovennævnte  

 dobbeltbeskatningsaftale, skal betragtes som en privatretlig juridisk person  

 og som følge heraf har Frankrig, jf. overenskomstens artikel 14,  

 beskatningsretten til den løn, som skatteyderen modtager for sit arbejde i  

 Frankrig, under forudsætning af at opholdet i Frankrig varer mere end 12  

 måneder.
(* 1) Offentliggjort i SKAT 1988, nr. 4, s. 234 Den tidligere afgørelse af 13. maj 1987 er optaget i Afgørelser fra  

 Skattedepartementet nr. 37, den 15. juni 1987, og i Skat , 1987, nr. 7, side  

 522.
