(Handelsskolerne) På foranledning af henvendelser om præciseringer følger nedenfor en række  

 uddybende bemærkninger.
Ad pkt. 1 Den pædagogiske del af handelsfaglærereksamen omfatter prøver i pædagogik  

 og praktisk undervisningsfærdighed, jf. bekendtgørelse nr. 240 af 27. april  

 1987 om handelsfaglærereksamen, PP 4, stk. 1, nr. 3.
Ad pkt. 2 Der er i ministeriet ikke overvejelser om at forlænge ordningens løbetid  

 ud over den 1. januar 1993.
 Da der skal gennemføres en samlet datanomuddannelse, omfatter ordningen  

 også projekt og afsluttende eksamen.
Lærere, der vælger kurset 3.11. Systemudvikling, skal gennemføre et  

 datanomkursus efter eget valg blandt de kurser, der ikke er obligatoriske i  

 ordningen.
Prøven i det valgte kursus afholdes under de eksaminationsformer,  

 der gælder for ordningen, jf. pkt. 3.
 Såfremt en lærer før den 20. december 1989 har bestået et eller flere af  

 de datanomkurser, der indgår i ordningen, herunder et eventuelt kursus efter  

 eget valg, kan vedkommende vælge at overføre resultaterne fra disse kurser  

 til den særlige ordning.
 Efter anmodning meddeler den prøveafholdende skole fritagelse, såfremt en  

 lærer har andre formelle, dokumenterede uddannelsesmæssige kvalifikationer,  

 der efter skolens vurdering uden tvivl kan sidestilles med et eller flere  

 datanomkurser i forbindelse med kvalificeringsordningen.
 Det bemærkes, at ordningen omfatter privatistadgang, jf. pkt. 3.
Ad pkt. 3 Den (de) prøve- og eksamensafholdende skole(r) udsteder almindeligt bevis  

 for datanomkursus og for den samlede datanomuddannelse.
 SEL bekræfter tillige over for den enkelte eksaminand, at prøver og  

 afsluttende eksamen er bestået i henhold til kvalificeringsordningen.
 Sammen med SELs bevis for gennemført 3-dages kursus i »Pædagogisk  

 tilrettelæggelse af tematiseret undervisning ved  

 datamatikeruddannelsen«, jf. pkt. 2, udgør dette samlet lærerens  

 dokumentation for, at de formelle kvalifikationskrav er opfyldt.
Med venlig hilsen Erik Nexelmann underv.insp.
