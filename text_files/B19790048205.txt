 I medfør af § 40, stk. 4, i lov nr. 313 af 26. juni 1975 om folkeskolen  

 som ændret ved lov nr. 302 af 8. juni 1978 fastsættes følgende:
 § 1.  Udgifterne til undervisning af et barn i  

 folkeskolen påhviler den kommune, hvor barnet modtager undervisning, for så  

 vidt udgifterne ikke helt eller delvis påhviler staten, amtskommunerne eller  

 andre.
Stk. 2.  Underviser kommunen et barn, hvis forældre ikke  

 er tilmeldt folkeregistret i kommunen, kan kommmunen dog kræve en godtgørelse  

 herfor fra forældrenes folkeregisterkommune, såfremt Stk. 3.  Godtgørelsen omfatter kommunens udgifter til  

 barnets undervisning og eventuel befordring.
 § 2.  Udgifterne til undervisning på sygehuse og  

 lignende institutioner, som modtager børn i alderen 6-18 år, påhviler den  

 amtskommune, hvor institutionen er beliggende.
 Stk. 2.  Undervises der på institutionen et barn, hvis  

 forældre ikke er tilmeldt folkeregistret i en kommune i det amt, hvor  

 institutionen er beliggende, kan amtskommunen dog kræve en godtgørelse herfor  

 fra den amtskommune, hvori forældrenes folkeregisterkommune ligger.
 Stk. 3.  Godtgørelsen omfatter udgifterne til barnets  

 undervisning.
 § 3.  Udgifter til specialundervisning og anden  

 specialpædagogisk bistand til et barn, hvis udvikling kræver en særlig  

 vidtgående hensyntagen eller støtte, påhviler den amtskommune, hvor bistanden  

 ydes.
 Stk. 2.  Afholder amtskommunen efter stk. 1 udgifter til  

 specialundervisning m.v. til et barn, hvis forældre ikke er tilmeldt  

 folkeregistret i en kommmune i amtet, kan amtskommunen dog kræve en  

 godtgørelse herfor fra den amtskommune, hvori forældrenes  

 folkeregisterkommune ligger.
 Stk. 3.  Godtgørelsen omfatter udgifterne til barnets  

 undervisning og eventuel befordring.
 Stk. 4.  Den kommune, hvor barnets forældre er tilmeldt  

 folkeregistret, skal dog yde den amtskommune, som i henhold til stk. 1 eller  

 stk. 2 afholder udgifterne til specialundervisning m.v., et beløb, der  

 fastsættes af undervisningsministeriet, jfr. undervisningsministeriets  

 cirkulære om kommunalt takstbeløb i henhold til folkeskolelovens § 40, stk.2.
 § 4.  Reglerne i §§ 2 og 3 om amtskommunens  

 rettigheder og pligter finder tillige anvendelse på Københavns og  

 Frederiksberg kommuner.
 § 5.  Bekendtgørelsen har virkning fra 1. januar 1980.
Undervisningsministeriet, den 27.  

 november 1979 P.m.v.
