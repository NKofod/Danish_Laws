Bekendtgørelse om ændring af bekendtgørelse om dag-, fritids- og klubtilbud m.v. til børn og unge § 1 I bekendtgørelse nr. 868 af 24. juni 2011 om dag-, fritids- og klubtilbud m.v. til børn og unge, som ændret ved bekendtgørelse nr. 448 af 9. maj 2012, foretages følgende ændringer:
 1. Efter § 85 indsættes i kapitel 19 :
»§ 86. Kommunalbestyrelsens tilskud og forældrenes egenbetaling for en plads og for et sundt frokostmåltid efter dagtilbudslovens § 16, stk. 1 i dag-, fritids-, eller klubtilbud m.v. reguleres ikke som følge af en eventuel forskel mellem de budgetterede bruttodriftsudgifter og de faktiske bruttodriftsudgifter.« 2. § 91 ophæves.
§ 2 Bekendtgørelsen træder i kraft den 9. juni 2012.
