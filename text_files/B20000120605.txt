Bekendtgørelse om fleksible  

 forløb inden for  

 videregående uddannelse for voksne I medfør af § 11, stk. 2, § 12, stk. 4,  

 § 13, stk. 4, § 14, stk. 4, § 15, stk. 5 og 6,  

 § 17, stk. 5, § 19, nr. 2, § 30, stk. 2, og  

 § 32, nr. 2, i lov nr. 488 af 31. maj 2000 om erhvervsrettet  

 grunduddannelse og videregående uddannelse (videreuddannelsessystemet)  

 for voksne fastsættes:
Kapitel 1 Område § 1. Bekendtgørelsen omfatter  

 videregående voksenuddannelse (VVU), diplomuddannelse og  

 masteruddannelse, der gennemføres som fleksible forløb.
Et  

 fleksibelt forløb sammensættes af uddannelseselementer fra  

 eksisterende uddannelser og afsluttes med et afgangsprojekt.
Det fleksible  

 forløb fastsættes i en personlig uddannelsesplan.
Kapitel 2 Uddannelsesinstitutioner § 2. Et fleksibelt forløb kan  

 tilrettelægges af de uddannelsesinstitutioner inden for  

 Undervisningministeriets og Forskningsministeriets områder, der udbyder  

 videregående uddannelse for voksne på samme niveau som det  

 fleksible forløb og inden for afgangsprojektets fagområde.
Kapitel 3 Betegnelse § 3. En VVU gennemført som fleksibelt  

 forløb giver ret til betegnelsen VVU med efterfølgende  

 angivelse af uddannelsens hovedemne i parentes.
 Stk. 2. En diplomuddannelse gennemført som fleksibelt  

 forløb giver ret til betegnelsen Diplom med efterfølgende  

 angivelse af uddannelsens hovedemne i parentes.
 Stk. 3. En masteruddannelse gennemført som fleksibelt  

 forløb giver ret til betegnelsen Master med efterfølgende  

 angivelse af uddannelsens hovedemne i parentes.
Kapitel 4 Adgangsbetingelser § 4. Adgang til videregående uddannelse for  

 voksne som fleksible forløb er betinget af, at ansøgeren, inden  

 der udarbejdes en personlig uddannelsesplan, jf. § 5, har mindst 2  

 års relevant erhvervserfaring efter den adgangsgivende uddannelse  

 på mindst følgende niveauer:
 1)	Til VVU: En ungdomsuddannelse eller en grunduddannelse for  

 voksne.
 2)	Til diplomuddannelse: En kort videregående uddannelse, en VVU  

 gennemført som et bekendtgørelsesreguleret forløb eller  

 et særligt indgangsforløb til diplomuddannelsen.
 3)	Til masteruddannelse: En mellemlang videregående uddannelse,  

 en professionsbacheloruddannelse, en bacheloruddannelse eller en  

 diplomuddannelse gennemført som et bekendtgørelsesreguleret  

 forløb.
 Stk. 2. Uddannelsesinstitutionen kan stille krav om, hvilke  

 fag, herunder fagniveau, der skal indgå i en adgangsgivende uddannelse,  

 jf. stk. 1.
 Stk. 3. Uddannelsesinstitutionen kan efter en konkret  

 vurdering give adgang for ansøgere, der ikke opfylder betingelserne om  

 den adgangsgivende uddannelse i stk. 1 og 2, herunder ansøgere,  

 der har gennemført en VVU, en diplomuddannelse eller en  

 masteruddannelse som et fleksibelt forløb, hvis  

 uddannelsesinstitutionen vurderer, at ansøgeren har de  

 nødvendige forudsætninger for at kunne gennemføre det  

 fleksible forløb.
Kapitel 5 Uddannelsesplanen § 5. Den personlige uddannelsesplan  

 fastsættes af uddannelsesinstitutionen, jf. § 2. Planen udarbejdes  

 i samarbejde med og efter forudgående vejledning af ansøgeren  

 med udgangspunkt i ansøgerens erhvervserfaring, livserfaring og  

 forudgående uddannelse.
Uddannelsesinstitutionen påser, at planen  

 opfylder kravene i § 8, stk. 2.
Stk. 2. Uddannelsesplanen skal beskrive ansøgerens  

 samlede uddannelsesforløb, herunder afgangsprojektet.  

 Uddannelsesplanen angiver de uddannelseselementer, som ansøgeren skal  

 gennemføre for at kunne afslutte den ønskede uddannelse.
Planen  

 skal indeholde:
 1)	Ansøgerens adgangsgrundlag, jf. § 4.
 2)	Uddannelsens faglige profil, herunder hovedemne, og  

 kompetenceniveau, jf. § 8, stk. 2.
 3)	Sammensætning af de uddannelseselementer, der indgår i  

 forløbet, med angivelse af ECTS-point, herunder uddannelseselementer  

 der allerede er gennemført.
 4)	Angivelse af ved hvilken institution elementerne skal  

 gennemføres eller er gennemført.
 5)	Den rækkefølge, i hvilken uddannelseselementerne skal  

 gennemføres, og en vejledende tidsplan herfor, jf. § 8.
 Stk. 3. Uddannelsesinstitutionen skal sikre, at  

 ansøgeren får mulighed for at gennemføre alle  

 uddannelseselementer i uddannelsesplanen, jf. dog § 6, stk. 2. Hvis  

 forløbet indeholder elementer, der skal gennemføres på  

 andre institutioner, træffer uddannelsesinstitutionen de  

 nødvendige aftaler med disse institutioner.
 § 6. Uddannelsesplanen skal underskrives af  

 både uddannelsesinstitutionen og ansøgeren.  

 Uddannelsesinstitutionen giver kopi af planen til ansøgeren og til  

 eventuelle andre uddannelsesinstitutioner, hvor dele af forløbet skal  

 gennemføres.
 Stk. 2. Uddannelsesinstitutionen kan efter anmodning fra den  

 studerende tillade fravigelse af uddannelsesplanen, herunder i  

 tilfælde, hvor et uddannelseselement er ændret væsentligt  

 eller ikke længere udbydes.
§ 7. Hvis uddannelsen ikke er gennemført  

 inden for 6 år, bortfalder uddannelsesplanen.
Tidspunktet regnes fra  

 uddannelsesplanens underskrivelse.
 Stk. 2. Hvis uddannelsesplanen er bortfaldet, fastsætter  

 uddannelsesinstitutionen efter ansøgerens ønske en ny  

 uddannelsesplan, som udarbejdes i overensstemmelse med de aktuelle regler for  

 de uddannelseselementer, der indgår.
Kapitel 6 Uddannelseselementer § 8. Uddannelseselementerne i et fleksibelt  

 forløb samt afgangsprojektet, jf. § 9, skal tilsammen have et  

 omfang svarende til 60 ECTS-point, hvoraf 1)	mindst 30 ECTS-point skal være opnået ved fordybelse i  

 et hovedemne, og 2)	mindst 10 ECTS-point ved VVU eller mindst 12 ECTS-point ved diplom-  

 og masteruddannelser skal være opnået ved et afgangsprojekt inden  

 for hovedemnet, jf. § 5, stk. 2, nr. 2.
 Stk. 2. Niveau, rækkefølge og sammensætning  

 af de enkelte uddannelseselementer skal sammen med det afsluttende  

 afgangsprojekt sikre en klar faglig profil, et kompetenceniveau, svarende til  

 henholdsvis VVU-, diplom- og masterniveau, en indre sammenhæng og en  

 faglig progression i den pågældende uddannelse.
 Stk. 3. De enkelte uddannelseselementer kan gennemføres  

 ved den uddannelsesinstitution, der har udarbejdet uddannelsesplanen, jf.  

 § 5, stk. 1, eller ved andre uddannelsesinstitutioner, jf.  

 § 18 i lov om erhvervsrettet grunduddannelse og videregående  

 uddannelse (videreuddannelsessystemet) for voksne.
Kapitel 7 Afgangsprojektet § 9. Uddannelsesforløbet afsluttes  

 med et individuelt, skriftligt afgangsprojekt.
Projektet skal forbinde de  

 enkelte uddannelseselementer.
 Stk. 2. Emnet for afgangsprojektet skal ligge inden for  

 uddannelsens hovedemne, jf. § 5, stk. 2, nr. 2, og skal godkendes  

 af uddannelsesinstitutionen inden projektets påbegyndelse.
Stk. 3. Afgangsprojektet gennemføres ved den  

 uddannelsesinstitution, der har udarbejdet uddannelsesplanen.
Det kan  

 gennemføres på heltid eller deltid.
 Stk. 4. Uddannelsesinstitutionen udpeger en vejleder for den  

 studerende i relation til afgangsprojektet.
§ 10. Afgangsprojektet bedømmes ved en  

 mundtlig prøve.
Der gives en samlet karakter for det skriftlige  

 afgangsprojekt og den mundtlige præstation.
Stk. 2. Prøven er individuel og varer 30 minutter  

 inklusive vurderingen og meddelelse af resultatet.
Der er ikke  

 forberedelsestid.
 Stk. 3. Ved bedømmelsen af afgangsprojektet deltager  

 vejlederen og en censor, der er beskikket af Undervisningsministeriet.
 Stk. 4. Der gives karakter efter 13-skalaen, jf.  

 bekendtgørelse om karakterskala og anden bedømmelse.
 § 11. For bedømmelsen af afgangsprojektet  

 gælder i øvrigt reglerne i bekendtgørelse om eksamen ved  

 visse videregående uddannelser under Undervisningsministeriet,  

 bekendtgørelse om karakterskala og anden bedømmelse samt  

 bekendtgørelse om censorinstitutionen for visse videregående  

 uddannelser under Undervisningsministeriet.
Kapitel 8 Forskellige regler § 12. Bevis for et gennemført fleksibelt  

 forløb udstedes af den uddannelsesinstitution, hvor afgangsprojektet  

 er gennemført, jf. § 9, stk. 3.
 § 13. En studerende, som under  

 afgangsprojektet er til alvorlig gene for undervisningen, for andre  

 studerende, lærere eller andre ansatte eller for institutionens sikre  

 og hensigtsmæssige drift, kan bortvises fra undervisningen på en  

 uddannelsesinstitution under Undervisningsministeriet eller  

 Forskningsministeriet, eventuelt for en bestemt periode, jf. dog  

 stk. 4.
 Stk. 2. Bortvisning forudsætter, at der forinden er  

 meddelt den pågældende en advarsel herom.
 Stk. 3. Foreløbig bortvisning med henblik på  

 overvejelser om afgørelse om advarsel eller egentlig bortvisning kan  

 ske uden forudgående advarsel, hvis det er nødvendigt af hensyn  

 til undervisningen m.v., jf. stk. 1.
 Stk. 4. Reglerne om bortvisning i stk. 1 - 3 finder ikke  

 anvendelse, hvor der i medfør af anden lovgivning er fastsat regler om  

 bortvisning.
§ 14. Undervisningsministeriet kan tillade  

 fravigelser af bekendtgørelsen som led i forsøg.
Samtidig  

 fastsættes forsøgets varighed og rapporteringsform.
 Stk. 2. Undervisningsministeriet kan dispensere fra  

 bekendtgørelsen, når det er begrundet i usædvanlige  

 forhold bortset fra de tilfælde, der er nævnt i § 4,  

 stk. 3, og § 6, stk. 2.
§ 15. Uddannelsesinstitutionens afgørelser  

 i henhold til denne bekendtgørelse kan indbringes for  

 Undervisningsministeriet, når klagen vedrører retlige  

 spørgsmål.
Klagen indgives til uddannelsesinstitutionen.  

 Uddannelsesinstitutionen videresender klagen til ministeriet ledsaget af en  

 udtalelse.
Uddannelsesinstitutionen giver klageren lejlighed til inden for en  

 frist på 1 uge at kommentere udtalelsen.
Kommentarerne medsendes til  

 ministeriet.
 Stk. 2. Frist for at indgive klage efter stk. 1 er 2 uger  

 fra den dag, afgørelsen er meddelt klageren.
Kapitel 9 Ikrafttræden § 16. Bekendtgørelsen træder i kraft den 1.  

 januar 2001.
