Ankenævnet opretholdt en af Fiskerikontrollen truffen afgørelse,  

 hvorefter et parti saltfisk på i alt 7.616 kg var erklæret uegnet til  

 menneskeføde FISKERIMINISTERIETS ANKENÆVN Torsdag den 16. september 1993  afholdtes møde i  

 Fiskeriministeriets ankenævn til behandlig af en af Blue Water Nord A/S den  

 18. august 1993 indgivet anke over en af Fiskerikontrollen i Frederikshavn  

 den 5. august 1993 truffen afgørelse, hvorefter et parti saltfisk på i alt  

 7.616 kg, er erklæret for uegnet til menneskeføde og henvist til tilvirkning  

 på destruktionsanstalt eller lignende, jf. § 3, stk. 2, litra a, jf. stk. 3,  

 jf. § 2, stk. 6, i lbk. nr. 649 af 4. august 1993 om kvalitetskontrol med  

 fisk og fiskevarer.
AFGØRELSE Ankenævnet opretholdt Fiskerikontrollens afgørelse.
 Sagsfremstilling m.v.
Fiskerikontrollen i Frederikshavn har i skrivelse af 24. august  

 1993 oplyst, at kassationen er foretaget på baggrund af en organoleptisk  

 undersøgelse på opbevaringsstedet.
Resultatet af undersøgelsen var, at  

 partiet gav indtryk af for lang tids opbevaring, idet toppen af hver palle  

 var begroet af mug og skimmelsvampe.
Desuden var saltfisken forurenet med  

 olie og eller snavs formentlig efter påkørsel af en truck.
 Blue Water Nord A/S har som begrundelse for anken bl.a. fremført,  

 at selskabet ønsker varerne fritstillet, idet man finder at varerne er  

 brugbare til menneskeføde, såfremt de videreforarbejdes i en  

 klipfisk-produktion hos selskabets kunde i Norge.
 Et antal prøver, der var repræsentative for partiet, var til brug for  

 ankesagens behandling, udtaget af Fiskerikontrollen i Frederikshavn i  

 samarbejde med Blue Water Nord A/S.
 Ved sagens behandling var Fiskerikontrolen i Frederikshavn  

  repræsenteret ved overfiskeribetjent John Nielsen.
 Blue Water Nord A/S var ikke til stede.
