Nr BSF 37 Forslag til folketingsbeslutning om en kvoteordning for opnåelse af dansk  

 statsborgerskab ved naturalisation Fremsat af Pia Kjærsgaard (FP) Kim Behnke (FP) Tom Behnke (FP) Aage  

 Brusgaard (FP) den 8. december 1992 Folketinget pålægger regeringen at fremsætte lovforslag, hvorved der etableres en kvoteordning (måltal) for det antal danske statsborgerskaber, der ved naturalisation meddeles udenlandske ansøgere inden for hvert enkelt kalenderår.
Kvoten (måltallet) fastsættes fra og med kalenderåret 1993 og indtil videre til højst 1.000 statsborgerskaber om året.
Bemærkninger til forslaget Dansk statsborgerskab erhverves af langt de fleste danskere ved fødslen.  

 Sådan har det været i århundreder.
Ind imellem har der været behov for, at  

 fremmede, der oprindelig var kommet hertil som gæster, kunne tildeles dansk  

 statsborgerskab eller indfødsret.
Det var naturligt nok for mennesker, der  

 efter mange års ophold og integration i det danske samfund gjorde fyldest som  

 nyttige medborgere.
Grundlovens § 44 fastslår, at ingen udlænding kan få indfødsret uden ved  

 lov.
Dette grundlovsmæssige formkrav forhindrer selvsagt, at lovgivningen  

 overfører kompetencen til at træffe beslutninger om erhvervelse af  

 statsborgerskab til administrative eller judicielle myndigheder.
Derimod er  

 det i god pagt med grundlovsreglen, at Folketinget vælger at fastsætte  

 udfyldende regler, herunder dels kvalitative betingelser for erhvervelse af  

 statsborgerskab, dels kvantitative regler, som beskrevet i dette  

 beslutningsforslag.
Der henvises i denne forbindelse til Zahle, Dansk  

 Statsforfatningsret, København 1989 Bind I, side 108 ff.
Udgangspunktet bør naturligvis være, at fremmede landes statsborgere kun  

 sjældent har behov for at ændre statsborgerskab og bliver danskere.
Oftest  

 bør statsborgerskab først tildeles, når en tilflytter og dennes familie i  

 meget lang tid, måske i en eller flere generationer, har levet her i landet  

 og føler sig så dybt indlevet i det danske samfund, at dansk statsborgerskab  

 opleves som en helt naturlig konsekvens.
Under de skiftende regeringer Schluter er der sket en stærk lempelse af  

 mulighederne for at opnå dansk statsborgerskab.
Nu er det ikke blot mennesker  

 med naturlig tilknytning til Danmark eller Europa, ikke kun mennesker med  

 ønske om at leve sig ind i det danske samfund og dansk kultur; nu er det  

 mange tusinde personer med oprindelsesland som f.eks.
Pakistan, Iran, Irak,  

 Libanon, Marokko, Etiopien, Sri Lanka, Malaysia, Tyrkiet og det tidligere  

 Jugoslavien, der ansøger om og opnår dansk statsborgerskab.
Alene ved den senest vedtagne lov om indfødsrets meddelelse (lov nr. 361  

 af 14. maj 1992) tildeltes dansk statsborgerskab til 817 udlændinge, hvoraf  

 langt de fleste kommer fra de nævnte lande eller fra andre afrikanske eller  

 asiatiske samfund.
I folketingssamlingen 1992-93 er foreløbig fremsat  

 lovforslag L 3, ved hvilket indenrigsministeren foreslår, at der meddeles  

 indfødsret til 909 udlændinge.
På årsbasis udgør antallet af ansøgninger om  

 naturalisation henved 3.000 personer.
 For den danske befolkning er det overordenlig uheldigt, hvis man fra  

 regeringen og folketingsflertallets side bagatelliserer betydningen af at  

 opnå dansk statsborgerskab ved at sætte kravene til ansøgerne meget lavt.
For eksempel fremgår det af mindretalsudtalelsen i betænkningen til L 269,  

 afgivet af Indfødsretsudvalget den 7. maj 1992, at der - blot ved denne ene  

 lov - blev tildelt dansk statsborgerskab til 30 personer, der er domfældt for  

 straffelovsovertrædelser, og at mindst 200 personer - dvs. en fjerdedel af de  

 nye danske statsborgere - har levet af skatteyderbetalt offentlig hjælp i  

 mere end sammenlagt 6 måneder inden for de seneste 5 år.
Se Folketingets  

 Forhandlinger, folketingsåret 1991-92, Tillæg B sp. 1461.
Fremskridtspartiet har i årevis markant advaret mod denne tendens.
Dansk  

 statsborgerskab må ikke blive et samlebåndsprodukt, der uddeles til tusinder  

 af ansøgere.
Dansk statsborgerskab er en værdifuld gave, der kun bør tildeles  

 til en snæver kreds af mennesker, der hævet over al tvivl, bestræber sig for  

 at leve i harmoni med og til gavn for det danske samfund.
Ethvert samfund må  

 værne og beskytte sig selv.
Et af midlerne hertil er at vise den største  

 forsigtighed med tildeling af statsborgerskab til fremmede.
Det er et  

 almindeligt anerkendt princip overalt i verden.
Men i Danmark er udviklingen  

 ved at løbe helt af sporet.
 Det er på denne generelle baggrund forslagsstillerne fremsætter nærværende  

 beslutningsforslag.
Fremskridtspartiet vil i indeværende folketingssamling yderligere  

 fremsætte forslag om styrkelse af betingelserne for at opnå dansk  

 statsborgerskab.
De to forslag indebærer tilsammen dels en kvantitativ  

 forbedring ved at indføre den nævnte kvote på højst 1.000 naturalisationer  

 årligt, dels en kvalitativ forbedring, der består i en styrkelse af de  

 individuelle krav, der stilles til ansøgerne.
Forbedringerne afbøder nogle af de væsentlige ulemper, der er resultatet  

 af en årrækkes holdningsløs udlændingepolitik.
Disse år har været kendetegnet  

 af en stærkt accelererende indvandring og væsentlig stigning i antallet af  

 tildelte statsborgerskaber uden hensyn til, at dette er klart stridende mod  

 den danske befolknings ønsker og uden nævneværdige, sammenhængende  

 overvejelser om de økonmiske, sociale og kulturelle konsekvenser i samfundet.  

 Kun sporadisk har et politisk flertal søgt at imødegå den forkerte udvikling,  

 jf.
Lov nr. 482 af 24. juni 1992 om ændring af udlændingeloven m.v.  

 (Familiesammenføring, effektivisering og asylbehandlinger m.v.)., men for  

 sent og for lidt effektivt.
Den ukontrollable og uønskede udvikling har som allerede påvist navnlig  

 været markant under regeringen Schluters regeringsår, og resultatet har da  

 også været, at Danmark i Poul Schluters statsministertid er rykket mere  

 radikalt i retning af at blive et multi-etnisk, multi-religiøst og  

 multi-kulturelt samfund end i nogen tidligere tidsepoke i Danmarkshistorien.  

 Denne udvikling har vel at mærke fundet sted, uden at det politiske flertal  

 på noget tidspunkt har været villig til at forelægge sin udlændingepolitik  

 for befolkningen.
Tværtimod har man fra dette flertals side afvist  

 Fremskridtspartiets mange opfordringer og det helt konkrete forslag om at  

 lægge spørgsmål om udlændingepolitik frem til folkeafstemning.
Der er imidlertid ingen tvivl om, at der nu er et stort og voksende  

 befolkningskrav om, at lovgivningen om udlændinge på en række væsentlige  

 områder underkastes ændringer.
Det er ikke i det lange løb acceptabelt, at  

 regeringen og det politiske etablissement er i opposition til befolkningens  

 flertal.
Både nærværende forslag og det på et senere tidspunkt fremsatte  

 forslag til folketingsbesutning om styrkelse af betingelserne for opnåelse af  

 dansk statsborgerskab tjener til en sådan tiltrængt forbedring af  

 lovgivningen.
Fra justitsministerens side er fra tid til anden anført ønsket om  

 indførelse af kvoteordninger i forbindelse med behandlingen af regler om  

 flygtninge og indvandrere.
Således har ministeren ved en række lejligheder,  

 f.eks. i et interview i Tidsskriftet Exil, 1992, 1. årgang nr. 1, side 18,  

 taget til orde for en samlet kvote for indvandrere, flygtninge og  

 familiesammenføringer.
Justitsministeren udtaler i interviewet bl.a.  

 følgende:
». . . Det jeg mener, man bør diskutere, er en samlet kvote for  

 indvandrere, flygtninge og familiesammenføringer.
Altså enhver art af  

 opholdstilladelse/grundlag, der gives i Danmark.
Men altid sådan, at det sker  

 med fuld respekt af flygtningenes rettigheder.
Danmark ville aldrig  

 nogensinde kunne etablere et kvotesystem, der tilsidesatte flygtningenes krav  

 på beskyttelse, når de melder sig ved den danske grænse.
Jeg erkender fuldt ud, at et sådant system vil kunne blive meget svært at  

 administrere, og at systemet ikke er enkelt.
Men det ville have den fordel,  

 at det ville tvinge danske politikere til at tage stilling til, hvor stort et  

 antal udlændinge man hvert år fandt det rigtigt at give et opholdsgrundlag i  

 Danmark.« Forslagsstillerne finder i denne forbindelse grund til at påpege, at  

 justitsministeren gennem en årrække har ventileret ønsker om kvoteordninger,  

 uden nogen sinde at uddybe sine synspunkter, tage lovinitiativ eller blot  

 orientere sig hos Folketingets partier om, hvorvidt et sådant flertal kunne  

 tilvejebringes.
Det er naturligvis en uholdbar samfundstilstand, at  

 indvandringen finder sted, uden at nogen ansvarlige politikere ønsker at tage  

 stilling til, hvor stort et antal udlændinge man ønsker at give  

 opholdsgrundlag i Danmark, og regeringen kan ikke ansvarsfraskrive sin  

 passivitet ved at justitsministeren i ny og næ antyder, at han er i  

 opposition til regeringens officielle udlændingepolitik.
Nærværende beslutningsforslag skal i denne sammenhæng ses som et  

 forsigtigt første skridt i retning af indførelse af kvoteordninger, dog alene  

 for så vidt angår antallet af tildelte statsborgerskaber.
Forslagsstillerne  

 deltager gerne i en yderligere lovgivning, som den af justitsministeren  

 anbefalede, ved hvilken der indføres generelle kvoteordninger også for  

 antallet af flygtninge, indvandrere og familiesammenførte, uanset om disse  

 søger dansk statsborgerskab.
En lovgivning som forslået i dette beslutningsforslag sikrer, at det ikke  

 længere alene er et vilkårligt antal af ansøgere, der styrer antallet af  

 meddelte statsborgerskaber.
Der fastsættes ved den foreslåede lovgivning en  

 kvoteordning (måltal) på indtil videre højst 1.000 statsborgerskaber om året.
 Folketinget kan naturligvis til enhver tid forhøje eller reducere kvoten  

 på grundlag af indhøstede erfaringer, ligesom fastsættelse af en kvoteordning  

 ikke forhindrer, at regeringen eller andre fremsætter forslag om  

 naturalisationslove for et større eller mindre antal ansøgere end den  

 fastsatte kvote.
 Opbruges kvoten i et kalenderår, vil dette ikke være til hinder for, at de  

 pågældende ansøgere igen kan søge om naturalisation i et efterfølgende  

 kalenderår.
 Anvendelsen af kvoteordningen bør ske i snævert samarbejde mellem  

 Folketinget og indenrigsministeren, idet der bl.a. kan tilrettelægges løbende  

 konsultationer, der sikrer, at man ved behandlingen af ansøgninger i  

 administrationen og i indfødsretsudvalget navnlig tilgodeser ansøgere, der  

 kan tilføre det danske samfund værdifulde bidrag, f.eks. på det  

 erhvervsmæssige, uddannelsesmæssige eller andre væsentlige områder.
 Dette beslutningsforslag er indeholdt i Fremskridtspartiets lovkatalog  

 1992-93, pkt. 28 (ISBN 87-89766-02-4).
