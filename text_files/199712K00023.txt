Nr LSF 23 Forslag til Lov om ændring af lov om en aktiv arbejdsmarkedspolitik, lov  

 om arbejdsløshedsforsikring m.v., lov om orlov, lov om  

 arbejdsmarkedsuddannelser, lov om kommunal aktivering og lov om aktiv  

 socialpolitik(Etableringsydelse, dimittender, orlov til ledige,  

 deltagerbetaling på AMU, igangsætningsydelse m.v.) Fremsat af arbejdsministeren (Jytte Andersen) den 9. oktober 1997 Arbejdsministeriet § 1 I lov om en aktiv arbejdsmarkedspolitik, jf. lovbekendtgørelse nr. 508 af  

 18. juni 1997, foretages følgende ændringer:
 1. I § 11, stk. 4, ændres »5-11« til: »5-7  

 og 9-11«.
 2. Kapitel 8 ophæves.
 3. I § 26 ændres »2-9a« til: »2-7, 9 og  

 9a«.
 4. § 33, stk. 1, nr. 3, ophæves.
 Nr. 4-7 bliver herefter nr. 3-6.
 5. I § 34, stk. 2, udgår: »og 8«.
 6. I § 35 a udgår: »bortset fra tilbud om  

 etableringsydelse,».
 7. I § 36 ændres »2-10« til: »2-7 og  

 9-10«.
 8. I § 40, stk. 1, udgår: »og etableringsydelse«.
 9. § 46 affattes således:
 » § 46. En modtager af uddannelsesgodtgørelse har pligt til at  

 underrette sin arbejdsløshedskasse om forhold, der kan være af betydning for  

 retten til godtgørelsen.
 Stk. 2. Har en modtager af uddannelsesgodtgørelse givet urigtige  

 oplysninger eller fortiet forhold, der har betydning for retten til  

 godtgørelsen, skal fejludbetalt godtgørelse tilbagebetales efter reglerne i  

 kapitel 13 i lov om arbejdsløshedsforsikring m.v.«.
 10. I § 62, stk. 1 , ændres »3-11« til: »3-7  

 og 9-11«.
§ 2 I lov om arbejdsløshedsforsikring m.v., jf. lovbekendtgørelse nr. 27 af  

 13. januar 1997, som ændret ved lov nr. 377 af 10. juni 1997, foretages  

 følgende ændringer:
 1. § 51, stk. 2, affattes således:
 » Stk. 2. Til et medlem, der optages i henhold til § 41, stk.  

 1, nr. 3, litra b, og som ikke efter uddannelsens afslutning og forud for  

 ledighedens indtræden har haft beskæftigelse i det i § 53, stk. 2, nævnte  

 omfang, udbetales dagpenge med et beløb, der udgør 82 pct. af højeste  

 dagpenge efter §§ 47 eller 70.«.
 2. I § 51, stk. 3, 1. pkt., ændres »efter stk. 2«  

 til: »med et beløb, der udgør 82 pct. af højeste dagpenge efter §§ 47  

 eller 70«.
 3. I § 51, stk. 3, 2. pkt., ændres »stk. 2« til:  

 »1. pkt.«.
 4. I § 55, stk. 2, 1. pkt., udgår: »og 8«.
 5. I § 55, stk. 6,1. pkt. , ændres »5-10« til:  

 »5-7 og 9-10«.
 6. I § 63, stk. 2, ændres »12 måneders ledighed inden  

 for 15 måneder« til: »6 måneders ledighed inden for 12  

 måneder«.
§ 3 I lov om orlov, jfr. lovbekendtgørelse nr. 5 af 8. januar 1996, foretages  

 følgende ændringer:
 1. § 2, stk. 1, nr. 2, affattes således:
»2) ledige er berettiget til ydelser efter lov om  

 arbejdsløshedsforsikring m.v. under hele orlovens forløb,» 2. § 2, stk. 4 , affattes således:
 » Stk. 4. Ledige har alene adgang til sammenlagt 4 ugers  

 uddannelsesorlov, medmindre arbejdsformidlingen skønner, at perioden kan  

 forlænges under hensyntagen til arbejdsmarkedets behov.«.
 3. § 2, stk. 6, affattes således:
 » Stk. 6. Arbejdsministeren kan fastsætte nærmere regler efter  

 stk. 4.«.
 4. I § 3 indsættes efter stk. 1 som nyt stykke:
 » Stk. 2. Der kan ikke opnås orlov efter § 2 til uddannelses-  

 og kursusforløb, hvis indhold overvejende er af hobby- og  

 fritidskarakter.«.
 Stk. 2 og 3 bliver herefter stk. 3 og 4.
§ 4 I lov om arbejdsmarkedsuddannelser, jf. lovbekendtgørelse nr. 53 af 23.  

 januar 1997, som ændret ved lov nr. 378 af 10. juni 1997, foretages følgende  

 ændring:
 1. I § 30, stk. 4, indsættes som 2. pkt.:
 »Erhvervsskolerne kan uden godkendelse udbyde særligt tilrettelagte  

 sammenhængende forløb efter § 3, nr. 2.«.
 2. § 46 affattes således:
 » § 46. Arbejdsministeren fastsætter et afmeldegebyr.«.
Socialministeriet § 5 I lov om kommunal aktivering, jf. lovbekendtgørelse nr. 36 af 26. januar  

 1996, som ændret ved lov nr. 1225 af 27. december 1996, foretages følgende  

 ændringer:
 1. Kapitel 7 ophæves.
 2. I § 23, stk. 1, 2. pkt., ændres »§ 15, § 18 og §  

 21« til: »§ 15 og § 18«.
 3. § 27 ophæves.
§ 6 I lov nr. 455 af 10. juni 1997 om aktiv socialpolitik foretages følgende  

 ændringer:
 1. Kapitel 5 ophæves.
 2. I § 96 ændres 2 steder »kapitel 4-6« til:  

 »kapitel 4 og 6«.
 3. § 102 ophæves.
 4. I § 107, stk. 2, ændres »kapitel 5-8« til:  

 »kapitel 6-8«.
Ikrafttrædelses- og overgangsbestemmelser § 7 Loven træder i kraft den 1. januar 1998.
§ 8 Stk. 1. Ledige, som har indgivet en ansøgning om etableringsydelse  

 til arbejdsløshedskassen inden lovens ikrafttræden, kan modtage  

 etableringsydelse efter de hidtil gældende regler, jf. lov om en aktiv  

 arbejdsmarkedspolitik og lov om arbejdsløshedsforsikring m.v.
 Stk. 2. Personer, der er optaget i en arbejdsløshedskasse som  

 dimittender inden lovens ikrafttæden, kan modtage dagpenge efter de hidtil  

 gældende regler.
 Stk. 3. Ledige, som har indgivet en ansøgning om uddannelsesorlov  

 til Arbejdsformidlingen inden lovens ikrafttræden, har adgang til  

 uddannelsesorlov efter de hidtil gældende regler.
 Stk. 4. Personer, der har fået tildelt igangsætningsydelse inden  

 lovens ikrafttræden, kan modtage igangsætningsydelse efter de hidtil gældende  

 regler.
Bemærkninger til lovforslaget Almindelige bemærkninger I.
Indledning Dette forslag skal ses i sammenhæng med de øvrige lovforslag, som  

 regeringen samtidig fremsætter med det formål at justere den økonomiske  

 politik.
 Beskæftigelsen er steget de sidste 3 år, og stigningen har været særlig  

 kraftig i slutningen af 1996 og 1997. I samme periode er ledigheden faldet  

 markant.
 Arbejdsmarkedsreformen og de forskellig justeringer af  

 arbejdsmarkedspolitikken har medvirket til at skabe et dynamisk og fleksibelt  

 arbejdsmarked, hvor det indtil nu i væsentligt omfang er undgået, at der er  

 opstået betydelige flaskehalse.
 For at understøtte den positive udvikling i efterspørgslen efter  

 arbejdskraft og for at sikre, at efterspørgslen også i de kommende år kan  

 opfyldes, er der behov for i god tid at sikre de fornødne justeringer af den  

 aktive arbejdsmarkedspolitik, så muligheden for et fortsat fleksibelt og  

 mobilt arbejdsmarked øges.
Det er ikke acceptabelt med mangelsituationer på arbejdsmarkedet samtidig  

 med et vist ledighedsniveau, og det er uhensigtsmæssigt, hvis ledige kun  

 retter opmærksomheden mod afgrænsede dele af arbejdsmarkedet både fagligt og  

 geografisk.
Det er derimod afgørende, at de ledige udnytter de muligheder,  

 der viser sig, når beskæftigelsen stiger.
I modsat fald forhales eller forspildes muligheder for, at ledige kommer  

 ud af arbejdsløshedssituationen og over i ordinær beskæftigelse.
Samtidig  

 øges risikoen for, at flaskehalssituationer, som følge af at virksomhederne  

 ikke kan få tilstrækkelig arbejdskraft fra de lediges rækker, udløser  

 løninflation.
 Det er regeringens ambition og præcist formulerede mål, at ledigheden  

 nedbringes, og beskæftigelsen forbedres betydeligt frem til år 2005. Det  

 stiller øgede krav til arbejdsmarkedets effektivitet og fleksibilitet og  

 dermed den aktive arbejdsmarkedspolitik.
 Regeringen har nedsat et embedsmandsudvalg, som har til opgave at  

 udarbejde beslutningsgrundlag samt konkrete forslag til regeringen om  

 tilpasning, målretning og forenkling af arbejdsmarkedslovgivningen fra 1999,  

 når fremrykningen af aktivperioden til at begynde efter 2 års ledighed er  

 fuldt gennemført ved udgangen af 1998. Ændringerne skal følge det spor, der  

 er lagt med de senere års strukturreformer i arbejdsmarkedspolitikken.
 I lyset af den fortsat høje strukturledighed og presset på arbejdsmarkedet  

 er der imidlertid brug for nogle mere umiddelbare tilpasninger og justeringer  

 i den samlede aktive arbejdsmarkedspolitik, som kan virke allerede på kort  

 sigt.
 Lovforslaget indeholder en række forslag, der kan medvirke til at øge den  

 faglige og den geografiske mobilitet på arbejdsmarkedet.
 Arbejdsministeren vil i øvrigt ved godkendelse af de regionale  

 arbejdsmarkedsråds planer for den tidlige indsat i 1998 sikre, at gruppen  

 under 30 år, der har risiko for langvarig ledighed, får relevante  

 aktiveringstilbud.
Samtidig er det i en situation med stigende efterspørgsel på kvalificeret  

 arbejdskraft væsentligt at fastholde og opkvalificere seniorerne på  

 arbejdsmarkedet.
Som led i mål- og rammestyringen af AF's indsats er der for  

 1998 fastsat centrale mål- og resultatkrav for en styrket indsats over for  

 ledige over 50 år.
Yderligere initiativer vil blive overvejet i forlængelse  

 af 3-partsdrøftelserne om det rummelige arbejdsmarked.
Der er en betydelig vækst i udgifterne til sygedagpenge.
Der nedsættes  

 derfor en hurtigtarbejdende embedsmandsgruppe, der skal belyse, om der er  

 uhensigtsmæssige tilgange til sygedagpengesystemet, der har sammenhæng med  

 formidling af arbejde/tilbud om aktivering.
Embedsmandsgruppen skal komme med  

 forslag til forelæggelse for regeringen.
II.
Bemærkninger til § 1 1. Etableringsydelse Lovforslaget indebærer, at bestemmelserne vedrørende etableringsydelse  

 ophæves.
 Efter de gældende bestemmelser kan ledige dagpengemodtagere, som ønsker at  

 etablere og drive selvstændig virksomhed, efter en samlet ledighedsperiode på  

 5 måneder inden for de seneste 8 måneder få tilbud om etableringsydelse.
Etableringsydelse kan gives i op til 21/2 år, hvilket betyder, at de  

 ledige bindes i tilbud i en længere periode uden at skulle stå til rådighed  

 for formidlet arbejde.
Det medfører, at arbejdskraftudbudet begrænses.
Etableringsydelsen giver ikke ledige særlige kvalitfikationer, der kan  

 medvirke til en forbedring af beskæftigelsesmulighederne, men indebærer en  

 risiko for fastholdelse i ledighed.
Desuden indebærer ordningen ofte støtte  

 til etablering af virksomheder, der under alle omstændigheder var blevet  

 startet (dødvægtstab).
 Det foreslås derfor at afskaffe etableringsydelsen som redskab i den  

 aktive arbejdsmarkedsindsats.
 De øvrige ændringer er konsekvenser af dette forslag.
2. Mobilitetsfremmende initiativer a) Tværregionalt formidlingssamarbejde Arbejdsmarkedsstyrelsen har allerede iværksat en række initiativer med  

 henblik på en styrkelse af det tværregionale formidlingssamarbejde, herunder  

 fælles arbejdsmarkedsovervågning over større geografiske afstande.
 AF's tværregionale formidling vil blive yderligere styrket gennem en øget  

 arbejdsmarkedsovervågning og en sikring af, at de administrative procedurer  

 og støttesystemer, som er etableret, bliver anvendt til at fremme  

 formidlingsarbejdet.
b) Fleksibilitetsfremmende ydelse Der kan på visse nærmere betingelser ydes økonomisk støtte i form af  

 flyttehjælp til personer, som må skifte bopæl i forbindelse med overtagelse  

 af arbejde.
 Ordningen er senest fastlagt ved Arbejdsministeriets bekendtgørelse nr.  

 1239 af 12. december 1996, der har hjemmel i aktivlovens § 8.
 Den maksimale støtte er i bekendtgørelsen fastsat til 65.000 kr.
 En reduktion af den økonomiske belastning ved at skulle skifte bopæl vil  

 styrke incitamentet til at overtage arbejde over større geografiske afstande.
 Den maksimale støtte vil derfor efter lovens vedtagelse blive forhøjet til  

 100.000 kr.
III.
Bemærkninger til § 2 1. Dimittender Som dimittend opnår man dagpengeret en måned efter uddannelsens afslutning  

 uafhængig af medlemskabets længde.
Dette er en undtagelse fra det almindelige  

 krav om, at man skal have været medlem i et år og have haft arbejde af en vis  

 varighed for at opnå dagpengeret.
Dimittenders dagpengeret opnås således på  

 særligt gunstige vilkår.
Samtidig kan dimittender - som alle øvrige ledige -  

 få foretaget en nyberegning af dagpengesatsen efter 3 måneders beskæftigelse  

 (dog mindst et år efter sidste beregning).
Ved at øge incitamenterne for dimittender til tidligt i ledighedsforløbet  

 at søge arbejde bredt, vil risikoen for, at der er uopfyldt  

 arbejdskraftefterspørgsel, blive mindre.
Højnes den geografiske og i en vis  

 grad den faglige mobilitet for de (ny)uddannede, får samfundet,  

 virksomhederne og den enkelte en bedre forrentning af  

 uddannelsesinvesteringerne.
Det foreslås derfor, at dagpengesatsen for dimittender fastsættes til fast  

 82 % af højeste dagpenge i hele ydelsesperioden.
Ved opfyldelse af det  

 almindelige beskæftigelseskrav på 52 uger (34 uger for deltidsforsikrede)  

 inden for 3 år, opnås ret til en ny (almindelig) dagpengeperiode på  

 individuel dagpengesats.
 AF vil herudover igangsætte en særlig markedsføring med henblik på at gøre  

 virksomhederne opmærksomme på ledige akademikere.
2. Rådighedsreglerne Efter de gældende rådighedsregler, kan ledige inden for de første 12  

 måneders ledighed formidles »passende« arbejde, det vil sige  

 arbejde inden for den lediges faglige område.
Efter 12 måneders ledighed, kan  

 den ledige formidles »rimeligt« arbejde, det vil sige arbejde, som  

 kan ligge uden for den lediges faglige område.
Den lediges egen jobsøgning  

 omfatter i hele ledighedsperioden kun pligt til at søge passende arbejde.
 Grænsen for, hvornår den ledige kan formidles rimeligt arbejde, det vil  

 sige arbejde uden for sit faglige område, foreslås fremrykket fra 12 måneders  

 ledighed inden for 15 måneder til 6 måneders ledighed inden for 12 måneder.
 Fremrykningen vil øge den faglige mobilitet og vil samtidig være en fordel  

 i situationer, hvor der ikke er passende arbejdskraft i lokalområdet, men dog  

 ledige, der relativt nemt ville kunne overtage arbejdet og derfor ville kunne  

 formidles som rimelig arbejdskraft.
 I forbindelse med ændringen vil der i bekendtgørelse om rådighed og  

 selvforskyldt ledighed ske en harmonisering af reglerne om formidlet arbejde  

 og egen jobsøgning, således at den lediges egen jobsøgning også udvides fra  

 passende til rimeligt arbejde efter 6 måneders ledighed inden for 12 månder.  

 Endvidere vil der blive foretaget en præcisering af afgrænsningen mellem,  

 hvad der anses for passende og rimeligt arbejde.
For at øge den geografiske mobilitet, vil den ledige i særlige situationer  

 derudover skulle acceptere en transporttid på op til 4 timer dagligt, mod de  

 nuværende 3 timer dagligt.
Ved formidling over lange afstande gælder fortsat  

 det almindelige formidlingsprincip om »den, der matcher jobbet  

 bedst«.
Det betyder, at der kun bør ske formidling med en transporttid  

 på op til 4 timer, når der i en region opstår mangel på arbejdskraft med  

 bestemte kvalifikationer, og arbejdet ikke i den nærmeste fremtid anses at  

 kunne dækkes af lokalt bosiddende arbejdskraft (flaskehalssituationer).
Hvis lovforslaget vedtages, vil der også i bekendtgørelsen ske en  

 præcisering af lediges pligt til at deltage i kurser, så AF meget hurtigt kan  

 få personer, der er ledige, fx som følge af virksomhedslukning/flytning - og  

 som dermed ikke har udsigter til at få arbejde inden for deres fag i  

 lokalområdet - omskolet til anden beskæftigelse.
Hermed skabes der en  

 fornuftig sammenhæng mellem den fremrykkede pligt til at tage rimeligt  

 arbejde og pligt til omskoling.
3. Tilsyn Til yderligere effektivisering af Direktoratet for  

 Arbejdsløshedsforsikringens tilsynsvirksomhed - særligt aktioner mod sort  

 arbejde - forventes der snarest fremlagt lovforslag, der giver tilsynet  

 selvstændig kompetence til at foretage uanmeldte virksomhedsbesøg.
Herudover  

 vil der blive taget initiativ til drøftelse med de kommunale parter om  

 kommunernes ansvar og rolle i tilsynet med udbetaling af ydelser.
Hensigten  

 er bl.a. at få klarlagt kommunernes praksis på området.
4. Selvstændiges rådighed Der er ikke forskel på lønmodtageres og selvstændiges  

 rådighedsforpligtelser, men i forbindelse med en opstramning af  

 rådighedsreglerne vil den administrative praksis i forhold til selvstændiges  

 rådighed blive vurderet nærmere.
Arbejdsministeriet har allerede iværksat en  

 undersøgelse, der skal forsøge at belyse, hvordan dagpenge- og  

 formidlingssystemet tager sig af ledige selvstændige.
IV.
Bemærkninger til § 3 Forslaget skal ses som endnu et skridt i retning af at sidestille lediges  

 og beskæftigedes adgang til orlov.
En ligestilling for så vidt angår  

 børnepasningsorlov og længden af uddannelsesorlov blev gennemført ved  

 lovændringen i 1995, og med dette forslag tilsigtes en yderligere  

 ligestilling med hensyn til uddannelsesorlov.
For de beskæftigede har det  

 hele tiden været således, at der kun var adgang til uddannelsesorlov med  

 arbejdsgiverens accept, og det foreslås nu, at ledige på tilsvarende vis skal  

 indhente AF's accept, hvis de ønsker at gå på uddannelsesorlov i mere end  

 sammenlagt 4 uger.
Forslaget indebærer således, at den begrænsning i lediges muligheder for  

 at vælge at gå på uddannelsesorlov, som allerede findes i form af, at det kun  

 er muligt frit at vælge 4 ugers uddannelsesorlov inden for de første 26 ugers  

 ledighed, udstrækkes til at gælde i hele ledighedsperioden (dagpengeperioden  

 såvel som aktivperioden). Det medfører, at såfremt en ledig ønsker at gå på  

 uddannelsesorlov af sammenlagt mere end 4 ugers varighed - eller allerede på  

 et tidligere tidspunkt har opbrugt adgangen til frit at vælge sammenlagt 4  

 ugers orlov - skal AF vurdere, om situationen på det regionale arbejdsmarked  

 er således, at der enten med det samme eller inden for en kortere tid (dvs  

 inden for det næste kvartal) kan tilbydes den ledige arbejde.
Hvis det er  

 tilfældet, skal den ønskede uddannelsesorlov afslås.
Kan der derimod ikke  

 tilbydes beskæftigelse inden for det næste kvartal, skal orloven bevilges.
 I tilfælde, hvor der er tendens til flaskehalsproblemer på det regionale  

 arbejdsmarked, kan AF i samarbejde med den ledige vælge ikke umiddelbart at  

 tilbyde beskæftigelse, men i stedet for udarbejde en handlingsplan, som  

 rummer en uddannelsesorlov, der vil sætte den ledige i stand til at overtage  

 beskæftigelse inden for flaskehalsområder.
 For at understrege uddannelsesorlovens karakter af et tilbud om efter- og  

 videreuddannelse på gode økonomiske vilkår med henblik på at sikre en fast  

 tilknytning til arbejdsmarkedet, indføres der en begrænsning med hensyn til  

 den type af uddannelser og kurser, som kan tages på uddannelsesorlov.  

 Fremover lægges vægten endnu mere på erhvervsrettede forløb i og med, at  

 uddannelses- og kursusforløb af hobby- eller fritidsbetonet karakter ikke  

 længere vil kunne tages på uddannelsesorlov.
V.
Bemærkninger til § 4 Med ændringen til § 46 foreslåes deltagerbetalingen ophævet, mens  

 afmeldegebyret på AMU bevares.
Deltagerbetaling blev indført som led i  

 finanslovsaftalen for 1996. Baggrunden for ønsket om at ophæve  

 deltagerbetalingen nu er, at den ikke har virket adfærdsregulerende, som det  

 var hensigten.
Ordningen har derimod - p.g.a. fritagelse for kortuddannede  

 defineret som personer omfattet af VUS-afgrænsningen - voldt store  

 administrative kvaler.
 Afmeldegebyret, som bevares, har derimod en adfærdsregulerende effekt i  

 forhold til betids afmeldinger, der giver uddannelsesinstitutionerne bedre  

 muligheder for holdopfyldning og dermed effektiv uddnyttelse af ressourcerne.
VI.
Bemærkninger til § 5 og § 6 For at skabe parallelitet mellem Arbejdsministeriets og Socialministeriets  

 regler om støtte til etablering af selvstændig virksomhed, foreslås det at  

 ophæve ordningen om igangsætningsydelse til kontanthjælpsmodtagere, der  

 ønsker at drive en selvstændig virksomhed, og som har modtaget kontanthjælp i  

 sammen hængende 6 måneder.
Igangsætningsydelsen udgør 50 pct. af  

 kontanthjælpen og udbetales i 21/2 år.
Administrative og økonomiske konsekvenser Lovforslaget er et led i regeringens løbende tilpasning af  

 arbejdsmarkedspolitikken til en situation på arbejdsmarkedet med faldende  

 ledighed og stigende beskæftigelse.
Hovedsigtet med forslaget er at forbedre  

 arbejdsmarkedets struktur, så risikoen for flaskehalse og mangelproblemer  

 mindskes.
De økonomiske konsekvenser af lovforslaget og de administrative  

 initiativer vedrørende mobilitet og rådighed vil derfor først og fremmest  

 vise sig i form af et mere velfungerende arbejdsmarked og dermed muligheden  

 for en højere beskæftigelse og lavere ledighed.
Samlet set skønnes lovforslaget ikke at påvirke de offentlige  

 nettoudgifter.
De strukturforbedrende elementer skønnes dog at medføre  

 budgetforbedringer i størrelsesordenen ca. 3-400 millioner kroner.
Til § 1 Forslaget om ophævelse af bestemmelserne om etableringsydelse vil betyde  

 en mindre administrativ lettelse for AF.
 Udgifterne til etableringsydelse, der finansieres over rammen til den  

 aktive arbejdsmarkedspolitik, vil falde bort i løbet af en 21/2-årig periode  

 fra 1. januar 1998.
 Med uændrede regler og med en opretholdelse af det nuværende niveau for  

 anvendelsen af etableringsydelse på ca. 10.000 helårspersoner, skønnes  

 udgifterne til etableringsydelse at udgøre ca. 700 millioner kroner i 1998 og  

 frem.
 Med gennemførelsen af forslaget skønnes udgifterne til etableringsydelse  

 at falde med ca. 300 millioner kroner i 1998, ca. 600 millioner kroner i 1999  

 og ca. 650 millioner kroner i år 2000. Fra år 2001 vil der ikke være udgifter  

 til etableringsydelse.
En del af de personer, der som følge af lovforslaget mister muligheden for  

 at modtage etableringsydelse, vil starte egen virksomhed uden tilskud eller  

 på egen hånd finde beskæftigelse.
Det skønnes, at denne gruppe udgør ca. 25%.
Tilbage er 75% af den gruppe, der som følge af lovforslaget mister  

 muligheden for etableringsydelse.
Denne gruppe kan formentlig ikke  

 umiddelbart indplaceres på det ordinære arbejdsmarked.
 Hovedparten af gruppen vil skulle aktiveres gennem den aktive  

 arbejdsmarkedspolitik, enten som led i ret- og pligtaktivering i  

 aktivperioden eller som led i den tidlige målgruppeindsats.
 Det skønnes, at de øgede aktiveringudgifter tiluddannelsesgodtgørelse,  

 uddannelseskøb, jobtræningsstøtte og puljejob udgør ca. 450 millioner kroner  

 i 1998, ca. 800 millioner kroner i 1999, ca. 850 millioner kroner i år 2000  

 og ca. 900 millioner kroner, når etableringsydelsen derefter er fuldt  

 afviklet.
 Forslaget skønnes på den baggrund med betydelig usikkerhed at medføre  

 offentlige merudgifter på ca. 100 millioner kroner i 1998, og ca. 200  

 millioner kroner i årene derefter.
Til § 2 Der vurderes ikke at være særlige administrative konsekvenser forbundet  

 med forslaget til ændring af lov om arbejdsløshedsforsikring m.v.
 Forslaget om en fast sats til dimittender på 82% i hele ydelsesperioden  

 skønnes at berøre 10.000 til 15.000 personer årligt.
 Det skønnes, at forslaget medfører en dagpengebesparelse på ca. 50  

 millioner kroner årligt.
 Forslaget skønnes kun at have ubetydelige kommunaløkonomiske konsekvenser.
Til § 3 Forslaget til ændring af lov om orlov vil medføre en administrativ  

 merbelastning af arbejdsformidlingen, da der i langt flere tilfælde end i dag  

 skal foretages en vurdering af den aktuelle situation på det regionale  

 arbejdsmarked for at kunne anlægge et skøn over, om en ledig vil kunne  

 tilbydes arbejde, eller om den pågældende kan gå på uddannelsesorlov som  

 ønsket.
Med en videreførsel af de nuværende regler skønnes ca. 12.500  

 helårspersoner i 1998 og frem at modtage uddannelsesorlov, der er påbegyndt i  

 forlængelse af ledighed.
Ca. 500 af disse skønnes at have uddannelsesorlov  

 under 4 uger og berøres derfor ikke af forslaget.
Af de 12.000 helårspersoner, der forventes berørt af forslaget, skønnes  

 det, at AF umiddelbart godkender uddannelsesorloven i ca. halvdelen af  

 tilfældene, enten fordi der ikke kan tilbydes ordinær beskæftigelse inden for  

 3 måneder, eller fordi der ikke er flaskehalsproblemer.
En del af disse  

 orlovsforløb ville under alle omstændigheder være del af en handlingsplan.
 Af de resterende ca. 6.000 skønnes 1.500 at kunne tilbydes ordinært  

 arbejde, mens ca. 1.000 forventes at blive ledige og modtage dagpenge i en  

 periode.
De resterende ca. 3.500 personer skal aktiveres som led i en  

 handlingsplan.
Det skønnes, at ca. 2.500 kan aktiveres på  

 uddannelsesorlovsydelse med en arbejdsmarkedspolitisk relevant uddannelse.  

 Tilbage bliver ca. 1.000 personer, som AF vurderer ikke har behov for  

 uddannelsesaktivering, og som skal aktiveres på anden vis.
 Under ovenstående forudsætninger skønnes forslaget at medføre besparelser  

 på uddannelsesorlovsydelsen på ca. 250 millioner kroner i 1998 og ca. 500  

 millioner kroner i de efterfølgende år.
 Forslaget skønnes at medføre merudgifter til aktivering under den aktive  

 arbejdsmarkedspolitik på 75 millioner kroner i 1998 og 150 millioner kroner i  

 årene derefter.
 Forslaget skønnes at medføre merudgifter til dagpenge på 75 millioner  

 kroner i 1998 og 150 millioner kroner i årene derefter.
 Forslaget skønnes herefter at give en samlet besparelse på de offentlige  

 udgifter på 100 millioner kroner i 1998 og 200 millioner kroner i årene  

 derefter.
Til § 4 Forslaget om afskaffelse af deltagerbetaling på AMU-kurser medfører en  

 administrativ lettelse og skønnes at medføre en mindreindtægt til det  

 offentlige på 56 millioner kroner årligt.
Til § 5 og § 6 Forslaget om ophævelse af igangsætningsydelsen til kontanthjælpsmodtagere  

 antages ikke at have væsentlige administrative konsekvenser for kommunerne.
 De samlede konsekvenser af forslaget skønnes at medføre en offentlig  

 merudgift på 16,1 mill. kr. i 1998, 41,6 mill. kr. i 1999, 49,4 mill. kr. i  

 2000 og 52,0 mill. kr. i 2001, hvor den fulde virkning af forslaget nås.
 Forslaget skal forhandles med de kommunale parter.
 De økonomiske konsekvenser af forslaget er omfattet af budgetgarantien.
Erhvervsøkonomiske konsekvenser Forslagene vil samlet set øge mobiliteten og fleksibiliteten på  

 arbejdsmarkedet og derigennem lette virksomhedernes rekruttering.
Samtidig  

 vil forslaget om afskaffelse af deltagergebyr på AMU-kurser betyde en  

 erhvervsøkonomisk lettelse.
Ligestillingsmæssige konsekvenser Forslaget på orlovsområdet har en meget begrænset ligestillingsmæssig  

 konsekvens i kraft af, at der er en tendens til, at kvinder anvender  

 orlovsordningerne i større omfang end mænd.
 Lovforslaget i øvrigt har ikke ligestillingsmæssige konsekvenser.
Forholdet til EU-retten Forslaget indeholder ikke EU-retlige aspekter.
Bemærkninger til de enkelte bestemmelser Til § 1 Til nr. 1 og 3-10 Ændringerne, der er redaktionelle, er konsekvenser af forslaget under § 1,  

 nr. 2.
Til nr. 2 Der henvises til de almindelige bemærkninger.
Til § 2 Til nr. 1 Bestemmelsen indebærer, at personer, der er optaget som dimittender, kun  

 kan modtage dagpenge med 82 % af højeste dagpengesats i hele ydelsesperioden.
 Dimittender vil ikke kunne få foretaget en individuel beregning af  

 dagpengesatsen, medmindre de opfylder beskæftigelseskravet på 52 ugers  

 arbejde inden for 3 år, jf. § 53, stk. 2. Herefter vil dimittenden kunne  

 begynde forfra på en almindelig dagpengeperiode på individuel eller højeste  

 dagpengesats.
Til nr. 2 og 3 Ændringerne er en konsekvens af forslaget under § 2, nr. 1. Ved forslagene  

 opretholdes de gældende regler om beregningen af dagpengesatsen for personer,  

 der er optaget som medlemmer under aftjening af værnepligt.
Til nr. 4 og 5 Ændringerne er en konsekvens af ændringen under § 1, nr. 2.
Til nr. 6 Der henvises til de almindelige bemærkninger.
Til § 3 Til nr. 1 Formuleringen af § 2, stk. 1, nr. 2, har tidligere givet anledning til  

 tvivl om, i hvilket omfang en ledig skal være dagpengeberettiget for at være  

 på uddannelsesorlov.
Af ordensmæssige grunde siges det nu klart i  

 bestemmelsen, at en ledig skal være dagpengeberettiget under hele orlovens  

 forløb.
Til nr. 2 For at sikre et smidigt og velfungerende arbejdsmarked og for at  

 forebygge, at der opstår mangel på arbejdskraft, er det nødvendigt at  

 modvirke, at en del af arbejdsstyrken trækkes ud af arbejdsmarkedet, og det  

 er i dette lys, de foreslåede bestemmelser skal ses.
 Det er i dag kun muligt for ledige at opnå uddannelsesorlov i sammenlagt 4  

 uger inden for de første 26 ugers ledighed, medmindre AF skønner, at perioden  

 kan forlænges under hensyntagen til arbejdsmarkedets behov, og denne 4 ugers  

 regel foreslås nu udstrakt til den samlede ledighedsperiode.
Hensigten er ikke at afskære lediges adgang til uddannelsesorlov, men at  

 sikre, at det er muligt for AF at danne sig et overblik over, hvad den ledige  

 del af arbejdskraften foretager sig, og at forhindre, at der sker en  

 uhensigtsmæssig begrænsning af arbejdsstyrken.
AF får desuden en bedre  

 mulighed for, i samarbejde med den ledige, at vurdere, om en akut eller  

 potentiel flaskehalssituation kan afhjælpes ved, at der udarbejdes en  

 handlingsplan for den ledige, som rummer en uddannelsesorlov, der kan  

 kvalificere den ledige til at overtage arbejde inden for flaskehalsområder.
Forslaget indebærer, at når en ledig henvender sig med et ønske om  

 uddannelsesorlov, som er af længere varighed end de valgfri 4 uger, skal AF  

 foretage et skøn over, om der kan tilbydes den ledige beskæftigelse inden for  

 det næste kvartal.
Såfremt det ikke er tilfældet, og såfremt der ikke er  

 tendens til flaskehalsproblemer, skal den ønskede uddannelsesorlov bevilges.  

 Der henvises i øvrigt til de almindelige bemærkninger.
Til nr. 3 Der er tale om en konsekvensrettelse som følge af ændringen under § 3, nr.  

 2.
Til nr. 4 Bestemmelsen har til formål at sikre, at en uddannelsesorlov anvendes til  

 efter- og videreuddannelsesforløb, som giver reelle kvalifikationer.
Der vil  

 fortsat være mulighed for fx at udbygge en lidt mangelfuld skolegang ved at  

 tage folkeskolens 8.-9.-10. klasse eller lignende almene forløb, lige som der  

 naturligvis vil være adgang til direkte erhvervsrettede forløb.
De  

 kursustyper, som bestemmelsen direkte tilsigter at udelukke, er forløb af  

 hobby/ferie/fritidsagtig karakter, så som golf- eller skisportskurser mm.
Til § 4 Til nr. 1 Med ændringen i § 30, stk. 4, er der tale om sidestilling af AMU-centrenes  

 og erhvervsskolernes muligheder for at udbyde sammenhængende  

 uddannelsesforløb bl.a. som led i ledighedsbekæmpelsen.
Til nr. 2 Med ændringen foreslås deltagerbetalingen ophævet.
Der henvises til de  

 almindelige bemærkninger.
Det er hensigten at videreføre afmeldegebyret for beskæftigede og  

 selvstændige, mens ledige er fritaget.
Afmeldegebyret fastsættes under hensyn  

 til, hvor kort tid før kursets start der meldes fra.
Til § 5 og § 6 Der henvises til de almindelige bemærkninger.
Til § 7 Det foreslås, at loven træder i kraft den 1. januar 1998. Dog træder § 6 i  

 kraft den 1. juli 1998, idet lov om en aktiv socialpolitik træder i kraft  

 denne dag.
Til § 8 Det foreslås, at ledige, som har indgivet en ansøgning om  

 etableringsydelse til arbejdsløshedskassen inden lovens ikrafttræden, kan  

 modtage etableringsydelse efter de hidtil gældende regler.
Der er i  

 bekendtgørelse om en aktiv arbejdsmarkedsindsats fastsat nærmere regler om  

 betingelserne for opnåelse af etableringsydelse.
 Det foreslås, at personer, der er optaget i en arbejdsløshedskasse som  

 dimittender inden lovens ikrafttræden, kan modtage dagpenge efter de hidtil  

 gældende regler.
Det foreslås, at ledige, som har indgivet ansøgning om uddannelsesorlov  

 til AF inden den 1. januar 1998, har adgang til uddannelsesorlov efter de  

 hidtil gældende regler.
Dette gælder dog udelukkende, hvor ansøgningen er  

 indleveret til AF med henblik på endelig godkendelse.
Indgivelse af ansøgning  

 til arbejdsløshedskassen eller uddannelsesstedet er ikke tilstrækkeligt.
 Det foreslås, at personer, der efter lov om kommunal aktivering har fået  

 tildelt igangsætningsydelse inden lovens ikrafttræden, kan modtage ydelsen  

 efter de hidtil gældende regler.
Skriftlig fremsættelse (9. oktober 1997) Arbejdsministeren (Jytte Andersen):
 Jeg tillader mig hermed at fremsætte:
 Forslag til lov om ændring af lov om en aktiv arbejdsmarkedspolitik,  

 lov om arbejdsløshedsforsikring m.v., lov om orlov, lov om  

 arbejdsmarkedsuddannelser, lov om kommunal aktivering og lov om aktiv  

 socialpolitik. (Etableringsydelse, dimittender, orlov til ledige,  

 deltagerbetaling til AMU, igangsætningsydelse m.v.).
(Lovforslag nr.
L 23).
Beskæftigelsen er steget de seneste år samtidig med, at ledigheden er  

 faldet markant.
Det stiller store krav til den aktive arbejdsmarkedspolitik.  

 Den skal videreføres og udbygges og det skal ske i så god tid, at muligheden  

 for et fortsat fleksibelt og mobilt arbejdsmarked fastholdes og øges.
 Det er regeringens ambition og præcist formulerede mål, at ledigheden  

 nedbringes og beskæftigelsen forbedres betydeligt frem til år 2005. Det  

 stiller øgede krav til arbejdsmarkedets fleksibilitet og dermed den aktive  

 arbejdsmarkedspolitik.
 For at understøtte den positive udvikling i efterspørgslen efter  

 arbejdskraft og for at sikre, at efterspørgslen også i de kommende år kan  

 opfyldes, er der derfor allerede nu behov for justeringer i  

 arbejdsmarkedspolitikken.
 Lovforslaget indeholder en række forslag, der kan medvirke til at øge den  

 faglige og den geografiske mobilitet på arbejdsmarkedet.
 - Det foreslås at afskaffe etableringsydelse og igangsætningsydelse som  

 redskaber i den aktive arbejdsmarkedsindsats.
 - Rådighedsreglerne i arbejdsløshedsforsikringsloven strammes bl.a. skal  

 ledige efter 6 måneder kunne overtage formidlet rimeligt arbejde, det vil  

 sige arbejde uden for deres faglige område.
 - Dagpengesatsen til dimittender fastsættes til fast 82 % af højeste  

 dagpenge i hele ydelsesperioden, med mindre beskæftigelseskravet på 52 uger  

 opfyldes.
 - Det foreslås, at ledige i hele ledighedsperioden kun kan opnå  

 uddannelsesorlov i sammenlagt 4 uger, med mindre AF skønner, at perioden kan  

 forlænges under hensyntagen til arbejdsmarkedets behov.
- Deltagerbetalingen på AMUkurser ophæves.
Afmeldegebyret på AMU bevares.
 Idet jeg i øvrigt henviser til lovforslaget og bemærkningerne hertil, skal  

 jeg på regeringens vegne anbefale forslaget til Tingets velvillige  

 behandling.
