Klage over mangelfuld undersøgelse af  

 patient med tiltagende føleforstyrrelse og lammelse Patientklagenævnet fandt herunder blandt andet, at der var grundlag  

 for kritik af, at lægerne overvejede psykiske årsager til  

 symptomerne på trods af, at der blev observeret en udvikling i  

 styringsbesværet med smerter i rygsøjlen, ligesom der var  

 konstateret et let forhøjet antal hvide blodlegemer i  

 rygmarvsvæsken.
Nævnet kritiserede endvidere, at lægerne  

 fastholdt denne overvejelse, selvom der senere samme dag ved fornyet  

 undersøgelse stadig fandtes nedsat kraft og smerter højt i  

 brysthvirvelsøjlen.
 Nævnet lagde vægt på, at patienten frembød  

 symptomer der indebar, at der burde være foretaget akut neurologisk  

 vurdering, akut CT-scanning og/eller overflytning til neurologisk  

 specialafdeling, da der var tale om en diagnostisk uafklaret patient med  

 neurologiske klager og progredierende symptomer.
