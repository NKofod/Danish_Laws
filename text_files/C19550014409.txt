Landbrugsministeriet har overfor anklagemyndigheden henledt opmærksomheden  

 på, at det ofte forekommer, at der i tilfælde, hvor en lov hjemler bødeansvar  

 for en kollektiv enhed, rejses tiltale mod enhedens formelle leder, f.eks.  

 formanden for et selskabs bestyrelse med den følge, at formanden idømmes  

 bøde, og at der tillige fastsættes forvandlingsstraf.
Den rette fremgangsmåde  

 vil i sådanne tilfælde efter landbrugsministeriets formening være den, at  

 tiltale rejses mod selskabet ved dettes aktuelle formand, således at  

 selskabet som sådant idømmes bøde, og at forvandlingsstraf ikke fastsætte,  

 idet formanden alene opfattes som selskabets processuelle repræsentant.
 Som eksempler på love, der hjemler strafansvar for kollektive enheder, har  

 landbrugsministeriet nævnt:
§ 4,  stk. 1 i lov nr. 109 af 10. april 1926 om tillæg  

 til lov af 12. april 1911 om handel med smør og fremmede landbrugsprodukter  

 m.m., jfr. § 4 i tillægslov nr. 109 af 31. marts 1930 og § 4, stk. 1 i  

 tillægslov nr. 41 af 11. februar 1942 samt § 2 i lov nr. 93 af 4. maj 1927 om  

 udførsel af mælkekonserves m.m., § 21,  stk. 3 i lovbekendtgørelse nr. 229 af 28. juni  

 1937 om tilvirkning og forhandling af margarine m.m., § 19,  stk. 2 i lov nr. 135/1939 af 13. april 1938 om  

 handel med foder- og gødningsstoffer samt grundforbedringsmidler, § 6,  stk. 2 i lov nr. 386 af 22. februar 1939 om  

 udførsel, indførsel og forhandling af fjerkræ, § 5,  stk. 2 i lov nr. 43 af 11. februar 1942 om  

 tilvirkning og forhandling m.m. af ost, § 21,  stk. 1 i lov nr. 346 af 29. juli 1942 om  

 bekæmpelse af tuberkulose hos kvæg, svin og fjerkræ, § 13,  stk. 2 i lov nr. 119 af 22. marts 1947 om  

 forhandling, udførsel og indførsel af æg og ægprodukter m.m., § 4,  stk. 3 i lov nr. 67 af 7. marts 1952 om kontrol  

 med udførsel af danske grønsager, § 4,  stk. 3 i lov nr. 68 af 7. marts 1952 om kontrol  

 med udførsel af dansk frugt, og § 14,  stk. 3 i lov nr. 76 af 9. marts 1948 om midler  

 til bekæmpelse af plantesygdomme, ukrudt og visse skadedyr.
Under henvisning hertil skal jeg henlede opmærksomheden på, at ansvaret,  

 når tiltale rejses for overtrædelse af de ovennævnte love eller en lov, der  

 har tilsvarende ansvarsregler, bør gøres gældende mod den kollektive enhed,  

 således at tiltalen rettes mod denne ved dens procesuelle repræsentant, og  

 således at at der procederes på dom over den kollektive enhed som sådan -  

 uden fastsættelse af bødeforvandlingsstraf.
Dette gælder dog ikke, hvis der  

 efter sagens omstændigheder findes at være anledning til at gøre ansvar  

 gældende mod nogen enkeltperson; i så fald rejses tiltalen på sædvanlig måde  

 mod denne, eventuelt mod denne og den kollektive enhed i forening.
 Der henvises iøvrigt til fremstillingen i Hurwitz: Bidrag til læren om  

 kollektiv enheders pønale ansvar, navnlig til det om afgrænsningen mellem  

 kollektivets ansvar og objektivt lederansvar anførte, og til Hurwitz  

 kriminalret pag. 383 ff.
Rigsadvokaten, den 10. september 1955 H.
Olafsson.
(Til samtlige statsadvokater, politidirektøren i København  

 og samtlige politimestre).
