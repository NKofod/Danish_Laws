Genteknologi og arbejdsmiljø I.
Orientering Bekendtgørelse nr. 684 af 11. oktober 1991 om genteknologi og arbejdsmiljø  

 stiller krav om:
- anmeldelse, risikovurdering og godkendelse af arbejde med genetisk  

 modificerede organismer - klassificering (godkendelse) af laboratorier - godkendelse af anlæg, hvori der foregår arbejde med genetisk  

 modificerede organismer.
Myndigheden er Arbejdstilsynet.
Arbejdstilsynets godkendelse skal i visse  

 tilfælde ske efter forhandling med Miljøstyrelsen.
 Bekendtgørelsens regler bygger på følgende opdeling af arbejde med  

 genetisk modificerede organismer:
Proceduren ved anmeldelse og godkendelse inden for den enkelte type  

 arbejde beskrives nedenfor.
Til brug for behandlingen af disse sager er der i  

 samarbejde med Miljøstyrelsen udarbejdet 5 skemaer, der skal benyttes ved  

 virksomhedernes anmeldelser efter bekendtgørelsen jf. § 24.
1. Laboratorieprojekter under 10 liter 1.1 Anmeldelse af projektet Forskningsprojekter og andre laboratorieopgaver, hvori der indgår genetisk  

 modificerede organismer, skal risikovurderes af den ansvarlige  

 forskningsleder (§ 9) i overensstemmelse med bekendtgørelsens bilag 3.  

 Nærmere retningslinier herfor er givet i At-anvisning nr. 4.6.0.1 om  

 vurdering af genteknologiske forskningsprojekter m.v.
 Projekterne anmeldes på særligt anmeldeskema (B. 97.93, se side 7). Det  

 underskrives af den ansvarlige projektleder og sikkerhedsrepræsentant og  

 indsendes i udfyldt stand til Produktregistret.
Produktregistret registrerer projektet og videresender anmeldelsen til  

 direktoratet.
Direktoratet vurderer projektet og sender kopi af vurderingen  

 til kredsen og Produktregistret.
 Laboratorieprojekter, hvori der indgår genetisk modificerede organismer,  

 må kun udføres i et laboratorium, der mindst er klassificeret til arbejde af  

 den pågældende karakter (§ 9). Om klassifikation af laboratorier, se pkt.  

 1.2.
 Forskningsprojekter, der ved risikovurderingen bedømmes at skulle udføres  

 i et laboratorium, der er klassificeret til laboratorieklasse 1 eller 2, kan  

 igangsættes 60 dage efter anmeldelse af projektet, medmindre Direktoratet for  

 Arbejdstilsynet har givet anden besked (§ 11).
 Forskningsprojekter, der vurderes at skulle udføres i laboratorieklasse 3  

 eller 4, skal godkendes af direktoratet efter forhandling med Miljøstyrelsen,  

 før de påbegyndes (§ 12). Se bekendtgørelsens bilag 5.
Forskningsprojekter, hvori der indgår arbejde med genetisk modificerede  

 planter og dyr eller med genetisk modificerede organismer i dyrestalde,  

 drivhuse, akvarier o.l., omfattes ikke af ovenstående.
Om behandlingen af  

 sådanne projekter, laboratoriearbejde og klassifikation, se pkt. 2.
1.2 Klassifikation af laboratorier Laboratorier klassificeres i 4 klasser:
 Klasse 1 og 2:
Laboratoriet ansøger om klassifikation på et anmeldeskema (B. 93.93, se  

 side 7), der skal indsendes til Produktregistret.
Produktregistret  

 registrerer ansøgningen, tildeler et laboratorie identifikations nummer og  

 videresender ansøgningen til kredsen.
 Klassifikation foretages af Arbejdstilsynet på grundlag af  

 bekendtgørelsens bilag 2.
 Klasse 3 og 4:
Laboratoriet ansøger om klassifikation på et anmeldeskema (B. 93.93, se  

 side 7), der indsendes til Produktregistret.
Produktregistret registrerer  

 ansøgningen, tildeler et laboratorie identifikations nummer og videresender  

 ansøgningen til direktoratet.
 Direktoratet klassificerer laboratoriet i samarbejde med kredsen og efter  

 forhandling med Miljøstyrelsen (§ 6, stk. 3). Klassifikationen foretages på  

 grundlag af bekendtgørelsens bilag 2. Direktoratet sender kopi af  

 klassifikationen til kredsen, Miljøstyrelsen og Produktregistret.
2. Dyrestalde, drivhuse, akvarier eller lignende Projekter, der omhandler dyrestalde, drivhuse, akvarier eller lignende,  

 skal anmeldes til Produktregistret, der registrerer projektet og videresender  

 anmeldelsen til direktoratet.
 Dyrestalde, drivhuse, akvarier eller lignende, hvori der skal udføres  

 projekter med genetisk modificerede organismer, skal klassificeres.  

 Anmeldelsen til klassifikation indsendes til Produktregistret, der  

 registrerer anmeldelsen, tildeler et laboratorie identifikations nummer og  

 videresender den til direktoratet.
Klassificeringen og vurdering af projektet foretages af direktoratet i  

 samarbejde med kredsen og efter forhandling med Miljøstyrelsen (§ 6, stk. 3).  

 Klassificeringen foretages ud fra en konkret vurdering (§ 6, stk. 3), dvs.  

 projektet og området vurderes under et, med bekendtgørelsens bilag 2 som  

 udgangspunkt.
Direktoratet sender kopi af klassifikationen til kredsen,  

 Miljøstyrelsen og Produktregistret.
3. Storskalaforsøg Arbejde med genetisk modificerede organismer, der vedrører et volumen på  

 mere end 10 liter, og som ikke er egentlig produktion, benævnes  

 storskalaforsøg.
3.1 Storskalaforsøg skal anmeldes på anmeldeskema (B. 96.93, se  

 side 7), der indsendes til Produktregistret.
Produktregistret registrerer  

 forsøget og videresender anmeldelsen til direktoratet, der vurderer/godkender  

 forsøgene.
Kopi af vurdering/godkendelse sendes til kredsen og  

 Produktregistret.
 Storskalaforsøg, hvori der indgår genetisk modificerede organismer i  

 gruppe I, jf. kriterierne for klassificering i bekendtgørelsens bilag 3, del  

 C, kan påbegyndes 60 dage efter anmeldelsen, medmindre direktoratet giver  

 anden besked.
 Storskalaforsøg, hvori der indgår genetisk modificerede organismer i  

 gruppe II, skal godkendes, før de påbegyndes.
 3.2 Storskalaforsøg må kun udføres i anlæg, der er godkendt af  

 Arbejdstilsynet (§ 13). Anmeldelse til godkendelse af storskalaanlæg  

 foretages ved at indsende anmeldeskemaet (B. 95.93, se side 7) til  

 Produktregistret, der registrerer anlægget og videresender anmeldelsen til  

 direktoratet.
Direktoratet godkender anlægget i samarbejde med kredsen og efter  

 forhandling med Miljøstyrelsen.
Direktoratet sender kopi af godkendelsen til  

 kredsen, Produktregistret og Miljøstyrelsen.
4. Produktion 4.1 Produktion, hvori der indgår genetisk modificerede organismer,  

 må kun iværksættes efter godkendelse af Arbejdstilsynet.
Anmeldelse foretages  

 på skema (B. 94.93, se side 7) og indsendes til Produktregistret, der  

 registrerer produktionen og videresender ansøgningen til direktoratet.  

 Direktoratet sender kopi af godkendelsen til kredsen og Produktregistret.
 4.2 Produktionsanlæg til arbejde med genetisk modificerede  

 organismer skal godkendes af Arbejdstilsynet, før arbejdet må påbegyndes (§  

 18). Anmeldelse til godkendelse foretages på skema (B. 95.93, se side 7) og  

 indsendes til Produktregistret, der registrerer anlægget og videresender  

 anmeldelsen til kredsen.
II.
Instruktion 1. Klassifikation af laboratorier i klasse 1 og 2, jf.  

 omstående pkt.
I, 1.2, skal foretages af kredsen i overensstemmelse med  

 bekendtgørelsens bilag 2.
 Kredsen meddeler i forbindelse med klassifikation laboratoriet det  

 laboratorie identifikations nummer, der er oplyst af Produktregistret.
 Kopi af klassifikationen skal sendes til Produktregistret.
2. Godkendelse af produktionsanlæg til arbejde med  

 genetisk modificerede organismer, jf. ovenfor pkt.
I, 4.2, foretages af  

 kredsen, medmindre der arbejdes med genetisk modifice rede organismer i  

 gruppe II.
Godkendelse foretages i overensstemmelse med bekendtgørelsens  

 bilag 6. Kredsen kan derudover hente vejledning i Ats rapport om god  

 produktionspraksis i gæringsindustrien.
Kopi af godkendelsen skal sendes til  

 Produktregistret.
 Hvis der indgår genetisk modificerede organismer af gruppe II i  

 produktionen, skal kredsen forelægge spørgsmålet om godkendelse af anlægget  

 for direktoratet.
 3. Kredsen skal til brug for ovennævnte anmeldelser  

 udlevere de pågældende skemaer, som vedlægges i et antal eksemplarer.
III.
Ikrafttræden Straks.
3. december 1993 Erik Andersen Anmeldeskemaer i forbindelse med genteknologi og arbejdsmiljø, jf.  

 bekendtgørelsens § 24.
Anmeldelse efter bekendtgørelse om genteknologi og arbejdsmiljø kan af  

 Direktøren for arbejdstilsynet kræves foretaget på særlige skemaer.
Til brug  

 herfor kan følgende skemaer rekvireres hos:
Arbejdstilsynet At-Salg Landskronagade 33 2100 København Ø Telefon 31 18 00 88.
