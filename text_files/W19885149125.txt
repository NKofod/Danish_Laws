 En 21-årig førstegangsudmønstrende mand er af søfartslæge erklæret  

 uegnet til skibstjeneste på grund af insulinkrævende sukkersyge.
Helbredsnævntet har tiltrådt søfartslægens afgørelse: Uegnet til  

 skibstjeneste.
Jf. afsnit III, pkt. 3, kolonne A i bilag til bekg.
HELBREDSNÆVNET FOR SØFARENDE År 1988, den 25. april afsagde Helbredsnævnet for Søfarende følgende KENDELSE i sag nr. 2/88: En 21- årig mand Ved lægeattest udstedt den 23. februar 1988 af søfartslæge, blev den  

 pågældende, der er førstegangsudmønstrende, erklæret uegnet til skibstjeneste  

 på grund af insulinkrævende sukkersyge.
 På den pågældendes foranledning har en hospitalslæge afgivet erklæring af  

 25. februar 1988, hvoraf bl.a. fremgår, at sukkersygen, der er diagnosticeret  

 i juni 1983, gennem det seneste år er fundet velreguleret.
 Søfartsstyrelsen, Direktoratet for Søfarende, har ved skrivelse af l.  

 marts 1988 forelagt sagen for Helbredsnævnet for Søfarende.
 Sagen har været behandlet på nævnets møde den 25. april 1988.
 Nævnet skal udtale:
Efter de foreliggende oplysninger lider den pågældende af en sådan  

 sukkersyge, som ifølge afsnit III, pkt. 3, kolonne A, i bilag til  

 bekendtgørelse nr. 731 af 29. december 1982 med senere ændringer om  

 lægeundersøgelse af søfarende og om udkigstjeneste er absolut  

 kassationsgrund.
Det tiltrædes derfor, at den pågældende er fundet uegnet til  

 skibstjeneste.
 Herefter bestemmes:
 Den pågældende er uegnet til skibstjeneste.
