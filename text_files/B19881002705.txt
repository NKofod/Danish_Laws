 I medfør af § 2, stk. 5, § 11, stk. 2, og § 28 i lov nr. 98 af 12. marts  

 1980 om skibes sikkerhed m.v. med senere ændringer, jfr. bekendtgørelse nr.  

 299 af 9. juni 1988, fastsættes:
1. Anvendelsesområde Forskriften gælder for alle skibe på 20 brt og derover, der bygges ved  

 danske værfter, hvad enten de bygges for dansk eller udenlandsk regning.
2. Udstedelse Ethvert skib, der går på prøvetur, skal være forsynet med en  

 prøveturstilladelse, medmindre skibet er forsynet med de i International  

 Convention for the Safety of Life at Sea, 1974, og International Convention  

 on Load Lines, 1966, foreskrevne certifikater.
 Prøveturstilladelser udstedes af Søfartsstyrelsen, efter at det ved et af  

 værftet foranlediget syn er konstateret, at det under nedennævnte punkter  

 anførte er opfyldt.
3. Redningsmidler 3.1. Skibet skal være udrustet med redningsbåde og -flåder, der tilsammen  

 kan optage samtlige ombordværende.
Bådene skal være udrustet som foreskrevet  

 for et lastskib i det fartsområde, hvori prøveturen foregår.
Redningsflåderne  

 skal være forsynet med gyldigt certifikat og være anbragt i borde klar af  

 rækværk eller skanseklædning, således at de hurtigt og let kan udsættes og så  

 vidt muligt således, at halvdelen af flådekapaciteten anbringes i hver side  

 af skibet.
Ved redningsbådene og -flåderne skal der være anbragt  

 udskibningslejdere og nødbelysning.
 3.2. Til hver ombordværende skal forefindes et godkendt redningsbælte.  

 Redningsbælterne skal være anbragt let tilgængeligt på frit dæk i kasser  

 eller bænke påmærket Redningsbælter.
 3.3. Skibet skal være udrustet med 8 redningskranse med tilbehør som  

 foreskrevet for et lastskib. (Lastskibe under 500 brt dog kun med 6 kranse).
 3.4. Skibet skal være udrustet med nødsignaler, faldskærmssignaler og  

 håndblus som foreskrevet for et lastskib i det fartsområde, hvori prøven  

 foregår.
4. Brandslukningsmidler og -anlæg Skibet skal være udrustet med brandpumper, transportabelt  

 brandslukningsmateriel og brandudrustninger, som svarer til det, der er  

 angivet på brandkontrolplanen.
Såfremt skibet er forsynet med fast anbragte  

 brandslukningsanlæg for maskinrum, skal disse være godkendt og afprøvet,  

 forinden prøveturen foretages.
Anlæggene skal endvidere være sikret således,  

 at kun visse på forhånd udpegede personer kan udløse disse.
Sikring kan evt.  

 foretages ved aflåsning af hovedstopventilet og de rum, hvori anlæggene er  

 anbragt.
 5. Navigeringsmidler, lanterner m.v.
Skibet skal være udstyret med kompasser, radaranlæg, ekkolod, log,  

 signalflag, dagsignallamper, søkort, lodslejdere og -hejs svarende til, hvad  

 der er foreskrevet i SOLAS.
Skibe, der ikke er omfattet af SOLAS, skal være  

 udstyret svarende til danske regler.
Endvidere skal de være udstyret med  

 lanterner, signalfigurer og lydsignalapparater i overensstemmelse med de  

 internationale søvejsregler 6. Lægemidler 6.1. Skibet skal være udrustet med lægemidler i samme omfang, som det vil  

 blive krævet i det færdige skib i det fartsområde, inden for hvilket  

 prøveturen foregår.
Redningsbåde og -flåder skal være forsynet med  

 medicinkiste 4 der uanset område hvori prøveturen foregår skal være forsynet  

 med supplementskasse med smertestillende lægemidler.
 6.2. I skibe over 150 brt skal forefindes en hejsebåre.
7. Stabilitet 7.1. For skibe bygget til dansk flag skal Søfartsstyrelsens godkendelse  

 for prøveturskonditionen foreligge, såfremt de endelige lastekonditioner  

 endnu ikke er godkendt af Søfartsstyrelsen.
7.2. For skibe bygget til registrering under fremmed flag skal føreren  

 være i besiddelse af de nødvendige stabilitetsoplysninger.
Oplysningerne skal  

 være godkendt af det pågældende lands myndigheder.
8. Opslag og mønstringsruller 8.1. Mønstringsruller skal være opslået passende steder i apteringen og på  

 broen.
Mønstringsrullerne skal angive den post, hver ombordværende skal  

 indtage og fastsætte, hvad hver enkelt ombordværende skal udføre, eller  

 hvorledes den enkelte skal forholde sig i nødsituationer.
Mønstringsrullerne  

 skal endvidere angive alarmsignalerne for mønstring ved redningsbåde og  

 -flåder samt ved brandposter.
8.2. Mønstringsrullerne skal suppleres med et »sikkerhedskort«,  

 der skal udleveres til hver enkelt ombordværende.
Kortet skal indeholde samme  

 oplysninger gældende for den enkelte, som angivet i mønstringsrullerne.  

 Søfartsstyrelsen kan, dersom omstændighederne måtte tale herfor, fritage  

 skibe under 500 brt for at være forsynet med mønstringsruller og/eller  

 sikkerhedskort.
 8.3. Illustreret anvisning i brugen af redningsflåder og illustreret  

 anvisning i påtagning og brug af den type redningsbælter, skibet er udrustet  

 med, skal være opslået på iøjenfaldende og på hensigtsmæssige steder i  

 apteringen og på steder, hvor de pågældende redningsmidler er anbragt.
9. Bemanding 9.1. Alle skibe, der bygges for dansk regning ved danske værfter, skal  

 være bemandet i overensstemmelse med besætningslovens regler for henholdsvis  

 lastskibe, fiskeskibe og lystfartøjer.
 9.2. Skibe, der bygges for udenlandsk regning ved danske værfter skal  

 enten være bemandet i overensstemmelse med besætningslovens regler, jfr.  

 foran, eller i henhold til besætningsreglerne i det land, til hvis flag de  

 bygges.
 9.3. Alternativt skal der foreligge en af Søfartsstyrelsen udfærdiget  

 bemandingsfastsættelse for prøveturen.
10. Radioanlæg Radiosyn skal være afholdt med tilfredsstillende resultat, hvis skibet  

 skal være udstyret med radioanlæg i henhold til danske eller vedkommende  

 fremmede lands forskrifter.
11. Generelt 11.1. Inden prøveturen skal nedennævnte prøver være afholdt af  

 Søfartsstyrelsen med tilfredsstillende resultat:
 For skibe bygget med registrering under fremmed flag kan prøverne afholdes  

 af det pågældende lands myndigheder eller klassifikationsselskab.
 11.2. For skibe, der skal optages i klasse, skal klassens skriftlige  

 tilladelse til afholdelse af prøvetur foreligge.
12. Prøveture for nybygninger under 20 brt bygget ved danske  

 værfter 12.1. Ved prøvetur med skibe under 20 brt skal der til hver ombordværende  

 person forefindes et redningsbælte.
Er skibet over 15 brt skal der tillige  

 forefindes en redningsflåde, der kan optage samtlige ombordværende.
 13. Straffebestemmelser.
 13.1. Overtrædelse af denne forskrift medfører bøde eller hæfte.
 Forskriften træder i kraft den, 15. september 1988.
