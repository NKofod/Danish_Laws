Regelgrundlag 1. Ved lov nr. 466 af 24. juni 1992, som ændret ved lov nr. 179 af  

 14. april 1993, om orlovsydelse til uddannelse er der skabt mulighed for, at  

 dagpengeberettigede ansatte, der opnår orlov til uddannelse, kan oppebære 80  

 pct. af arbejdsløshedsdagpengenes højeste beløb i en sammenhængende periode  

 på mindst 1 uges og højst 52 ugers varighed.
Det er en forudsætning, at  

 arbejdsgiveren i stedet ansætter en forsikret dagpengeberettiget ledig.
 De nærmere betingelser fremgår af loven og af bekendtgørelse nr. 325 af  

 20. maj 1993 om jobrotation og orlovsydelse til uddannelse samt af vejledning  

 nr. 84 af 19. maj 1993 til bekendtgørelse om jobrotation og orlovsydelse til  

 uddannelse.
2. Ved lov nr. 467 af 24. juni 1992, som ændret ved lov nr. 180 af  

 14. april 1993, om forældreorlovsydelse er der skabt mulighed for, at  

 dagpengeberettigede ansatte, der opnår orlov til pasning af egne børn i  

 alderen op til 8 år, kan oppebære 80 pct. af arbejdsløshedsdagpengenes  

 højeste beløb i en sammenhængende periode på mindst 13 og højst 52 uger.
Det  

 er en forudsætning, at arbejdsgiveren i stedet ansætter en forsikret  

 dagpengeberettiget ledig.
 De nærmere betingelser fremgår af loven og af bekendtgørelse nr. 324 af  

 20. maj 1993 om jobrotation og forældreorlovsydelse samt af vejledning nr. 85  

 af 24. maj 1993 til bekendtgørelse om jobrotation og forældreorlovsydelse.
 3. Begge love har en tidsbegrænset virkning indtil 31. december  

 1994. Aftaler om orlov skal være godkendt af arbejdsformidlingen den 31.  

 december 1993.
 4. De i nr. 1 og 2 nævnte bekendtgørelser og vejledninger er  

 optrykt som bilag til dette cirkulære.
Ansatte i staten og folkekirken 5. Det er ansættelsesmyndigheden, der afgør, om der kan ydes  

 tjenestefrihed.
6. Uddannelses- og forældreorlov efter punkt 1 og 2 gives ansatte  

 i staten og folkekirken i form af tjenestefrihed uden løn.
Der kan dog  

 fortsat - uafhængigt af de i punkt 1 og 2 omhandlede ordninger - gives  

 tjenestefrihed i henhold til bekendtgørelse nr. 543 af 14. september 1988 om  

 tjenestefrihed med hel eller delvis løn til uddannelsesformål for  

 tjenestemænd i staten samt cirkulære af 3. juni 1991 (APD nr. 39/91) om  

 tjenestefrihed mv. for ansatte i staten, folkeskolen og folkekirken til  

 pasning af alvorligt syge børn og slægtninge, hvis betingelserne herfor er  

 opfyldt.
 Endvidere henledes opmærksomheden på den særlige ordning om statslig  

 uddannelsesorlov med løn, jf. aftale af 1. juni 1993 mellem  

 Centralorganisationernes Fællesudvalg og Finansministeriet med tilhørende  

 vejledning om statslig uddannelsesorlov med løn af 23. juni 1993.
 7. Tjenestefrihed til de i nr. 1 og 2 nævnte formål medregnes ikke  

 i lønancienniteten og pensionsalderen.
 8. Vedrørende lønadministrationen henvises der til Statens  

 Regnskabsdirektorats information om LIF-systemet nr. 08/92 af 9. juli 1992.
 9. Hermed ophæves cirkulære nr. 145 af 18. august 1992 om  

 tjenestefrihed mv. til uddannelse eller pasning af børn i forbindelse med  

 jobrotation (APD nr. 96/92).
Finansministeriet Administrations- og Personaledepartementet Den 24. juni 1993.
 P.M.V.
 E.B.
Margrethe Vestager Bilag: Side:
 Bilag 1:
- Bekendtgørelse nr. 325 af 20. maj 1993 om jobrotation og orlovsydelse  

 til uddannelse - Vejledning nr. 84 af 19. maj 1993 til bekendtgørelse om jobrotation og  

 orlovsydelse til uddannelse Bilag 2:
- Bekendtgørelse nr. 324 af 20. maj om jobrotation og forældreorlovsydelse - Vejledning nr. 85 af 24 maj 1993 til bekendtgørelse om jobrotation og  

 forældreorlovsydelse (* 1) Udsendt som APD. nr. 40/93.
 (* 2) Omtalt i den personaleadministrative vejledning Kap. 28.
