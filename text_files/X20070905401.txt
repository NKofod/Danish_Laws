Salg i ekspropriationssituation Spørgsmål Under  

 forudsætning af, at de i købstilbuddet nævnte betingelser for handelen  

 godkendes af byrådet, vil salg af byggejord til X kommune kunne ske  

 skattefrit,  

 når salget sker ved frivillig ekspropriation i henhold til planlovens § 47,  

 jf.  

 i øvrigt bestemmelserne i lov om offentlige veje kap. 5? Svar Ja, såfremt X  

 Byråd vedtager overdragelsen af ejendommen efter at lokalplanen er vedtaget  

 og  

 offentliggjort.
Beskrivelse af de faktiske forhold A ejer 50 % af  

 ejendommen.
X Kommune er i gang med at udarbejde lokalplan for et område, som  

 består af ca  

 14 ha  

 som kommunen  

 ejer og ca  

 3 ha  

 som A er  

 medejer af.
X Kommune har  

 foreslået en plan som omfatter hele arealet, og ønsker derfor at erhverve det  

 areal A er medejer af, for at kunne planlægge for hele arealet.
Området agtes  

 anvendt til parcelhuse, kvarterparker, fællesveje og en skolesti, som skal  

 forbindes med en allerede eksisterende skolesti.
Lokalplanen  er sendt  

 til  

 høring 2. marts 2006, og forventes godkendt af X Byråd august 2006.
 A har modtaget  

 et købstilbud fra X Kommune, men ønsker bindende svar forinden tilbuddet  

 accepteres.  

 Det fremgår af købstilbuddet, at ejendommen areal udgør  m2. Det fremgår  

 af udkast til købstilbud, at overdragelsen sker på følgende vilkår:
 "Overdragelsen  

 af ejendommen sker ved ekspropriationslignende vilkår i henhold til  

 Planlovens  

 § 47, jf.  i øvrigt bestemmelserne i lov om offentlige veje, kap.5.  

 Baggrunden er, at X Kommune, hvis frivillig aftale ikke indgås, vil  

 gennemføre  

 ekspropriationen, med henblik på at realisere den samlede  

 parcelhusudstykning.
 Ejendommen  

 overtages af køber, således som den er og forefindes og besigtiget af køber.
 Ejendommen  

 overtages fri for eventuelle lejemål og forpagtningsaftaler.
 Med  

 overtagelsesdagen som skæringsdag udfærdiges sædvanlig refusionsopgørelse, og  

 den fremkomne saldo betales kontant.
 Sælger erklærer,  

 at der sælger bekendt ikke er sager eller består uopfyldte krav fra det  

 offentlige eller private vedrørende ejendommen.
 Ejendommen er  

 sælger bekendt ikke forurenet.
Nærværende  

 tilbud er afgivet under forbehold af X Byråds godkendelse." Spørgers eventuelle opfattelse ifølge anmodning og bemærkninger til  

 sagsfremstilling Spørger er enig  

 i sagsfremstilling, beskrivelsen af de faktiske forhold og det bindende svar.
SKATs indstilling og begrundelse Efter  

 ejendomsavancebeskatningslovens § 1 medregnes fortjeneste ved afståelse af  

 fast  

 ejendom ved indkomstopgørelsen.
Dette gælder dog  

 ikke fortjeneste, der er indvundet ved modtagelse af en erstatningssum i  

 anledning  

 af ekspropriation.
Denne fortjeneste er skattefri efter § 11, 1. pkt. i  

 ejendomsavancebeskatningsloven.
Reglen om skattefritagelse gælder efter  

 lovens  

 § 11, 2.pkt også for fortjeneste ved salg til en erhverver, der efter  

 formålet  

 med erhvervelsen opfylder betingelserne for at ekspropriere ejendommen.
Betingelserne  

 for, at fortjeneste ved indgåelse af en frivillig aftale om afståelse af et  

 jordareal er omfattet af skattefritagelse er - at der i  

 lovgivningen er ekspropriationshjemmel til det pågældende formål og - at det på  

 aftaletidspunktet måtte påregnes, at ekspropriation ville ske i mangel af  

 frivillig aftale Efter planlovens  

 § 47 kan kommunalbestyrelsen ekspropriere fast ejendom, der tilhører private,  

 bl.a. når ekspropriationen vil være af væsentlig betydning for at sikre  

 gennemførelsen af en byudvikling i overensstemmelse med kommuneplanen eller  

 for  

 virkeliggørelse af en lokalplan eller en byplanvedtægt.
Det bemærkes, at  

 kommuneplanen skal være godkendt og/eller lokalplanen vedtaget og  

 offentliggjort.
 Derudover  

 forudsættes det, at det på aftaletidspunktet måtte påregnes, at  

 ekspropriation  

 ville ske i mangel af frivillig aftale.
 Af vilkårene i  

 udkast til købstilbud ses, at overdragelse af ejendommen skal ske på  

 ekspropriationslignende vilkår i henhold til Planlovens § 47, jf. i øvrigt  

 bestemmelserne i lov om offentlige veje, kap. 5.
 Det ses  

 endvidere, at X Kommune, som er ekspropriationsmyndighed, i en passus i  

 udkast  

 til købstilbud vil erklære, at hvis frivillig aftale ikke indgås, vil  

 kommunen  

 gennemføre ekspropriationen med henblik på at realisere den samlede  

 parcelhusudstykning.
 Det fremgår af  


  

 SKM2006.438.SKAT  


,  

 at når der gives et salgstilbud fra sælger, som kommunalbestyrelsen først  

 tiltræder,  

 efter at lokalplanen er vedtaget og offentliggjort, flyttes aftaletidspunktet  

 til det tidspunkt, hvor ekspropriationshjemmelen er skabt.
 Hermed skabes  

 der mulighed for, at betingelsen om, at der på aftaletidspunktet skal være  

 aktuel hjemmel til at ekspropriere ejendommen, kan opfyldes.
 I nærværende sag  

 er der et udkast til købstilbud og såfremt X Byråd først tiltræder dette  

 efter  

 at lokalplanen er vedtaget og offentliggjort, vil det omhandlede areal efter  

 SKATs mening være omfattet af fritagelsesbestemmelsen i  

 ejendomsavancebeskatningslovens  

 § 11, 2. pkt.
Skatterådets afgørelse og begrundelse Skatterådet  

 tiltræder SKATs indstilling og begrundelse.
