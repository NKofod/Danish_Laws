 VI MARGRETHE DEN ANDEN, af Guds Nåde Danmarks Dronning,  

 gør vitterligt: Folketinget har vedtaget og Vi ved Vort samtykke stadfæstet  

 følgende lov:
Långiver § 1.  Landbrugsministeren kan træffe aftale med Dansk  

 Landbrugs Realkreditfond om, at fonden mod statsgaranti og tilskud efter  

 denne lov yder lån til yngre jordbrugere.
Udlån § 2.  Landbrugsministeren kan godkende, at lån som  

 nævnt i § 1 ydes til jordbrugere, der Stk. 2.  Det er en betingelse, at jordbrugeren Stk. 3.  Landbrugsministeren kan gøre undtagelse fra  

 reglerne i stk. 1, nr. 1 og 3, og stk. 2, nr. 1, når særlige omstændigheder  

 taler derfor.
Det samme gælder for reglen i stk. 2, nr. 2, bortset fra  

 ansøgninger om godkendelse af lån efter §§ 11 og 12.
Stk. 4.  For at jordbrug kan anses for hovederhverv,  

 kræves, § 3.  Ansøgning om godkendelse af lånet skal indgives  

 inden 6 måneder efter bedriftens overtagelse.
 Stk. 2.  Landbrugsministeren kan gøre undtagelse fra  

 reglen i stk. 1, når særlige omstændigheder taler derfor.
 § 4.  Lånet, der ydes som kontantlån, kan, jfr. dog  

 stk. 4, ikke overstige et beløb svarende til 23 pct. af bedriftens kontante  

 handelsværdi, dog højst af 1,0 mill. kr., jfr. dog § 12.
 Stk. 2.  Landbrugsministeren kan bestemme, at den i stk.  

 1 nævnte procentsats henholdsvis forhøjes eller nedsættes med indtil 0,5  

 procentpoint for hvert hele procentpoint, debitorrentefoden for et  

 repræsentativt udsnit af 20-årige realkreditobligationer ligger over eller  

 under 14 pct. på tidspunktet for reguleringen.
Stk. 3.  Den kontante handelsværdi skal godkendes af  

 landbrugsministeren.
Den beregnes som den samlede værdi af den faste ejendom  

 med besætning, driftsinventar og driftsmateriel på ansøgningstidspunktet.  

 Værdien af byggeri eller ombygning udført efter overtagelsen kan dog ikke  

 medregnes i handelsværdien for så vidt angår udmålingen af lånet.  

 Landbrugsministeren fastsætter nærmere regler om beregningen af  

 handelsværdien.
 Stk. 4.  Landbrugsministeren kan fastsætte regler om, at  

 handelsværdien efter stk. 3 ved udmålingen af lånet kan tillægges værdien af  

 løsøreeffekter, der ikke er omfattet af stk. 3. Landbrugsministeren  

 fastsætter nærmere regler om betingelserne for nævnte tillæg og beregningen  

 af værdien heraf.
§ 5.  Lånet, hvis løbetid er 20 år, forrentes og  

 afdrages med en fast halvårlig ydelse.
Sammen med ydelsen betales et  

 administrationsbidrag.
§ 6.  Lånet skal sikres ved oprykkende panteret i den  

 pågældende ejendom efter de bestående pantehæftelser, således at lånet i  

 forbindelse med restgælden på disse hæftelser får pantesikkerhed inden for 90  

 pct. af den godkendte handelsværdi med tillæg af lånet.
Nævnte tillæg kan  

 dog, for så vidt angår lån efter § 12, højst udgøre et beløb svarende til det  

 lån, der kunne ydes efter § 12, stk. 1, nr. 1. Landbrugsministeren fastsætter  

 regler om den beløbsmæssige vægtning af de foranstående pantehæftelser.  

 Ministeren kan endvidere fastsætte regler til sikring af, at lånet ikke  

 respekterer pantehæftelser, der indeholder urimelige vilkår.
 § 7.  Landbrugsministeren kan tillade, at lån til  

 finansiering af investeringer i ejendommen og dens drift tinglyses med  

 prioritet forud for lån efter denne lov, såfremt dette herefter vil være  

 pantesikret inden for 90 pct. af handelsværdien, jfr. § 4, stk. 3, på det  

 tidspunkt, da tilladelsen meddeles.
 Stk. 2.  Landbrugsministeren kan bestemme, at afgørelser  

 efter stk. 1 i et nærmere angivet omfang skal erstattes af automatisk  

 tilbagerykning af lån efter loven, og fastsætte regler herom.
§ 8.  Lånet kan til enhver tid opsiges af låntageren  

 til hel eller delvis indfrielse.
Lånet forfalder til betaling ved ejerskifte,  

 jfr. dog § 10, samt hvis landbrugspligten på den belånte ejendom ophæves,  

 eller hvis bedriftens jorder i væsentligt omfang overgår til anden anvendelse  

 end jordbrug.
Lånet kan forlanges indfriet, hvis låntageren ikke længere  

 opfylder betingelserne i § 2, stk. 2, nr. 1-3, jfr. § 2, stk. 3, § 11, stk. 4  

 og § 12, stk. 4. Det samme gælder, hvis lånet er overtaget af låntagerens  

 ægtefælle eller et selskab i henhold til § 10 og betingelserne herfor ikke  

 længere er opfyldt.
 § 9.  Hvis låntageren inden det fyldte 45. år afhænder  

 den belånte ejendom og køber anden jordbrugsbedrift, kan landbrugsministeren  

 efter ansøgning bestemme, at det skyldige lånebeløb kan overføres til den nye  

 ejendom på de hidtidige vilkår, såfremt det ikke overstiger det lån, der  

 kunne ydes efter § 4, og lånet sikres som anført i § 6. Det er endvidere en  

 betingelse, at låntageren opfylder de uddannelsesmæssige krav efter § 2, stk.  

 1, nr. 3, jfr. stk. 3, for så vidt angår den nye bedrift.
 § 10.  Erhverver låntagerens efterlevende ægtefælle  

 adkomst på den belånte ejendom ved overtagelse til hensidden i uskiftet bo  

 eller ved arv, kan landbrugsministeren efter ansøgning bestemme, at lånet kan  

 overtages af ægtefællen.
 Stk. 2.  Erhverver og overtager et på låntagerens  

 foranledning stiftet aktie- eller anpartsselskab et væksthusgartneri eller en  

 planteskole, hvori lånet indestår, efter de første 5 år af lånets løbetid, og  

 opnås der om fornødent tilladelse til erhvervelsen i henhold til § 21, nr. 3,  

 i lov om landbrugsejendomme, kan landbrugsministeren efter ansøgning  

 bestemme, at selskabet kan overtage lånet på betingelse af, at låntageren:
Stk. 3.  Ejer låntageren efter stk. 2 mindre end 100  

 pct. af aktie eller anpartskapitalen i selskabet, skal lånet dog nedbringes  

 med et forholdsmæssigt ekstraordinært afdrag.
Det samme gælder, hvis  

 låntagerens forholdsmæssige andel i aktie- eller anpartskapitalen formindskes  

 senere i lånets løbetid.
Stk. 4.  Landbrugsministeren kan fastsætte nærmere  

 regler om de vilkår, der i øvrigt skal opfyldes for at opnå tilladelse efter  

 stk. 1 og 2 til at overtage lånet.
Landbrugsministeren kan herunder fastsætte  

 regler om frist for ansøgninger efter stk. 1 og 2.
 § 11.  Er lovens betingelser herfor i øvrigt opfyldt,  

 kan der ydes forholdsmæssigt lån med hensyn til en jordbrugers erhvervelse af  

 en anpart på halvdelen eller derover af en jordbrugsbedrift.
Stk. 2.  Reglen i stk. 1 finder tilsvarende anvendelse  

 med hensyn til jordbrugerens erhvervelse af en resterende anpart på halvdelen  

 eller mindre, uanset om der er eller kunne være ydet lån med hensyn til en  

 tidligere erhvervet anpart.
Der kan i disse tilfælde tillige ydes lån til  

 erhvervelse af dele af den resterende anpart.
Stk. 3.  Det er en betingelse for ydelse af lån efter  

 stk. 2, Stk. 4.  Reglen i § 2, stk. 2, nr. 3, anvendes med  

 fornøden tilpasning ved ydelse af lån efter stk. 1 og 2.
 Stk. 5.  Bortset fra reglerne i stk. 2, jfr. stk. 3, og  

 i § 14 kan lån efter denne lov kun ydes een gang til den enkelte jordbruger.
§ 12.  I tilfælde, hvor flere jordbrugere, der alle i  

 øvrigt opfylder lovens betingelser, i fællesskab på anpartsbasis erhverver en  

 jordbrugsbedrift, og der om fornødent opnås tilladelse til erhvervelsen i  

 henhold til § 16, jfr. §§ 18 og 18 a, i lov om landbrugsejendomme, kan der  

 ydes erhververne et samlet lån udmålt efter § 4. Ved anvendelsen af § 4 i  

 disse tilfælde forhøjes det i § 4, stk. 1, nævnte beløb fra 1 mill. kr. til Stk. 2.  Opfylder nogen af anpartserhververne ikke  

 lovens betingelser, udmåles lånet efter stk. 1 forholdsmæssigt efter den  

 samlede størrelse af de øvrige erhververes anparter.
 Stk. 3.  Det er en betingelse for ydelse af lån efter  

 stk. 2, at lovens betingelser opfyldes af mindst 2 anpartserhververe, der  

 tilsammen erhverver anparter svarende til mindst halvdelen af bedriften.
 Stk. 4.  Reglen i § 2, stk. 2, nr. 3, anvendes med  

 fornøden tilpasning ved ydelse af lån efter stk. 1-3.
 Stk. 5.  Landbrugsministeren kan fastsætte nærmere  

 regler for ydelse af lån efter stk. 1, jfr. stk. 2 og 3.
§ 13.  §§ 11 og 12 finder med de fornødne tilpasninger  

 tilsvarende anvendelse, hvis bedriften erhverves af et personligt ansvarligt  

 interessentskab eller lignende eller et kommanditselskab og der om fornødent  

 opnås tilladelse til erhvervelsen i henhold til § 21, nr. 3, i lov om  

 landbrugsejendomme.
Landbrugsministeren kan fastsætte nærmere regler for  

 ydelse af lån til sådanne fællesskaber.
 § 14.  I tilfælde, hvor det ydede lån er udmålt på  

 grundlag af en del af det i § 4, stk. 1, nævnte beløb, kan låntageren, hvis  

 lovens betingelser i øvrigt er opfyldt, opnå et eller flere nye lån, der  

 tilsammen højst kan udmåles på grundlag af den resterende del af beløbet.
Stk. 2.  Lån efter stk. 1 kan alene ydes med hensyn til  

 erhvervelse og overtagelse inden 7 år fra den belånte ejendoms overtagelse af Stk. 3.  Landbrugsministeren kan fastsætte nærmere  

 regler for ydelse af lån efter stk. 1, jfr. stk. 2.
Statsgaranti § 15.  Landbrugsministeren yder statsgaranti for lån  

 efter denne lov.
Ministeren fastsætter de nærmere vilkår for statsgarantien.
Tilskud vedrørende lånet § 16.  Landbrugsministeren betaler som tilskud de  

 ydelser og bidrag, der er nævnt i § 5, i de første 10 halvårsterminer af  

 lånets løbetid.
 Stk. 2.  Landbrugsministeren fastsætter efter aftale med  

 Dansk Landbrugs Realkreditfond de nærmere regler for administrationen af  

 bestemmelsen i stk. 1. Ministeren kan herunder bestemme, at der udbetales  

 forskudsmæssige a conto-beløb til Dansk Landbrugs Realkreditfond.
Administration § 17.  Landbrugsministeren fastsætter efter aftale med  

 Dansk Landbrugs Realkreditfond, hvilke afgørelser efter loven der skal  

 henlægges til fonden.
Stk. 2.  Landbrugsministeren fastsætter regler om, at  

 afgørelser, der er truffet af Dansk Landbrugs Realkreditfond i henhold til  

 bemyndigelse efter stk. 1, kan indbringes for jordbrugsdirektoratet eller  

 Kongeriget Danmarks Hypotekbank og Finansforvaltning.
Klagefristen er da 4  

 uger fra den dag, afgørelsen er meddelt ansøgeren eller låntageren.  

 Landbrugsministeren kan endvidere fastsætte regler om, at afgørelser som  

 nævnt i 1. pkt. ikke kan påklages.
 Stk. 3.  Landbrugsministeren kan bemyndige  

 jordbrugsdirektoratet eller Kongeriget Danmarks Hypotekbank og  

 Finansforvaltning til at træffe afgørelser efter loven.
 Stk. 4.  Jordbrugsdirektoratets og Kongeriget Danmarks  

 Hypotekbank og Finansforvaltnings afgørelser i medfør af stk. 2 og 3 kan  

 indbringes for landbrugsministeren, jfr. dog stk. 5. Klagefristen er 4 uger  

 fra den dag, afgørelsen er meddelt ansøgeren eller låntageren.
 Stk. 5.  Landbrugsministeren kan fastsætte regler om, at  

 afgørelser som nævnt i stk. 4 ikke kan indbringes for anden administrativ  

 myndighed.
 § 18.  §§ 1, 2, 4, stk. 2, og 5 i lov om et  

 finansieringsinstitut for landbrug m.v. finder med de fornødne lempelser  

 tilsvarende anvendelse ved udlån efter denne lov.
 § 19.  Har låntageren givet urigtige eller vildledende  

 oplysninger eller fortiet oplysninger af betydning for sagens afgørelse, kan  

 landbrugsministeren bestemme, at lån forlanges indfriet, og at beløb ydet  

 efter § 5, jfr. § 16, skal tilbagebetales af låntageren.
Stk. 2.  Landbrugsministeren eller den, ministeren  

 bemyndiger hertil, har til enhver tid uden retskendelse og mod behørig  

 legitimation adgang til de bedrifter, hvortil der er ydet lån og tilskud, for  

 at foretage eftersyn af bedriften samt regnskaber og forretningsbøger m.m.  

 Landbrugsministeren kan fastsætte regler om, at låntageren har pligt til at  

 give nærmere oplysning om, hvorvidt de lånevilkår, der er nævnt i § 8, 3. og  

 4. pkt., fortsat opfyldes.
Til brug ved bedømmelsen af samme spørgsmål kan  

 landbrugsministeren indhente fornødne oplysninger hos skatte- og  

 afgiftsmyndighederne.
 Ikrafttrædelses- og overgangsbestemmelser  

 m.m.
 § 20.  Tidspunktet for lovens ikrafttræden fastsættes  

 af landbrugsministeren.
§ 21.  Lov om udlån til yngre jordbrugere, jfr.  

 lovbekendtgørelse nr. 96 af 26. februar 1981, ophæves ved ikrafttrædelsen af  

 denne lov.
Loven finder dog fortsat anvendelse på lån og tilskud, der er  

 eller efter tilsagn herom bliver ydet efter den, og finder endvidere  

 anvendelse på ansøgninger, der er indgivet inden dens ophævelse, medmindre  

 ansøgeren, før der er truffet afgørelse i sagen, anmoder om, at ansøgningen  

 færdigbehandles efter de nye regler.
 Stk. 2.  Landbrugsministeren kan bestemme, at regler  

 fastsat efter § 4, stk. 3, og efter § 6, 3. og 4. pkt., med de fornødne  

 tilpasninger finder tilsvarende anvendelse ved tilbagerykning af lån, der er  

 eller bliver ydet efter lov om udlån til yngre jordbrugere.
 Stk. 3.  Ansøgere, der har opnået eller opnår lån og  

 tilskud efter lov om udlån til yngre jordbrugere, kan ikke opnå lån og  

 tilskud efter nærværende lov, medmindre støtten efter begge de nævnte love er  

 begrænset til forholdsmæssigt lån og tilskud til erhvervelse af forskellige  

 anparter af samme bedrift, jfr. § 11.
 § 22.  Loven gælder ikke for Færøerne og Grønland.
Givet på Christiansborg slot, den 17.  

 april 1985 Under Vor Kongelige Hånd og Segl MARGRETHE R.
