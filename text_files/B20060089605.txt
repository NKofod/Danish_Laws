Bekendtgørelse  

 om nettilslutning af elproduktionsanlæg med miljøvenlige brændsler I medfør af § 67, stk. 4, §  

 68 a, §  

 85 a, stk. 1 og 3-5, og §§ 88, 90 og 92  

 i lov om elforsyning, jf. lovbekendtgørelse nr. 286 af 20. april 2005, som  

 ændret  

 ved § 1 i lov nr. 520 af 7. juni 2006, samt efter bemyndigelse i henhold til  

 §§  

 3 og 4 i bekendtgørelse nr. 685 af 22. juni 2006 om Energistyrelsens opgaver  

 og  

 beføjelser fastsættes:
 § 1.  

  

 En  

 netvirksomhed skal ikke betale de i elforsyningslovens § 67, stk. 1 og 2,  

 nævnte omkostninger ved nettilslutning af et elproduktionsanlæg med  

 miljøvenlige brændsler, hvis anlægget etableres med henblik på at kunne  

 imødegå  

 ubalancer i det kollektive elforsyningsnet.
 Stk. 2.  

  

 Med  

 elproduktionsanlæg med miljøvenlige brændsler forstås decentrale  

 kraftvarmeværker med naturgas som brændsel og elproduktionsanlæg, der  

 producerer elektricitet ved affald eller biomasse.
 Stk. 3.  

  

 Bestemmelserne i  

 denne bekendtgørelse gælder ikke for anlæg med biogas som brændsel.
§ 2.  

  

 Et  

 elproduktionsanlæg med miljøvenlige brændsler anses for at være etableret med  

 henblik på at kunne imødegå ubalancer i det kollektive elforsyningsnet som  

 nævnt i § 1, stk. 1, 1)  

 	  

 hvis anlægget ikke er  

 indrettet til at udnytte varme, der produceres i forbindelse med  

 elproduktionen,  

 eller 2)  

 	  

 hvis det må antages,  

 at mindre end 50 pct. af den varme, der fremstilles i forbindelse med  

 elproduktionen, vil blive udnyttet til fjernvarme eller egetforbrug af varme.
 Stk. 2.  

  

 Med varme, der  

 fremstilles i forbindelse med elproduktionen, forstås den indfyrede energi  

 opgjort ved nedre brændværdi med fradrag af brutto-elproduktionen.
 Stk. 3.  

  

 Afgørelsen af,  

 hvorvidt et anlæg omfattes af bestemmelsen i stk. 1, beror på forholdene på  

 tidspunktet for nettilslutningen.
 Stk. 4.  

  

 Afgørelsen træffes  

 på grundlag af oplysninger om anlæggets tekniske indretning og forventede  

 driftsform, herunder aftaler eller anden dokumentation vedrørende  

 varmeudnyttelse.
 § 3.  

  

 Når  

 en netvirksomhed vurderer, at nettilslutningen af et elproduktionsanlæg med  

 miljøvenlige brændsler vil medføre anlægsarbejder som nævnt i  

 elforsyningslovens § 67, stk. 1 eller 2, skal netvirksomheden anmode den  

 systemansvarlige virksomhed om at træffe afgørelse om afholdelse af  

 omkostningerne  

 herved.
 Stk. 2.  

  

 Den  

 systemansvarlige virksomhed træffer afgørelse om, hvorvidt netvirksomheden  

 ifølge § 1, stk. 1, i denne bekendtgørelse skal afholde omkostningerne til  

 nettilslutning af anlægget.
 Stk. 3.  

  

 Den  

 systemansvarlige virksomhed kan træffe afgørelse før tidspunktet for  

 nettilslutningen,  

 hvis der er tilvejebragt fornødne oplysninger til brug for afgørelsen.
 Stk. 4.  

  

 Hvis den  

 systemansvarlige virksomhed i medfør af stk. 3 træffer afgørelse om, at  

 netvirksomheden  

 skal afholde de i elforsyningslovens § 67, stk. 1 eller 2, nævnte  

 omkostninger,  

 skal afgørelsen ledsages af fornødne vilkår om, at anlægget skal etableres  

 således, at det fortsat opfylder betingelserne for omkostningsdækning på  

 tidspunktet for nettilslutningen.
Stk. 5.  

  

 Hvis den  

 systemansvarlige virksomhed har truffet afgørelse som nævnt i stk. 4,  

 indgiver  

 netvirksomheden en anmeldelse til den systemansvarlige virksomhed, når  

 anlægget  

 er nettilsluttet.
Herefter træffer den systemansvarlige virksomhed afgørelse  

 om, hvorvidt de stillede vilkår for at få omkostningsdækning er opfyldt på  

 tidspunktet for nettilslutningen.
 § 4.  

  

 Den  

 systemansvarlige virksomhed udarbejder standardskemaer til anmodninger og  

 anmeldelser som nævnt i § 3, stk. 1 og 5.
Stk. 2.  

  

 Den  

 systemansvarlige virksomhed udarbejder retningslinier for behandlingen af  

 sager  

 om nettilslutning, herunder om dokumentation af oplysninger, høring af  

 netvirksomheden  

 og fastsættelse af vilkår.
Retningslinierne skal godkendes af  

 Energistyrelsen,  

 som kan give pålæg om ændring af retningslinierne.
 Stk. 3.  

  

 Den  

 systemansvarlige virksomheds standardskemaer og retningslinier sendes til  

 netvirksomhederne og til elproducenter, der anmoder herom, og offentliggøres  

 på  

 elektroniske medier.
 § 5.  

  

 Elproducenten  

 skal efter anmodning fra netvirksomheden eller den systemansvarlige  

 virksomhed meddele  

 enhver oplysning med ledsagende dokumentation til brug ved afgørelsen af, om  

 betingelserne for omkostningsdækning er opfyldt.
 § 6.  

  

 Den  

 systemansvarlige virksomheds afgørelser efter denne bekendtgørelse kan  

 påklages  

 til Energistyrelsen.
Stk. 2.  

  

 Energistyrelsens afgørelser kan påklages til  

 Energiklagenævnet.
Afgørelserne kan ikke påklages til transport- og  

 energiministeren.
 Stk. 3.  

  

 Klage skal være  

 indgivet skriftligt inden 4 uger efter, at afgørelsen er meddelt.
 § 7.  

  

 Med  

 mindre højere straf er forskyldt efter anden lovgivning, straffes med bøde  

 den,  

 som afgiver urigtige oplysninger om forhold, hvorom vedkommende er forpligtet  

 til at give oplysninger efter bestemmelser i denne bekendtgørelse, eller  

 undlader at afgive sådanne oplysninger.
 Stk. 2.  

  

 Der kan pålægges selskaber m.v. (juridiske personer)  

 strafansvar efter reglerne i straffelovens 5. kapitel.
 § 8.  

  

 Bekendtgørelsen træder i kraft den 15. september  

 2006.
 Stk. 2.  

  

 Bekendtgørelsen finder anvendelse på  

 elproduktionsanlæg, for hvilke elproducenten den 15. juni 2006 eller senere  

 indgiver  

 anmodning til netvirksomheden om nettilslutning.
