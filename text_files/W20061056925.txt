Erstatningsansvarslovens § 26a  godtgørelse til efterladte, nævnets j. nr. 06-520-05550 N. j.nr. 06-520-05550 Ansøgers mor og søster blev dræbt.
Skadevolder, formodentligt moderens samlever, havde skudt både moderen og søsteren og herefter sat ild til huset, hvorefter han begik selvmord.
Ansøger, der var 19 år, var fraflyttet hjemmet ca. 8 måneder forud for gerningstidspunk-tet, og søgte nu om i alt 200.000 kr. i godtgørelse i medfør af erstatningsansvarslovens § 26 a.
An-søgers advokat anførte, at ansøger stort set havde daglig kontakt med sin mor og sin søster og ofte var hjemme, idet hun fortsat havde et værelse stående i sit barndomshjem.
Nævnet gav afslag og lagde ved sin afgørelse vægt på forarbejderne til bestemmelsen, hvoraf det fremgår, at bestemmel-sen ikke er tænkt anvendt mellem et myndigt barn, der er fraflyttet den fælles bopæl, og dette barns mor eller søster, medmindre de pågældende kan antages at have bevaret en helt særlig tilknytning eller et særligt forhold.
Nævnet fandt ikke, at ansøgers forhold til sin moder og sin søster havde ad-skilt sig fra en normal tilknytning mellem nærtstående familiemedlemmer i en sådan grad, at ansø-ger var berettiget til godtgørelse efter § 26 a.
