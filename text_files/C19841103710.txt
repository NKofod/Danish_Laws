 Justitsministeriet bemyndiger herved politiet til at tillade, at  

 uregistrerede »tivolitog« anvendes til kørsel på vej, der er  

 omfattet af færdselsloven, efter følgende retningslinier:
 Politiets meddelelse af tilladelse:
Tilladelse bør alene gives i enkeltstående tilfælde, f.eks. i forbindelse  

 med byfester eller optog, og kun til kørsel på vej og områder, der på  

 betryggende måde er afmærket eller afspærret fra områder, hvor almindelig  

 færdsel med motorkøretøjer finder sted.
Tilladelse bør således alene gives  

 til kørsel på steder, hvor der i det væsentligste kun færdes gående og  

 cyklister.
Tilladelse til kørsel i forlystelsesparker m.v. kan dog gives for længere  

 perioder.
Vogntoget må højst bestå af et trækkende køretøj og to  

 påhængsvogne, og vogntogets samlede længde må ikke overstige 18 m.
 Såvel det trækkende køretøj som påhængsvogne og det samlede vogntog skal  

 synes og godkendes een gang årligt af statens bilinspektion.
 Der skal forevises dokumentation for, at der for vogntoget er tegnet  

 forsikring i overensstemmelse med bestemmelserne i færdselslovens § 105, stk,  

 1-2.
 Føreren skal være i besiddelse af kørekort til kategori B.
 Tilladelsen og de af statens bilinspektion udfærdigede tilsynsattester  

 skal medbringes under kørslen.
 Politiet kan fastsætte yderligere vilkår.
 Tilladelsen kan udformes som vedlagte bilag.
 Statens bilinspektions godkendelse:
Det trækkende køretøj skal opfylde bestemmelserne om indretning og udstyr  

 for registreret traktor.
Køretøjets konstruktivt bestemte maksimalhastighed  

 skal dog være begrænset til 10 km/t.
 Påhængsvogne skal opfylde bestemmelserne om indretningog udstyr for  

 påhængsvogn til registreringspligtig traktor.
Vogntoget må højst bestå af et trækkende køretøj og to påhængsvogne, og  

 vogntogets samlede længde må ikke overstige 18 m.
Ved vogntogslængde over 14  

 m skal samtlige påhængsvognsaksler være tvangsstyrede.
Vogntoget skal være således opbygget, at fodgængere og andre trafikanter  

 ikke udsættes for unødig fare (påkørsel/klemning). Såfremt det skønnes  

 påkrævet, skal der mellem de enkelte køretøjer i vogntoget være udspændt  

 kæder eller lignende til afbødelse af denne fare.
Udragende dele som  

 trinbrætter og lignende må ikke forefindes.
 Føreren skal ved hjælp af spejle kunne overskue vogntoget, både under  

 kørsel og i forbindelse med ind- og udstigning af passagerer.
 Det trækkende køretøj skal være forsynet med en ildslukker, der er anbragt  

 i nærheden af førerens plads.
 Påbudt lydsignalapparat kan suppleres med manuelt betjent klokke.
 På hvert køretøj skal der findes påskrift om tilladt antal passagerer.  

 Passagerantallet fastsættes af statens bilinspektion.
 Der skal til hver passager være en siddeplads med en bredde på mindst 425  

 mm.
Ved beregning af det tilladte antal siddepladser forudsættes en vægt på 75  

 kg pr. passager.
Tilladt totalvægt og akseltryk (fabrikantoplysninger) må  

 ikke overskrides.
 Ståpladser kan ikke godkendes, ligesom løse stole/bænke ikke må  

 forefindes.
 Statens bilinspektion afgør i hvert enkelt tilfælde, om sædeplacering,  

 vognbygning m.v. yder passagererne den fornødne sikkerhed.
Tilsynsattesterne (blanket SB 305) skal ud over køretøjernes data  

 indeholde godkendelsespåtegning(er) fra statens bilinspektion.
På det  

 trækkende køretøjs tilsynsattest anføres, hvilke påhængsvogne det er godkendt  

 til sammenkobling med.
 Der betales gebyr efter de for traktorer og påhængsvogne med tilladt  

 totalvægt indtil 3.500 kg gældende regler.
 P.M.V.
 E.B.
B.O.
Jespersen Til politiet og statens bilinspektion Bilag.
 Tilladelse til kørsel med »tivolitog« (uregistrerede vogntog til  

 personbefordring).
 Køretøj (mærke/stelnummer):
 Ejer:
 Kørselsrute:
 Gyldighed (tidrum):
 For tilladelsen er fastsat følgende almindelige vilkår:
 Vogntoget må højst bestå af et trækkende køretøj og to påhængsvogne.
 Vogntogets samlede længde må ikke overstige 18 meter.
 Ved vogntogslængde over 14 m skal samtlige påhængsvognsaksler være  

 tvangsstyrede.
 Det trækkende køretøj og påhængsvognen(e) skal være synet og godkendt af  

 statens bilinspektion inden for det sidste år.
 Sammenkoblingen (sammenkoblingerne) skal være godkendt af statens  

 bilinspektion inden for det sidste år.
 Denne tilladelse og de af statens bilinspektion udfærdigede  

 tilsynsattester skal medbringes under kørslen og på forlangende forevises  

 politiet.
 Der skal for vogntoget være tegnet ansvarsforsikring i overensstemmelse  

 med reglerne i færdselslovens § 105, stk. 1-2.
 Føreren skal være i besiddelse af kørekort til kategori B.
 Føreren skal nøje efterkomme politiets eventuelle anvisninger.
 Tilladelsen bortfalder, såfremt der foretages konstruktive ændringer af  

 vogntogets styretøj, bremser eller børende konstruktioner, medmindre det  

 fremgår af tilsynsattesterne, at ændringerne er godkendt af statens  

 bilinspektion.
 Tilladelsen kan tilbagekaldes uden varsel, såfremt der ved dens benyttelse  

 måtte finde misbrug eller uorden sted.
 For tilladelsen er fastsat følgende særlige vilkår:
 Tilladelse udstedt af:
