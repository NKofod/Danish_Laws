 Bekendtgørelse om ændring af bekendtgørelse om åben uddannelse og tilskud til arbejdsmarkedsuddannelser m.v.
§ 1 I bekendtgørelse nr. 957 af 19. august 2015 om åben uddannelse og tilskud til arbejdsmarkedsuddannelser m.v. foretages følgende ændringer:
 1. § 19, stk. 6, ophæves.
 Stk. 7 og 8 bliver herefter stk. 6 og stk. 7.
 2. Efter § 19 indsættes:
 »§ 19 a Til undervisning efter § 6, stk. 2, i lov om åben uddannelser (erhvervsrettet voksenuddannelse) m.v. der finder sted i en virksomhed eller lignende, i hvilken alle eller et ikke uvæsentligt antal af deltagerne i den pågældende undervisning er ansat, ydes der ikke tilskud, hvis undervisningen varetages af lærere, der også er ansat i den pågældende virksomhed, eller der i øvrigt foreligger omstændigheder, som er egnet til at vække tvivl om den pågældende lærers upartiskhed i forhold til virksomheden, jf. herved kapitel 2 i forvaltningsloven, jf. dog stk. 2.
Stk. 2. Styrelsen for Undervisning og Kvalitet kan uanset stk. 1 undtagelsesvis og under helt særlige omstændigheder efter konkret ansøgning fra et efteruddannelsesudvalg godkende, at en uddannelse kan gennemføres som virksomhedsforelagt undervisning med ordinært tilskud.
Ved helt særlige tilfælde forstås, at 1) gennemførelsen af undervisningen forudsætter helt særlige fysiske rammer, adgangsforhold eller helt særligt omkostningstungt udstyr og/eller, at 2) helt særlige sikkerheds-, kompetence- eller forsikringsmæssige krav gør, at uddannelsen udelukkende kan varetages af personer, som er ansat i den virksomhed, hvor undervisningen afholdes.« 3. § 20, stk. 2 affattes således:
»Stk. 2. Ved gennemførelse af individuel kompetencevurdering uden deltagerbetaling gælder reglerne i §§ 19, stk. 1, nr. 4-6, stk. 5-6 og 19 a tilsvarende.« § 2 Bekendtgørelsen træder i kraft den 1. december 2020.
