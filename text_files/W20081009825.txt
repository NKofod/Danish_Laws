For sen klage.
Spørgsmål om Arbejdstilsynets afgørelse var principiel eller om der var andre særlige omstændigheder Arbejdsmiljøklagenævnet har på møde den 30. september 2008 taget stilling til om Deres klage af 12. august skal behandles.
De har klaget over Arbejdstilsynets afgørelse af 3. juni 2008, hvor De har fået påbud om at bruge en autoriseret arbejdsmiljørådgiver til at forebygge, at overtrædelsen gentager sig.
Nævnet traf følgende A F G Ø R E L S E Arbejdsmiljøklagenævnet vil ikke behandle navn udeladt klage over Arbejdstilsynets afgørelse, da klagefristen på 4 uger ikke er overholdt.
B E G R U N D E L S E Arbejdsmiljøklagenævnet har lagt til grund for afgørelsen om ikke at behandle sagen, at  Arbejdstilsynet traf afgørelse den 3. juni 2008  sidste frist for rettidig klage var den 3. juli 2008  De klagede i mail af 12. august 2008.
 Det fremgår af arbejdsmiljølovens § 81, stk. 1, at klager over Arbejdstilsynets afgørelser efter loven kan påklages til Arbejdsmiljøklagenævnet inden fire uger efter, at afgørelsen er meddelt den pågældende.
 Nævnet har lagt til grund, at Arbejdstilsynet den 3. juni 2008 traf afgørelse om, at De skal bruge en autoriseret arbejdsmiljørådgiver til at forebygge, at overtrædelsen vedrørende Arbejdstilsynets afgørelse af 3. juni 2008 med strakspåbud om at sikre tagarbejde mod nedstyrtningsfarer, ikke gentager sig.
 Det fremgår af Arbejdstilsynets afgørelse, at den inden fire uger kunne indbringes for Arbejdsmiljøklagenævnet efter arbejdsmiljølovens § 81.
Klagen er dateret den 12. august 2008, det vil sige 10 uger efter Arbejdstilsynets afgørelse.
Klagefristen er derfor overskredet.
Når der er særlige omstændigheder, kan Arbejdsmiljøklagenævnet behandle en klage, selv om klagen ikke modtages inden udløbet af 4 ugers fristen.
Det fremgår af arbejdsmiljølovens § 81, stk. 4.
Arbejdsmiljøklagenævnet skal præcisere, at De er arbejdsgiver, da der imellem Dem og Deres medhjælp er et arbejdsgiverforhold.
Det er i egenskab af arbejdsgiver De har modtaget påbuddet og ikke som ejer af huset.
 Arbejdsmiljøklagenævnet finder på den baggrund imidlertid ikke, at sagen indeholder spørgsmål af principiel karakter, der kan begrunde, at nævnet realitetsbehandler sagen.
R E G L E R Arbejdsmiljøklagenævnet henviser til  § 81, stk. 1 og stk. 4 og § 81a, stk. 7 i lov om arbejdsmiljø, jf. lovbekendtgørelse nr. 268 af 18. marts 2005.
O P L Y S N I N G E R N E I S A G E N Sagen er afgjort på grundlag af de akter, som klagenævnet har modtaget fra Arbejdstilsynet.
På klagenævnets vegne navn udeladt fuldmægtig Kopi til Arbejdstilsynet, Tilsynscenter 1, Postboks 1228, 0900 København C J.nr.
[navn udeladt] De kan læse om afgørelsens retlige grundlag på de følgende sider.
Regler Lov om arbejdsmiljø, jf. lovbekendtgørelse nr. 268 af 18. marts 2005:
 § 81. Klage over en afgørelse truffet af Arbejdstilsynet i henhold til denne lov, jf. dog stk. 6, kan indbringes for Arbejdsmiljøklagenævnet inden fire uger efter, at afgørelsen er meddelt den pågældende.
Stk. 2 Stk. 4. Når særlige grunde taler derfor, kan Arbejdsmiljøklagenævnet behandle en klage og tillægge denne opsættende virkning, selv om klagen ikke er fremkommet rettidigt.
 § 81 a.
 Stk. 7. Formanden eller dennes stedfortræder kan træffe afgørelse på nævnets vegne i følgende sager:
 1) Klage som alene vedrører fristen for efterkommelse af påbud efter § 77, stk. 1.
 2) Afgørelser i henhold til § 81, stk. 3, 1. pkt., om fratagelse af en klageopsættende virkning.
 3) Afgørelser i henhold til § 81, stk. 4, om behandling af en for sent indgivet klage.
