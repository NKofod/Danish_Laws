Bindende forhåndsbesked  

 virksomhedsordningen   udlån af opsparede midler til familie I anmodning om bindende forhåndsbesked blev  

 Ligningsrådet bedt om at besvare følgende  

 spørgsmål:
"Kan S uden skattemæssige konsekvenser, foretage  

 udlån af midler opsparet i virksomheden under virksomhedsordningen til  

 sin datter til finansiering af et hus?" Svar Nej, se sagsfremstilling og begrundelse.
 S, som har et stort opsparet overskud i  

 virksomhedsordningen, ønsker at yde sin datter og dennes samlever et  

 lån på kr. 500.000 til køb af hus eller lejlighed.
Lånet er afdragsfrit i de første 10 år,  

 men forrentes med 6 pct. årligt.
Efter 10 år skal lånet  

 afdrages med kr. 100.000 pr. år og renten stige til 8 pct.
Til  

 sikkerhed for lånet, tinglyses et pantebrev i ejendommen.
 Formålet med den påtænkte disposition  

 er, at give S en bedre forrentning af sit opsparede overskud end den banken  

 giver, at spare udgifter til registreringsudgifter m.m. for datteren og  

 dennes samlever, samt at mindske bruttoydelsen for datteren og dennes  

 samlever, idet der ikke med det samme skal betales afdrag på  

 lånet, men alene renter.
 Told- og Skattestyrelsen afgav følgende udtalelse  

 til Ligningsrådet:
Det er en forudsætning for, at et aktiv eller et  

 passiv, kan indgå i virksomhedsordningen, at det er  

 erhvervsmæssigt, jf.
VSL §1 . Aktiver og passiver af privat karakter  

 kan således ikke indgå i en virksomhed, der anvender  

 virksomhedsordningen.
Erhverver den skattepligtige aktiver for virksomhedens  

 midler, der ikke  kan indgå i virksomhedsordningen, skal disse aktiver  

 anses for overført til den skattepligtige i  

 hæverækkefølgen, jf.
VSL § 5.
 Desuagtet en virksomheds ledige likviditet kan anbringes i  

 obligationer eller indsættes på en bankkonto, finder Told- og  

 Skattestyrelsen, at udlån af virksomhedens midler til  skatteyders  

 datter og dennes samlever ikke er erhvervsmæssigt, men udelukkende  

 beror på de nære familiemæssige relationer.
Uanset, at skatteyder anfører, at virksomheden  

 ville få en bedre forrentning af sit opsparede overskud ved et  

 udlån til datteren end ved at anbringe pengene i banken, finder  

 styrelsen, at dispositionen udelukkende er af privat karakter.  Det betyder,  

 at fordringen mod datteren ikke kan være i virksomhedsordningen.
Hvis  

 den skattepligtige alligevel  yder et sådant lån, anses et  

 beløb svarende til fordringens værdi for overført til den  

 skattepligtige i den almindelige hæverækkefølge i VSL §  

 5.
 Told- og Skattestyrelsen indstillede således at det  

 rejste spørgsmål blev besvaret benægtende.
 Ligningsrådet tiltrådte Told- og  

 Skattestyrelsens indstilling.
