 Udtalt, at man ikke havde indvendinger imod oprettelsen af en central  

 database til brug for psykiatrisk epidemiologisk forskning.
Registeret blev først anmeldt som et privat forskningsregister, men  

 efter henstilling fra Registertilsynet accepterede forskeren at oprette  

 registeret i offentligt regi En forsker ved Psykiatrisk Hospital i Århus anmodede om tilladelse til at  

 oprette en anonymiseret registerbaseret forskningsdatabase til brug for  

 epidemiologisk forskning.
Databasen blev samtidig anmeldt til  

 Registertilsynet som et privat forskningsregister.
Det fremgik af sagen, at databasen skulle indeholde alle oplysninger om de  

 ca. 330.000 personer, der i forvejen er registreret i Det fælleskommunale  

 psykiatriske Centralregister.
Herudover ønskede man oplysninger fra en række  

 andre offentlige registre, herunder bl.a.
Sundhedsstyrelsens  

 Landspatientregister, Dødsårsagsregisteret, Det Medicinske Fødselsregister,  

 Misdannelsesregisteret, Registeret over legalt provokerede aborter samt Det  

 Cytogenetiske Centralregister.
 Forskeren ønskede at kunne opdatere forskningsdatabasen med oplysninger  

 fra disse registre hvert 5. år, og databasen ønskedes opretholdt i en lang  

 årrække til brug for fremtidige forskningsformål.
På grund af opdateringen ville det være nødvendigt at opbevare en nøglefil  

 med oplysning om de registreredes identifikationer.
Man ville også gerne have  

 mulighed for at kunne anvende personhenførbare oplysninger i enkelte  

 undersøgelser, hvor det ville vise sig særdeles ønskeligt eller nødvendigt at  

 indhente yderligere oplysninger fra andre datakilder - eller eventuelt fra de  

 registrerede personer selv.
Sådanne projekter ville imidlertid kræve en  

 fornyet forelæggelse for de registeransvarlige myndigheder samt  

 Registertilsynet.
I selve forskningsdatabasen ønskede man dog identifikationsoplysningerne  

 erstattet med løbenumre, og fra forskningsbasen skulle alene videregives  

 ikke-personhenførbare oplysninger.
Oplysningerne skulle kun anvendes til  

 forskning ved den pågældende forskers afdeling.
 Fra forskerens side blev det fremhævet, at oprettelsen af en sådan central  

 anonymiseret database, der er specielt indrettet til forskning på  

 ikke-personhenførbare data, er medvirkende til at sikre de registreredes  

 anonymitet i forbindelse med udførelsen af forskning, der omfatter  

 registrering af særligt følsomme oplysninger.
Registertilsynet modtog endvidere henvendelser fra de involverede  

 registeransvarlige myndigheder, herunder Sundhedsstyrelsen, der udtalte, at  

 man ikke ville have indvendinger imod at videregive oplysninger til  

 forskningsdatabasen.
En enkelt myndighed anmodede dog tilsynet om en  

 uddybende bedømmelse af sagen, idet man på grund af projektets særlige  

 karakter fandt sagen principiel.
Efter nærmere forhandlinger mellem forskeren og Registertilsynet om basens  

 oprettelse, drift og anvendelse blev det aftalt, at forskeren skulle  

 forelægge sagen for den afdeling, hvor databasen ønskedes ført, med henblik  

 på at søge databasen oprettet i offentligt regi.
Et udkast til forskrifter  

 for et offentligt forskningsregister blev herefter forelagt Registertilsynet  

 til udtalelse.
Af forskriftsudkastet fremgik, at Århus Amt ville være registeransvarlig  

 myndighed, og at databasen alene skulle anvendes til forskningsformål.
Det  

 fremgik endvidere, at man ønskede at fastsætte sikkerhedsbestemmelser  

 svarende til de regler, der er fastsat for Det psykiatriske Centralregister.  

 Det fremhævedes, at databasen ville blive opbevaret på et enkeltstående  

 edb-anlæg uden opkobling til netværk eller mulighed for anden elektronisk  

 kommunikation.
Af udkastet fremgik også, at alle projekter tilknyttet  

 databasen skulle forelægges for og godkendes af Registertilsynet og en  

 videnskabsetisk komité. Der blev anmodet om tilladelse til at  

 fastsætte en sletningsfrist for oplysningerne på 20 år med mulighed for  

 eventuel forlængelse.
 Sagen blev herefter behandlet på et møde i Registerrådet.
Registerrådet tilkendegav, at man ikke havde indvendinger imod databasens  

 oprettelse ved den pågældende afdeling til varetagelse af psykiatrisk  

 epidemiologisk forskning.
Registerrådet havde endvidere ikke indvendinger  

 imod, at forskrifterne for databasen udformedes i overensstemmelse med  

 forskriftsudkastet samt efter nærmere anvisninger fra Registertilsynet.  

 Endelig havde Registerrådet ingen indvendinger imod, at de involverede  

 registeransvarlige myndigheder på nærmere anførte vilkår kunne videregive  

 oplysninger til brug for oprettelsen og ajourføringen af databasen.
 Der er efterfølgende fastsat forskrifter for Database for Psykiatrisk  

 Epidemiologisk Forskning.
 (*1) Registertilsynets Årsberetning 1994 side 52.
