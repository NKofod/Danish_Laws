Betænkning afgivet af Kulturudvalget den  

 8. maj 2002 Betænkning over Forslag til folketingsbeslutning om  

 opretholdelse og evaluering af Idrætspolitisk Idéprogram [af Jytte Andersen (S) m.fl.] 1. Udvalgsarbejdet Beslutningsforslaget blev fremsat den 1. marts 2002 og var  

 til 1. behandling den 11. april 2002. Beslutningsforslaget blev efter 1.  

 behandling henvist til behandling i Kulturudvalget.
Møder Udvalget har behandlet beslutningsforslaget i 2  

 møder.
Spørgsmål Udvalget har stillet 1 spørgsmål til  

 kulturministeren til skriftlig besvarelse, som denne har besvaret.
2. Indstillinger og politiske bemærkninger Et mindretal i udvalget (V, DF og KF) indstiller  

 beslutningsforslaget til forkastelse.
 Et andet mindretal i udvalget (S, SF, RV og EL)  

 indstiller beslutningsforslaget til vedtagelse uændret.
Socialdemokratiet, Socialistisk Folkeparti, Det Radikale  

 Venstre og Enhedslisten henviser til, at de danske idrætsforeninger og  

 deres organisationer repræsenterer en værdifuld del af den danske  

 kulturhistorie.
Debatten har vist, at der er bred politisk opbakning til  

 idrætsforeningerne, hvilket også kommer til udtryk i det  

 milliardbeløb, som stat, amter og kommuner yder hvert år.  

 Idrætsforeningerne og deres organisationer har været og vil  

 også i fremtiden være en central størrelse i statens  

 idrætspolitik.
Det er almindelig kendt, at mere end halvdelen af den  

 samlede idrætsaktivitet i dag sker uden for foreningerne, og at en alt  

 for stor del af befolkningen   knap halvdelen   ikke dyrker idræt  

 regelmæssigt.
Der skal også udvikles tilbud til disse grupper som  

 del af den offentlige kulturpolitik.
Det er ikke tilstrækkeligt, at  

 staten fører kulturpolitik på idrætsområdet  

 udelukkende gennem idrættens interesseorganisationer.
Den  

 kulturpolitiske udfordring er   ud over at sikre idrætsforeningerne  

 gode vilkår   også at skabe rimelige rammer og faciliteter for de  

 mange borgere, der dyrker idræt uden for foreningerne, og at udvikle  

 idrætsformer, der kan motivere de mange, som ikke dyrker  

 idræt.
 Dette skal ikke ske, ved at staten opretter parallelle  

 støtteordninger til de kommunale, og det skal ikke ske ved at  

 pålægge idrætsforeningerne opgaver, som de i bund og grund  

 ikke ønsker, og som de heller ikke magter.
Det skal ske, ved at staten støtter projekter og  

 initiativer   fyrtårne, om man vil   der inspirerer foreninger,  

 kommuner, skoler, institutioner og andre til at skabe rammer både for  

 dem, der dyrker idræt uden for foreningerne, og for dem, der i dag ikke  

 er aktive.
En sådan idrætspulje skal derfor ikke være en  

 permanent driftsordning, men en igangsætter, som inspirerer andre til  

 at følge efter.
Socialdemokratiet, Socialistisk Folkeparti, Det Radikale  

 Venstre og Enhedslisten finder, at Idrætspolitisk Idéprogram har  

 vist sig at være et godt tilbud i denne sammenhæng.
Så  

 godt, at selv kulturministeren indser, at de initiativer, han selv  

 ønsker at iværksætte ved dets nedlæggelse, allerede  

 er igangsat   af programmet.
Det gælder samarbejde mellem foreninger,  

 skole og institutioner, sundhedsprojekter for overvægtige børn,  

 integrationsforsøg med indvandrere, udvikling af foreningsdemokratiet,  

 aktiviteter for idrætssvage grupper og en lang række andre  

 spændende fornyelsesforsøg.
På den baggrund virker det  

 mærkværdigt, at regeringen ønsker programmet nedlagt.
Idrætspolitisk Idéprogram har ikke  

 repræsenteret puljepolitik i traditionel forstand.
Tværtimod har  

 programmets bestyrelse spillet en aktiv idrætspolitisk rolle som  

 igangsætter og politikskaber.
Statens kulturpolitik skal også i  

 fremtiden være inspirator.
Den skal inspirere således, at den  

 almindelige idrætsudfoldelse sikres udviklingsmuligheder, der svarer  

 til de meget dramatiske ændringer i befolkningens  

 idrætsudfoldelse, som er sket de seneste 20-30 år.
Her er  

 programmets midler   svarende til mindre end 1 pct. af de samlede offentlige  

 tilskud til idrætten   en beskeden, men nødvendig begyndelse.  

 Erfaringen har vist, at idrætsorganisationerne har haft vanskeligt ved  

 at løfte opgaven hver for sig.
Statens kulturpolitik skal med andre ord inspirere,  

 så idrætten sikres nuancerede, lokale aktivitetsmuligheder, som  

 kan indgå som en del af folks hverdagsliv dér, hvor de bor.
Det  

 betyder bolignære udfoldelsessteder, nye samarbejdspartnere og  

 åbne, fleksible organisationsmåder.
Kun hermed kan idrætten  

 indtage den centrale rolle i sundheds- og socialpolitikken, den rummer  

 mulighed for.
 I den forbindelse vil S, SF, RV og EL opfordre til, at  

 programmets arbejde fortsættes ubeskåret i år 2002.  

 Når resultaterne af de igangsatte evalueringer foreligger, vil S, SF,  

 RV og EL derefter foreslå at gøre det idrætspolitiske  

 ideprogram til en permanent ordning, som evalueres hvert tredje år.  

 På den måde kan der sikres en løbende erfaringsindsamling,  

 der kan inspirere idrætsforeninger, skoler, ungdomsklubber og andre  

 relevante institutioner og foreninger, så programmets nyskabende  

 initiativer bliver indarbejdet og videreført i bæredygtige  

 rammer.
 Et tredje mindretal i udvalget (KRF) vil stemme  

 hverken for eller imod beslutningsforslaget.
 Tjóðveldisflokkurin, Inuit Ataqatigiit og  

 Siumut var på tidspunktet for betænkningens afgivelse ikke  

 repræsenteret med medlemmer i udvalget og havde dermed ikke adgang til  

 at komme med indstillinger eller politiske udtalelser i  

 betænkningen.
En oversigt over Folketingets sammensætning er  

 optrykt i betænkningen.
Der gøres opmærksom på, at  

 et flertal eller et mindretal i udvalget ikke altid vil afspejle et  

 flertal/mindretal ved afstemning i Folketingssalen.
Kim Andersen (V) fmd.  

  Ester Larsen (V)  Leif Mikkelsen (V)  

  Preben Rudiengaard (V)  Poul Nødgaard (DF)  

  Louise Frevert (DF) nfmd.
Carina Christensen (KF)  

  Charlotte Dyremose (KF)  Bodil Kornbek (KRF)  

  Frode Sørensen (S)  Jytte Andersen (S)  

  Jytte Wittrock (S)  Mette Frederiksen (S)  

 Poul Qvist Jørgensen (S)  Ole Sohn (SF)  

  Naser Khader (RV)  

  Søren Søndergaard (EL) Tjóðveldisflokkurin, Inuit Ataqatigiit og  

 Siumut havde ikke medlemmer i udvalget.
Folketingets sammensætning Venstre, Danmarks Liberale Parti (V) 57 * Enhedslisten (EL) 4 Socialdemokratiet (S) 52 Kristeligt Folkeparti (KRF) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 * Heraf 1 medlem valgt på  

 Færøerne Bilag 1 Oversigt over bilag vedrørende B 79 Bilagsnr.
