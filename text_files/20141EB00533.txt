Beretning afgivet af Sundheds- og Forebyggelsesudvalget den 3. februar 2015 Beretning om Forslag til folketingsbeslutning om ledsagelse af demente og svage ældre [af Liselott Blixt (DF) m.fl.]:
1. Udvalgsarbejdet Beslutningsforslaget blev fremsat den 7. november 2014 og var til 1. behandling den 29. januar 2015. Beslutningsforslaget blev efter 1. behandling henvist til behandling i Sundheds- og Forebyggelsesudvalget.
Møder Udvalget har behandlet beslutningsforslaget i 1 møde.
Skriftlige henvendelser Udvalget har i forbindelse med udvalgsarbejdet modtaget 1 skriftlig henvendelse fra Parkinsonforeningen.
Spørgsmål Udvalget har stillet 2 spørgsmål til ministeren for sundhed og forebyggelse til skriftlig besvarelse.
Spørgsmål 2 er endnu ikke besvaret.
2. Politiske bemærkninger Regeringen og Folketingets Sundheds- og Forebyggelsesudvalg er enige med forslagsstillerne fra Dansk Folkeparti i, at det er vigtigt at værne om de svageste i vores samfund.
Det gælder ikke mindst enlige ældre med demens.
 Indsatsen for denne særlige gruppe bør udføres med værdighed og respekt for den enkelte person.
 Der er med beslutningsforslaget rejst tvivl om, hvorvidt den eksisterende lovgivning, særligt serviceloven, er tilstrækkelig til at sikre demente og svage ældre den hjælp, de har brug for i forbindelse med besøg hos læge eller på sygehus.
På den baggrund opfordres regeringen til at sikre, at Ministeriet for Børn, Ligestilling, Integration og Sociale Forhold sammen med Ministeriet for Sundhed og Forebyggelse og KL i indeværende folketingsår iværksætter en undersøgelse, der afdækker kommunernes nuværende praksis og administration af de gældende regler.
I lyset heraf vurderes det, om lovgivningen og praksis er tilstrækkelig til at sikre en værdig behandling af demente og svage ældre i forbindelse med besøg hos læge eller på sygehus, jf. beslutningsforslaget.
 P.u.v.
Karen J.
Klint formand Bilag 1 Oversigt over bilag vedrørende B 22 Bilagsnr.
