(Til samtlige kommuner, statsamter  

 m.fl.) Som følge af vedtagelsen af bl.a. lov nr. 456 af 10. juni 1997, lov om  

 ændring af lov om social pension og lov om delpension, er bekendtgørelse om  

 social pension ændret.
Bekendtgørelsen er udsendt i uge 3 i 1998.
 Bekendtgørelsen træder i kraft den 1. juli 1998. Dog er bekendtgørelsens §  

 4 om kontrol af ændringer i bopælsforhold trådt i kraft den 1. januar 1998.
Der er foretaget en regelforenkling.
Således ophæves den 1. juli 1998 det  

 gældende cirkulære om social pension.
Nogle af bestemmelserne fra cirkulæret  

 er indarbejdet i den nye bekendtgørelse om social pension.
 Som konsekvens af at reglerne om sagsbehandling, oplysning m.v. er samlet  

 i lov nr. 453 af 10. juni 1997 om retssikkerhed og administration på det  

 sociale område, vil reglerne om sagsbehandling m.v. i såvel gældende  

 cirkulære som bekendtgørelse om social pension med virkning fra den 1. juli  

 1998 fremgå af denne lov.
 Derudover vil andre af cirkulærets bestemmelser være indarbejdet i en ny  

 Vejledning om Social pension.
Den nye Vejledning om Social pension vil blive udsendt i løbet af 1-2  

 måneder.
I vejledningen vil der være redegjort nærmere for det primære  

 indhold af den nye bekendtgørelse om social pension, herunder for de  

 ændringer, der er foretaget.
