Sag  

 om udbetaling af tilskud til personlig assistent, som var medinteressent i  

 landbrugsvirksomhed  spørgsmål om ansat på normale vilkår Til Advokat AA 7. december 2006 Vedr. udbetaling af tilskud til personlig assistance  

 til xx.
 Ankenævnet har behandlet Deres klage vedrørende  

 ovennævnte på møde den 30. november 2006.
Nævnet traf denne A F G Ø R E L S E Nævnet finder, at XX er berettiget til at modtage  

 tilskud i forbindelse med personlig assistance fra YY.
 Nævnet har herved lagt vægt på, at YY ifølge  

 ansættelseskontrakten er ansat på normale ansættelsesvilkår.
 Ankenævnet ændrer således Arbejdsformidlingens  

 afgørelse af 21. februar 2006.
 Der henvises til § 7, stk. 1 i lov om  

 kompensation til handicappede i erhverv mv., jf. lovbekendtgørelse nr. 55 af  

 29. januar 2001 og § 12, stk. 2 i bekendtgørelse nr. 545 af 19.  

 juni  

 2003 om kompensation til handicappede i erhverv mv.
På ankenævnets vegne Sign.
 De kan læse om afgørelsens faktiske og retlige grundlag  

 på de følgende sider.
 Kopi til:
Arbejdsformidlingen 1. Sagsforløb Det fremgår af sagens  

 oplysninger, at XX, som er handicappet og af Arbejdsformidlingen (AF) er  

 bevilget 20 timers personlig assistance ugentlig, sammen med sin broder YY  

 driver landbrugsbedriften ZZ i fællesskab.
Landbrugsbedriften består af 80 malkekøer og ca. 80 i  

 opdræt, ca. 160 kreaturer i alt.
Der produceres ca. 3000 slagtesvin årligt og  

 der er et jordtilliggende på  

 160 ha  

 med blandede afgrøder.
Det fremgår af AFs bevillinger til personlig  

 assistance for 2003, 2004 og 2005, at XX som følge af en arbejdsulykke har  

 problemer med knæ, fodled og ryg.
Endvidere, at han som følge af sine  

 lidelser  

 har søgt og fået bevilget personlig assistance til arbejdsopgaver, som han på  

 grund af handicappet ikke selv magter.
Det drejer sig om arbejdsopgaver i  

 forbindelse  

 med malkning, kørsel med trillebør, tunge løft og træk, længere tids gang,  

 kørsel med traktor gennem længere tid, arbejde på stige mv.
Det fremgår af bevillingerne, at der ydes tilskud til  

 personlig assistance til XX med 20 timer pr. uge, idet der efter ulykken  

 måtte  

 ansættes en ekstra medhjælper 37 timer ugentlig.
Det fremgår endvidere af  

 tidligere bevillinger, at XXs egne arbejdsopgaver omfatter alt  

 forefaldende  

 arbejde i bedriften, som drives sammen med broderen YY, som er udearbejdende.
 I anmodningen om personlig assistance for 2003 var  

 oplyst, at YY var fuldtidsarbejdende og ikke deltog i den daglige drift, når  

 bortses fra weekender og ferier.
 I forbindelse med genansøgninger om personlig  

 assistance for 2004 og 2005 er oplyst, at der ikke var sket ændringer i  

 arbejdsopgavernes indhold og omfang.
 I november 2005 modtog AF en anmodning fra XX om  

 tilskud til personlig assistance for første kvartal 2005. Ansøgningen var  

 vedlagt  

 dokumentation i form af lønsedler fra I/S ZZ i perioden januar til marts  

 2005.
2. Arbejdsformidlingens  

 afgørelse Arbejdsformidlingen traf den  

 21. februar 2006 denne afgørelse:
Vedr. udbetaling  

 af tilskud til personlig assistance I forlængelse af AFs  

 skrivelse af 6. februar 2006 og de af Dem indsendte dokumenter vedrørende  

 Deres  

 brug af YY som personlig assistance og dennes aflønning gennem I/S ZZ kan  

 følgende  

 meddeles:
 AF kan på baggrund af nedenstående forhold ikke  

 imødekomme Deres ansøgning om udbetaling af tilskud til personlig assistance  

 og  

 der må således gives afslag på Deres ansøgning.
 Afslaget begrundes med, at AF finder, at anvendelse af  

 YY som personlig assistance ikke lever op til bekendtgørelsens krav, idet han  

 iflg. oplysninger fra Skat, X-by er registreret som interessent i  

 interessentskabet, og som sådan ikke kan være ansat og aflønnet som  

 medarbejder  

 i samme.
Af Arbejdsmarkedsstyrelsens bekendtgørelse nr. 167 af  

 17. marts 2005, § 12, stk. 2 (skal være bekendtgørelse nr. 545 af  

 19.  

 juni 2003/AMA) fremgår det, at den personlige assistent ansættes på normale  

 ansættelsesvilkår.
Dette tolker AF således, at den personlige assistent er  

 ansat som lønmodtager i virksomheden, hvilket altså ikke er foreneligt med  

 samtidigt at være interessent i virksomheden. 3. Klagen til  

 ankenævnet Advokat AA skrev i brev af 21.  

 marts 2006:
Vedr. klage over Arbejdsformidlingen Den 21. februar 2006 traf  

 Arbejdsformidlingen beslutning om, at anvendelse af YY som personlig  

 assistent  

 for XX ikke lever op til bekendtgørelsens krav (Arbejdsmarkedsstyrelsens  

 bekendtgørelse nr. 167 af 17. marts 2005, § 12, stk. 2).
 Det skal bemærkes, at Arbejdsformidlingen ikke kan  

 begrænse adgangen til, hvem der er ansat som assistent ud fra sin fortolkning  

 af reglerne om interessentskaber.
 Det bemærkes i den forbindelse, at YY rent faktisk  

 modtager A-indkomst fra interessentskabet, jfr. vedlagte kopi fra  

 Skattemappen,  

 hvoraf fremgår, at der i perioden 1. januar 2005 til 30. juni 2005 er  

 udbetalt  

 A-indkomst til YY med kr. 67.092,-.
 Et interessentskab er en fuldstændig legitim  

 virksomhedsform, og et interessentskab kan ansætte såvel interessenter som  

 ikke-interessenter som medarbejdere.
Arbejdsformidlingens fortolkning savner således hjemmel  

 i såvel bekendtgørelsen som gængs selskabsret. 4. Oplysninger  

 efter klagen Arbejdsformidlingen har i  

 høringsbrev af 9. maj 2006 bl.a. oplyst, at det fortsat er AFs  

 opfattelse, at  

 man som interessent i et I/S ikke kan være lønmodtager i samme selskab, og  

 derfor  

 ej heller kan ansættes som personlig assistent for en handicappet, der  

 efterfølgende kan oppebære tilskud til en sådan ansættelse.
 AF har i denne forbindelse henvist til oplysninger fra  

 Skat i X-by samt almene regler for interessentskaber, hvoraf fremgår, at  

 interessenter hæfter solidarisk og direkte for al gæld - herunder også  

 løngæld.  

 Efter AFs opfattelse kan man ikke være sin egen arbejdsgiver og dermed  

 heller  

 ikke lønmodtager i eget I/S, ligesom det ikke giver mening, at man selv  

 hæfter  

 for sine egne krav på løn.
 Vedr. klagers bemærkning om, at der er indbetalt skat  

 af udbetalt A-indkomst til YY har AF anført, at AFs afslag af 21.  

 februar 2006  

 ikke er givet med henvisning til forhold omkring skatteindbetaling, men  

 udelukkende  

 i det forhold, at YY, som interessent i I/S ZZ, ikke er at betragte som  

 lønmodtager.
 AF anser ikke YY som lønmodtager, da han selv er  

 interessent og medejer af I/S ZZ, og derfor i givet fald er både arbejdsgiver  

 og lønmodtager på samme tid i samme aftaleforhold.
Forelagt AFs oplysninger skrev advokat AA i brev af  

 11. maj 2006 bl.a., at AFs oplysninger er positivt forkerte, idet der  

 er intet  

 som helst, der forhindrer en interessent i også at være ansat hos  

 interessentskabet  

 og derved få udbetalt ganske sædvanlig a-indkomst.
Hvis det skulle være  

 tilfældet anmodes om dokumentation herfor.
 Advokat AA skrev  

 i brev af 1. august 2006:
Vedr.
Klage over Arbejdsformidlingen  

  

 Deres j.nr.
XXXXXXX Afslaget fra  

 Arbejdsformidlingen i brev af 21. februar 2006, 3. afsnit, er begrundet med,  

 at  

 YY er interessent i et interessentskab, hvor hans bror også er interessent.
 Som tidligere redegjort for, kan det forhold isoleret  

 set ikke begrunde noget afslag.
Bekendtgørelse nr. 167 stiller krav om, at der skal  

 være tale om normale ansættelsesvilkår.
Ansættelsesvilkår må antages at mene  

 løn- og arbejdstidsvilkår, der er i hvert fald ikke, efter min opfattelse,  

 nogen hjemmel til at udstede en bekendtgørelse, der indsnævrer begrebet  

 yderligere,  

 således at der skal være tale om decideret lønmodtagerforhold.
Det er den fortolkning, der bestrides, idet den ikke  

 har hjemmel i det lovgrundlag, som bekendtgørelsen er udstedt efter. Advokat AA har med brev af 3. oktober 2006 fremsendt  

 kopi af ansættelseskontrakt dateret den 2. januar 2005 ifølge hvilken YY  

 ansættes  

 som landbrugsmedhjælper hos XX.
Efter kontrakten skal han arbejde med  

 kreaturer, herunder malkning, arbejde med grise samt forefaldende arbejde.  

 Nærmeste foresatte er XX.
Lønnen er aftalt til 135 kr. i timen og  

 arbejdstiden  

 fastsat til 20 timer ugentlig i tidsrummet 6-18.
 Advokaten har i sit brev af 3. oktober 2006 oplyst, at  

 der ikke foreligger nogen skriftlig interessentskabskontrakt, da  

 interessenterne er brødre.
 Da YY har arbejde uden for bedriften har brødrene dog  

 aftalt en indbyrdes kompensation, således at XX forlods oppebærer et beløb,  

 der  

 svarer til, hvad medinteressenten tjener udenfor bedriften, idet dette beløb  

 kompenserer for YYs fravær.
XX har det overordnede ansvar, idet han har det grønne  

 bevis, og ikke har kunnet købe ejendommen uden deltagelse af en medejer  

 med  

 grønt bevis.
Den økonomiske risiko påhviler de to interessenter.
YY foretager alt forefaldende arbejde, men især malkning,  

 da XX ikke kan klare dette.
YY er A- skattepligtig og der holdes ferie med  

 løn.
I brev af 26. oktober 2006 har advokat AA supplerende oplyst,  

 at YY arbejder ca. halvdelen af tiden uden for bedriften, idet han arbejder  

 på  

 et revisionskontor og at broderen XX forlods godskrives den løn, som YY  

 oppebærer herved.
Det arbejde som XX udfører i bedriften består hovedsageligt  

 i  

 opsynsopgaver, da han på grund af sit handicap ikke er i stand til, at udføre  

 mere krævende fysisk arbejde.
I bedriften arbejder for tiden en fuldtidsansat  

 landbrugsmedhjælper samt de 2 interessenter og hvor XX for tiden arbejder ca.  

 15 timer ugentlig.
YY og den fuldtidsansatte medhjælpers arbejde omfatter  

 pasning af svin, kreaturer, herunder malning samt markbrug.
På ejendommen er  

 pr. 31. december 2005 70 malkekøer med tilsvarende opdræt og svinebesætning.
5. Regler Lov om  

 kompensation til handicappede i erhverv mv., jf. lovbekendtgørelse nr. 55 af  

 29. januar 2001 .
 § 7.  

  

 Den  

 personlige assistent ansættes i virksomheden på normale vilkår  ..
 Bekendtgørelse nr.  

 545 af 19. juni 2003 om kompensation til handicappede i erhverv mv.
 .
 § 12.
 Stk. 2.  

  

 Den  

 personlige assistent ansættes i virksomheden på normale ansættelsesvilkår.
