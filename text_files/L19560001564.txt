 Bekendtgørelse om en under 25. juli 1955 undertegnet overenskomst om  

 samarbejde mellem regeringen for Amerikas Forenede Stater og kongeriget  

 Danmarks regering vedrørende udnyttelse af atomenergi til civil formål.
Under 25. juli 1955 er der mellem regeringen for Amerikas Forenede Stater og kongeriget Danmarks regering afsluttet fælgende overenskomst om samarbejde vedrørende udnyttelse af atomenergi til fredelige formål:
 Overenskomst om samarbejde mellem regeringen for Amerikas Forenede Stater  

 og kongeriget Danmarks regering vedrørende udnyttelse af atomenergi til  

 civile formål.
Da udnyttelsen af atomenergi til fredelige formål indebærer store  

 muligheder for menneskeheden, og da regeringen for Amerikas Forenede Stater og kongeriget Danmarks regering  

 ønsker at samarbejde ved udviklingen af sådanne fredelige former for  

 anvendelse af atomenergi, og da konstruktioner og udviklingen af flere typer forsøgsreaktorer (som  

 defineret i nærværende overenskomsts artikel X) er ret fremskreden, og da forsøgsreaktorer er nyttige til fremstilling af forskningsmængder af  

 radioisotoper, i den lægevidenskabelige terapi og ved talrige andre  

 forskningsarbejder, og på samme tid kan anvendes til opnåelse af værdifuld  

 uddannelse og erfaring i atomvidenskab og atomteknik, som vil være nyttig ved  

 udviklingen af atomenergi til andre fredelige anvendelsesformer, derunder  

 civil atomkraft, og da kongeriget Danmarks regering ønsker at gennemføre et forsknings- og  

 udvindingsprogram med det formål for øje at nå frem til fredelige og  

 humanitære former for udnyttelse af atomenergi, samt ønsker hjælp fra De  

 forenede Staters regering og De forenede Staters industri til gennemførelsen  

 af et sådant program, og da De forenede Staters regering, repræsenteret af De forenede Staters  

 Atomenergikommission (som i det efterfølgende betegnes som  

 »Kommissionen«) ønsker at yde kongeriget Danmarks regering sin  

 hjælp til et sådant program, afslutter de kontraherende parter følgende overenskomst:
 Artikel I.
 Med de i artikel V indeholdte begrænsninger vil de kontraherende parter  

 udveksle oplysninger på følgende områder:
A.
Konstruktion, opbygning og drift af forsøgsreaktorer og deres  

 anvendelse indenfor forskningens, udviklingens og teknikkens område, samt i  

 lægevidenskabelig terapi.
B.
Sundheds- og sikkerhedsproblemer i forbindelse med driften og  

 anvendelsen af forsøgsreaktorer.
C.
Anvendelsen af radioaktive isotoper i fysisk og biologisk forskning,  

 lægevidenskabelig terapi, landbrug og industri.
 Artikel II.
A.
Kommissionen vil til kongeriget Danmarks regering udleje uran beriget  

 med isotop U-235 på de i denne overenskomst opstillede betingelser og vilkår  

 i sådant omfang, som måtte være fornødent som start- og  

 vedligeholdelsesbrændstof ved driften af forsøgsreaktorer, som kongeriget  

 Danmarks regering i samråd med Kommissionen har i sinde at bygge, og til de  

 eksperimenter, som man i denne forbindelse enes om at foretage.
Kommissionen  

 vil endvidere til kongeriget Danmarks regering udleje uran beriget med isotop  

 U-235 på de i denne overenskomst indeholdte betingelser og vilkår til driften af sådanne forsøgsreaktorer, som kongeriget Danmarks regering i samråd med Kommissionen måtte bemyndige private personer og private organisationer under dens retsmyndighed til at fremstille og drive, dog således, at kongeriget Danmarks regering til enhver tid skal føre tilstrækkelig kontrol med materialet og reaktorernes drift, til at kongeriget Danmarks regering kan opfylde denne overenskomsts bestemmelser og lejeaftalens bestemmelser herom.
B.
Det kvantum uran beriget med isotop U-235, som overdrages af  

 Kommissionen, og som er i kongeriget Danmarks regerings varetægt, må ikke på  

 noget tidspunkt overstige seks (6) kilogram U-235 indeholdt i uran beriget op  

 til et maksimum af tyve procent (20 pct) U-235, med tillæg af en så stor  

 ekstra mængde, som efter Kommissionens mening er nødvendig for at muliggøre  

 en effektiv og uafbrudt drift af reaktoren eller reaktorerne, medens de  

 udskiftede brændstofelementer undergår radioaktivt henfald i kongeriget  

 Danmark, eller medens brændstofelementerne forsendes, idet det er  

 Kommissionens hensigt at muliggøre en maksimal udnyttelse af de seks (6)  

 kilogram af nævnte materiale.
C.
Når nogen af de af Kommissionen udlejede brændstofelementer  

 indeholdende U-235 kræver udskiftning, skal de returneres til Kommissionen,  

 og, med mindre anden aftale træffes, må de bestrålede brændstofelementers  

 form og indhold ikke ændres, efter at de er fjernet fra reaktoren, og indtil  

 de leveres til Kommissionen.
D.
Lejemålet for uran beriget med isotop U-235 i henhold til denne artikel  

 skal være underkastet sådanne afgifter og sådanne vilkår og betingelser med  

 hensyn til forsendelse og levering, som man gensidigt enes om, såvel som de i  

 artiklerne VI og VII angivne betingelser.
 Artikel III.
Under forudsætning af at forsyninger er til rådighed, og således som man  

 måtte enes om, vil Kommissionen på en sådan måde, som den finder passende,  

 til kongeriget Danmarks regering eller til bemyndigede personer under dennes  

 retsmyndighed sælge eller udleje sådant reaktormateriale udover specielt  

 atommateriale, som ikke kan fås på det åbne marked, og som er nødvendigt for  

 opbygningen og driften af forsøgsreaktorer i kongeriget Danmark.
Salget eller  

 lejemålet af sådanne materialer skal være underkastet sådanne betingelser,  

 som man måtte enes om.
 Artikel IV.
Som fastsat i nærværende artikel, er det påtænkt, at private personer og  

 private organisationer i enten De forenede Stater eller kongeriget Danmark  

 skal kunne træde i direkte forbindelse med private personer eller private  

 organisationer i det andet land.
Med henblik på den aftalte udveksling af  

 oplysninger, som bestemt i artikel I, vil De forenede Staters regering derfor  

 tillade personer under dens retsmyndighed at overdrage og eksportere  

 materialer, derunder materiel og anordninger, til og udføre tjensteydelser  

 for kongeriget Danmarks regering eller sådanne personer under dennes  

 retsmyndighed, som af kongeriget Danmarks regering måtte være bemyndigede til  

 at modtage og være i besiddelse af sådanne materialer og benytte sig af  

 sådanne tjenesteydelser dog med hensyntagen til:
A.
De i artikel V angivne begrænsninger.
B.
De forenede Staters regerings  

 og kongeriget Danmarks regerings love, bestemmelser og licenskrav, der finder  

 anvendelse på disse forhold.
 Artikel V.
 Såkaldte klassificerede oplysninger må ikke gives i forbindelse med denne  

 overenskomst, og ingen materialer eller materiel og anordninger må  

 overdrages, og ingen tjenesteydelser gives i forbindelse med denne  

 overenskomst til kongeriget Danmarks regering eller til bemyndigede personer  

 under dennes retsmyndighed, dersom overdragelsen af sådant materiale eller  

 anordninger eller ydelsen af sådanne tjenesteydelser indebærer brug af  

 såkaldte klassificerede oplysninger.
 Artikel VI.
A.
Kongeriget Danmarks regering indgår på at opretholde sådanne  

 sikkerhedsforanstaltninger, som måtte være nødvendige for at sikre, at uran  

 beriget med isotop U-235, som er lejet af Kommissionen, udelukkende anvendes  

 for de af denne overenskomst dækkede formål, og for at sikre opbevaringen af dette materiale.
B.
Kongeriget Danmarks regering indgår på at opretholde sådanne  

 sikkerhedsforanstaltninger, som er nødvendige for at sikre, at alle andre  

 reaktormaterialer derunder materiel og anordninger som kongeriget Danmarks  

 regering eller bemyndigede personer under dennes retsmyndighed køber i De  

 Forenede Stater, udelukkende anvendes til konstruktion, bygning og drift af  

 forsøgsreaktorer, som kongeriget Danmarks regering beslutter at opføre og  

 drive, og til forskning i forbindelse hermed, bortset fra sådan anden aftale,  

 som måtte blive truffet.
C.
Med hensyn til forsøgsreaktorer, som opføres i henhold til denne  

 overenskomst, indgår kongeriget Danmarks regering på at føre optegnelser  

 angående driftens kraftniveauer og forbruget af reaktorbrændstof og at  

 indgive årlige rapporter herom til Kommissionen.
Hvis Kommissionen forlanger  

 det, vil kongeriget Danmarks regering give repræsentanter for Kommissionen  

 lejlighed til fra tid til anden at inspicere det lejede materiales tilstand  

 og anvendelse, og at kontrollere den reaktors funktion, i hvilken materialet  

 anvendes.
 Artikel VII.
De af De forenede Staters Atomenergilov af 1954 foreskrevne garantier.
Kongeriget Danmarks regering garanterer, at A. de i artikel VI foreskrevne sikkerhedsforanstaltninger vil blive  

 opretholdt, B.
Intet materiale, derunder materiel og anordninger, som i henhold til  

 denne overenskomst er overdraget kongeriget Danmarks regering eller  

 bemyndigede personer under dennes retsmyndighed, ved lejemål, salg eller på  

 anden måde, vil blive anvendt til atomvåben eller til forskning i forbindelse  

 med eller udvikling af atomvåben, eller til noget andet militært formål, og  

 at intet sådant materiale, derunder materiel og anordninger, vil blive  

 overdraget til ikkebemyndigede personer eller til nogen uden for kongeriget  

 Danmarks retsmyndighed, medmindre Kommissionen indvilliger i en sådan  

 overdragelse til en anden nation, og da kun hvis sådan overdragelse efter  

 Kommissionens mening dækkes af en overenskomst om samarbejde mellem De  

 forenede Stater og denne anden nation.
 Artikel VIII.
 Denne overenskomst træder i kraft den 25. juli 1955 og forbliver i kraft  

 indtil 24. juli 1960, begge datoer inklusive, og kan fornyes efter  

 overenskomst mellem parterne.
Ved udløbet af nærværende overenskomst eller af en forlængelse af samme  

 skal kongeriget Danmarks regering overlevere De forenede Stater alle  

 brændstofelementer indeholdende reaktorbrændstof, som er lejet af  

 Kommissionen.
Overleveringen til Kommissionen skal ske på et sted i De  

 forenede Stater, som angives af Kommissionen, og på kongeriget Danmarks  

 regerings bekostning og sådan overlevering skal foregå under passende  

 sikkerhedsforanstaltninger mod strålingsfare under forsendelsen.
 Artikel IX.
Parterne håber og forventer, at denne indledende overenskomst om  

 samarbejde vil føre til videre overvejelser om samarbejde, der omfatter  

 konstruktion, opbygning og drift af kraftproducerende reaktorer.
Følgelig vil  

 parterne fra tid til anden have samråd angående muligheden af afslutningen af  

 en yderligere overenskomst om samarbejde med hensyn til frembringelse af  

 kraft af atomenergi i kongeriget Danmark.
 Artikel X.
 I forbindelse med denne overenskomst gives følgende definitioner:
 A. »Kommission« betyder De forenede Staters Atomenergikommission  

 eller dennes behørigt bemyndigede repræsentanter.
 B. »Materiel og anordninger« betyder ethvert instrument eller  

 apparat og omfatter forsøgsreaktorer, således som disse er defineret i denne  

 overenskomst, såvel som deres bestanddele.
C. »Forsøgsreaktor« betyder en reaktor, der er konstrueret til frembringelse af neutroner og andre  

 udstrålingsprodukter til generelle forsknings- og udviklingsformål, lægevidenskabelig terapi eller til uddannelse i atomvidenskab og atomteknik.
Udtrykket dækker ikke kraftreaktorer kraftdemonstrationsreaktorer eller reaktorer  

 der i første række er konstrueret til frembringelse af særlige kærnematerialer.
D.
Udtrykkene »såkaldte klassificerede oplysninger«,  

 »atomvåben« og »særlige kærnematerialer« anvendes i  

 nærværende overenskomst således som de defineres i De forenede Staters  

 atomenergilov af 1954.
 Til bekræftelse heraf har de kontraherende parter ladet nærværende  

 overenskomst oprette i henhold til behørig bemyndigelse.
 Udfærdiget i Washington i to eksemplarer den femogtyvende dag i juli 1955.
For regeringen for Amerikas Forenede Stater:
 WALWORTH BARBOUR.
Stedfortræder for statssekretæren for europæiske anliggender.
LEWIS L.
STRAUSS.
Formand for De forenede Staters Atomenergikommission.
For kongeriget Danmarks regering:
 HENRIK KAUFFMANN.
 Danmarks ambassadør.
 Udenrigsministeriet, den 21. april 1956.
H.
C.
Hansen.
