I henhold til § 10, stk 3, i lov nr. 212 af 5. april 1989 om uddannelse til ernærings- og husholdningsøkonom fastsættes:
 § 1.  Enhver kvalifikationsbedømmelse af  

 seminarieadjunkter, der ønsker at overgå til ansættelse som  

 seminarielektorer, foregår efter reglerne i §§ 2 - 4.
 § 2.  For hvert af uddannelsens hovedområder nedsætter  

 Undervisningsministeriet et bedømmelsesudvalg af fagligt-pædagogisk kyndige  

 personer, der har til opgave at foretage lektorbedømmelse af de adjunkter,  

 der anmoder herom:
 heds- og forbrugerrettede fag.
 Stk. 2.  Udvalget består af eet medlem (formand),  

 udpeget af og blandt fagets censorer, og eet medlem, der skal være ansat ved  

 en højere uddannnelsesinstitution, og som udpeges af fagets censorer.
 Stk. 3.  Udvalgene nedsættes for en periode af 3 år ad  

 gangen, sammenfaldende med beskikkelsesperioden for censorerne.
 Stk. 4.  Når udvalgene træder i funktion, tiltrædes de  

 af yderligere eet medlem, udpeget af det seminarium, hvor adjunkten er ansat.
 Stk. 5.  Ingen kan udpeges til medlem af et  

 bedømmelsesudvalg, når der foreligger omstændigheder, der er egnet til at  

 vække tvivl om den pågældendes upartiskhed.
 Stk. 6.  I udvalgene kan kun indtræde lektorer eller  

 andre personer, der må anses for at besidde faglig-pædagogisk indsigt på  

 samme niveau som lektorer.
§ 3.  Bedømmelsesudvalget afgiver en motiveret  

 vurdering af, om adjunktens kvalifikationer bedømmes positivt, dvs. om  

 adjunkten må antages at kunne løse de arbejdsopgaver, som er beskrevet for  

 lektorer i den arbejdsbeskrivelse for seminarieadjunkter/-lektorer, der er  

 optaget som bilag til denne bekendtgørelse.
Ved bedømmelsen skal der  

 foretages en helhedsvurdering af adjunktens kvalifikationer såvel  

 undervisningsmæssigt som i henseende til fagligt- pædagogisk niveau, ligesom  

 erfaring med og deltagelse i udviklingsarbejde på seminariet, eventuelt andet  

 arbejde med formidling, eventuelle videnskabelige arbejder samt erfaring fra  

 andet arbejde indgår i den samlede bedømmelse.
Stk. 2.  Til brug for vurderingen indgiver adjunkten til  

 bedømmelsesudvalget en beskrivelse med dokumentation af sine kvalifikationer,  

 jf. stk. 1. Udvalget kan indhente en udtalelse fra ansættelsesseminariet samt  

 eventuelt fra tidligere ansættelsessteder.
I seminariets udtalelse kan indgå  

 tilkendegivelser fra adjunktens kolleger og studerende.
 Stk. 3.  Vurderingen skal affattes i en passende  

 objektiv form og med hensyntagen til ikke-fagkyndige inden for vedkommende  

 fagområde.
 Stk. 4.  Resultatet af bedømmelsen skal meddeles  

 adjunkten og seminariet senest 3 måneder efter, at begæring om bedømmelse er  

 fremsat.
 § 4.  Bedømmer et flertal af udvalget adjunkten som  

 kvalificeret til lektoransættelse, overgår adjunkten ved udløbet af  

 adjunktansættelsen til ansættelse som lektor.
 Stk 2.  Er bedømmelsen ikke positiv, kan adjunkten  

 ansættes for yderligere en periode på indtil 2 år.
 § 5.  Ved direkte ansættelse som lektor af en ansøger  

 til en adjunkt/lektorstilling, finder reglerne i §§ 2 - 3 tilsvarende  

 anvendelse.
 Stk. 2.  Bedømmer et flertal af udvalget ansøgeren som  

 kvalificeret til lektoransættelse, afgives der indstilling til bestyrelsen  

 om, at den pågældende ansættes som lektor.
 § 6.  Bekendtgørelsen træder i kraft den 1. september  

 1992 og finder anvendelse på lærere, der ansættes første gang ved et  

 seminarium, der uddanner ernærings- og husholdningsøkonomer, efter den 31.  

 juli 1992.
 Stk. 2.  Seminarieadjunkter/-lektorer, der er ansat før  

 den 1. august 1992, men som ikke har mere end 6 års ansættelse ved  

 seminarierne, kan dog anmode om lektorbedømmelse efter reglerne i §§ 2 - 4.
Undervisnings- og Forskningsministeriet,  

 den 19. august 1992 Bertel Haarder / Gerhard Jaspersen Bilag Arbejdsbeskrivelse for seminarieadjunkter/-lektorer Det påhviler adjunkter/lektorer (herefter lærere) at udføre de opgaver,  

 som ligger inden for institutionens formål, herunder blandt andet de nedenfor  

 nævnte.
 Der bør for den enkelte ansatte tilvejebringes en rimelig balance mellem  

 omfanget af opgaver af undervisningsmæssig og pædagogisk-administrativ art og  

 omfanget af opgaver af udviklingsmæssig art.
 Adjunkter bør have mulighed for at kvalificere sig til lektorer.
 1.1.
 Det påhviler enhver lærer at undervise i de fag og fagområder, hvorom der  

 ved ansættelsen er truffet aftale, og i øvrigt i fag, fagområder eller emner,  

 som læreren er kvalificeret til.
 1.2.
 Lærerne skal varetage planlægning, tilrettelæggelse, forberedelse,  

 gennemførelse og evaluering af undervisning, herunder vejledning af de  

 studerende, udarbejdelse af undervisningsmateriale og opgaver, rettelse og  

 bedømmelse af besvarelser, rapporter og andre studieprodukter, samt indgå i  

 drøftelser med de studerende om undervisningens planlægning og gennemførelse.
 1.3.
 Lærerne skal medvirke ved forberedelsen af de studerendes praktik,  

 gennemførelsen af praktikken og evalueringen heraf.
 1.4.
 Lærerne skal medvirke ved tilrettelæggelse, gennemførelse og evaluering af  

 ekskursioner og studierejser for de studerende i ind- og udland.
 1.5.
 Lærerne skal varetage almindeligt tilsyn med og vejlede i brugen af  

 undervisningsmateriel og inventar til undervisningen og medvirke ved  

 planlægning af faglokaler og deres indretning, herunder anskaffelse og  

 vedligeholdelse af undervisningsmateriel o.l.
 1.6.
 Lærerne skal medvirke ved gennemførelse af prøver og eksaminer ved eget  

 seminarium, herunder udarbejdelse af opgaver, forberedelse, eksamination og  

 bedømmelse.
 2.1.
 Lærerne skal følge den pædagogiske, teoretiske og praktiske udvikling  

 inden for deres fagområde nationalt og internationalt.
 2.2.
 Lærerne skal følge den faglige og pædagogiske debat inden for uddannelsen  

 som helhed, og i øvrigt inden for de områder, der henhører under  

 institutionens opgaver.
 2.3.
 Lærerne skal deltage i pædagogisk, fagligt og tværfagligt samarbejde med  

 både lærere og studerende på såvel egen institution som andre institutioner,  

 herunder deltage i lærermøder, møder i seminarieråd, med studerende,  

 praktiklærere og andre grupper.
 2.4.
 Lærerne skal medvirke ved den overordnede planlægning og organisering af  

 uddannelse og undervisning på institutionen, herunder udarbejdelse af  

 studieordninger, af tværfaglige eller tematiske studieområder m.v.
 3.1.
 Institutionens ledelse kan pålægge lærerne at medvirke ved rådgivning og  

 studievejledning af studerende.
 3.2.
 Institutionens ledelse kan pålægge lærerne at varetage dokumentations-,  

 evaluerings-, formidlings-, rådgivnings- og udviklingsopgaver.
 3.3.
 Institutionens ledelse kan pålægge lærerne - eventuelt som led i et  

 samarbejde med andre kursusudbydere eller kursusrekvirenter - at gennemføre  

 ekstern kursusvirksomhed, efteruddannelse af ernærings- og  

 husholdningsøkonomer, åben uddannelse m.v.
 4.
 Institutionens ledelse kan pålægge lektorer at varetage opgaver i  

 forbindelse med den overordnede planlægning og organisering af praktik.
I øvrigt påhviler det lektorer ud over det under punkt 1 - 3 anførte - selvstændigt at tage tværgående og koordinerende initiativer i forhold  

 til opgaverne under punkt 1, - at følge udviklingen vedrørende undervisningsmateriel og  

 undervisningsmaterialer, - at udføre udviklings- og planlægningsopgaver, bl.a. jf. punkt 3.2. og  

 3.3., både internt og eksternt, - at deltage i vejledning af adjunkter, - at indtræde i bedømmelsesudvalg.
