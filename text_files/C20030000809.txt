Cirkulære om ændrede regler for  

 supplementsunderstøttelse og udligningsbeløb (Til samtlige ansættelsesmyndigheder) 1. Indledning Statens supplementsunderstøttelse ydes til personer, der har haft  

 en længerevarende ikke-pensionsberettigende ansættelse i staten.  

 Understøttelse ydes efter regler fastsat af finansministeren med  

 Finansudvalgets tilslutning og udbetales ved afsked på grund af alder  

 eller svigtende helbred.
Ved oprettelsen af arbejdsmarkedspensionsordninger for brede  

 personalegrupper i staten pr. 1. april 1990 etableredes en overgangsordning  

 for tiden indtil udbetaling fra arbejdsmarkedspensionsordningerne har en  

 størrelse, der mindst svarer til den hidtidige understøttelse.  

 Overgangsordningen sikrer tidligere medarbejdere, der får mindre i  

 pension fra arbejdsmarkedspensionsordningen end understøttelsen, et  

 udligningsbeløb fra staten, der udligner forskellen mellem pension og  

 understøttelse.
Der henvises til Finansministeriets, Administrations-  

 og Personaledepartementets cirkulæreskrivelse af 25. juni 1991 om  

 udligningsbeløb mellem pension og  

 supplementsunderstøttelse.
 På Finansloven 2003, § 36, tekstanmærkning nr. 124 er  

 reglerne om supplementsunderstøttelse og udligningsbeløb  

 ændret på følgende punkter :
2. Aldersbetinget supplementsunderstøttelse Understøttelse ved fratræden på grund af alder ydes fra  

 den 1. i måneden efter det 67. år.
For personer, der er  

 født den 1. juli 1939 eller senere ydes understøttelse dog fra  

 den 1. i måneden efter det fyldte 65. år.
3. Bagatelgrænse for udbetaling af udligningsbeløb Udligningsbeløb under 100 kr. årligt, der aktualiseres den 1.  

 januar 2003 og senere, udbetales ikke.
4. Modregning af bonustilskrivning I det ovennævnte cirkulære af 25. juni 1991 var det forudsat,  

 at der årligt fra pensionsinstitutterne skulle indhentes oplysning om  

 generel bonusregulering af arbejdsmarkedspensionerne, og at  

 udligningsbeløbet skulle reduceres med sådan  

 bonustilskrivning.
 Denne bestemmelse er udgået.
5. Regulering af supplementsunderstøttelser Pr. 1. april 2002, 1. april 2003, 1. april 2004 og 1. oktober 2004  

 reguleres supplementsunderstøttelser, der var aktualiseret senest pr.  

 1. april 1990, med den generelle procentregulering, som pr. disse datoer  

 gives til tjenestemandspensioner.
