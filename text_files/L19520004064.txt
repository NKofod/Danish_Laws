DEN AMERIKANSKE AMBASSADE København, den 8. januar 1952.
Deres Excellence, Jeg har den ære at henvise til de forhandlinger, som fornylig har fundet  

 sted mellem repræsentanter for vore to regeringer vedrørende den mellem  

 Amerikas Forenede Stater og Danmark i København under 29. juni 1948  

 undertegnede Overenskomst om Økonomisk samarbejde med senere ændringer,  

 vedrørende den mellem vore to regeringer i Washington under 27, januar 1951  

 indgåede Overenskomst om Gensidig Bistand på Forsvarets Område og vedrørende  

 den af De Forenede Staters Kongres vedtagne Lov om Gensidig Sikkerhed af  

 1951, Public Law 165, 82. Kongres.
Jeg har også den ære at bekræfte, at der  

 som resultat af disse forhandlinger er opnået enighed om følgende:
 Den danske regering har givet udtryk for sin tilslutning til de i Loven om  

 Økonomisk Samarbejde af 1948 med senere ændringer indeholdte formål og  

 retningslinier, herunder den i § 2 i Loven om Gensidig Sikkerhed af 1951  

 indeholdte formålserklæring, der erkender den grundlæggende betydning af i  

 første række at styrke den frie verdens gensidige sikkerhed og individuelle  

 og kollektive forsvar, at udvikle dens hjælpekilder til fordel for  

 venligtsindede landes sikkerhed, uafhængighed og nationale interesser og at  

 lette disse landes effektive deltagelse i De Forenede Nationers kollektive  

 sikkerhedssystem.
 Når der i en artikel i Overenskomsten om Økonomisk Samarbejde henvises til  

 Loven om Økonomisk Samarbejde af 1948, eller når der i Overenskomsten om  

 Gensidig Bistand på Forsvarets Område henvises til Loven om Gensidig Bistand  

 på Forsvarets Område af 1949 med ændringer, skal dette forstås som  

 henvisninger til henholdsvis Loven om Økonomisk Samarbejde af 1948 og Loven  

 om Gensidig Bistand på Forsvarets Område af 1949, med senere ændringer.
 1. De Forenede Staters regering ønsker at fastslå, at  

 den har forstået, at den danske regering i kraft af tidligere indgåede  

 internationale aftaler og forpligtelser har påtaget sig:
 2. De to regeringer vil fastlægge de retningslinier,  

 hvorefter udstyr og materiel, der leveres af De Forenede Staters regering i  

 henhold til Loven om Gensidig Bistand på Forsvarets Område af 1949 med  

 ændringer, eller leveres af en af de to regeringer i henhold til  

 Overenskomsten om Gensidig Bistand på Forsvarets Område af 27. januar 1950,  

 og for hvilket der ikke længere er behov til de formål, hvortil det  

 oprindeligt blev stillet til rådighed, vil blive tilbudt tilbagegivet den  

 regering, der har ydet den pågældende bistand, til passende anvendelse,  

 bortset fra materiel og udstyr, der leveres på betingelser, der forudsætter  

 betaling.
3. Beløb, der er afsat til anvendelse for De Forenede  

 Staters regering i henhold til artikel IV, § 4, i Overenskomsten om Økonomisk  

 Samarbejde, kan anvendes af De Forenede Staters regering til dennes udgifter  

 på et hvilket som helst område 4. Artikel IV, § 6, i Overenskomsten om Økonomisk  

 Samarbejde skal omfatte udgifter til militær produktion og anlægsvirksomhed,  

 militært udstyr og materiel.
Den skal tillige omfatte udgifter til fremme af  

 udvandring fra deltagerlande, der har et varigt overskud af arbejdskraft, til  

 områder, hvor denne arbejdskraft kan anvendes effektivt, herunder navnlig  

 underudviklede og afhængige områder.
 5. Størrelsen af de ubehæftede beholdninger, der  

 omtales i artikel IV, § 7, i Overenskomsten om Økonomisk Samarbejde, skal  

 opgøres på den dato, da bistandsprogrammet ifølge nærværende overenskomst  

 udløber, i stedet for på den dato, der anføres i nævnte paragraf.
 6. De to regeringer vil fastlægge de retningslinier,  

 hvorefter den danske regering skal deponere, holde adskilt og sikre adkomsten  

 til alle midler, som er bevilgede til eller hidrører fra et hvilket som helst  

 af De Forenede Staters regering iværksat hjælpeprogram, således at personer,  

 firmaer, institutioner, selskaber, organisationer eller regeringer ikke skal  

 kunne gøre sådanne midler til genstand for arrest, udlæg, konfiskation eller  

 anden retsforfølgning, når den danske regering af De Forenede Staters  

 regering underrettes om, at en sådan retsforfølgning vil stille sig i vejen  

 for opnåelsen af hjælpeprogrammets formål.
 Modtag, Deres Excellence, påny forsikringen om min mest udmærkede  

 højagtelse.
 (sign.) Eugenie Anderson.
Hans Excellence Ole Bjørn Kraft, udenrigsminister.
UDENRIGSMINISTERIET København, den 8. januar 1952.
Madame, Jeg har den ære at henvise til Deres Excellences note af 8. januar 1952  

 vedrørende den mellem Danmark og Amerikas Forenede Stater i København under  

 29. juni 1948 undertegnede Overenskomst om Økonomisk Samarbejde med senere  

 ændringer, vedrørende den mellem vore to regeringer i Washington under 27.  

 januar 1950 indgåede Overenskomst om Gensidig Bistand på Forsvarets Område og  

 vedrørende den af De Forenede Staters Kongres vedtagne Lov om Gensidig  

 Sikkerhed af 1951, Public Law 165, 82. Kongres.
Jeg har også den ære at  

 bekræfte, at der som resultat af forhandlinger mellem repræsentanter for vore  

 to regeringer vedrørende ovennævnte spørgsmål er opnået enighed om følgende:
(her følger overenskomstens ordlyd) Modtag, Madame, forsikringen om min mest udmærkede højagtelse.
 (sign.) Ole Bjørn Kraft.
Hendes Excellence Eugenie Anderson De Forenede Staters overordentlige og befuldmægtigede ambassadør,  

 København.
 Udenrigsministeriet, den 30. august  

 1952.
 P.M.V.
 Hialmar Collin.
