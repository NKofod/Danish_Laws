Fremsat den 18. november 2003 af  

 Keld Albrechtsen (EL), Line Barfod (EL),  

 Pernille Rosenkrantz‑Theil (EL)  

 og Søren Søndergaard (EL) Forslag til folketingsbeslutning om sikring af tilstrækkelig færgekapacitet til Bornholm Folketinget opfordrer trafikministeren til at ændre  

 færgeforlig II om færgebetjeningen af Bornholm således,   

 	  

    

 at der ikke sker en  

 reduktion af kapaciteten til transport af passagerer og biler på færgerne til  

 Bornholm,   

 	  

    

 at der skabes  

 sikkerhed for, at bornholmerne, pendlerne, skoleeleverne, turisterne og de  

 øvrige passagerer også fremover vil kunne komme med færgen til og fra  

 Bornholm  

 uden at risikere urimelige forsinkelser,   

 	  

    

 at der derfor også  

 fortsat skal være to store færger med en kapacitet på ca. 1.500 passagerer i  

 drift, som kan fungere som reservekapacitet med kort varsel,   

 	  

    

 at der sikres det  

 nødvendige antal køjepladser på natfærgerne, og   

 	  

    

 at der sikres fortsat  

 natfærgeforbindelse mellem Rønne og Københavns Havn.
Bemærkninger til forslaget Bornholms Pendlerforening har i en række beregninger, der  

 er afleveret til Folketingets Trafikudvalg i forbindelse med  

 pendlerforeningens  

 foretræde for udvalget den 2. oktober 2003 (omdelt i Trafikudvalget på alm.  

 del  

  bilag 11), peget på en række kapacitetsproblemer, som vil opstå, hvis  

 udliciteringen af færgeforbindelsen til Bornholm gennemføres som aftalt i  

 færgeforlig II og som angivet i de udbudsspecifikationer, der er knyttet til  

 udbudsmaterialet.
 Disse beregninger tyder på, at der i 2005 vil opstå endog  

 meget betydelige problemer med manglende kapacitet.
 Sammenligner man kravene i udbudsspecifikationen for en  

 weekenddag i højsæsonen i 2005 med en tilsvarende dag med den nuværende  

 kapacitet i 2003, vil man således se et fald i kapaciteten på  

 Rønne-København/Køge-overfarten på 85 pct. på passagersiden og 94 pct. i  

 kapaciteten til at overføre biler.
Dette fald i kapacitet kompenseres ikke af  

 Rønne-Ystad-overfarten, hvor kapaciteten på passagersiden også falder med 21  

 pct., mens bilkapaciteten falder med 23 pct.
Den samlede nedgang i kapacitet  

 er  

 4.225 passagerer (én vej) og altså næsten 8.500 passagerer i døgnet.
I  

 lavsæsonen og skuldersæsonen er der ligeledes mindre kapacitet.
En særlig  

 problemstilling er køjepladser på den direkte færgeforbindelse til Sjælland.  

 I  

 udbudsspecifikationen er der ikke stillet krav om mere end 108 køjepladser på  

 ruten.
I 2002 har ca. 75 pct. af afgangene med færgerne mellem Rønne og  

 København har haft mere end 100 køjepladser i brug.
Der er således en stor  

 risiko for, at behovet ikke vil blive opfyldt med det kommende udbud.
Konklusionen er, at der kan forventes kaos med store  

 ventetider til følge, fordi der ganske enkelt ikke er den nødvendige  

 kapacitet  

 til rådighed.
Turister vil i den situation ofte ganske enkelt fravælge  

 Bornholm  

  og den positive udvikling i antallet af pendlere, der bosætter sig på  

 øen,  

 men pendler til København, vil vendes til tilbagegang.
Dette skyldes den  

 samlede virkning af kapacitetsproblemerne (der skaber usikkerhed om  

 ankomsttider) og nedlæggelsen af natfærgen til København.
For flertallet af  

 pendlere vil færgerne til Køge således ikke udgøre et brugbart alternativ.
Særlig store problemer vil opstå, når hurtigfærgen mellem  

 Ystad og Rønne må indstille sejladsen på grund af uheld eller vejrforhold.  

 Udbudsspecifikationen pålægger operatøren at have en færge til rådighed  

 senest  

 24 timer efter, der er indtrådt uheld.
De planlagte Køgefærger har kun  

 kapacitet til at overføre 400 passagerer og kan være mange timer om at nå  

 frem  

 til Ystad.
Det betyder, at de ikke vil kunne afhjælpe transporten ved  

 havarier  

 eller lignende på hurtigfærgen, på samme måde som de nuværende færger mellem  

 Rønne og København har været i stand til det.
I skulder- og lavsæsonen vil  

 den  

 konventionelle færge kunne afhjælpe det meste af trafikken inden for 24 timer  

 (dog ikke på de store rejsedage), men i højsæsonen vil der mangle op mod 46  

 pct. af kapaciteten   

    

  

 på et tidspunkt,  

 hvor turisttrafikken til og fra Bornholm er allerstørst.
Det har ikke vist sig muligt at løse de problemer med de  

 mange rejserestriktioner, som Sverige opretholder.
Svensk bureaukrati kan  

 være  

 en vanskelig sag, hvis der ikke er politisk vilje, og det er der  

 tilsyneladende  

 ikke.
Center for Regional- og Turismeforskning i Nexø har i en rapport fra  

 august 2003 påpeget 76 kendte teknisk rejsehindringer for transitrejsende  

 gennem Sverige.
Alene af den grund vil det også fremover være nødvendigt med  

 en  

 rimelig god forbindelse mellem København og Rønne.
Dette er ikke opfyldt i  

 færgeforlig II.
 Samlet set er færgeforliget problematisk, fordi:
   

 	  

    

 Færgeforliget lever  

 ikke op til behovet for kapacitet, og kravene til reservekapacitet er  

 ydermere  

 helt utilstrækkelige.
   

 	  

    

 Den direkte rutes  

 omlægning med anløbshavn i Køge i stedet for København opfylder ikke  

 pendlernes  

 behov, og kapaciteten på den fremtidige forbindelse for passagerer og  

 personbiler er ikke tilstrækkelig.
   

 	  

    

 Køjekapaciteten  

    

  

 for passagerer, der ønsker at benytte  

 natfærgen, er ganske underdimensioneret  udbudsspecifikationen kræver  

 100 + 8  

 køjer  mere end 75 pct. af natafgangene for færgeforbindelsen mellem  

 København  

 og Rønne i 2002 havde større efterspørgsel efter køjer.
En revision af færgeforlig II vil naturligvis kræve et  

 ændret udbudsmateriale, og det synes således nødvendigt at udsætte en  

 eventuel  

 udbudsrunde, indtil disse problemer er løst.
En udsættelse har imidlertid den  

 indlysende fordel, at en eventuel ny operatør så undgår at skulle overtage  

 færgedriften den 1. maj 2005  således som der nu er lagt op til.
Hvis  

 BornholmsTrafikken A/S sættes fra bestillingen, skal et nyt selskab uden  

 erfaring på dette område ind og løse en kompliceret transportopgave på meget  

 vanskelige vilkår.
Megen erfaring vil gå tabt, og det kan ikke forventes, at  

 en  

 ny operatør kan sikre rimelig regularitet på kort sigt  især ikke, hvis  

 den  

 påtænkte nedskæring af kapaciteten fastholdes.
Der er lutter dårlige  

 erfaringer  

 med udlicitering af offentlig passagertransport.
Derfor er det ekstra  

 uheldigt  

 for en ny operatør at starte i forbindelse med en ny højsæson.
Det vil  

 alvorligt forstærke risikoen for kaotiske tilstande.
Derfor vil det være en  

 fordel for alle parter at flytte datoen.
Skriftlig fremsættelse Keld Albrechtsen  

  

  

 (EL):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om sikring af tilstrækkelig færgekapacitet til Bornholm.
(Beslutningsforslag nr.
B 53).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
