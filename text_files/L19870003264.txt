 Den 21. oktober 1986 undertegnedes i Moskva en aftale mellem Danmark og  

 Sovjetunionen om samarbejde inden for det agroindustrielle kompleks.
 Aftalens danske tekst har følgende ordlyd:
AFTALE mellem Kongeriget Danmarks regering og Unionen af Socialistiske  

 Sovjetrepublikkers regering om samarbejde inden for det agroindustrielle  

 kompleks Kongeriget Danmarks regering og Unionen af Socialistiske  

 Sovjetrepublikkers regering, i det følgende benævnt »parterne«, der tager den betydning i betragtning, som produktionen af levnedsmidler  

 har for folkene i de to lande og for hele menneskeheden, som ønsker at anvende moderne viden og teknologi inden for det  

 agroindustrielle kompleks, som er overbevist om, at samarbejde inden for det agroindustrielle  

 kompleks vil bidrage til en generel styrkelse af relationerne mellem de to  

 lande, og som tager hensyn til principperne og målene nedfældet i Aftalen af 9. oktober 1965 mellem Kongeriget Danmark og Unionen af  

 Socialistiske Sovjetrepublikker angående samarbejde på den videnskabelige  

 landbrugsforsknings område og i Aftalen af 17. juli 1970 mellem Kongeriget Danmark og Unionen af  

 Socialistiske Sovjetrepublikker om økonomisk og teknisk-videnskabeligt  

 samarbejde, er med henblik på en yderligere udvikling af Aftalen om økonomisk,  

 industrielt og teknisk-videnskabeligt samarbejde mellem Kongeriget Danmark og  

 Unionen af Socialistiske Sovjetrepublikker af 28. august 1975, samt af  

 Langtidsprogrammet for udvidelse af det økonomiske og industrielle samarbejde  

 mellem Kongeriget Danmark og Unionen af Socialistiske Sovjetrepublikker af  

 16. juni 1978 enedes om følgende:
Artikel I Parterne vil udvikle og gennemføre samarbejde inden for det  

 agroindustrielle kompleks på grundlag af lighed og gensidig fordel.
Artikel II Samarbejdet inden for rammerne af nærværende aftale vil blive gennemført  

 inden for de hovedretningslinier, der er anført i annekset, som er en  

 uadskillelig bestanddel af denne Aftale.
Artikel III Samarbejde inden for rammerne af nærværende aftale vil bl.a. blive  

 gennemført under følgende former:
1. Udveksling af forskere, eksperter og praktikanter.  

 2. Organisering af bilaterale symposier, konferencer og udstillinger.
 3. Udveksling af teknisk-videnskabelig information og  

 dokumentation.
 4. Udveksling af eksemplarer af udstyr, frø,  

 udplantningsmateriale samt veterinære og kemiske præparater med henblik på  

 afprøvning.
 5. Fælles forskning og arbejde vedrørende problemer af  

 gensidig interesse.
 6. Virkeliggørelse af projekter og programmer på  

 kommercielt grundlag i henhold til særskilte aftaler og kontrakter.
 Andre former for samarbejde kan fastlægges ved gensidig aftale mellem  

 parterne.
Artikel IV 1. Med henblik på at gennemføre nærværende aftale  

 oprettes en fælles dansk-sovjetisk arbejdsgruppe vedrørende samarbejde inden  

 for det agroindustrielle kompleks.
Den fælles arbejdsgruppe vil i reglen  

 samles en gang om året, efter tur i Danmark og USSR, hvis ikke andet aftales.
 2. Den fælles arbejdsgruppe vil behandle og anbefale  

 til godkendelse konkrete samarbejdsprojekter og -programmer, fastlægge  

 proceduren for deres gennemførelse, udpege de institutioner og  

 organisationer, der er ansvarlige for gennemførelsen af de fælles  

 samarbejdsforanstaltninger.
 3. Organisationer for koordinering af nærværende  

 aftale er: på dansk side - Kongeriget Danmarks Udenrigsministerium, på  

 sovjetisk side - USSR's Statskomite for Agroindustri.
 4. I perioden mellem møderne i den fælles  

 arbejdsgruppe vil de koordinerende organisationer holde sig i forbindelse med  

 hinanden og udøve kontrol med det samarbejde, der gennemføres i henhold til  

 nærværende aftale.
Artikel V 1. Med udgangspunkt i formålene med nærværende aftale  

 fremmer og leder parterne på deres kompetenceområde udviklingen af  

 samarbejdet mellem de respektive organisationer i begge lande, herunder  

 vedtagelse af arbejdsprogrammer og indgåelse af kommercielle aftaler på  

 kontraktligt grundlag vedrørende gennemførelse af konkrete projekter og  

 foranstaltninger i henhold til nærværende aftale.
De finansielle og juridiske  

 betingelser for gennemførelse af sådanne arbejdsprogrammer og kommercielle  

 aftaler på kontraktligt grundlag behandles og aftales i hvert enkelt konkret  

 tilfælde.
 2. Samarbejde i henhold til nærværende aftale vil  

 blive gennemført i henhold til de love og regler, der gælder i hvert af  

 landene.
Artikel VI 1. Udgifter til specialisters og forskeres deltagelse  

 i samarbejdsforanstaltninger, der gennemføres i henhold til nærværende  

 aftale, dækkes af den udsendende part.
 2. Den modtagende part forsyner om nødvendigt forskere  

 og specialister fra den udsendende part med tolk på lige vilkår, medmindre  

 anden aftale træffes.
 3. Udveksling af teknisk-videnskabelig information,  

 prøver af frø og udplantningsmateriale samt af stammer af mikroorganismer og  

 veterinære præparater gennemføres på ikke-kommercielt grundlag i  

 overensstemmelse med etableret praksis.
Artikel VII Intet i nærværende aftale vil blive fortolket som modsigende eller  

 ændrende nogen gældende aftale mellem de kontraherende parter.
Artikel VIII 1. Nærværende aftale træder i kraft fra og med datoen  

 for dens undertegnelse og gælder i fem år, hvorefter den forbliver gyldig,  

 indtil en af de kontraherende parter modtager en skriftlig meddelelse fra den  

 anden part om dennes hensigt at opsige aftalen.
I så tilfælde udløber aftalen  

 seks måneder efter modtagelsen af en sådan meddelelse.
 2. Nærværende aftale kan ændres eller udvides ved  

 gensidig aftale mellem parterne.
 3. Udløbet af nærværende aftale berører ikke  

 gyldigheden af andre aftaler, der er indgået i henhold til nærværende aftale  

 mellem institutioner, organisationer og firmaer i begge lande.
Udfærdiget i Moskva, den 21. oktober  

 1986 i to eksemplarer, hvert på dansk og russisk, idet begge tekster  

 har samme gyldighed.
For Kongeriget Danmarks Regering Poul Schluter For Unionen af Socialistiske Sovjetrepublikkers Regering N.
I.
Ryzhkov Hovedretningslinier for samarbejdet 1. Planteavl, herunder forædling og teknologi til  

 dyrkning af landbrugsafgrøder.
 2. Kvægavl og foderproduktion, herunder forædling,  

 fysiologi, fodring, veterinære forhold og industrielle metoder til produktion  

 af animalske produkter, foder og veterinære præparater, udvikling af metoder  

 til højnelse af effektiviteten i kvægavlen, samt forbedring af  

 produktionsstyring på basis af moderne EDB-teknologi.
 3. Mekanisering og elektrificering af landbruget,  

 herunder spørgsmål vedrørende udvikling, afprøvning og indførelse af nyt  

 materiel.
 4. Kemificering af landbruget, herunder spørgsmål  

 vedrørende beskyttelse af planter mod sygdomme, skadedyr og ukrudt.
 5. Instrumenter og udstyr til kvalitetsbestemmelse af  

 levnedsmidler og landbrugsprodukter.
 6. Automatisering af de teknologiske processer i det  

 agroindustrielle kompleks.
 7. Organisering af den agroindustrielle produktion og  

 dens relationer til andre brancher.
 8. Fælles udviklingsarbejder og udveksling af  

 information inden for bioteknologi.
 9. Udvikling af nye teknologier og tekniske midler til  

 produktionsstyring inden for drivhusavl af grønsager.
 10. Anvendelse af energi- og ressourcebesparende  

 teknologier i det agroindustrielle kompleks.
 11. Udvikling og forbedring af de teknologiske  

 processer og det udstyr, der anvendes i mejeriindustrien.
 12. Fælles udvikling af teknologier og udstyr til  

 forarbejdning af kvæg, fjerkræ og kød, samt til produktion af kødprodukter.
 13. Landbrugsproduktionens økonomi, herunder  

 benyttelse af matematiske metoder.
 Andre samarbejdsområder kan aftales indbyrdes.
