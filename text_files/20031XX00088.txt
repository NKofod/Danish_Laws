Skriftlig fremsættelse (19. november 2003) Skatteministeren  

  

 (Svend Erik Hovmand):
 Herved tillader jeg mig for Folketinget at fremsætte:
 Forslag til lov om  


  

 ændring af lov om afgift af øl, vin og frugtvin  

 m.m. samt emballageafgiftsloven (Konkurrenceforbedring for visse  

 grænsehandelsvarer)  


                                                                          .
(Lovforslag nr.
L 86).
 Skatteministeren (Svend Erik Hovmand): Jeg skal hermed  

 tillade mig for Folketinget at fremsætte forslag om lov om  

 ændring  

 af lov om afgift af øl, vin og frugtvin m.m. samt emballageafgiftsloven  

 (Konkurrenceforbedring for visse grænsehandelsvarer)  

                                                                      .
Med forslaget foreslås ølafgiften omlagt fra den nuværende  

 afgift, som er en trinvis afgiftsskala opdelt på fem skatteklasser efter  

 Platoindholdet, til en glidende afgiftsskala.
Den nye skala foreslås gjort  

 afhængig af øllets faktiske alkoholindhold.
 Med forslaget foreslås endvidere afgiften på emballager til  

 øl og sodavand nedsat med 80 pct.
Omlægningen af ølafgiften og den markante nedsættelse af den  

 volumenbaserede afgift på emballager til både øl og sodavand forventes at  

 styrke konkurrencen på det danske øl- og sodavandsmarked.
Styrkelsen af  

 konkurrencen forventes at medføre generelt billigere øl og sodavand på det  

 danske marked, og derigennem reducere grænsehandlen med disse varer.
 Ved afgiftsomlægningen og -nedsættelsen får borgerne bedre  

 mulighed for at vælge netop dén øltype og dén øl- eller sodavandsemballage,  

 som  

 de foretrækker.
 Omlægningen af ølafgiften til en glidende alkoholskala er  

 samlet provenuneutralt, mens 80 pct.s nedsættelse af afgiften på  

 emballager  

 til øl og sodavand medfører en provenugevinst på omkring 5 mio. kr.
 Det foreslås, at omlægningen af ølafgiften får virkning fra  

 den 1. april 2004.
 Nedsættelse af afgiften på emballager til øl og sodavand  

 foreslås at få virkning fra mandag den 5. januar 2004. Virkningstidspunktet  

 er  

 udskudt fra den 1. januar 2004 efter ønske fra detailhandlen, således  

 lageropgørelsen i forbindelse med godtgørelse af afgiftsdifferencen ikke skal  

 foregå omkring nytåret.
 Erhvervs- og Selskabsstyrelsens Center for Kvalitet i  

 ErhvervsRegulering har vurderet, at det ikke vil være hensigtsmæssigt at  

 forlægge forslaget for ét af Økonomi- og Erhvervsministeriets  

 virksomhedspaneler, dels som følge af det ringe antal virksomheder, der  

 berøres  

 af forslaget samt de begrænsede administrative konsekvenser (omlægning af  

 ølafgiften), dels som følge af en lignende fokuspanelundersøgelse af  

 lovforslaget om nedsættelse af afgiften af cigaretter, spiritus og  

 mineralvand,  

 som blev gennemført i sidste folketingssamling, og som medførte  

 omstillingsbyrder på omkring 3 timer for de omfattede virksomheder, og dermed  

 på samfundsniveau må betegnes som små administrative byrder  

 (afgiftsnedsættelse  

 på emballager til øl og sodavand).
 Med disse bemærkninger skal jeg anbefale forslaget til  

 Folketingets velvillige behandling.
