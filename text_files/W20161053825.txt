Erstatningsansvarslovens § 26 - forbrydelser mod kønssædeligheden mv., nævnets j.nr. 15-520-07838 Ansøger blev over en periode, hvor hun boede sammen med sin søster og søsterens daværende kæreste, gentagne gange udsat for overgreb fra søsterens kæreste, når han skulle putte ansøger.
Nævnet tilkendte ansøger 30.000 kr. i godtgørelse for tort.
Nævnet lagde herved vægt på, at der var tale om gentagne befølinger i en periode på over 2 år, at ansøger var 12-14 år, og skadevolder var 28-30 år, og at skadevolder flere gange havde stukket en finger op i ansøgers kønsdel og anus og havde slikket hendes kønsdel.
Endvidere lagde nævnet vægt på, at skadevolder i perioden, hvor overgrebene fandt sted, var i en betroet rolle i forhold til ansøger, da ansøger boede hos sin søster og dennes daværende kæreste, hvorved det også i dommen i sagen var anført, at forholdene blev begået i familieforhold på ansøgers værelse.
