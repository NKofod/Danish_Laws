Ægteskab.
Tilladelse til ægteskab  

 med stedbarn Tilladelse til indgåelse af ægteskab mellem  

 far og steddatter.
 Lov om ægteskabets indgåelse og  

 opløsning, §7.
 Civilretsdirektoratets afgørelse af 5. august 1998,  

 j.nr. 1998-512-4:
 Civilretsdirektoratet gav M og H2 tilladelse til  

 ægteskab efter § 7 i ægteskabsloven, uanset at M tidligere  

 havde samlevet med H2 s moder (H1) gennem 3½-4 år (heraf 3  

 måneder i ægteskab), at  der var et fællesbarn i  

 dette ægteskab, og at H1 ikke ville give sit samtykke til  

 ægteskabet.
Der havde ikke bestået et far/datter forhold mellem  

 M og H2, idet H2 det meste af tiden ikke havde boet  

 hjemme.
H2 var ikke årsag til skilsmissen.
 Ved afgørelsen lagde Civilretsdirektoratet  

 vægt på, at M og H2 først havde fundet  sammen ca.  

 ½-1 år før ansøgningstidspunktet, hvilket var ca. 8½  

 år efter M og H1´s samlivsophør, at de boede sammen,  

at aldersforskellen mellem M og H2 kun var 9  

 år, at M ikke havde samvær med fællesbarnet,  

at barnet på ansøgningstidspunktet var 11 år, og  

 at forholdet til fællesbarnet ikke kunne antages at blive  

 yderligere ødelagt ved en tilladelse.
