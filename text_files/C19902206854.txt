(Til alle amtsråd og  

 kommunalbestyrelser) Hermed følger Undervisningsministeriets cirkulære af 15. juni 1990 om  

 leder- og lærerstillinger ved folkeskolens observationsskoler og  

 heldagsskoler.
 Cirkulærets bestemmelser om tjenestetid betyder som hidtil en afvigelse  

 fra folkeskolens tjenestetidsregler, idet der ikke fastsættes regler om den  

 enkelte lærers tjenestetid, men alene om den samlede virksomhed, som påhviler  

 samtlige indehavere af de ved skolen normerede leder- og og lærerstillinger.
 Hvis de ved skolen normerede stillinger ikke i fuldt omfang udnyttes på  

 grund af fx nedsat tjenestetid eller timereduktioner, der ikke er ydet som  

 følge af tjenesten ved skolen, ansættes der timelærer(e) til varetagelse af  

 de ledige timer, jf. § 1, stk. 4.
 Ved normeringsfastsættelsen er det forudsat, at der gennemsnitlig  

 tillægges hvert elevhold ca. 20 undervisningstimer ugentlig, jf. herved den  

 særlige beregning i cirkulærets § 3, stk. 2.
 Det forudsættes endvidere, at der udarbejdes ugeskema for hver lærer,  

 således at hver heltidsbeskæftiget lærer efter sædvanlig beregningsmåde opnår  

 fuldt pligtigt timetal, jf. § 5, stk. 1.
 P. m. v.
 e. b.
Kirsten Lippert fm.
 Bilag.
