Ansøgning om overførsel af bevilling på grund af bevillingshavers  

 alder til dennes søn, der ikke havde deltaget i hyrekørselsvirksomheden blev  

 ikke imødekommet De har ved udateret brev - modtaget gennem Århus Kommune, Hyrevognsnævnet  

 den 11. september 1989 - ansøgt om tilladelse til, at Deres  

 hyrekørselsbevilling nr. 212-131 overføres til Deres søn, Søren Møller i  

 henhold til § 3, stk. 3, i lov om hyrekørsel.
 Det er oplyst, at Deres søn har været beskæftiget som chauffør i perioden  

 den 1. september 1988 - den 4. august 1989 hos Vognmand Jens Peter Andersen.
 Det er endvidere oplyst, at De ønsker at overdrage Deres bevilling til  

 Deres søn, idet De har til hensigt at ophøre med Deres hyrevognsvirksomhed på  

 grund af alder.
 Hyrevognsnævnet har ikke haft bemærkninger til ansøgningen.
 Ministeriet skal i denne anledning meddele, at en bevilling som hovedregel  

 ikke kan overføres til andre, jf. hyrekørselslovens § 3, stk. 3. Ministeriet  

 kan dog under særlige omstændigheder gøre undtagelse herfra.
I bemærkningerne til forslaget til hyrekørselslov er det fremhævet, at der  

 kun i særlige tilfælde bør gøres undtagelse fra hovedreglen om bevillingers  

 overdragelighed.
Sådanne særlige tilfælde foreligger ifølge bemærkningerne  

 f.eks. når en bevillingshavers ægtefælle har deltaget i  

 hyrekørselsvirksomheden, og bevillingshaveren dør, eller ægteskabet af andre  

 årsager er ophørt.
I så fald vil bevillingen kunne tillades overført til  

 ægtefællen.
Ved ministeriets afgørelse af om tilladelse til bevillingsoverførsel skal  

 gives, lægges bl.a. vægt på det tidsrum, personen, hvortil bevillingen søges  

 overført, har deltaget i hyrekørselsvirksomheden.
Dette gælder såvel for  

 bevillingshaverens ægtefælle og dennes børn (livsarvinger).
I Deres tilfælge, hvor Deres søn ikke har deltaget i  

 hyrekørselsvirksomheden, foreligger der ikke sådanne særlige omstændigheder,  

 der tilsiger, at Deres hyrekørselsbevillinger kan tillades overført til Deres  

 søn, hvorfor Deres ansøgning desværre ikke kan imødekommes.
Efter  

 ministeriets praksis kræves der for livsarvinger som udgangspunkt mindst 10  

 års deltagelse i hyrekørselsvirksomheden.
 Ministeriet må derfor henvise Deres søn til at ansøge bevilling efter de  

 almindelige bestemmelser herom i hyrekørselslovgivningen.
 Ovenstående er meddelt Århus Kommune, Hyrevognsnævnet.
