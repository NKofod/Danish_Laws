 Bekendtgørelse om betaling for kontrol  

 med skovfrø og   planter m.m.
 I medfør af § 1, stk. 3, nr. 9, i lov om frø,  

 kartofler og planter, jf. lovbekendtgørelse nr. 261 af 26. april 1999,  

 og efter bemyndigelse fastsættes:
 § 1. Virksomheder, der er registreret efter  

 bekendtgørelse om skovfrø og planter, skal betale afgifter og  

 gebyrer som fastsat i bilag 1 til dækning af Plantedirektoratets  

 udgifter til administration og kontrol m.m. i henhold til den nævnte  

 bekendtgørelse, jf. dog stk. 2.
Stk. 2. Den årlige grundafgift, jf. bilag 1, nr. 1,  

 beregnes i finansåret 2002 forholdsmæssigt idet afgiften for  

 perioden 1. januar 2002 til 31. marts 2002 beregnes på grundlag af  

 takster i bekendtgørelse nr. 1217 af 18. december 2000 om betaling for  

 kontrol med skovfrø og- planter m.m Stk. 3. Uanset stk. 1 skal en registeret virksomhed, der  

 har betalt grundafgift, og som omregistreres i forbindelse med ejerskifte,  

 ikke betale ny grundafgift.
 Stk. 4. Afgifter og gebyrer tillægges  

 merværdiafgift.
 § 2. Virksomheder, der kun er registreret en del  

 af året, kan ikke kræve tilbagebetaling eller afkortning af den  

 årlige grundafgift.
 § 3. Afgifter og gebyrer forfalder ved  

 påkrav, og betaling skal ske senest 30 dage efter fakturaens dato.
 Stk. 2. Betales forfaldne afgifter og gebyrer ikke rettidigt,  

 skal der betales en årlig rente svarende til renten i henhold til  

 rentelovens § 5. Den tillagte rente udgør dog mindst 50 kr.
 Stk. 3. Der er udpantningsret for afgifter, gebyrer og  

 renter.
 § 4. Dækker opkrævede afgifter og  

 gebyrer ikke Plantedirektoratets udgifter, kan direktoratet indregne det  

 manglende beløb ved fastsættelsen af afgifts- og gebyrsatser for  

 følgende finansår.
 Stk. 2. Overstiger opkrævede afgifter og gebyrer  

 Plantedirektoratets udgifter, kan direktoratet indregne det overskydende  

 beløb ved fastsættelsen af afgifts- og gebyrsatser for  

 følgende finansår.
 § 5. Bekendtgørelsen træder i kraft  

 den 1. april 2002.
 Stk. 2. Bekendtgørelse nr. 1217 af 18. december 2000
om betaling for kontrol med skovfrø og -planter m.m.  

 ophæves.
Plantedirektoratet, den 20. marts  

 2002 Mogens Nagel Larsen /Birthe Schubart Bilag 1 Afgifter og gebyrer 1) Årlig grundafgift 3.150 kr.
2) Årlig afgift for godkendte frøavlsbevoksninger/-plantager  

 nævnt i kåringsfortegnelsen, pr. kåringsenhed 230 kr.
3) Kontrol af skovplanteproduktion, pr. påbegyndt hektar:
a) indtil 10 ha 380 kr.
b)	10,1 ha og derover 350 kr.
4) Kontrol med indsamling af formeringsmateriale, kontrol af indført  

 formeringsmateriale og udstedelse af hvidt oprindelsesbevis, pr.  

 bevis 1.385 kr.
5) Udstedelse af blåt, gult eller grønt oprindelsesbevis eller  

 eksportbevis, pr. bevis 105 kr.
6) Besigtigelse af frøavlsbevoksning/-plantage, pr. anmeldt enhed med  

 henblik på evt. kåring 2.225 kr.
7) Godkendelse af frøavlsbevoksning/-plantage, pr.  

 kåringsdeklaration 770 kr.
