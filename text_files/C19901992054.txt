(Til samtlige kommuner m.fl.) Socialministeriet har ved skrivelse af 7. december 1990 meddelt  

 kommunerne, at forrevalidender på kontanthjælp ikke er berettiget til at  

 modtage stipendier og eller lån fra Statens Uddannelsesstøtte, når de  

 modtager kontanthjælp efter § 37.
 Som meddelt ved Socialstyrelsens skrivelse af 2. august 1990 vil  

 forrevalidender, der i overgangsperioden indtil 31. december 1990 har  

 modtaget SU-stipendier, automatisk fra januar 1991 få udbetalt stipendier fra  

 SU samt få tilsendt lånetilsagn.
 Personer, der efter 1. oktober 1990 er startet på forrevalidering og som  

 har fået oplyst, at der skal søges SU vil afhængigt af ansøgningstidspunktet  

 ligeledes få stipendier samt lånetilsagn.
 Kommunerne skal inden 1. januar 1991 underrette forrevalidenderne om, at  

 de ikke fremover skal have SU, og at det udbetalte stipendium skal fratrækkes  

 i § 37-hjælpen.
Forrevalidenderne skal samtidig have at vide, at de ikke skal underskrive  

 lånebeviset og sende det til SU-styrelsen.
Hvis de får udbetalt lån, skal  

 lånebeløbet også fratrækkes i § 37-hjælpen.
Kommunerne skal hurtigst muligt meddele SU-styrelsen, hvilke personer der  

 ikke længere skal have SU.
Det gælder for forrevalidender og som hidtil  

 revalidender, der overgår til bruttorevalideringsydelsen efter § 43, stk. 2.  

 Meddelelsen skal indeholde oplysning om, fra hvilken måned udbetaling af SU  

 skal stoppes.
 HVIS SU-STYRELSEN SKAL STOPPE UDBETALINGEN AF STØTTE FRA 1. FEBRUAR 1991,  

 SKAL STYRELSEN HAVE MEDDELELSEN SENEST 10. JANUAR 1991. FÅR STYRELSEN  

 MEDDELELSEN SENERE, KAN UDBETALINGEN AF STØTTE TIDLIGST STOPPES FRA 1. MARTS  

 1991.
 FREMTIDIGE MEDDELELSER TIL SU-STYRELSEN.
 SU-styrelsen skal kun underrettes om tildeling af hjælp, der tilsigter at  

 dække leveomkostningerne og som derfor medfører, at der ikke skal tildeles  

 Statens Uddannelsesstøtte.
 Når kommunerne underretter SU-styrelsen om, at en person får hjælp efter  

 bistandsloven eller oplyser dette på et skema til ansøgning om SU, skal det  

 nøjagtigt oplyses, hvilken hjælp det drejer sig om.
