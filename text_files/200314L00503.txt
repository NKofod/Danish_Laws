Betænkning afgivet af Sundhedsudvalget den 12. maj 2004 Betænkning over Forslag til lov om Det  

 Etiske Råd [af  

 indenrigs‑ og sundhedsministeren (Lars Løkke&nbsp  

 ;Rasmussen)] 1. Ændringsforslag Der er af indenrigs- og sundhedsministeren stillet 1  

 ændringsforslag til lovforslaget.
2. Udvalgsarbejdet Lovforslaget blev fremsat den 31. marts 2004 og var til 1.  

 behandling den 21. april 2004. Lovforslaget blev efter 1. behandling henvist  

 til behandling i Sundhedsudvalget.
Møder Udvalget har behandlet lovforslaget i 2 møder.
Høring Et udkast til lovforslaget har inden fremsættelsen været sendt i  

 høring, og indenrigs- og sundhedsministeren sendte den 30. januar 2004 dette  

 udkast til udvalget, jf. alm. del  bilag 347. Den 31. marts 2004 og den  

 16.  

 april 2004 sendte indenrigs- og sundhedsministeren de indkomne høringssvar  

 samt  

 et notat herom til udvalget.
Skriftlige henvendelser Udvalget har i forbindelse med udvalgsarbejdet modtaget  

 skriftlige henvendelser fra BioTIK-Følgegruppen og Det Etiske Råd.
 Indenrigs- og sundhedsministeren har over for udvalget  

 kommenteret de skriftlige henvendelser til udvalget.
Spørgsmål Udvalget har stillet 12 spørgsmål til indenrigs- og  

 sundhedsministeren til skriftlig besvarelse, som denne har besvaret.
Nogle af  

 udvalgets spørgsmål til indenrigs- og sundhedsministeren og dennes svar herpå  

 er optrykt som bilag 2 til betænkningen.
3. Indstillinger og politiske bemærkninger Et  

  

 flertal  

  

 i udvalget  

 (S, V, DF, KF og SF) indstiller lovforslaget til  

  

 vedtagelse  

  

 med det af ministeren stillede ændringsforslag.
Socialdemokratiets medlemmer af udvalget finder det vigtigt, at  

 sammenlægningen af Det Etiske Råd, BioTIK og BIOSAM sker uden tab af viden og  

 kompetencer, da der er tale om specialiserede kompetenceområder, som det  

 tager  

 tid at bygge op igen.
Socialdemokratiet ønsker, at Det Etiske Råd skal have  

 gennemslagskraft og være katalysator for etiske overvejelser i hele  

 samfundet.
Socialdemokratiet har noteret sig, at indenrigs- og  

 sundhedsministeren i flere svar tilkendegiver, at regeringen finder, at en  

 bevilling  

 på 6,8 mio. kr. kan dække såvel rådets tidligere opgaver og funktioner som de  

 nye forpligtelser.
Socialdemokratiet er imidlertid ikke blevet overbevist om,  

 at den foreslåede driftsbevilling er tilstrækkelig til at sikre rådets  

 arbejde  

 over for Folketinget, regeringen og offentligheden eller til at udvide rådets  

 sekretariat med 4-5 ansatte, og til at rådet kan udsende sine rapporter på  

 dansk og engelsk og deltage i internationale konferencer m.v.
Socialdemokratiet finder det beklageligt, at det ikke ser ud  

 til, at regeringen vil tilgodese rådet med forskningsmidler Socialdemokratiet vil derfor fortsat nøje følge rådets  

 virksomhed og økonomiske situation.
Dansk Folkepartis medlemmer af udvalget er positive over for  

 lovforslaget og glæder sig over, at § 1, som Dansk Folkeparti påtalte ved 1.  

 behandling af lovforslaget, er blevet ændret.
Oprettelsen af dette nye Etiske  

 Råd skal ses på baggrund af regeringens ønske om at sanere råd og nævn.
Det Etiske Råd og BioTIK lægges ind under det nye råd, og BIOSAM  

 nedlægges.
Dansk Folkeparti bemærker, at dette medfører en økonomisk  

 besparelse, hvilket selvfølgelig er positivt, hvis det er muligt.
Vi ønsker  

 dog  

 fortsat at bevare kvaliteten i det arbejde, det nye Etiske Råd får også med  

 de  

 nye tiltag.
Dansk Folkeparti vil derfor i forbindelse med finanslovforslaget  

 for 2005 have klarlagt, hvilket beløb der vil være nødvendigt for dette.
Rådet har pligt til at  

 følge udviklingen på det bio- og genteknologiske område.
Rådet afgiver  

 udtalelser  

 eller redegørelser om de almene og principielle etiske spørgsmål, som er  

 knyttet til forskning i og anvendelse af bio- og genteknologi inden for visse  

 områder.
Rådet er forpligtet til på eget initiativ at varetage informations  

 og  

 debatskabende aktiviteter.
Rådets virke er etiske spørgsmål, der knytter sig  

 til forskning i og anvendelse af bio- og genteknologier, der berører  

 mennesker,  

 natur, miljø og fødevarer, endvidere etiske spørgsmål, der knytter sig til  

 sundhedsvæsenet, samt den biologiske-medicinske forskning vedrørende  

 mennesker.  

 Endvidere kan nævnes forplantningsteknologi og fosterdiagnostik samt brug af  

 befrugtede menneskelige æg og natur- og miljøområdet, herunder bæredygtig  

 udvikling  et svært tilgængeligt, men vigtigt område både for  

 befolkningen og  

 for Folketingets medlemmer, men især vigtigt for fremtiden og for de  

 beslutninger, der skal træffes.
 Det er derfor vigtigt for Dansk Folkeparti, at Det Etiske Råd er  

 uafhængigt af anden indtjening, der eventuelt kan påvirke Rådets afgørelser  

 ubevidst.
SFs medlemmer af udvalget finder det positivt, at det nye  

 Etiske Råd kommer til at dække etisk rådgivning i forbindelse med forskning i  

 og anvendelse af bio- og genteknologier ikke kun til mennesker, men også til  

 natur, miljø og fødevarer.
De etiske aspekter i de nye områder har ikke  

 hidtil  

 været fast forankrede.
SF finder det positivt, at Rådet fortsat skal være  

 både  

 rådgivende og debatskabende, og støtter, at Det Dyreetiske Råd bevares med de  

 opgaver, der er knyttet hertil.
SF anerkender, at ministeren har forøget det nye råds budget med  

 1,5 mio. kr., men er fortsat i tvivl om, om det økonomiske råderum vil være  

 tilstrækkeligt til både de mange nye opgaver og driften af rådet.
Ved udløb  

 af  

 de midlertidige bevillinger til BIOSAM og BioTIK bliver der, som det fremgår  

 af  

 svarene på spørgsmål 7 og spørgsmål 12, i fremtiden væsentlig færre midler  

 til  

 rådighed både til drift og lønudgifter.
 SF beklager, at det nye Etiske Råd får så snævre økonomiske  

 rammer, at rådet vil få svært ved at leve op til de forventninger, der  

 stilles,  

 også i relation til de nye opgaver, som bliver en del af rådets arbejde.
 Et  

  

 mindretal  

  

 i  

 udvalget (RV) indstiller lovforslaget til  

  

 vedtagelse  

 uændret.  

  

 Mindretallet vil stemme imod det af ministeren stillede  

 ændringsforslag.
Et  

  

 andet mindretal  

  

 i  

 udvalget (EL) indstiller lovforslaget til  

  

 forkastelse  

  

 ved 3. behandling.
Mindretallet vil stemme imod det af ministeren stillede  

 ændringsforslag.
 Et  

  

 tredje mindretal  

  

 (KD)  

 indstiller lovforslaget til  

  

 vedtagelse.  

  

 Mindretallet  

 vil ved 2. behandling stemme hverken for eller imod det stillede  

 ændringsforslag.
Kristendemokraterne opfatter ikke lovforslaget som direkte  

 nødvendigt, men Det Etiske Råd har gjort sit arbejde godt, og derfor får det  

 nu  

 tildelt nye sager på det etiske område.
Mange af grundprincipperne i den  

 nuværende  

 lov om Det Etiske Råd videreføres, f.eks. at Det Etiske Råd skal rådgive  

 Folketinget og ministrene og følge udviklingen, afgive udtalelser og have  

 selvstændig initiativret, ligesom det er forpligtet til at varetage  

 informations- og debatskabende aktiviteter osv.
Vedrørende økonomien for Det  

 Etiske Råd fremover glæder det Kristendemokraterne, at ministeren har lyttet  

 til Det Etiske Råds henvendelse om, at Det Etiske Råd umuligt ville kunne  

 påtage sig alle de nye områder med de begrænsede midler, der i begyndelsen  

 var  

 sat af.
Vi skal være sikre på, at det hænger sammen, og at Det Etiske Råd  

 virkelig bliver styrket i en situation, hvor vi har mere brug for det end  

 nogen  

 sinde, og i tråd med alle de nye opgaver, der bliver lagt på rådet.
Et af de allervigtigste punkter for Kristendemokraterne i  

 forbindelse med ændringen af loven om Det Etiske Råd er, at der i loven helt  

 klart præciseres noget om livets begyndelse, det vil sige, hvornår det  

 menneskelige liv tager sin begyndelse.
Denne sætning i § 1 var udgået i  

 ministerens første udkast til ændring af loven, men i det endelige lovforslag  

 står der, at Det Etiske Råd i sit virke skal arbejde ud fra respekt for  

 menneskets og kommende generationers integritet og værdighed samt respekt for  

 naturen og miljøet.
 I bemærkningerne til § 1, står der: »I integritet indgår så vel  

 fysisk som psykisk ukrænkelighed«, og endvidere: Respekten for menneskets  

 integritet og værdighed omfatter også det menneskelige livs første faser,  

 herunder befrugtede menneskelige æg og fosteranlæg.« Og til sidst står der,  

 at  

 befrugtede menneskelige æg og fosteranlæg også efter lovforslaget betragtes  

 som  

 menneskeligt liv.
Kristendemokraterne har den forståelse af ministerens  

 ændringsforslag om »respekt for menneskets integritet og værdighed«, at livet  

 tager sin begyndelse ved befrugtningen.
Partiet undlader at stemme for eller  

 imod ændringsforslaget på grund af usikkerheden om, hvordan andre måtte  

 fortolke  

 bestemmelsen.
 Tjóðveldisflokkurin, Inuit Ataqatigiit og Siumut var på  

 tidspunktet for betænkningens afgivelse ikke repræsenteret med medlemmer i  

 udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
4. Ændringsforslag med bemærkninger Ændringsforslag Af  

 	  

    

  

 indenrigs- og sundhedsministeren,  

  

 tiltrådt af et  

  

 flertal  

  

 (S, V, DF, KF og SF):
Til § 1 1)  

  

 I  

  

 stk. 1  

  

 indsættes som  

  

 3. pkt.:
»Respekt for menneskets integritet og værdighed omfatter også  

 det menneskelige livs første faser, herunder befrugtede menneskelige æg og  

 fosteranlæg.
Respekt for naturen og miljøet hviler på den forudsætning, at  

 naturen og miljøet har værdi i sig selv.« [Præcisering af lovens formål] Bemærkninger Til nr. 1 Ændringsforslaget har til formål direkte i lovforslagets tekst   

 i overensstemmelse med lovforslagets bemærkninger  at præcisere  

 forslagets  

 formålsbestemmelse.
Herved tydeliggøres det dels, at befrugtede menneskelige  

 æg  

 og fosteranlæg betragtes som menneskeligt liv, og dels, at naturen og miljøet  

 har  

 værdi i sig selv og derfor skal behandles med respekt.
Hans Andersen (V)  

    

  

 Ester Larsen (V)  

    

  

 Preben Rudiengaard (V)  

    

  

 Jørgen Winther (V)  

  

  nfmd.  

  

    

  

 Birthe Skaarup (DF)  

  

  fmd.  

  

    

  

 Anita Knakkergaard (DF)  

    

  

 Else Theill Sørensen (KF)  

    

  

 Pia Christmas‑Møller (KF)  

    

  

 Tove Videbæk (KD)  

    

  

 Jette Bergenholz Bautrup (S)  

    

  

 Lars Kramer Mikkelsen (S)  

    

  

 Lone Møller (S)  

    

  

 René Skau Björnsson (S)  

    

  

 Karen J.
Klint (S)  

    

  

 Lene Garsdal (SF)  

    

  

 Line Barfod (EL)  

    

  

 Naser Khader (RV) Tjóðveldisflokkurin, Inuit Ataqatigiit og Siumut havde  

 ikke medlemmer i udvalget.
Folketingets sammensætning Venstre, Danmarks Liberale Parti (V) 55 * Enhedslisten (EL) 4 Socialdemokratiet (S) 52 Kristendemokraterne (KD) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 Uden for folketingsgrupperne (UFG) 2 * Heraf  

 1 medlem valgt på Færøerne Bilag 1 Oversigt over bilag vedrørende L 208 Bilagsnr.
Titel 1 Høringssvar og høringsnotat, fra indenrigs- og  

 sundhedsministeren 2 Supplerende høringssvar, fra indenrigs- og  

 sundhedsministeren 3 Udkast til tidsplan for udvalgets behandling af  

 lovforslaget 4 Tidsplan for udvalgets behandling af lovforslaget 5 Henvendelse af 26/3-04 fra BioTIK-Følgegruppen 6 Spm. 1 om kommentar til henvendelse af 26/3-04 fra  

 BioTIK-Følgegruppen, til indenrigs- og sundhedsministeren 7 Henvendelse af 19/4-04 fra Det Etiske Råd 8 Spm. 2 om kommentar til henvendelse af 19/4-04 fra Det  

 Etiske Råd, til indenrigs- og sundhedsministeren 9 Spm. 3 om bevilgede midler til BioTIK-projektet, til  

 indenrigs- og sundhedsministeren Spm. 4 om EU-regler og international regulering, til  

 indenrigs- og sundhedsministeren Spm. 5 om forklaring af begreberne mangfoldighed og  

 bæredygtig udvikling, til indenrigs- og sundhedsministeren 10 Spm. 6, om sammenlægningen medfører behov for større  

 lejemål, til indenrigs- og sundhedsministeren Spm. 7 om, hvorvidt der tilføres driftsmidler svarende  

 til det samlede beløb for driften i Det Etiske Råd, BIOSAM og BioTIK, til  

 indenrigs- og sundhedsministeren Spm. 8 om udgivelse af rådets rapporter, til indenrigs-  

 og sundhedsministeren Spm. 9 om deltagelse i internationalt samarbejde på  

 forskningsområdet, til indenrigs- og sundhedsministeren Spm. 10 om brugerbetalt arbejde, til indenrigs- og  

 sundhedsministeren Spm. 11 om frigivelse af midler fra den såkaldte  

 »forskningsreserve«, til indenrigs- og sundhedsministeren 11 Spm. 12 om oversigt over bevilgede og forbrugte beløb til  

 henholdsvis BIOSAM, BIOTIK og Det Etiske Råd fordelt på 2001, 2002 og 2003,  

 til indenrigs- og sundhedsministeren 12 Svar på spm. 1 om kommentar til henvendelse af 26/3-04  

 fra BioTIK-Følgegruppen, fra indenrigs- og sundhedsministeren Svar på spm. 2 om kommentar til henvendelse af 19/4-04  

 fra Det Etiske Råd, fra indenrigs- og sundhedsministeren Svar på spm. 3 om bevilgede midler til BioTIK-projektet,  

 fra indenrigs- og sundhedsministeren Svar på spm. 4 om EU-regler og international regulering,  

 fra indenrigs- og sundhedsministeren Svar på spm. 5 om forklaring af begreberne mangfoldighed  

 og bæredygtig udvikling, fra indenrigs- og sundhedsministeren Svar på spm. 6, om sammenlægningen medfører behov for  

 større lejemål, fra indenrigs- og sundhedsministeren Svar på spm. 7 om, hvorvidt der tilføres driftsmidler  

 svarende til det samlede beløb for driften i Det Etiske Råd, BIOSAM og  

 BioTIK, fra indenrigs- og sundhedsministeren Svar på spm. 8 om udgivelse af rådets rapporter, fra  

 indenrigs- og sundhedsministeren Svar på spm. 9 om deltagelse i internationalt samarbejde  

 på forskningsområdet, fra indenrigs- og sundhedsministeren Svar på spm. 10 om brugerbetalt arbejde, fra indenrigs-  

 og sundhedsministeren Svar på spm. 11 om frigivelse af midler fra den såkaldte  

 »forskningsreserve«, fra indenrigs- og sundhedsministeren Svar på spm. 12 om oversigt over bevilgede og forbrugte  

 beløb til henholdsvis BIOSAMiosam, BioTIK og Det Etiske Råd fordelt på 2001,  

 2002 og 2003, fra indenrigs- og sundhedsministeren 13 1. udkast til betænkning 14 2. udkast til betænkning 15 Kopi af svar på spm. nr.
S 2083, om ministeren mener, at  

 det nu skal være i orden ikke at betragte befrugtede æg og fosteranlæg som  

 menneskeligt  

 liv, fra indenrigs- og sundhedsministeren Bilag 2 Nogle af udvalgets spørgsmål til indenrigs- og  

 sundhedsministeren og dennes svar herpå Spørgsmålene og indenrigs- og sundhedsministerens svar  

 herpå er optrykt efter ønske fra S.
 Spørgsmål 3:
 Ministeren bedes oplyse, hvordan det skal forstås, når der i  

 bemærkningerne står, at de bevilligede midler til BioTIK-projektet skal  

 bruges  

 som planlagt, og at økonomi- og erhvervsministeren efter evalueringen skal  

 beslutte om, og hvilke dele af BioTIK, der skal videreføres, i hvilket regi  

 samt med hvilke midler.
 Svar:
 BioTIK-projektet under Økonomi- og Erhvervsministeriet løber  

 over 4 år, fra 1. januar 2001 til 31. december 2004. Der er tale om et  

 projekt,  

 der er et led i erhvervsstrategien.dk 21. Flere af de delprojekter, som det  

 samlede BioTIK-projekt indeholder, har da også karakter af erhvervsfremme  

 uden  

 at indeholde bio  

  

 etiske  

  

 problemstillinger.
 Da Det Etiske Råd ikke skal beskæftige sig med erhvervsstrategi  

 eller erhvervsfremme, er det ikke givet, at de dele af BioTIK-projektet, som  

 økonomi- og erhvervsministeren på baggrund af evalueringen beslutter at  

 videreføre, skal videreføres i Det Etiske Råds regi.
 Dette er udtrykt således i bemærkningerne, at økonomi- og  

 erhvervsministeren efter evalueringen skal beslutte,  

  

 i hvilket reg  

  

 i de  

 pågældende dele af BioTIK-projektet skal fortsætte.
 Udgangspunktet for Indenrigs- og Sundhedsministeriet er, at Det  

 Etiske Råd kun skal beskæftige sig med etiske problemstillinger.
Da det ikke tilkommer Indenrigs- og Sundhedsministeriet at  

 udtale sig om, hvilke dele af BioTIK-projektet der skal videreføres, før den  

 omtalte evaluering har fundet sted, er der ikke i Det Etiske Råds  

 bevillingsramme på 6,8 mio. kr. optaget midler hertil.
Når Økonomi- og  

 Erhvervsministeriet tilkendegiver, hvilke dele der eventuelt skal videreføres  

 i  

 Det Etiske Råds regi, forudsætter lovforslaget, at der optages forhandling  

 herom mellem Indenrigs- og Sundhedsministeriet og Økonomi- og  

 Erhvervsministeriet.
Under disse forhandlinger skal det afklares, om de  

 pågældende aktiviteter vedrører etiske problemstillinger, som det vil være  

 naturligt at placere i Det Etiske Råd og om, hvilke midler (  

  

 med hvilke  

 midler  

  

 ) Økonomi- og Erhvervsministeriet vil overføre til Det Etiske Råds  

 budget for at løse disse opgaver.
 Spørgsmål 6:
Ministeren bedes oplyse, hvorvidt sammenlægning til Det Etiske  

 Råd i praksis indebærer behov for andet/større lejemål, og i givet fald, er  

 der  

 så afsat nye driftsmidler hertil? Svar:
 Det er skønnet, at den udvidelse af Det Etiske Råds sekretariat  

 med 4 - 5 ansatte, som lovforslaget indebærer, kan ske ved at leje sig ind i  

 supplerende lokaler på rådets nuværende adresse Ravnsborggade 2-4, 2200  

 Købehavn N.
 Der er efter min opfattelse afsat tilstrækkelige driftsmidler  

 hertil inden for lovforslagets budgetramme på 6,8 mio. kr.
 Spørgsmål 7:
Kan ministeren bekræfte, at Det Etiske Råd ikke tilføres  

 driftsmidler, der svarer til det samlede beløb for driften i Etisk Råd,  

 BIOSAM  

 og BIOTIK? Hvor stor er forskellen på henholdsvis den samlede lønside og  

 anden  

 drift fra de 3 budgetområder i dag og til nyt fælles budget? Svar:
 Såvel Biosam som BioTIK er midlertidige projekter og en  

 permanentgørelse af disse har aldrig været på tale.
 Biosam udløber pr. 30. juni 2004 og BioTIK udløber pr. 31.  

 december 2004.
 Det Etiske Råd etableres som et permanent råd.
 Det er problematisk at sammenligne midlertidige foranstaltninger  

 med permanente tiltag.
 De  

  

 samlede lønmidler  

  

 i dag (2004) til Biosam (0,8 mio.  

 kr.), BioTIK (2,4 mio. kr.) og Det Etiske Råd (2,3 mio. kr.) udgør i alt 5,5  

 mio. kr.
 Det Etiske Råds  

  

 lønmidler  

  

 efter lovforslaget (2005) udgør  

 3,8 mio. kr.
 Andre driftsudgifter  

  

 i dag (2004) til Biosam (0,8 mio.  

 kr.), BioTIK (6,1 mio. kr.) og Det Etiske Råd (2,1 mio. kr.) udgør i alt 9,0  

 mio. kr.
 Det Etiske Råds  

  

 andre driftsudgifter  

  

 efter lovforslaget  

 (2005) udgør 3,0 mio. kr.
 Der henvises i øvrigt til besvarelsen af spørgsmål 12.
 Spørgsmål 9:
Finder ministeren det i overensstemmelse med Danmarks deltagelse  

 i internationalt samarbejde på forskningsområdet m.v., hvis Det Etiske Råd  

 ikke  

 har tilstrækkelige driftsmidler til   

 	  

    

 oversættelse af  

 rapporter (helt eller delvis) til f.eks. engelsk   

 	  

    

 deltagelse for enkelte  

 rådsmedlemmer og sekretariatsansatte i internationale/europæiske fællesmøder  

 om  

 etik på rådets kompetenceområde Svar:
 Det er min opfattelse, at der inden for lovforslagets  

 budgetramme på 6,8 mio. kr. er tilvejebragt mulighed for, at Det Etiske Råd  

 kan  

 udsende rapporter i trykt form, og i fornødent omfang oversætte rapporter til  

 f.eks. engelsk og deltage i internationale/europæiske møder om etik på rådets  

 kompetenceområde.
 Det er Det Etiske Råd, der selv må prioritere rådets forskellige  

 aktiviteter inden for budgetrammen.
 Spørgsmål 10:
I hvilket omfang forudsætter ministeren, at Det Etiske Råd skal  

 påtage sig brugerbetalt arbejde for andre for at have råd til egne  

 basisudgifter? Svar:
 Det er min opfattelse, at Det Etiske Råd inden for lovforslagets  

 budgetramme på 6,8 mio. kr. selv kan afholde sine basisudgifter.
 Spørgsmål 11:
Vil ministeren være positiv over for, at midler fra den såkaldte  

 »forskningsreserve« i 2005 kan frigives til drift i Det Etiske Råd? Svar:
 Ministeriet for Videnskab, Teknologi og Udvikling har til  

 spørgsmålet oplyst, at forskningsreserven er tiltænkt at sikre stabilitet i  

 de  

 statslige forskningsbevillinger, skal understøtte reformerne af  

 universiteterne,  

 sektorforskningen og forskningsrådssystemet og anvendes til nye initiativer,  

 der kan styrke det danske vidensystem.
Midlerne skal således anvendes til nye initiativer vedrørende  

 forskning og innovation.
Det Etiske Råds virksomhed kan efter  

 Videnskabsministeriets opfattelse ikke omfattes heraf.
