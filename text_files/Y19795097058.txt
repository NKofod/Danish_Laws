 Forbrugerombudsmanden tog en bogklubs abonnementsvilkår op til  

 vurdering, og udtalte sig vedrørende levering af bøger uden forudgående  

 anmodning, levering af bøger som »gave« i forbindelse med levering  

 af bogpakker, levering af flerbindsværker til medlemspris betinget af fortsat  

 medlemskab, samt pris og leveringsterminer.
 Forskellige spørgsmål vedrørende bogklubvirksomhd.
 På baggrund af nogle klager over et bogforlag, som driver en række  

 bogklubber, optog FO forhandlinger med forlaget.
Den i bogklubberne anvendte fremgangsmåde er nærmere den, at der til  

 medlemmerne med regelmæssige mellemrum fremsendes bogpakker samt et  

 medlemsblad, der bl.a. oplyser om indholdet af fremtidige bogpakker og deres  

 pris.
Fremtidige bogpakker kan afbestilles på forhånd eller returneres efter  

 gennemsyn.
Opsigelse af medlemskab kan ske når som helst.
 Bortset fra en henstilling om på enkelte punkter at præcisere  

 medlemsbetingelserne fand FO ikke noget at indvende imod disse betingelser.
 I øvrigt forelå der i sagen bl.a. følgende spørgsmål:
 1. Levering af bøger uden forudgående anmodning.
På baggrund af en gennemgang af medlemsbetingelserne og bogpakkernes  

 sædvanlige indhold var det FO's opfattelse, at medlemmerne har en berettiget  

 forventning om, at medlemskabet ikke indebærer leverancer udover disse  

 pakker, samt at pakkernes indhold og pris ikke væsentligt ændres ensidigt af  

 bogklubben fra gang til gang.
Fremsendelse af yderligere leverancer og  

 ensidig iværksættelse af væsentlige ændringer i bogpakkernes indhold og pris  

 vil derfor efter FO's opfattelse være i strid med god markedsførinssskik og  

 efter omstændighederne i strid med markedsføringslovens § 2.
 Ændringer og yderligere leverancer som anført må derfor efter FO's  

 opfattelse kun ske efter medlemmernes udtrykkelige accept.
 Særlig bemærkedes at påbegyndelse af levering af et flerebindsværk udover  

 eller som en del af de ordinære bogpakker, uden forudgående bestilling fra  

 medlemmerne, må anss for stridende mod markedsføringsloven som anført.
 2. Levering af bøger som »gave« i forbindelse med levering  

 af bogpakker.
 Forlaget havde bl.a. i et tilfælde fremsendt første bind af et  

 flerebindsværk og i et andet tilfælde nogle ekstra bøger som »gave«  

 i forbindelse med levering af bogpakker.
FO udtalte hertil, at en sådan fremgangsmåde indebærer en overtrædelse af  

 markedsføringslovens § 6, stk. 1, om ulovlig tilgift.
Det anførte gælder  

 efter FO's opfattelse, selv om der kun foreligger køb på prøve med ret til at  

 returnere bogpakkens øvrige indhold og beholde bøgerne, der er fremsendt som  

 »gave«.
 2. Levering af flerebindsværker til medlamspris betinget af fortsat  

 medlemskab.
 FO udtalte, at der efter hans opfattelse ikke i medfør af  

 markedsføringsloven er noget til hinder for, at bogklubber til medlemmer  

 udsender tilbud om køb af bøger og bogværker til en særlig fordelagtig  

 medlemspris.
 I sagen forelå midlertid tilfælde, hvor salg af et flerebindsværk til en  

 særlig bogklubpris var sket på en sådan måde, at erhvervelsen af værket til  

 denne pris var betinget af medlemskab, indtil levering af værkets enkelte  

 bind var afsluttet, hvilket havde varet op til flere år.
FO fandt en sådan sammenkædning af køb af et flerebindsværk med køb af  

 bogpakker, hvis nærmer indhold og nøjagtige pris ikke kendes på forhånd, i  

 strid med god markedsføringsskik.
Endvidere anførte FO, at den anvendte  

 fremgangsmåde indebærer, at prisfordelen ved køb af et værk til bogklubpris  

 får en tilgiftslignende karakter, idet prisfordelen er betinget af fortsat  

 køb af bogpakker.
 4. Pris og leveringsterminer ved udsendelse af flerebindsværker.
a.
Pris.
I forbindelse med levering af første bind af et flerebindsværk var der i  

 medlemsbladet taget følgende forbehold om prisforhøjelser:  

 »Medlemsprisen for ....., tilsendt i separate pakker er sat uden nogen  

 margin til forhøjelser i produktions- eller porto- og  

 forsendelsesomkostninger.
Der må derfor tages forbehold mod mindre  

 reguleringer i udgivelsesperioden«.
FO udtalte hertil, at mens der ikke fandtes noget at indvende mod et  

 forbehold om prisstigning som følge af portoforhøjelser, ansås  

 prisforbeholdet i øvrigt for at være i strid med god markedsføringsskik.
Der  

 blev herved lagt vægt på, at forbeholdet var ubestemt.
I tilslutning hertil  

 udtalte FO, at sådanne forbehold efter hans opfattelse må være udformet  

 således, at eventuelle prisstigninger er knyttet til kendsgerninger, hvis  

 tilstedeværelse forbrugerne har mulighed for at kontrollere.
 Endvidere udtalte FO, at i de tilfælde, hvor der i forbindelse med  

 indgåelse af aftale om levering af et flerebindsværk ikke er taget forbehold  

 om prisforhøjelser, må aftalen forstås således, at prisen er fast.
b.
Leveringsterminer.
FO udtalte, at det efter hans opfattelse er af afgørende betydning for  

 forbrugerne ved indgåelse af aftaler om levering af flerebindsværker over en  

 længere periode at være bekendt med leveringsterminerne.
På den anden side må  

 der ved indgåelse af aftale om levering af endnu ikke udgivne værker tages  

 hensyn til sælgerens interesse i at kunne udskyde de enkelte leverancer.
 Med hensyn til adgangen til at fremskynde de enkelte leverancer udtalte  

 FO, at der efter hans opfattelse ikke er samme hensyn at tage til sælgeren.  

 Derimod har forbrugerne en væsentlig interesse i på forhånd at have kendskab  

 til, hvornår der bliver leveret med en deraf følgende forpligtelse til at  

 betale.
 Under henvisning hertil udtalte FO, at det må anses for at være i strid  

 med god markedsføringsskik at undlade at fastsætte leveringsterminer i  

 aftaler om levering af flerebindsværker eller at angive disse terminer på en  

 sådan måde, at den erhvervsdrivende har adgang til at fremskylde levering  

 eller har betydelig frihed til at udskyde leveringen.
 Det bemærkes, at udtalelsen er afgivet før ikrafttrædelse af lov om  

 ændring af købeloven (forbrugerkøb), hvorfor forbehold om udskydelse af  

 levering nu også skal bedømmes i lyset af købelovens § 75, der bestemmer, at  

 køberen, uanset at leveringstiden er udskudt i henhold til et forbehold, kan  

 hæve købet, hvis sælgeren ikke efter påkrav leverer salgsgenstanden inden  

 udløbet af en rimelig frist, som køberen har fastsat eller, hvis der ikke er  

 fastsat en sådan frist, inden rimelig tid.
 5. Angivelse af aftalevlkår i bestillingskuponer og  

 reklamemateriale.
 FO udtalte, at det efter hans opfattelse i medfør af markedsføringsloven  

 kan kræves, at aftalevilkår i reklamemateriale eller i eventuelt anvende  

 bestillingskuponer angives samlet på en iøjenfaldende, let tilgængelig og  

 rimeligt udtømmende måde.
