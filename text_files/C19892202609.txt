(Til kontaktudvalgene vedrørende 1.  

 gymnasieklasse og rektorerne for samtlige gymnasieskoler) I henhold til bekendtgørelse nr. 417 af den 16. september 1985 som ændret  

 ved bekendtgørelse nr. 278 af 13. maj 1987 og bekendtgørelse nr. 97 af 29.  

 februar 1988 fastsættes følgende:
 1. Optagelse i 1.g af ansøgere, som ikke har haft  

 mulighed for at opfylde optagelseskravene, fx på grund af ophold i udlandet  

 eller udenlandsk baggrund.
Sådanne ansøgere kan optages, hvis rektor for den primært ønskede skole  

 skønner, at vedkommende har den nødvendige faglige og sproglige baggrund for  

 at gennemføre uddannelsen på den normerede tid.
Ansøgeren kan evt. henvises  

 til en optagelsesprøve, jf. pkt. 7. Det er forudsætning for optagelsen, at  

 eleven efter studentereksamen vil have opnået et niveau i tysk eller fransk,  

 som mindst svarer til folkeskolens afgangsprøve i faget, fx. ved at eleven  

 har valgt et af sprogene som begyndersprog eller aflægger folkeskolens  

 afgangsprøve i eet af sprogene inden udgangen af 3. gymnasieklasse.
 2. Optagelse i 1.g af ansøgere, som ikke kommer  

 direkte fra grundskolen.
For disse ansøgere gælder de normale optagelsesbetingelser, idet en  

 eventuel egnethedserklæring fra folkeskolen bevarer sin gyldighed i tre år,  

 og ansøgerne behandles i overensstemmelse hermed.
Rektor for den primært  

 ansøgte skole kan dog i alle tilfælde henvises ansøgeren til en  

 optagelsesprøve, jf. pkt. 7.
For ansøgere, som ikke har en egnethedserklæring fra folkeskolen, afholdes  

 en optagelsesprøve, jf. pkt. 7, idet rektor dog er også skal tage ansøgerens  

 beskæftigelse i perioden efter folkeskolen i betragtning ved vurderingen af  

 ansøgerens egnethed.
Rektor træffer afgørelse om optagelse ud fra en  

 helhedsvurdering af ansøgeren.
 Elever fra Europaskolerne, som er oprykket i Europaskolens 5. klasse, kan  

 optages i gymnasiet uden optagelsesprøve.
 3. Optagelse i 1.g af ansøgere fra friskoler, private  

 grundskoler og efterskoler, som ikke forbereder til folkeskolens  

 afgangsprøver.
 Sådanne ansøgere kan optages efter en optagelsesprøve, jf. pkt. 7, idet  

 rektor også skal tage den afleverende skoles beskrivelse af eleven i  

 betragtning ved vurderingen af ansøgerens egnethed.
Der dispenseres kun fra kravet om folkeskolens afgangsprøver, og ikke fra  

 kravet om forkundskaber, herunder kravet om 9 års skolegang og om, at der er  

 fulgt undervisning i tysk eller fransk på 7.-9. klassetrin, ligesom ansøgere  

 til matematisk linje skal have modtaget undervisning i fysik svarende til  

 folkeskolens 9. klasse.
Rektor træffer afgørelse om optagelse ud fra en  

 helhedsvurdering af ansøgeren.
4. Optagelse i løbet af 1.g eller i 2.g Rektor kan optage elever senere i forløbet, hvis det, eventuelt efter  

 faglige prøver, vurderes, at ansøgeren har de nødvendige forkundskaber til at  

 kunne følge undervisningen på det klassetrin, hvor vedkommende optages, jf.  

 her især kravet om tysk eller fransk i punkt 1. Det bemærkes specielt, at  

 ansøgere fra andre nordiske lande, fra Europaskolerne og fra internationale  

 skoler, som giver undervisning efter reglerne for International  

 Baccalaureate, bør optages på et sådant klassetrin, at de kan fuldføre deres  

 uddannelse uden forsinkelse.
Det er en forudsætning for indstilling til  

 studentereksamen, at eleven har gennemført mindst to års undervisning i  

 gymnasieskolen.
Rektor kan eventuelt dispensere fra undervisning og  

 årskarakter i de fag, der afsluttes efter 1.g under forudsætning af, at  

 eleven enten kan dokumentere at have modtaget undervisning i faget på  

 tilsvarende niveau (fx. ved en udenlandsk uddannelsesinstitution) eller  

 aflægger prøve i faget.
Karakteren for prøver aflagt efter denne bestemmelse  

 indgår i elevens eksamenskarakter, men prøven tæller ikke med i elevens  

 samlede prøveantal på 10 prøver som led i studentereksamen.
Rektor kan  

 endvidere tillade, at en elev følger undervisningen i et manglende fag på et  

 andet klassetrin.
5. Ophold ved udenlandsk skole i 2.g Det vil normalt være forbundet med store vanskeligheder at tilrettelægge  

 et uddannelsesforløb på en udenlandsk uddannelsesinstitution på en sådan  

 måde, at det vil være muligt at gå direkte ind i et 3.g-forløb på baggrund af  

 1.g samt det udenlandske skoleophold.
I visse tilfælde (især ved ophold i  

 europæiske lande) vil man imidlertid kunne opnå merit for et års ophold også  

 i denne situation.
Dersom der kan dokumenteres undervisning i relevante fag  

 og eleven vælger valgfag i overensstemmelse hermed, kan direktoratet dog  

 efter indstilling fra rektor give de nødvendige dispensationer.
6. Godkendelse af elevers skift af påbegyndte valg- og  

 sprogfag.
Rektor kan godkende sådanne skift, hvis der foreligger særlige  

 omstændigheder og eleven iøvrigt har tilstrækkelige forkundskaber i det fag,  

 der ønskes, til at kunne indgå i undervisningen på det stade, man er nået  

 til.
 7. Om optagelsesprøven til 1.g.
 Optagelsesprøven har til formål at undersøge, om eleven er i besiddelse af  

 en sådan modenhed og indsigt, at eleven må forventes at kunne følge  

 undervisningen i gymnasiet på tilfredsstillende måde og fuldføre uddannelsen  

 på normal tid.
Samtlige elever, der skal til optagelsesprøve, prøves i dansk.
Herudover  

 prøves ansøgerne til sproglig linie i engelsk og tysk eller fransk og  

 ansøgere til matematisk linie i matematik samt fysik og kemi.
Der medvirker to lærere i hvert fag ved optagelsesprøven.
Prøvens form er  

 for hvert fags vedkommende en samtale af ca. et kvarters varighed.
Hvor  

 prøven har udgangspunkt i en ulæst tekst, gives eleven 5-10 minutter til en  

 orienterende gennemlæsning.
 Eleven skal forud for prøven orienteres om indholdet af denne.
 I dansk har samtalen som grundlag en kort ulæst tekst.
I engelsk og tysk eller fransk tager samtalen udgangspunkt i en  

 ulæst og i fornødent omfang glosseret tekst på ca. 1/4 side.
Tekststykkets  

 sværhedsgrad bør svare til niveauet i grundskolens 9. klasse.
Samtalen bør  

 hovedsagelig foregå på det pågældende sprog.
Oversættelse til dansk af  

 enkelte sætninger kan indgå, og der kan, eventuelt i forbindelse hermed,  

 stilles spørgsmål om elementære grammatiske begreber.
I matematik og i fysik og kemi vil det være naturligt, at prøven  

 indledes ved, at eleven redegør for, hvad denne har arbejdet med i det  

 forløbne skoleår.
Samtalen kan herefter dreje sig om nogle af disse faglige  

 emner.
Til belysning kan der i samtalen i matematik indgå løsning af opgaver  

 med enkel problemstilling.
I fysik og kemi kan eksperimentelt arbejde indgå.  

 For elever, der ikke kommer direkte fra grundskolen, tages udgangspunkt i  

 stof fra 9. klasse.
For alle fag gælder, at samtalen skal belyse elevens generelle faglige  

 modenhed og forståelse for arbejdet med faget.
Prøven er således ikke primært  

 en færdighedsprøve, der tester specifikke faglige færdigheder.
 Rektor afgør efter drøftelse med de lærere, der har medvirket ved prøven,  

 om eleven kan optages jf. optagelsesbekendtgørelsens § 12 stk. 2. I de i  

 punkt 2 og 3 nævnte tilfælde indgår henholdsvis ansøgerens beskæftigelse i  

 perioden efter grundskolen og den afleverende skoles udtalelse i grundlaget  

 for rektors afgørelse.
 8. Ikrafttræden.
 Cirkulæret træder i kraft den 1. april 1989.
 Samtidig ophæves følgende bestemmelser: Skrivelse vedrørende elever fra  

 Europaskolerne af 17. maj 1978, skrivelse om optagelse i gymnasiet af 27.  

 august 1980, skrivelse om optagelse i gymnasiet af elever fra friskoler,  

 private grundskoler og efterskoler, som ikke forbereder til folkeskolens  

 afgangsprøver af 7. marts 1986 og skrivelse vedrørende optagelsesprøven til  

 1. gymnasieklasse af 4. april 1986, alle RS 03-02.
 Ministeriet kan i særlige tilfælde dispensere fra cirkulærets  

 bestemmelser.
 P.m.v.
 e.b.
