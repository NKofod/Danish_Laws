 I medfør af § 4, stk. 2, i lov om erhvervsuddannelser, jf.  

 lovbekendtgørelse nr. 668 af 29. juli 1992, som ændret ved lov nr. 1091 af  

 23. december 1992 om ændring af lov om erhvervsuddannelser (For perioden 1.  

 januar 1993 til 31. december 1995), fastsættes:
Uddannelsen § 1.  Uddannelsens formål er, at eleven gennem  

 skoleundervisning og praktikuddannelse opnår kompetence inden for  

 finansuddannelsen inden for et af følgende specialer:
 Stk. 2.  Eleven vælger speciale ved at indgå  

 uddannelsesaftale med en virksomhed, der er godkendt som praktikvirksomhed  

 inden for specialet.
 § 2.  Det faglige udvalg for uddannelsen, jf. § 37 i  

 erhvervsuddannelsesloven, er Det Faglige Udvalg for Finanssektoren.
 § 3.  For uddannelsen gælder bekendtgørelse om  

 erhvervsuddannelser (hovedbekendtgørelsen), bekendtgørelse om eksamensordning  

 for erhvervsuddannelser (eksamensbekendtgørelsen) samt de regler, som  

 Undervisningsministeriet i øvrigt har fastsat i medfør af  

 erhvervsuddannelseslovens § 4, stk. 1.
 Uddannelsens varighed og struktur m.v.
 § 4.  Uddannelsen med specialerne pengeinstitut  

 og realkredit varer 4 år, jf. dog stk. 2. Uddannelsen med specialet  

 forsikring varer 3 år, jf. dog stk. 3.
 Stk. 2.  For elever, der indleder uddannelsen i en  

 praktikvirksomhed i specialerne pengeinstitut eller realkredit,  

 varer uddannelsen 2 - 4 år efter elevens forudgående skolemæssige baggrund  

 således:
 Stk. 3.  For elever, der indleder uddannelsen i en  

 praktikvirksomhed i specialet forsikring, varer uddannelsen 2 - 3 år  

 efter elevens forudgående skolemæssige baggrund således:
 § 5.  Elever, der indleder uddannelsen på skole,  

 begynder med en sammenlagt 1. og 2. skoleperiode på 40 uger.
 Stk. 2.  For elever, der indleder uddannelsen i en  

 praktikvirksomhed, jf. § 4, stk. 2, nr. 1, eller stk. 3, nr. 1, er  

 skoleundervisningen i det 1. år på sammenlagt 18 uger, der gennemføres i  

 skoleperioder på mindre end hele uger.
 § 6.  For elever, der uddannes i specialet  

pengeinstitut eller realkredit varer skoleundervisningen i alt  

 13 uger efter den skoleundervisning, der er omtalt i § 5.
 Stk. 2.  Skoleundervisningen veksler med  

 praktikuddannelse som anført nedenfor:
 Stk. 3.  Skoleundervisningen i 5. skoleperiode kan  

 henlægges til egnede virksomheder efter aftale mellem skolen og  

 virksomhederne.
 § 7.  For elever, der uddannes i specialet  

forsikring, varer skoleundervisningen 8 uger efter den  

 skoleundervisning, der er omtalt i § 5.
 Stk. 2.  Skoleundervisningen veksler med  

 praktikuddannelse som anført nedenfor:
Fritagelse for dele af uddannelsen § 8.  Elever, der har gennemført den sammenlagte 1. og  

 2. skoleperiode i følgende uddannelser: engroshandelsuddannelsen, uddannelsen  

 til salgsassistent, informatikassistentuddannelsen, dekoratøruddannelsen  

 eller kontoruddannelsen eller gennemført efg-basisuddannelse inden for  

 handels- og kontorområdet er fritaget for den skoleundervisning, der er  

 omtalt i § 5, stk. 1.
 Stk. 2.  Elever, der har gennemført indlednings- og  

 semesterkursus fra handelsmedhjælpereksamen er fritaget for den  

 skoleundervisning, der er omtalt i § 5, stk. 2.
 Stk. 3.  I specialerne pengeinstitut og  

realkredit er elever, der har bestået højere handelseksamen, højere  

 teknisk eksamen, studentereksamen eller højere forberedelseseksamen, fritaget  

 for den skoleundervisning, der er omtalt i § 5, samt for skoleundervisningen  

 i 3. skoleperiode.
 Stk. 4.  I specialet forsikring giver bestået  

 højere handelseksamen fritagelse for den skoleundervisning, der er omtalt i §  

 5.
 Stk. 5.  I specialet forsikring er elever, der  

 har bestået højere teknisk eksamen, studentereksamen eller højere  

 forberedelseseksamen fritaget for valgfag og for følgende grundfag i den  

 sammenlagte 1. og 2. skoleperiode:
 Stk. 6.  I specialet forsikring er elever, der  

 har bestået højere teknisk eksamen, studentereksamen eller højere  

 forberedelseseksamen fritaget for valgfag og for grundfaget Fremmedsprog (C)  

 - engelsk i det 1. år for elever, der indleder uddannelsen i en  

 praktikvirksomhed, jf. § 5, stk. 2.
 Stk. 7.  Fritagelse for dele af uddannelsen kan i øvrigt  

 ske efter §§ 8 og 9 i hovedbekendtgørelsen.
Uddannelsens mål og indhold § 9.  Eleven skal opnå konkret faglig viden og  

 færdighed samt personlig kompetence til selvstændigt at arbejde med og kunne  

 rådgive om den finansielle sektors forskellige funktioner og produkter i  

 overensstemmelse med de beskrevne mål for den teoretiske og praktiske  

 uddannelse.
Eleven skal opnå erkendelse af behovet for fortsat at holde egne  

 kvalifikationer ajour.
Uddannelsen tilrettelægges således, at den i sit sigte  

 orienterer sig mod fremtidig beskæftigelse inden for såvel almene som mere  

 specialiserede funktioner i den finansielle sektor.
 Stk. 2.  Den uddannede med speciale som anført i § 1,  

 stk. 1, skal nå de i stk. 1 anførte mål ved anvendelse af de forhold, der er  

 karakteristiske for det pågældende speciale.
Skoleundervisningen § 10.  Skoleundervisningen skal under hele  

 uddannelsesforløbet søge at sikre, at eleven opnår en helhedsorienteret viden  

 i såvel de enkelte fagområder som i samspillet fagene imellem, således at  

 eleven oplever en undervisningsmæssig sammenhæng og kan opnå de fornødne  

 teoretiske og praktiske færdigheder i forbindelse med uddannelsen inden for  

 finansområdet.
Undervisningen skal sætte eleven i stand til selvstændigt at  

 tilegne sig viden og fornødne færdigheder til fremtidig beskæftigelse på  

 arbejdsmarkedet.
Eleven skal endvidere opnå grundig viden om og forståelse af  

 samfundet og dets udvikling samt en dybtgående viden om virksomhedernes og de  

 ansattes vilkår og opgaver i en erhvervs- og samfundsmæssig sammenhæng.  

 Endelig skal undervisningen give eleven forudsætninger for personlig  

 udvikling samt kvalifikationer til videregående uddannelse og  

 efteruddannelse.
Grundfag § 11.  Undervisningen omfatter følgende grundfag i 1.  

 og 2. skoleperiode:
 Stk. 2.  Undervisningen i fremmedsprog efter stk. 1, nr.  

 4, vælges af eleven blandt de sprog, skolen kan tilbyde.
 Stk. 3.  Undervisningen for elever, der indleder  

 uddannelsen i en praktikvirksomhed, jf. § 5, stk. 2, omfatter i det 1. år  

 følgende grundfag:
 Stk. 4.  Mål, indhold og vejledende uddannelsestid for  

 de enkelte grundfag følger reglerne om disse fag.
§ 12.  Undervisningen i den sammenlagte 1. og 2.  

 skoleperiode og i undervisningen i det 1. år for elever, der indleder  

 uddannelsen i en praktikvirksomhed, jf. § 5, stk. 2, omfatter ikke områdefag  

 og specialefag.
Grundfag erstatter områdefag i uddannelsen, jf.  

 erhvervsuddannelseslovens § 24, stk. 2.
Specialefag § 13.  Finansuddannelsen indeholder følgende  

 specialefag, hvis mål og øvrige rammer fremgår af bilaget til  

 bekendtgørelsen:
 Stk. 2.  I specialet pengeinstitut undervises i følgende  

 specialefag:
 Stk. 3.  I specialet realkredit undervises i følgende  

 specialefag:
 Stk. 4.  I specialet forsikring undervises i følgende  

 specialefag:
Valgfag § 14.  Undervisningen i valgfag følger reglerne i § 14  

 i hovedbekendtgørelsen.
Stk. 2.  Den vejledende uddannelsestid for valgfag i den  

 sammenlagte 1. og 2. skoleperiode er 5,8 uger.
I skoleperioden i henhold til  

 § 5, stk. 2, er den 1,9 uger.
Undervisningsplan § 15.  Skolen fastsætter i overensstemmelse med § 15 i  

 hovedbekendtgørelsen det nærmere indhold af undervisningen.
Praktikuddannelsen § 16.  Virksomheden skal gennemføre praktikuddannelsen  

 således, at eleven med gennemført skoleundervisning kan nå uddannelsens mål,  

 jf. § 9. Introduktionen skal ske, således at elev og virksomhed får baggrund  

 for at bedømme, om uddannelsesforholdet med udbytte kan fortsætte efter  

 prøvetidens afslutning, jf. § 60 i lov om erhvervsuddannelser.
Formålet med  

 den praktiske del af finansuddannelsen inden for de enkelte specialer er, at  

 eleven opnår færdigheder og viden inden for finansområdet, der sætter  

 vedkommende i stand til, efter endt uddannelse, selvstændigt at kunne udføre  

 almindeligt forekommende ekspeditions-, vejlednings- og  

 sagsbehandlingsopgaver.
Herudover skal eleven opnå færdighed i anvendelse af  

 kontortekniske og elektroniske hjælpemidler og de dertil knyttede  

 administrative systemer, der benyttes på arbejdsstedet.
Herunder skal eleven  

 opnå viden om formålet med disse hjælpemidler og systemer samt om deres  

 indbyrdes sammenhænge.
Praktikuddannelsen tilrettelægges således, at  

 skoleundervisning og praktikuddannelse understøtter og supplerer hinanden.  

 Eleven skal modtage vejledning i de enkelte arbejdsfunktioner i løbet af  

 praktiktiden, således at der sker en alsidig oplæring og opnås en  

 grundlæggende forståelse af arbejdsopgaverne for at sikre en korrekt og  

 sikker udførelse af arbejdet.
§ 17.  For specialet pengeinstitut gælder, at  

 eleven i løbet af praktikuddannelsen, efter en introduktion, skal oplæres i  

 pengeinstituttets generelle arbejdsfunktioner samt arbejdsområder i relation  

 til pengeinstituttets forretninger med den private kunde: skat -  

 privatkunden, betalingsformidling og valuta, placering af finansielle  

 aktiver, herunder indlån, pension, privatkundelån og bolig.
Endvidere skal  

 eleven orienteres om pengeinstituttets forretninger med erhvervskunden.
Stk. 2.  Introduktion.
Den enkelte virksomhed er  

 forpligtet til at tilrettelægge en praktisk uddannelse for den enkelte elev,  

 der sikrer, at eleven indføres i pengeinstituttets arbejds- og  

 forretningsgange, regelgrundlag, teknologi, serviceydelser og  

 rådgivningsområder i relation til forretningspolitikken.
Virksomheden er  

 forpligtet til at foretage en løbende opfølgning på og registrering af  

 elevens praktiske uddannelse.
Dette bør foregå i et samarbejde mellem  

 pengeinstitut og den enkelte elev.
Uddannelsesforløbet drøftes med eleven  

 efter hvert halve år af elevtiden, og det anses for hensigtsmæssigt, at der  

 udpeges en fuldt uddannet medarbejder, der som elevvejleder har til opgave at  

 følge og yde bistand til elevens praktiske uddannelse.
Stk. 3.  Generelle arbejdsfunktioner.
Eleven skal opnå  

 færdighed i på korrekt måde at betjene pengeinstituttets kunder, både hvad  

 angår telefonbetjening og direkte kundebetjening.
Eleven skal endvidere kunne  

 anvende instituttets edb-systemer inden for de områder, eleven i øvrigt  

 arbejder med, samt kunne foretage behandling/efterbehandling af daglig  

 bogføring.
Eleven skal desuden opnå færdighed i skriftlig kommunikation til  

 instituttets kunder på et præcist og samtidig forståeligt og tilgængeligt  

 sprog.
Stk. 4.  Selvstændigt arbejde.
I slutningen af elevtiden  

 skal eleven selvstændigt - under anvendelse af de færdigheder, der er  

 erhvervet gennem arbejdet med praktikuddannelsens arbejdsområder - kunne  

 foretage dagligt forekommende ekspeditioner med privatkunden samt kunne  

 medvirke ved øvrige forretninger som beskrevet nedenfor.
Stk. 5.  Skat - privatkunden.
Eleven skal opnå færdighed  

 i at kunne beregne en typisk lønmodtagers skattepligtige indkomst og skat  

 samt færdighed i at kunne opstille budget på basis af privatkundens  

 oplysninger.
Endvidere skal eleven oplæres til at medvirke til at vurdere et  

 budgets realisme og kundens økonomi på længere sigt.
Stk. 6.  Betalingsformidling og valuta - privatkunden.  

 Eleven skal opnå færdighed i at udføre ekspeditioner på  

 betalingsformidlingskonti.
Endvidere skal eleven opnå færdighed i at behandle  

 privatkundens betalingsformidling via PBS (Pengeinstitutternes Betalings  

 Systemer) samt have kendskab til PBS's øvrige produktsortiment.
Desuden skal  

 eleven opnå færdighed i ekspeditioner, der vedrører rejsevaluta.
Stk. 7.  Placering i finansielle aktiver, herunder  

 indlån - privatkunden.
Eleven skal oplæres til at kunne ekspedere på  

 indlånsformer til opsparingsformål, herunder også indlånsformer udbudt i  

 henhold til lovgivning.
Desuden skal eleven have et sådant kendskab til  

 handel med finansielle aktiver, at eleven kan medvirke ved opklaring af  

 kundens placeringsbehov i relation til kundens ønsker.
Endvidere skal eleven  

 kunne forklare notaen vedrørende privates køb og salg af finansielle aktiver.  

 Herudover skal eleven oplæres til at medvirke ved registreringer i  

 VP-centralen (Værdipapircentralen) samt ved boks- og depotforretninger.
Stk. 8.  Pension - privatkunden.
Eleven skal oplæres til  

 at kunne vejlede kunden om reglerne for gældende pensionsordninger i  

 pengeinstituttet, herunder de skattemæssige konsekvenser, samt til at kunne  

 medvirke ved pensionsrådgivning generelt, herunder have kendskab til  

 beskatningsmæssige aspekter i forbindelse med udbetaling af pension.
Stk. 9.  Privatkundelån.
Eleven skal oplæres til at  

 medvirke ved udfærdigelse af låneindstillinger og kreditvurderinger, herunder  

 vurdering af mulige sikkerheder og vurdering af kundens økonomi.
Eleven skal  

 oplæres til at medvirke ved ekspedition af privatkundelån, herunder have  

 viden om udfærdigelse af dokumenter efter gældende retsregler.
Stk. 10.  Bolig - privatkunden.
Eleven skal oplæres til  

 at kunne opstille budget ved køb af ejerbolig inklusive skatteberegning og  

 skøn over »huslejens« størrelse.
Eleven skal endvidere oplæres til  

 at medvirke ved de aktiviteter inden for pengeinstitutter, der følger i  

 forbindelse med kundens handel med fast ejendom, herunder have kendskab til  

 ejendomshandelens forløb og dokumenter.
Desuden skal eleven orienteres om de  

 økonomiske forhold og finansieringsbehov ved andelsboliger og lejeboliger.
Stk. 11.  Erhverv.
Eleven skal orienteres om produkterne  

 til erhvervsvirksomheden og om forhold vedrørende den mindre virksomheds  

 regnskabsaflæggelse.
§ 18.  For specialet realkredit gælder, at  

 eleven i løbet af praktikuddannelsen, efter en introduktion, skal oplæres i  

 realkreditinstituttets generelle arbejdsfunktioner samt arbejdsområder i  

 relation til realkreditinstituttets forretninger med kunden: skat -  

 privatkunden, privatkundelån, bolig- og ejendomshandel samt realkredit  

 generelt.
Endvidere skal eleven orienteres om realkredit erhverv.
Stk. 2.  Introduktion.
Den enkelte virksomhed er  

 forpligtet til at tilrettelægge en praktisk uddannelse for den enkelte elev,  

 der sikrer, at eleven indføres i realkreditinstituttets arbejds- og  

 forretningsgange, regelgrundlag, teknologi, serviceydelser og  

 rådgivningsområder i relation til forretningspolitikken.
Virksomheden er  

 forpligtet til at foretage en løbende opfølgning på og registrering af  

 elevens praktiske uddannelse.
Dette bør foregå i et samarbejde mellem  

 realkreditinstitut og den enkelte elev.
Uddannelsesforløbet drøftes med  

 eleven efter hvert halve år af elevtiden, og det anses for hensigtsmæssigt,  

 at der udpeges en fuldt uddannet medarbejder, der som elevvejleder har til  

 opgave at følge og yde bistand til elevens praktiske uddannelse.
Stk. 3.  Generelle arbejdsfunktioner.
Eleven skal opnå  

 færdighed i på korrekt måde at betjene realkreditinstituttets kunder, både  

 hvad angår telefonbetjening og direkte kundebetjening.
Eleven skal endvidere  

 kunne anvende instituttets edb-systemer inden for de områder, eleven i øvrigt  

 arbejder med, samt kunne foretage behandling/efterbehandling af daglig  

 bogføring.
Eleven skal desuden opnå færdighed i skriftlig kommunikation til  

 instituttets kunder på et præcist og samtidig forståeligt og tilgængeligt  

 sprog.
Stk. 4.  Selvstændigt arbejde.
I slutningen af elevtiden  

 skal eleven selvstændigt - under anvendelse af de færdigheder, der er  

 erhvervet gennem arbejdet med praktikuddannelsens arbejdsområder - kunne  

 foretage dagligt forekommende ekspeditioner med privatkunden samt kunne  

 medvirke ved øvrige forretninger som beskrevet nedenfor.
Stk. 5.  Skat - privatkunden.
Eleven skal opnå færdighed  

 i at kunne beregne en typisk lønmodtagers skattepligtige indkomst og skat  

 samt færdighed i at kunne opstille budget på basis af privatkundens  

 oplysninger.
Endvidere skal eleven oplæres til at medvirke til at vurdere et  

 budgets realisme og kundens økonomi på længere sigt.
Stk. 6.  Privatkundelån.
Eleven skal opnå færdighed i  

 udfærdigelse af låneindstillinger og kreditvurderinger, herunder vurdering af  

 mulige sikkerheder og vurdering af kundens økonomi.
Eleven skal oplæres til  

 at medvirke ved ekspedition af privatkundelån, herunder have viden om  

 dokumentudfærdigelse og gældende retsregler.
Stk. 7.  Bolig- og ejendomshandel.
Eleven skal opnå  

 færdighed i opstilling af budget ved køb af ejerbolig inklusive  

 skatteberegning og skøn over »huslejens« størrelse.
Eleven skal  

 endvidere kunne udføre de aktiviteter for realkreditinstituttet, der følger i  

 forbindelse med kundens handel med eller omprioritering af fast ejendom,  

 herunder have kendskab til en ejendomshandels forløb og dokumenter.
Desuden  

 skal eleven oplæres til at kunne medvirke ved vurdering af en privat debitors  

 betalingsevne på baggrund af budgetoverslag m.v. samt samarbejde med  

 ejendomsmæglere og advokater ved salg af overtagne ejendomme.
Stk. 8.  Realkredit generelt.
Eleven skal opnå færdighed  

 i at udføre almindelige lånesagsekspeditioner i forbindelse med optagelse af  

 realkreditlån og gældsovertagelse.
Endvidere skal eleven opnå færdighed i  

 indgåelse af fastkursaftaler/notering af kurskontrakter.
Desuden skal eleven  

 opnå færdighed i ekspeditioner, der vedrører indfrielse af lån og  

 debitoradministration, samt kunne medvirke til forberedelse af sager til  

 retsforfølgning samt have kendskab til realkreditinstituttets budget og  

 regnskabsprocedurer.
Stk. 9.  Realkredit erhverv.
Eleven skal orienteres om  

 den mindre virksomheds regnskabsaflæggelse, kreditter og lån til  

 erhvervsvirksomheden, alternative finansieringsmuligheder, afgivelse af  

 garantier over for erhvervsvirksomheden samt erhvervsvirksomhedens hæftelse  

 og sikkerhedsstillelse.
§ 19.  For specialet forsikring gælder, at  

 eleven i løbet af praktikuddannelsen skal have en grundig oplæring på mindst  

 tre forskellige arbejdsområder af hver mindst fire måneders varighed.
Ved  

 arbejdsområder forstås funktionelt afgrænsede dele af det dagligt  

 forekommende arbejde i virksomheden (police, skade eller øvrige  

 arbejdsområder). På lokalkontorer skal det tilstræbes, at elever får  

 lejlighed til at stifte bekendtskab med arbejdet på såvel hoved- som  

 lokalkontor.
I løbet af praktiktiden skal eleven efter introduktionen oplæres  

 i arbejdsområderne police og skade.
Disse arbejdsområder er obligatoriske,  

 medens oplæring i øvrige arbejdsområder sker efter behov.
Stk. 2.  Introduktion.
Eleven skal have en grundig  

 introduktion til virksomhedens forskellige arbejdsområder.
Introduktionen  

 omfatter:
Stk. 3.  Arbejdsområdet police.
Inden for det  

 forretningsområde, som den aktuelle policeafdeling omfatter, skal eleven opnå  

 færdigheder i alle normalt forekommende typer opgaver inden for  

 forretningsgangene tilbudsgivning, nytegning, ændring, opsigelse og afgang,  

 herunder tarifering og anvendelse af tariffen som håndbog, hvad enten dette  

 hjælpemiddel er i form af traditionel bog/ringbind eller er i form af  

 edb-systemer.
Foruden de tekniske færdigheder inden for policeområdet skal  

 eleven kunne yde korrekt betjening og service over for kunden, henholdsvis  

 hoved- eller lokalkontor, samt over for assurandør, mægler, konsulent eller  

 forhandler - herunder betjening af disse ved personlig henvendelse, ved hjælp  

 af telefon og i form af skriftlig korrespondance.
Inden for dette ligger  

 beherskelse af virksomhedens edb- og øvrige administrative systemer, der  

 anvendes ved tilbudsgivning, tegning, ændring m.v.
Arbejdsområdet police  

 udgøres således af en kombination af forsikringsteknisk viden, en anvendelse  

 af virksomhedens administrative systemer inden for arbejdsområdet samt ydelse  

 af den service, der er korrekt over for de aktuelle typer kunder, kolleger og  

 øvrige samarbejdspartnere.
Stk. 4.  Arbejdsområdet skade.
Inden for det  

 forretningsområde, som den aktuelle skadeafdeling/udbetalingsafdeling  

 omfatter, skal eleven opnå færdigheder i alle normalt forekommende typer  

 opgaver inden for forretningsgangene i forbindelse med skadebehandling,  

 herunder vurdering af, om skaden er dækningsberettiget, skadeopgørelse ved  

 hjælp af skadehåndbog eller tilsvarende edb-systemer samt afvisning.
Eleven  

 skal kunne yde korrekt kundebetjening inden for området både over for kunden  

 selv, over for hoved-, henholdsvis lokalkontor og eventuel reparatør,  

 leverandør, taksator, konsulent, assurandør eller mægler.
Eleven skal i  

 praksis kunne leve op til virksomhedens serviceniveau over for disse, hvad  

 enten det er ved personlig betjening, ved hjælp af telefon eller ved  

 skriftlig korrespondance.
Inden for dette ligger anvendelse af virksomhedens  

 edb- og øvrige administrative systemer.
Eleven skal kunne rådgive og vejlede  

 kunden både i de praktiske ting som udfyldelse af skadesanmeldelse,  

 forretningsgang ved erstatning eller reparation og eventuelle konsekvenser  

 for forsikringen.
Og eleven skal kunne vejlede i afhjælpning af følger af  

 skaden, også når denne ikke er dækningsberettiget.
Arbejdsområdet skade  

 udgøres således af en kombination af forsikringsfaglig viden, herunder om  

 samspillet mellem forskellige forsikringstypers dækningsomfang, af en  

 anvendelse af virksomhedens administrative systemer, herunder især edb, samt  

 af et overblik over forretningsgangen ved skadebehandlingen.
Disse forhold  

 skal eleven kunne formidle over for kunden og andre involverede i  

 skadebehandlingen på en måde, så alle disse grupper får den forventede  

 service.
Stk. 5.  Øvrige arbejdsområder.
Det afhænger af  

 praktikvirksomheden, hvad eleven i sin turnus kommer til at beskæftige sig  

 med ud over de obligatoriske arbejdsområder.
Et tredie og eventuelt fjerde  

 arbejdsområde kan være arbejde på lokalkontor, i police- eller  

 skadeafdelinger inden for andre (beslægtede) forsikringsbrancher eller  

 oplæring i administrative afdelinger.
For disse områder gælder samme  

 principper, som beskrevet ovenfor under police og skade.
Oplæringen skal  

 indeholde faglige og administrative færdigheder inden for de normalt  

 forekommende typer sager.
Eleven skal kunne betjene kunder og øvrige parter  

 inden for området både ved personlig betjening, ved hjælp af telefon og ved  

 skriftlig korrespondance.
Stk. 6.  Selvstændigt arbejde.
I slutningen af  

 praktiktiden skal eleven arbejde selvstændigt under anvendelse af såvel  

 faglige som administrative færdigheder samt yde en korrekt kundebetjening.  

 Det vil sige, at eleven på dette tidspunkt skal kunne arbejde selvstændigt  

 som sagsbehandler på almindeligt forekommende typer sager inden for de  

 forretningsområder, hvor oplæringen har fundet sted.
Praktikerklæring § 20.  Hvis virksomheden ved afslutningen af en  

 praktikperiode, undtagen den sidste, skønner, at eleven har særligt behov med  

 hensyn til skoleundervisning, giver virksomheden en erklæring herom til  

 skolen og eleven.
Stk. 2.  Virksomheden udsteder en praktikerklæring i  

 overensstemmelse med hovedbekendtgørelsen, når praktiktiden i en virksomhed  

 er afsluttet.
Praktikerklæringen sendes til eleven og skolen med kopi til Det  

 faglige Udvalg for Finanssektoren.
 Stk. 3.  Det faglige udvalg udfærdiger i  

 overensstemmelse med hovedbekendtgørelsen blanketter til brug for de  

 erklæringer, som er nævnt i stk. 1 og 2.
 Stk. 4.  Det faglige udvalg udsender blanketterne til  

 praktikvirksomhederne i overensstemmelse med reglerne herom i  

 hovedbekendtgørelsen.
 Bedømmelse og uddannelsesbeviser m.v.
Skolens løbende bedømmelse § 21.  I forbindelse med undervisningens gennemførelse  

 foretager skolen en løbende bedømmelse af eleven i overensstemmelse med  

 skolebedømmelsesplanen, jf. hovedbekendtgørelsen.
 Stk. 2.  Formålet med den løbende bedømmelse er at  

 hjælpe og vejlede eleven og at give grundlag for udstedelse af  

 skolevejledning samt at evaluere undervisningens indhold og metode.
 § 22.  Skolen giver i øvrigt karakterer i grundfagene  

 efter reglerne om grundfag.
 Stk. 2.  Bedømmelsesformer og karaktergivning i valgfag  

 følger reglerne for disse fag.
 Stk. 3.  I de specialefag inden for specialet  

pengeinstitut, jf. § 13, stk. 2, og de specialefag inden for specialet  

realkredit, jf. § 13, stk. 3, hvori der ikke afholdes prøve giver  

 skolen standpunktskarakterer i forhold til målene for undervisningen.  

 Standpunktskarakteren skal udtrykke elevens færdigheder i forhold til fagets  

 mål på det tidspunkt, hvor karakteren gives.
 Stk. 4.  Bedømmelsesformer og karaktergivning i  

 specialefagene inden for specialet forsikring følger reglerne i § 28.  

 Der gives ikke standpunktskarakterer i specialefagene.
Skolevejledning § 23.  Ved afslutningen af 2. skoleperiode for elever  

 efter § 5, stk. 1, og efter skoleundervisningen i det 1. år for elever efter  

 § 5, stk. 2, udsteder skolen en skolevejledning til eleven og til den  

 eventuelle praktikvirksomhed.
Ved afslutningen af hver af de følgende  

 skoleperioder, jf. dog stk. 3, udstedes ligeledes en skolevejledning.
 Stk. 2.  Skolevejledningen, som udfærdiges i  

 overensstemmelse med hovedbekendtgørelsen, skal indeholde oplysning om:
Stk. 3.  Efter sidste skoleperiode i uddannelsen med det  

 valgte speciale udsteder skolen kun en skolevejledning, hvis betingelserne  

 for udstedelse af skolebevis, jf. § 31, ikke er opfyldt.
Skolen kan dog  

 udstede en skolevejledning efter sidste skoleperiode med angivelse af elevens  

 eventuelle behov for supplerende oplæring i virksomheden.
Skolens bedømmelse efter 2. skoleperiode § 24.  For elever, der indleder uddannelsen på skole,  

 bestemmer ministeriet hver eksamenstermin ved lodtrækning for den enkelte  

 skole, i hvilke 3 grundfag der skal aflægges prøve.
Ministeriet bestemmer  

 endvidere, på hvilke skoler der skal aflægges prøve i valgfag.
Skolen  

 bestemmer, i hvilket af de resterende grundfag, der indgår i projektet, jf.  

 stk. 3, der skal aflægges mundtlig prøve.
 Stk. 2.  Mindst 2 af prøverne i grundfag skal være  

 skriftlige.
Stk. 3.  Projektet omfatter mindst 4 af grundfagene  

 efter skolens nærmere bestemmelse.
Målet med projektet er, at eleven skal  

 kunne anvende viden og færdigheder fra forskellige grundfag på en  

 helhedsorienteret måde.
Stk. 4.  Projektet er af en uges varighed i slutningen  

 af 2. skoleperiode.
I forbindelse med projektet udarbejder hver af eleverne  

 et skriftligt oplæg, som danner grundlag for den mundtlige prøve.
Skolen  

 bestemmer omfanget af eventuel forberedelsestid og eventuelle hjælpemidler  

 ved den mundtlige prøve.
§ 25.  Elever, der indleder uddannelsen i en  

 praktikvirksomhed, aflægger prøve i de 4 grundfag.
Ministeriet bestemmer  

 efter lodtrækning, i hvilke fag der afholdes skriftlig prøve.
Mindst 2 af  

 prøverne i grundfagene skal være skriftlige.
 Stk. 2.  Ministeriet bestemmer endvidere, på hvilke  

 skoler der skal afholdes prøve i valgfag.
Eksamen i specialefagene inden for specialet pengeinstitut og  

 specialet realkredit § 26.  Efter afslutning af 4. skoleperiode, jf. § 6,  

 stk. 2, nr. 3, afholdes skriftlige prøver i specialefagene finansielle  

 kalkulationer og finansielle markeder.
 Stk. 2.  Opgaverne er fælles for alle skoler, jf. § 13,  

 stk. 1, 2. pkt., i eksamensbekendtgørelsen.
 Stk. 3.  Prøverne har følgende varighed:
Stk. 4.  Alle trykte og elektroniske hjælpemidler er  

 tilladte.
Det elektroniske udstyr skal være batteridrevet, lydløst og må ikke  

 være tilkoblet noget net.
Stk. 5.  For så vidt angår specialet  

pengeinstitut, er prøverne bestået, når der ved prøverne i de i stk. 1  

 nævnte fag er opnået mindst karakteren 6 i hver af prøverne.
For så vidt  

 angår specialet realkredit henvises til § 27, stk. 13, om  

 beståelseskriterium.
Svendeprøve § 27.  Den skriftlige gruppeopgave og de efterfølgende  

 skriftlige og mundtlige prøver i den sidste praktikperiode udgør en  

 svendeprøve i specialerne pengeinstitut og realkredit, jf. §  

 33, stk. 4, i Erhvervsuddannelsesloven.
 Stk. 2.  I den sidste praktikperiode, jf. § 6, stk. 2,  

 nr. 5, afholdes skriftlig prøve samt individuel mundtlig prøve på grundlag af  

 en godkendt skriftlig grupperapport udarbejdet i den sidste praktikperiode.  

 Prøverne omfatter undervisningen i specialefagene pengeinstitutforretninger,  

 henholdsvis realkreditforretninger, jf. § 13, stk. 2, litra c, henholdsvis §  

 13, stk. 3, litra c.
Stk. 3.  Anmeldelse om eksamen (svendeprøve) til det  

 faglige udvalg sker på skolens foranledning ved begyndelsen af 5.  

 skoleperiode.
Anmeldelsen skal indeholde følgende oplysninger:
 Stk. 4.  Det faglige udvalg udpeger 2 censorer, der  

 bedømmer den enkelte elevs præstationer i gruppeopgaven, den skriftlige og  

 den mundtlige prøve.
Stk. 5.  Den skriftlige gruppeopgave har til formål at  

 sammenfatte de kundskaber, som eleverne har tilegnet sig ved undervisningen i  

 pengeinstitutforretninger, henholdsvis realkreditforretninger, kombineret med  

 de tidligere erhvervede kundskaber fra fagene finansielle kalkulationer og  

 finansielle markeder.
Kundskaberne udmøntes i besvarelse af gruppeopgaven,  

 der stilles inden for de problemstillinger, man møder i praksis, dækkende  

 pensumområdet vedrørende samspillet mellem pengeinstituttet, henholdsvis  

 realkreditinstituttet, og den private kunde.
Stk. 6.  Eleverne skal i gruppevis samarbejde Den skriftlige gruppeopgave danner grundlag for den individuelle mundtlige  

 prøve.
Der eksamineres i hele pensum i specialefagene  

 pengeinstitutforretninger og realkreditforretninger.
Stk. 7.  Svendeprøven tilrettelægges, og opgaverne  

 planlægges, tilrettelægges og stilles af det faglige udvalg.
Eleverne har 0,6  

 uge til udarbejdelse af grupperapporten.
Besvarelsen af gruppeopgaven skal  

 være godkendt af 2 censorer, for at eleverne kan gå til mundtlig eksamen.
Stk. 8.  Eleven skal aflægge skriftlig og mundtlig prøve  

 i fagene pengeinstitutforretninger, henholdsvis realkreditforretninger.
Den  

 skriftlig prøve er af 4 timers varighed, og den individuelle mundtlige prøve  

 er af ca. 1/2 times varighed.
Den mundtlige prøve finder sted på grundlag af  

 den i stk. 6 nævnte godkendte skriftlige grupperapport.
Der må anvendes de  

 hjælpemidler, der er anført i § 26, stk. 4.
 Stk. 9.  Der gives 1 karakter i hver af de 2 prøver.
 Stk. 10.  Hvis censorerne bedømmer besvarelsen af den  

 skriftlige prøve til en karakter under 6, omcensureres besvarelsen 1 gang  

 umiddelbart efter af 2 andre censorer.
 Stk. 11.  Ved bedømmelsen af den skriftlige og den  

 mundtlige prøve anvendes 13-skalaen, jf. § 30.
 Stk. 12.  Eleven har bestået pengeinstitutforretninger,  

 hvis summen af karaktererne opnået ved den skriftlige og den mundtlige prøve  

 er mindst 12. Det faglige udvalg meddeler eleven, skolen og  

 praktikvirksomheden resultatet af bedømmelsen.
 Stk. 13.  Eleven har bestået realkreditforretninger, når  

 summen af karaktererne opnået ved prøverne i finansielle kalkulationer og  

 finansielle markeder samt de to prøver i realkreditforretninger er mindst 24.  

 Det faglige udvalg meddeler eleven, skolen og praktikvirksomheden resultatet  

 af bedømmelsen.
 Stk. 14.  Det faglige udvalg skal tilbyde eleven en ny  

 eksamen i pengeinstitutforretninger, henholdsvis realkreditforretninger,  

 såfremt eleven ikke består, eller såfremt eleven kan godtgøre, at vedkommende  

 på grund af sygdom eller af anden gyldig grund ikke har kunnet møde eller  

 gennemføre opgaverne til eksamen.
Eksamen i specialefagene inden for specialet forsikring § 28.  Der afholdes skriftlig prøve i specialefagene  

 efter 4. - 10. skoleperiode efter følgende retningslinier:
 Stk. 2.  Resultatet af prøven skal skriftligt meddeles  

 hver enkelt elev samt dennes praktikvirksomhed.
 Stk. 3.  De for hvert fag opnåede karakterer indgår i  

 skolebeviset, jf. § 31.
Omprøve § 29.  Eleverne kan kun deltage to gange til prøverne  

 i 1. og 2. skoleperiode og i specialefagene.
 Stk. 2.  Elever kan kun tage de prøver efter §§ 24 og 25  

 om, der ikke er bestået, jf. § 17, stk. 2, i eksamensbekendtgørelsen.
 Stk. 3.  Elever, som ikke har bestået eksamen, kan kun  

 tage de prøver om, hvor karakteren er under 6.
 Stk. 4.  Hvis gennemsnitskarakteren af de 2 prøver, der  

 er nævnt i § 28, stk. 1, nr. 1, er under 6, skal begge prøver tages om.
Karakterskala § 30.  Ved bedømmelse anvendes 13-skalaen, jf. § 17 i  

 eksamensbekendtgørelsen.
 Stk. 2.  De enkelte prøver, jf. §§ 24 og 25, er bestået,  

 hvis mindst karakteren 6 er opnået.
Skolebevis § 31.  Når samtlige skoleperioder i uddannelsen med  

 det valgte speciale er gennemført, og når alle eksaminer er bestået, udsteder  

 skolen et skolebevis til eleven.
Skolen sender samtidig en kopi af  

 skolebeviset til praktikvirksomheden og til det faglige udvalg.
 Stk. 2.  Skolebeviset skal indeholde:
 Stk. 3.  Hvis betingelserne for udstedelse af skolebevis  

 ikke er opfyldt, jf. stk. 1, udsteder skolen en skolevejledning, jf. § 23.
 Stk. 4.  Hvis en elev ophører med skoleundervisningen,  

 uden at skolebevis kan udstedes, udsteder skolen, hvis eleven anmoder om det,  

 bevis for den gennemførte undervisning.
 Stk. 5.  I øvrigt udsteder skolen ved en skoleperiodes  

 afslutning, hvis eleven anmoder om det, bevis for den gennemførte  

 undervisning.
Uddannelsesbevis § 32.  Ved uddannelsens afslutning udsteder det  

 faglige udvalg et uddannelsesbevis til eleven som dokumentation for, at  

 eleven har opnået kompetence inden for uddannelsen med det valgte speciale,  

 jf. § 1, stk. 1. Udvalget opbevarer en fortegnelse over udstedte  

 uddannelsesbeviser i 20 år.
 Stk. 2.  Uddannelsesbeviset udstedes, når skolebevis er  

 udstedt, jf. § 31, afsluttende praktikerklæring er udstedt, jf. § 20, stk. 2,  

 og eventuel svendeprøve er bestået, jf. § 27.
 Stk. 3.  I uddannelsesbeviset, der affattes i  

 overensstemmelse med § 29 i hovedbekendtgørelsen, skal angives uddannelsens  

 betegnelse og speciale, jf. § 1, stk. 1. Desuden anføres for specialerne  

 pengeinstitut og realkredit en gennemsnitskarakter for svendeprøven i  

 specialefagene pengeinstitutforretninger, henholdsvis realkreditforretninger.  

 Hvis gennemsnitskarakteren ligger midt imellem to karakterer, er den endelige  

 karakter den nærmeste højere karakter.
 Stk. 4.  Det faglige Udvalg for Finanssektoren  

 udfærdiger blanketter til brug for uddannelsesbeviser.
Ikrafttræden § 33.  Bekendtgørelsen træder i kraft den 16. juni  

 1993 og har virkning fra den 1. august 1992 for de elever, der er startet på  

 uddannelsen på grundlag af en uddannelsesaftale inden for specialet  

 forsikring den 1. august 1992 eller senere.
Undervisningsministeriet, den 1. juni  

 1993 Ole Vig Jensen / Sonja Lundqvist Bekendtgørelse om finansuddannelsenBilag Specialefag Juni 1993 MÅLBESKRIVELSER M.V.
Formål: Eleven skal med udgangspunkt i den enkelte virksomhed  

 kunne udarbejde, opstille og vurdere økonomiske rapporter, så de opfylder  

 interne og eksterne interessegruppers behov.
Herudover skal eleven opnå viden  

 om sammenhængen mellem virksomhedens budget og regnskab samt finans-,  

 likviditets- og kontrolfunktioner.
Mål: Undervisningen skal sikre, at eleven ved anvendelse af  

 relevant informationsteknologi kan udføre de økonomiske og regnskabsmæssige  

 opgaver, som følger af den daglige drift.
Endvidere skal eleven kunne  

 udarbejde et grundlag for virksomhedens eksterne regnskab og ud fra et givet  

 regnskab foretage regnskabsanalyse.
Herudover skal eleven opnå viden om  

 sammenhængen mellem driftsresultat, balance, likviditet og finansiering og  

 kunne opgøre en virksomheds kapitalbehov, dels ud fra ind- og  

 udbetalingsstrømme, dels som beregning af gennemsnitlig pengebinding ved  

 hjælp af omsætningshastigheder (beholdningsforskydningsmodellen). Endelig  

 skal eleven kunne udarbejde delbudgetter og samle disse i et totalbudget.
 Vejledende uddannelsestid: 3,5 uger.
Formål: Eleven skal opnå viden om de grundlæggende retsregler, der  

 har betydning i samspillet mellem pengeinstituttet, henholdsvis  

 realkreditinstituttet, og kunden.
Endvidere skal eleven opnå viden om den  

 juridiske terminologi, der anvendes i pengeinstituttet, henholdsvis  

 realkreditinstituttet, i forbindelse med kundeforhold.
 Mål: Undervisningen skal sikre, at eleven kan anvende den rette  

 terminologi om basale juridiske forhold i samspilssituationer mellem  

 pengeinstitut, henholdsvis realkreditinstitut, og kunde, samt at eleven kan  

 identificere grundlæggende juridiske problemstillinger i kundeforhold og  

 anvende retsreglen korrekt.
 Vejledende uddannelsestid: 1 uge.
 Formål: Eleven skal opnå viden om pengeinstitutternes, henholdsvis  

 realkreditinstitutternes, roller i samfundsøkonomien som formidlere af  

 kapital under forskellige påvirkninger fra rente- og valutapolitikken.  

 Yderligere skal eleven blive i stand til at forstå husholdningernes og  

 virksomhedernes dispositioner og behov for finansielle ydelser afhængig af  

 samfundsøkonomiske forhold og forventninger til den økonomiske udvikling.
Mål: Undervisningen skal sikre, at eleven kan anvende de  

 grundlæggende samfundsøkonomiske teorier, som eleven har erhvervet viden om i  

 grundfaget samfundsøkonomi på områder, der har direkte relevans for  

 pengeinstitutterne, henholdsvis realkreditinstitutterne.
Herudover skal  

 eleven opnå viden om, hvorledes samfundsøkonomiske forhold påvirker typiske  

 privatkunder og virksomhedskunder, samt kundernes heraf afledte behov for  

 finansielle ydelser og pengeinstituttets reaktionsmønster på efterspørgslen  

 efter ydelserne.
 Vejledende uddannelsestid: 1 uge.
 Formål: Eleven skal opnå viden om principperne og regnemetoderne  

 ved finansmatematiske problemstillinger.
Mål: Undervisningen skal sikre, at eleven kan foretage  

 renteberegninger, f.eks. i forbindelse med obligationshandler, samt at eleven  

 kan beregne og anvende de grundlæggende finansmatematiske størrelser,  

 nutidsværdi, fremtidsværdi og intern rente for pengestrømme, der består af  

 enkelte betalinger eller udgøres af rene annuiteter.
Beregningerne skal kunne  

 foretages ved hjælp af en finansiel lommeregner.
 Vejledende uddannelsestid: 0,5 uge.
 Formål: Eleven skal have færdigheder og redskaber til at kunne  

 kalkulere og behandle problemstillinger, der indgår i specialefagene  

 pengeinstitutforretninger, henholdsvis realkreditforretninger, ligesom  

 elevens opmærksomhed skal rettes mod lønsomhedsbetragtninger i  

 pengeinstituttet, henholdsvis realkreditinstituttet.
Mål: Undervisningen skal sikre, at eleven bliver i stand til  

 beregne og forklare alle oplysninger om rente-, afdrags-, restgælds- og  

 kursberegninger, som typisk indgår i kontoudtog og tilbudsmateriale m.v., der  

 udleveres til privatkunder.
Eleven skal herudover have viden om finansielle  

 udtryk og begreber på engelsk.
Endelig skal eleven have viden om metoder til  

 lønsomhedsvurdering af pengeinstitutprodukter, henholdsvis  

 realkreditprodukter, og af samlede engagementer vedrørende privatkunder.
 Vejledende uddannelsestid: 1,5 uge.
 Formål: Eleven skal opnå viden om og forståelse af de nuværende og  

 fremtidige rammer og perspektiver for dansk pengeinstitutvirksomhed,  

 henholdsvis realkreditvirksomhed, nationalt og internationalt, samt en  

 grundlæggende viden om rente- og valutakursdannelsen, således at  

 delelementerne i specialefaget pengeinstitutforretninger, henholdsvis  

 realkreditforretninger, ses i en større, international sammenhæng, og således  

 at eleven har grundlag for at medvirke ved rådgivning efter  

 pengeinstituttets, henholdsvis realkreditinstituttets, retningslinier over  

 for kunder i spørgsmål, som involverer rente- og valutakursudviklingen.
 Mål: Undervisningen skal sikre, at eleven får en sådan viden om  

 såvel pengeinstitutternes, henholdsvis realkreditinstitutternes, som  

 privatkundernes eksterne betingelser, således som disse kommer til udtryk ved  

 lovgivning, konkurrenceforhold og økonomiske betingelser i øvrigt, nationalt  

 som internationalt, og at eleven kan forklare/beskrive, hvorledes ændringer i  

 de eksterne betingelser påvirker privatkundernes behov for  

 pengeinstitutprodukter/realkreditprodukter og  

 pengeinstitutternes/realkreditinstitutternes muligheder for at opfylde disse  

 behov, herunder pengeinstitutsektorens/realkreditsektorens forhold generelt.  

 Viden om konkurrenceforhold og prisdannelse på de finansielle markeder er  

 tillige væsentlige forudsætninger for, at eleven kan medvirke ved rådgivning  

 over for såvel privatkunder som erhvervskunder.
 Vejledende uddannelsestid: 1,5 uge.
 Formål: Eleven skal opnå viden om og forståelse af privatkundens  

 samlede økonomiske situation og således sætte eleven i stand til at foretage  

 budgetlægning samt beregning af skat og rådighedsbeløb.
Mål: Undervisningen skal sikre, at eleven opnår viden om  

 husholdningernes placering i det økonomiske kredsløb og om husholdningernes  

 indkomsterhvervelse og indkomstanvendelse.
Endvidere skal eleven have  

 forståelse af personskatteloven og kunne beregne en typisk lønmodtagers  

 skattepligtige indkomst og skat.
Endelig skal eleven kunne opstille budget på  

 basis af privatkundens oplysninger og med baggrund i viden om typiske  

 forbrugs og opsparingsdispositioner kunne vurdere budgettets realisme og  

 kundens økonomi på længere sigt.
 Vejledende uddannelsestid: 0,7 uge.
 Formål: Eleven skal være i stand til at kunne rådgive privatkunden  

 om betalingsformer og betalingsformidling samt rejsevaluta.
Mål: Undervisningen skal sikre, at eleven kan oprette de  

 forskellige typer betalingsformidlingskonti herunder have viden om  

 dispositionsforhold.
Endvidere skal eleven kunne vejlede om anvendelse af og  

 regler for Dankort, hævekort og check.
Desuden skal eleven kunne vejlede om  

 betalingsformidling via PBS (Pengeinstitutternes Betalings Systemer) for den  

 private kunde samt have viden om PBS's øvrige produkter.
Endelig skal eleven  

 have viden om de forskellige valutaformer og internationale betalings- og  

 kreditkort for at kunne vejlede i valg af betalingsmidler ved rejse i  

 udlandet.
 Vejledende uddannelsestid: 0,4 uge.
Formål: Eleven skal opnå viden om og forståelse af de forskellige  

 former for indlån og værdipapirer, ligesom eleven skal være i stand til at  

 kunne redegøre for fordele og ulemper ved forskellige placeringsmuligheder i  

 relation til kundens konkrete ønsker og behov.
Det er forudsat, at viden fra  

 specialefaget pengeinstitutforretninger - indkomst, skat, forbrug og  

 opsparing anvendes i dette specialefag.
Mål: Undervisningen skal sikre, at eleven kan afdække kundens  

 placeringsbehov i relation til kundeønske om risikoprofil, likviditetsgrad,  

 investeringsperiode, beskatning og afkast.
Endvidere skal eleven kunne  

 oprette indlånskonti med og uden bog samt have viden om kontienes ophør,  

 ligesom eleven skal kunne rådgive om særlige indlånsformer.
Herudover skal  

 eleven have viden om Fondsbørsen, kurslisten, obligationsmarkedet,  

 aktiemarkedet og pantebrevsmarkedet samt kunne redegøre for de forskellige  

 værdipapirers karakteristika.
Eleven skal i denne forbindelse kunne redegøre  

 for notaen vedrørende privates køb og salg af disse værdipapirer.
Sluttelig  

 skal eleven have viden om VP-centralen (Værdipapircentralen) samt om depot-  

 og boksforretninger.
 Vejledende uddannelsestid: 0,6 uge.
 Formål: Eleven skal være i stand til at rådgive om  

 pengeinstituttets pensionsprodukter, herunder tilknyttede forsikringstilbud.  

 Det er forudsat, at viden fra specialefaget pengeinstitutforretninger -  

 indkomst, skat, forbrug og opsparing anvendes i dette specialefag.
Mål: Undervisningen skal sikre, at eleven kan rådgive om reglerne  

 for kapitalpensionsordningen og ratepensionsordningen samt have viden om  

 placeringsmuligheder og forsikringsdækning, ligesom eleven skal have viden om  

 ind- og udbetaling af pristalsreguleret alderdomsopsparing og  

 selvpensionering samt have viden om alternative udbydere af  

 pensionsprodukter.
Endvidere skal eleven have viden om realrenteafgiften og  

 beskatning af pensionsudbetalinger samt kunne redegøre for  

 pengeinstitutternes prognoser over pensionsudbetalingernes størrelse.  

 Herudover skal eleven have viden om sociale pensioner og  

 arbejdsmarkedspensionsordninger samt viden om pensionsopsparingens rolle i  

 forbindelse med udjævning af forbrugsmuligheder over livsforløbet.
 Vejledende uddannelsestid: 0,4 uge.
Formål: Eleven skal være i stand til at kunne foretage indstilling  

 om privatkundelån ud fra en vurdering af kreditværdighed og vurdering af  

 mulige sikkerheder.
Desuden skal eleven have viden om og forståelse af de  

 juridiske regler vedrørende udlån og misligholdelse.
Det er forudsat, at  

 viden fra specialefaget pengeinstitutforretninger - indkomst, skat, forbrug  

 og opsparing anvendes i dette specialefag.
Mål: Undervisningen skal sikre, at eleven har viden om blankolån  

 kontra lån mod sikkerhed samt faste lån og lån med variabel udnyttelse,  

 herunder viden om kreditaftalelovens bestemmelser.
Desuden skal eleven kunne  

 redegøre for de forhold, der indgår i vurderingen af kundens kreditværdighed,  

 og kunne udfærdige en låneindstilling til beslutningstageren, herunder kunne  

 redegøre for mulig sikkerhedsstillelse samt have viden om de retsregler, der  

 er relevante i forbindelse med långivning.
Herudover skal eleven have viden  

 om dokumentudfærdigelse, sikringsakter, stempelbestemmelser og  

 gældsforholdets ophør.
 Vejledende uddannelsestid: 0,6 uge.
Formål: Eleven skal være i stand til at rådgive om  

 pengeinstituttets produkter og roller i forbindelse med den private kundes  

 erhvervelse, ejerskab eller afhændelse af bolig.
Det er forudsat, at viden  

 fra specialefaget pengeinstitutforretninger - indkomst, skat, forbrug og  

 opsparing anvendes i dette specialefag.
Mål: Undervisningen skal sikre, at eleven har viden om en  

 ejendomshandels forløb og kender de dokumenter, der forekommer i denne  

 forbindelse, herunder har viden om tinglysningssystemet og panterettens  

 virkning og omfang ved en ejendomshandels gennemførelse.
Desuden skal eleven  

 kunne rådgive om og vælge imellem alternative finansieringsmuligheder ved køb  

 af bolig.
Eleven skal kunne opstille budget inklusive skatteberegning og  

 foretage skøn over huslejens størrelse og udvikling i de nærmest følgende år.  

 Desuden skal eleven have viden om sagsforløbet ved opførelse af egen bolig,  

 herunder beregning af byggelånets størrelse, opstilling af finansieringsplan  

 og beregning af endelig prioritering.
Herudover skal eleven have viden om  

 tvangsauktion over ejerboliger.
Sluttelig skal eleven have viden om de  

 økonomiske forhold ved andelsboliger og lejeboliger samt viden om  

 boligmarkedets struktur i øvrigt.
 Vejledende uddannelsestid: 0,7 uge.
Formål: Eleven skal opnå viden om og forståelse af grundlæggende  

 forhold vedrørende den mindre erhvervsvirksomheds økonomi.
Endvidere skal  

 eleven have viden om og forståelse af typiske pengeinstitutprodukter til den  

 mindre erhvervsvirksomhed samt kunne foretage enkle kundeekspeditioner.
Mål: Undervisningen skal sikre, at eleven har grundlæggende viden  

 om årsregnskabet og dets bestanddele, regnskabets enkeltposter og forskellen  

 mellem regnskabsaflæggelse inden for og uden for regnskabsloven samt viden om  

 virksomhedsskatteordningen.
Desuden skal eleven have viden om kreditter, lån  

 og garantier til erhvervsvirksomheder, herunder alternative  

 finansieringsmuligheder.
Herudover skal eleven have viden om  

 erhvervsvirksomhedens hæftelse og sikkerhedsstillelse samt placering af  

 erhvervsvirksomhedens likviditet.
Sluttelig skal eleven have viden om  

 betalingsformidling for erhvervsvirksomheden, herunder i forbindelse med  

 forretninger med udlandet.
 Vejledende uddannelsestid: 0,6 uge.
 Formål: Eleven skal opnå viden om og forståelse af privatkunders  

 samlede økonomiske situation og således blive i stand til at foretage  

 budgetlægning samt beregning af skat og rådighedsbeløb.
Mål: Undervisningen skal sikre, at eleven opnår viden om  

 husholdningernes placering i det økonomiske kredsløb og om husholdningernes  

 indkomsterhvervelse og indkomstanvendelse.
Endvidere skal eleven have  

 forståelse af personskatteloven og kunne beregne en typisk lønmodtagers  

 skattepligtige indkomst og skat.
Endelig skal eleven kunne opstille budget på  

 basis af privatkunders oplysninger og med baggrund i viden om typiske  

 forbrugs- og opsparingsdispositioner kunne vurdere budgettets realisme og  

 kundens økonomi på længere sigt.
 Vejledende uddannelsestid: 0,7 uge.
Formål: Eleven skal være i stand til at kunne foretage en  

 vurdering af kreditværdighed, således at eleven kan foretage en indstilling  

 om ydelse af lån eller bevilling af gældsovertagelse vedrørende lån til  

 ejerboliger.
Desuden skal eleven have viden om og forståelse af de juridiske  

 regler vedrørende udlån og misligholdelse.
Det er forudsat, at viden fra  

 specialefaget realkreditforretninger - indkomst, skat, forbrug og opsparing  

 anvendes i dette specialefag.
Mål: Undervisningen skal sikre, at eleven har viden om, hvilke  

 lånemuligheder der er for private kunder i forbindelse med ejendomshandel  

 eller forbedringer af en ejendom, både hvad angår realkredit- og  

 pengeinstitutprodukter.
Desuden skal eleven kunne redegøre for de forhold,  

 der indgår i vurderingen af kundens kreditværdighed samt have viden om de  

 retsregler, der er relevante i forbindelse med långivning.
Herudover skal  

 eleven have viden om dokumentudfærdigelse, sikringsakter, stempelbestemmelser  

 og gældsforholdets ophør.
 Vejledende uddannelsestid: 0,5 uge.
Formål: Eleven skal være i stand til at rådgive om  

 pengeinstituttets produkter og roller i forbindelse med den private kundes  

 erhvervelse, ejerskab eller afhændelse af bolig.
Det er forudsat, at viden  

 fra specialefaget realkreditforretninger - indkomst, skat, forbrug og  

 opsparing anvendes i dette specialefag.
Mål: Undervisningen skal sikre, at eleven har viden om en  

 ejendomshandels forløb og kender de i denne forbindelse forekommende  

 dokumenter, herunder har viden om tinglysningssystemet og panterettens  

 virkning og omfang ved en ejendomshandels gennemførelse.
Desuden skal eleven  

 kunne rådgive om og vælge imellem alternative finansieringsmuligheder ved køb  

 af bolig.
Eleven skal kunne opstille budget inklusive skatteberegning og  

 foretage skøn over huslejens størrelse og udvikling i de nærmest følgende år.  

 Desuden skal eleven have viden om sagsforløbet ved opførelse af egen bolig,  

 herunder beregning af byggelånets størrelse, opstilling af finansieringsplan  

 og beregning af endelig prioritering.
Herudover skal eleven have viden om  

 tvangsauktion over ejerboliger.
Sluttelig skal eleven have viden om de  

 økonomiske forhold ved andelsboliger og lejeboliger samt viden om  

 boligmarkedets struktur i øvrigt.
 Vejledende uddannelsestid: 0,6 uge.
Formål: Eleven skal opnå viden om og forståelse af grundlæggende  

 forhold vedrørende den mindre erhvervsvirksomheds økonomi.
Endvidere skal  

 eleven have viden om de typiske realkredit- og pengeinstitutprodukter til den  

 mindre erhvervsvirksomhed.
Mål: Undervisningen skal sikre, at eleven har grundlæggende viden  

 om årsregnskabet og dets bestanddele, regnskabets enkeltposter og forskellen  

 mellem regnskabsaflæggelse inden for og uden for regnskabsloven samt viden om  

 virksomhedsskatteordningen.
Desuden skal eleven have viden om kreditter, lån  

 og garantier til erhvervsvirksomheder, herunder alternative  

 finansieringsmuligheder.
Herudover skal eleven have viden om  

 erhvervsvirksomheders hæftelse og sikkerhedsstillelse samt placering af  

 erhvervsvirksomheders likviditet.
Sluttelig skal eleven have viden om  

 betalingsformidling for erhvervsvirksomheder, herunder i forbindelse med  

 forretninger med udlandet.
 Vejledende uddannelsestid: 0,6 uge.
 Formål: Eleven skal opnå viden om realkreditinstitutternes virke,  

 specielt i relation til ydelse af lån til ejerboliger.
Mål: Undervisningen skal sikre, at eleven bliver bekendt med,  

 hvilke love og bekendtgørelser der danner baggrund for  

 realkreditinstitutternes virke samt forståelse for det danske  

 realkreditsystem.
Herudover skal eleverne opnå kendskab til indholdet af de  

 lånemuligheder, som realkreditinstitutterne kan tilbyde og til øvrige  

 realkreditforretninger (ejerskifte, rykning af realkreditlån, indfrielse af  

 samme og relaksation m.v.). Undervisningen skal sætte eleven i stand til at  

 foretage indstillinger til bevilling vedrørende realkreditforretninger i  

 relation til ejerboliger.
 Vejledende uddannelsestid: 0,8 uge.
 Formål: Eleven skal opnå viden om de forskellige typer  

 erhvervsejendomme, og hvilke retsforhold der påvirker belåningen af disse.
 Mål: Undervisningen skal sikre, at eleven opnår en viden, der  

 sætter eleven i stand til at indstille lån til bevilling vedrørende en mindre  

 erhvervsvirksomhed, hvor der er tale om en ukompliceret lånesag.
 Vejledende uddannelsestid: 0,4 uge.
 Formål: Eleven skal opnå viden om en ejendomshandels forløb fra  

 før salg til salg.
Mål: Undervisningen skal sikre, at eleven kan orientere en privat  

 kunde om sagsgangen i en ejendomshandel samt rådgive om optagelse af nye lån,  

 konvertering af eksisterende lån og realkreditinstitutternes betingelse for  

 bevilling af gældsovertagelse for allerede indestående lån.
Herudover skal  

 eleven opnå viden om realkreditinstitutternes og den øvrige finansielle  

 sektors aftaler med ejendomsformidlere samt om de retslige betingelser i  

 relation til ejendomsformidleres virke.
 Vejledende uddannelsestid: 0,4 uge.
Formål: Eleven skal opnå viden om nogle værktøjer, som kan  

 anvendes i uddannelsen inden for finanssektoren og i andre sammenhænge.  

 Eleven skal opnå kendskab til nogle af de mekanismer inden for kommunikation,  

 der har betydning for samarbejde og kundebetjening.
Yderligere skal eleven  

 opnå viden og færdigheder inden for problemløsning og personlige  

 arbejdsmetoder.
 Mål: Undervisningen skal sikre, at eleven kan anvende en  

 problemløsningsmodel over for studie- og arbejdsmæssige opgaver, kan  

 identificere årsager til samarbejds-, kommmunikations- og  

 kundebetjeningsvanskeligheder samt kan demonstrere færdigheder i  

 hensigtsmæssig studieteknik og anvendelse af personlige arbejdsmetoder.
 Vejledende uddannelsestid: 1 uge.
Formål: Eleven skal opnå en bred faglig viden om  

 forsikringserhvervets struktur og rolle i samfundet, herunder den juridiske  

 opbygning af en forsikringsaftale, såsom aftalens parter, risikooplysninger,  

 præmiebetaling, ikrafttræden samt behandlingen af forsikringsbegivenheden.  

 Endvidere skal eleven have overblik over privat- og erhvervsskadeforsikring  

 samt personforsikringsprodukterne.
Yderligere skal eleven have et kendskab  

 til de sociale ydelser, som en familie kan stifte bekendtskab med.
Mål: Undervisningen skal sikre, at eleven har en bred viden om  

 forsikringserhvervet og dets produkter.
Eleven skal have kendskab til sociale  

 ydelser.
Eleven skal have en sådan indsigt, at denne er i stand til at  

 identificere typiske problemstillinger inden for juridiske forhold ved  

 forsikringsaftalen, privat skadeforsikring, erhverv skadeforsikring,  

 personforsikring, sociale ydelser (kendskab) og arbejdsskadeforsikring.
 Vejledende uddannelsestid: 1 uge.
Formål: Eleven skal opnå en bred indsigt i  

 livsforsikringsprodukternes indhold og teknik.
Endvidere skal eleven efter  

 kurset have et overblik over de forhold, der har betydning ved tegning,  

 herunder de skattemæssige konsekvenser, samt indblik i antagelsesproceduren.
 Mål: Undervisningen skal sikre, at eleven har en sådan indsigt i  

 livsforsikringens produkter og tekniske opbygning, at denne er i stand til at  

 identificere typiske problemstillinger inden for beregningsgrundlag for  

 livsforsikring (præmiens opbygning, bonus og antagelse),  

 livsforsikringsformernes virkemåde og tegningsbegrænsninger,  

 tegningsbetingelser for de enkelte skattekoder og skatteregler.
 Vejledende uddannelsestid: 1 uge.
Formål: Eleven skal opnå en præcis faglig viden om de almindeligst  

 forekommende kombinationer af livsforsikringsformer og skattereglers  

 anvendelse i forbindelse med afdækning af familiens og erhvervslivets  

 personforsikringsbehov.
Endvidere skal eleven opnå en bred faglig viden om de  

 juridiske forhold i forbindelse med tegningen af livsforsikringer, forhold i  

 forsikringstiden samt arveret.
 Mål: Undervisningen skal sikre, at eleven har en sådan viden om  

 familiens og virksomhedens forsikringsbehov og de forsikringsformer, der kan  

 indgå i dækningen af disse, at denne er i stand til at identificere typiske  

 problemstillinger inden for personforsikringens område, herunder  

 behovsanalysens indhold, juridiske problemstillinger, arbejdsgiverordninger,  

 gruppeliv, ulykkesforsikring og arveret.
 Vejledende uddannelsestid: 1 uge.
Formål: Eleven skal med den private familie som udgangspunkt opnå  

 en bred faglig viden om privat skadeforsikring og erstatningsret.
Endvidere  

 skal eleven opnå en præcis faglig viden om forsikringsformer, dækningsområder  

 og undtagelsesbestemmelser.
Yderligere skal opnås viden om  

 forsikringsaftalelovens regler i forbindelse med nedsættelse eller bortfald  

 af erstatningen samt oplysningspligten.
 Mål: Undervisningen skal sikre, at eleven får faglig viden, så  

 denne er i stand til at identificere typiske problemstillinger inden for  

 vurdering af familiens økonomiske risici, indboforsikring,  

 bygningsforsikring, motorkøretøjsforsikring, erstatningsret, privat- og  

 hundeansvarsforsikring og forsikringsaftaleloven.
 Vejledende uddannelsestid: 1 uge.
Formål: Eleven skal med en erhvervsvirksomhed som udgangspunkt  

 opnå en bred faglig viden om erhvervsforsikringer og erstatningsret.  

 Endvidere skal eleven opnå en præcis faglig viden om forsikringsformer,  

 dækningsomfang og undtagelsesbestemmelser.
Yderligere skal  

 forsikringsaftalelovens regler om nedsættelse eller bortfald af erstatningen  

 samt oplysningspligten behandles.
 Mål: Undervisningen skal sikre, at eleven får en faglig viden, så  

 denne er i stand til at identificere typiske problemstillinger inden for  

 vurdering af virksomhedens økonomiske risici, erhvervsbygningsforsikring,  

 erhvervsløsøreforsikring, driftstabsforsikring, erstatningsret,  

 erhvervsansvarsforsikring og forsikringsaftaleloven.
 Vejledende uddannelsestid: 1 uge.
 Formål: Eleven skal med udgangspunkt i den almindelige familie  

 opnå et sådant overblik, at pågældende bliver i stand til at se sammenhænge  

 mellem familiens dækningsbehov og forsikringsbranchens forskellige produkter  

 inden for privat skade- og personforsikring.
 Mål: Undervisningen skal sikre, at eleven får lejlighed til at  

 koordinere sin faglige viden med privatkundens behov for forsikringsdækning.  

 Eleven skal kunne identificere typiske problemstillinger og foreslå  

 forsikringsdækning inden for specialefagene alment forsikringskendskab,  

 personforsikringsprodukter og -teknik, personforsikringspraksis og privat  

 skadeforsikring.
 Vejledende uddannelsestid: 1 uge.
 Formål: Eleven skal med udgangspunkt i den almindelige virksomhed  

 opnå et sådant overblik, at pågældende bliver i stand til at se sammenhænge  

 mellem virksomhedens dækningsbehov og forsikringsbranchens forskellige  

 produkter inden for erhverv skade- og personforsikring.
Mål: Undervisningen skal sikre, at eleven får lejlighed til at  

 koordinere sin faglige viden med erhvervskundens behov for  

 forsikringsdækning.
Eleven skal kunne identificere typiske problemer og  

 fremkomme med forslag til forsikringsdækning inden for specialefagene alment  

 forsikringskendskab, personforsikringsprodukter og -teknik,  

 personforsikringspraksis og erhverv skadeforsikring.
 Vejledende uddannelsestid: 1 uge.
