Den 1. marts 1989 indleveredes 2 ansøgninger om videreførsel af  

 internationale patentsager til direktoratet.
Samtidig begærede ansøgers  

 danske fuldmægtig om genoprettelse af rettighederne i henhold til PTL's § 72,  

 idet 20 måneders fristen i PTL's § 31, stk. 1 var overskredet.
Til støtte for begæringen om genoprettelse blev det oplyst, at  

 ansøgningerne ikke var rettidigt indleveret, idet ansøgeren på et tidligere  

 tidspunkt i ansøgningsforløbet havde rettet henvendelse til et velrenomeret  

 dansk patentbureau (ikke patentfuldmægtigen) og der havde fået oplyst, at  

 kapitel II i Patentsamarbejdskontrakten kunne anvendes for Danmark allerede  

 fra den 5. oktober 1988 (den korrekte dato var 1. november 1988), hvilket gav  

 ansøger mulighed for at udskyde beslutningen om videreførsel til 30 måneder  

 efter prioritetsdagen.
Ansøger var iøvrigt fuld fortrolig med PCT-systemets  

 frister i både fase I og II.
 Fejltagelsen hos den danske rådgiver skyldtes misfortolkning af en  

 uklar formuleret pressemeddelelse fra verdensorganisationen for intellektuel  

 ejendomsret (WIPO).
 Direktoratet vurderede, at der havde været en uklarhed omkring  

 overgangsreglernes fortolkning, samt at ansøger havde handlet i god tro og  

 ikke kunne lægges til last, at ansøgningsfristen var passeret.
 Begæringen om genoprettelse af rettighederne for de to ansøgninger  

 blev imødekommet.
Hofman-Bang & Boutard A/S Adelgade 15 1304 København K Vor ref: 0981/89 - K5 Deres ref: 2890173 Dato: 30 jan 1990 The Liposome Company, Inc., Under henvisning til Deres brev af 01 mar og 30 jun 1989 skal direktoratet  

 meddele, at Deres begæring om genoprettelse af patentansøgning nr. 981/89 er  

 imødekommet.
 Genoprettelsen vil blive bekendtgjort i Dansk Patenttidende den 19 feb  

 1990.
 Direktoratet kan ikke medgive Dem i, at to måneders fristen i henhold til  

 patentlovens § 72 skal beregnes fra den 18 jan 1989. Hindringen som bevirkede  

 fristoverskridelsen bortfaldt den 29 dec 1988, hvor ansøger modtog Form PCT  

 IB/332, fremsendt som Deres bilag 10.
 Direktoratet tilbagekalder samtidig hermed den indbetalte tillægsafgift,  

 da §31, stk. 2 i patentloven alene finder anvendelse, hvis oversættelsen af  

 den internationale ansøgning ikke indleveres samtidig med ansøgningen, jfr.  

 §31, stk. 1.
