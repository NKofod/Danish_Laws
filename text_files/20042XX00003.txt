Skriftlig fremsættelse (23. februar 2005) Undervisningsministeren  

  

 (Bertel Haarder):
 Herved tillader jeg mig for Folketinget at fremsætte:
Forslag til lov ændring  

 af forskellige love på Undervisningsministeriets område (Afskæring af  

 statstilskud og opkrævning af betaling for visse udenlandske studerende) (Lovforslag nr.
L 103).
Lovforslaget er en genfremsættelse af L nr. 23, som blev  

 fremsat den 7. oktober 2004, men som ikke nåede at blive færdigbehandlet,  

 inden  

 der blev udskrevet folketingsvalg.
Lovforslagets ikrafttræden er dog udskudt  

 et  

 år til den 1. august 2006, ligesom bemærkningerne til lovforslaget er  

 konsekvensrettet på baggrund heraf.
 Lovforslaget, der skal ses i sammenhæng med det samtidigt  

 hermed fremsatte forslag til Lov om stipendier til visse udenlandske  

 studerende  

 ved korte og mellemlange videregående uddannelser, fremsættes som et led i  

 regeringens målsætning om en styrkelse af internationaliseringen af  

 uddannelserne.
Undervisningsministeren og ministeren for videnskab,  

 teknologi og udvikling afgav den 21. april 2004 redegørelse nr.
R 14 til  

 Folketinget om styrket internationalisering af uddannelserne.
Det fremgår  

 heraf, at den internationale dimension i uddannelserne skal styrkes til gavn  

 for den faglige og pædagogiske kvalitet, og at studentermobiliteten skal øges  

 både til og fra Danmark.
Antallet af studerende uden for deres hjemland forventes  

 øget i de kommende år, og der vil derfor i stigende grad blive udbudt  

 uddannelse på det internationale uddannelsesmarked med øget konkurrence til  

 følge.
Det danske uddannelsessystem skal rustes til denne udvikling, fordi  

 øget  

 internationalt samkvem styrker danske uddannelser.
Med henblik herpå foreslås  

 det, at loven træder i kraft den 1. august 2006, så den gælder for  

 udenlandske  

 studerende, deltagere og elever, der optages med henblik på at begynde en  

 uddannelse i efterårssemestret 2006 eller senere.
Hovedsigtet med lovforslaget er at kvalificere  

 efterspørgslen og opnå balance mellem ønsket om at tiltrække flere  

 udenlandske  

 uddannelsessøgende og ønsket om styring af merudgifter som følge heraf.
Det  

 indebærer, at en institution, der er godkendt til at udbyde en videregående  

 uddannelse med tilskud, vil kunne udbyde samme uddannelse uden tilskud til  

 visse udenlandske uddannelsessøgende som indtægtsdækket virksomhed.
Med lovforslaget får uddannelsesinstitutionerne frihed til  

 at drive kommercielle uddannelsesaktiviteter på det globale uddannelsesmarked  

 gennem udbud af deres ordinære uddannelsesaktiviteter på det globale  

 uddannelsesmarked.
Da der vil blive tale om konkurrence på det internationale  

 marked, kan institutionerne fastsætte en betaling, der ligger over de  

 langsigtede gennemsnitsomkostninger.
Dette kan udgøre et incitament til at  

 forbedre uddannelsernes kvalitet og dermed tiltrække flere kvalificerede  

 uddannelsessøgende.
De uddannelsessøgende, der omfattes af betalingen, er  

 udenlandske uddannelsessøgende, der hverken efter EU-retten, herunder  

 EØS-aftalen, eller aftaler, som Danmark har indgået, har krav på ligestilling  

 med danske statsborgere.
Familiesammenførte udlændinge og udlændinge, der har  

 fået asyl i Danmark, vil  i lighed med udvekslingsstudenter  ikke  

 blive  

 omfattet af betalingsordningen.
 Betalingsordningen vil derfor ikke omfatte udenlandske  

 uddannelsessøgende, som 1) er meddelt tidsubegrænset opholdstilladelse eller  

 tidsbegrænset opholdstilladelse med mulighed for varigt ophold i Danmark,  

 eller  

 2) er udvekslet med danske uddannelsessøgende efter aftale mellem en dansk  

 institution og en institution i udlandet, eller 3) efter EU-retten, herunder  

 EØS-aftalen, særlige konventioner og udvekslingsaftaler m.v. har ret til  

 ligebehandling med danske statsborgere ved optagelse på de pågældende  

 uddannelser.
 Idet jeg henviser til lovforslaget med bemærkninger,  

 tillader jeg mig at anbefale lovforslaget til hurtig og velvillig behandling  

 i  

 det høje Ting.
