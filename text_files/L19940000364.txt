Den 28. november 1993 undertegnedes i Dhaka en overenskomst mellem Danmark og Bangladesh, ifølge hvilken den danske regering yder støtte inden for et beløb af 53 millioner kroner til anden fase af et projekt om konsulenttjeneste vedrørende dambrug i Bangladesh.
Hovedformålet med projektet er gennem konsulenttjeneste at søge at forøge  

 landets produktion og fangst af ferskvandsfisk for derigennem at forbedre  

 ernæringstilstanden i Bangladesh.
Ligeledes har projektet også til formål at  

 skabe øgede arbejds- og indkomstmuligheder for de fattigste fiskere i  

 projektområdet.
 Overenskomsten trådte i kraft den 28. november 1993 og løber i 7 år.
