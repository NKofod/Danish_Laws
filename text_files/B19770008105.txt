 I henhold til § 18, stk. 2, i anordning af 14. januar 1977 for Det kgl.  

 danske Kunstakademis konservatorskole fastsætter ministeren for kulturelle  

 anliggender følgende:
I.
Valgudvalg.
§ 1.  Rektor drager omsorg for nedsættelse af  

 valgudvalg.
Fagrådet træffer beslutning om valgudvalgets sammensætning.
 Stk. 2.  Valgudvalget forestår valgene og udøver de  

 beføjelser, der er nævnt i §§ 5-18.
 Stk. 3.  Rektor drager omsorg for, at fornøden  

 administrativ bistand stilles til rådighed for valgudvalget.
 Stk. 4.  Valgudvalget bekendtgør valgs afholdelse,  

 indkalder og modtager kandidatanmeldelser, tilvejebringer det fornødne  

 stemmemateriale og sørger for udarbejdelse af valglister i henhold til de  

 regler, der er givet herom.
 Stk. 5.  Valgudvalget fører en valgprotokol, hvori  

 anføres det væsentlige af, hvad der vedrører valghandlingen, navnlig:
 1. Antallet af indleverede kandidatanmeldelser.
 2. Navnene på de anmeldte kandidater.
 3. Antallet af de stemmesedler, der er tilvejebragt  

 til brug for valget.
 4. Antallet af de afgivne gyldige stemmesedler.
 5. Antallet af de afgivne ugyldige stemmesedler, med  

 angivelse af de grunde, der har medført ugyldigheden.
 6. Oplysning om valgets endelige opgørelse.
7. De bemærkninger, hvortil valget i øvrigt måtte give  

 anledning.
Valgudvalgets formand underskriver valgprotokollen, der afleveres  

 til rektor.
II.
Valggrupper, stemmeret og valgbarhed.
 § 2.  Ved valgene opdeles de valgberettigede i  

 følgende valggrupper:
 1. Skolens faste, heltidsansatte, lærere, bortset fra  

 afdelingslederne, timelærere med ansættelsesbrev, deltidsbeskæftigede, med en  

 arbejdsforpligtelse på mindst 125 timer pr. skoleår samt  

 forskningsstipendiater.
 2. De tekniske og administrative medarbejdere.
 3. De studerende.
§ 3.  Valgret ved valg til fagrådet har enhver, der  

 den første i den måned, hvori der udskrives valg, er 1. ansat som fast, heltidsbeskæftiget lærer, bortset  

 fra afdelingslederne, som timelærer med en arbejdsforpligtelse på mindst 125  

 timer pr. skoleår samt forskningstipendiater, 2. ansat som teknisk og administrativ medarbejder med  

 en aftalt ugentlig arbejdstid på mindst 15 timer, eller 3.indskrevet som studerende ved skolerne, og som på det tidspunkt, hvor  

 valget afholdes, fortsat er ansat eller indskrevet.
Stk. 2.  Ingen kan udøve stemmeret eller være valgbar  

 uden at være optaget på de valglister, der er nævnt i § 6. En valgberettiget  

 kan inden en frist, der fastsættes af fagrådet, selv begære sig optaget på  

 valglisten.
Valgudvalget kontrollerer, at den pågældende opfylder  

 betingelserne for opnåelse af valgret.
Afslag skal begrundes og kan påklages  

 til fagrådet.
 § 4.  For at være valgbar i henhold til § 5, stk. 1,  

 skal man tillige opfylde de i § 3 nævnte betingelser.
 § 5.  Fagrådet har følgende sammensætning:
 1. Lærerne har 6 mandater, der besættes således:
a.
Lederne af skolens 3 afdelinger - herunder rektor og prorektor - er  

 fødte medlemmer af fagrådet.
b.
Fagrådets øvrige lærerrepræsentanter vælges af og blandt valggruppe 1.
 Ved valg af lærerrepræsentanter skal sikres, at tekstilområdet og  

 fælleslaboratorierne er repræsenteret.
 2. Det tekniske og administrative personale har indtil  

 3 repræsentanter i fagrådet, valgt af og blandt medlemmerne af valggruppe 2.  

 Ved valget skal sikres, at kunstakademiets skolers fælles  

 tekniskadministrative personale også er repræsenteret.
 3. De studerende har 3 repræsentanter i fagrådet,  

 valgt af og blandt medlemmerne af valggruppe 3 således, at skolens 3 faglige  

 linier er repræsenteret.
 Stk. 2.  Ved valg til fagrådet er enhver, der har  

 stemmeret inden for valggruppe 2 eller 3, også valgbar inden for vedkommende  

 valggruppe.
Stk. 3.  Har nogen tilknytning til mere end een  

 valggruppe, skal den pågældende inden for en frist og på den måde, der  

 fastsættes af valgudvalget, meddele, hvor den pågældende vil udøve sin  

 valgret.
Afgives sådan meddelelse ikke, bestemmer valgudvalget, hvor  

 valgretten skal udøves.
III.
Valgs udskrivelse.
§ 6.  Ved valgudvalgets foranstaltning udarbejdes  

 valglister over de valgberettigede.
Valglisterne fremlægges til eftersyn  

 inden for et tidsrum, der fastsættes af fagrådet.
 Stk. 2.  Indsigelse mod valglisterne skal fremsættes  

 over for valgudvalget inden en frist og på den måde, der fastsættes af dette.  

 Efter udløbet af fristen kan ingen kræve ændringer foretaget i valglisten.  

 Dog kan valgudvalget i et møde, der skal afholdes senest 3 dage før  

 valghandlingens påbegyndelse, berigtige fejl.
 Stk. 3.  Valgudvalget bekendtgør nærmere oplysning om  

 frister og fremgangsmåde ved opslag eller på anden hensigtsmæssig måde.  

 Bestemmelse herom træffes af valgudvalget.
Stk. 4.  Valgudvalget kan vedtage forud for valget af  

 udsende valgkort til vælgerne.
Valgkortene skal indeholde oplysning om  

 vælgerens navn og adresse samt oplysning om valggruppeplacering.
Valgkortene  

 kan endvidere indeholde sådanne oplysninger, som af valgudvalget findes  

 hensigtsmæssige til afvikling af valgene.
§ 7.  Inden en frist, der fastsættes af fagrådet,  

 bekendtgør valgudvalget valgs afholdelse og indkalder forslag til  

 kandidatlister eller kandidatanmeldelser.
Bekendtgørelsen skal ske gennem  

 opslag eller på anden hensigtsmæssig måde.
Bestemmelse herom træffes af  

 valgudvalget.
IV.
Valgmåden.
 § 8.  Valget foregår som flertalsvalg mellem  

 enkeltpersoner inden for følgende områder:
Valggruppe I  (øvrige lærere) Område A: tekstilområdet Område B: fælleslaboratorierne Område C: konservatorskolen i øvrigt.
Valggruppe 2  (teknisk-administrativt personale) Område D: konservatorskolen Område E: kunstakademiets skolers fælles forvaltning.
Valggruppe 3  (studerende) Område F: kunstlinien Område G: kulturhistorisk linie Område H: grafisk restaureringslinie.
V.
Kandidatopstillinger.
 § 9.  Valgbar er enhver, der er ansat, respektive  

 indskrevet som studerende inden for et af de i § 8 anførte områder.
 Stk. 2.  Stemmeberettiget er enhver, der er ansat,  

 respektive indskrevet som studerende inden for en af de i § 8, jfr. §§ 2 og  

 5, anførte valggrupper - også ved valg til et andet område end det, den  

 stemmeberettigede selv tilhører.
 Stk. 3.  Fagrådet fastsætter antallet af stillere til  

 kandidatanmeldelser.
 Stk. 4.  En valgberettiget kan kun være stiller for een  

 kandidat inden for hvert område og kun inden for den valggruppe, den  

 pågældende selv tilhører.
 Stk. 5.  Enhver, der ønsker at opstille som kandidat, og  

 som er stemmeberettiget og valgbar, meddeler dette til valgudvalget inden den  

 frist, der fastsættes af udvalget.
 Stk. 6.  De anmeldelser, der er nævnt i stk. 5, skal  

 afgives skriftligt over for valgudvalget og er bindende for den pågældende,  

 der herved tillige erklærer sig villig til at modtage valg.
 § 10.  Ingen tjenestemands- eller overenskomstansat  

 heltidsbeskæftiget lærer, afdelingsleder eller teknisk-administrativ  

 medarbejder kan modsætte sig opstilling og valg til de kollegiale organer.
§ 11.  Anmeldelse af kandidatopstillinger skal være  

 valgudvalget i hænde inden en frist, der fastsættes af dette.
Meddelelse  

 herom offentliggøres ved opslag eller på anden hensigtsmæssig måde.  

 Bestemmelse herom træffes af valgudvalget.
Stk. 2.  Opstillingerne godkendes af valgudvalget og  

 offentliggøres ved dettes foranstaltning ved opslag eller på anden måde  

 godkendt af valgudvalget.
Meddelelsen skal indeholde oplysning om stillernes  

 navne.
 Stk. 3.  Offentliggørelsen skal finde sted senest 7  

 hverdage efter udløbet af den frist, der fastsættes i henhold til stk. 1.
 Stk. 4.  Indsigelser mod de offentliggjorte  

 kandidatanmeldelser m.v. skal skriftligt indgives til valgudvalget inden en  

 frist fastsat af dette.
VI.
Valgets afholdelse og opgørelse.
 § 12.  Er der inden for et valgområde ikke opstillet  

 flere kandidater end det antal, der skal vælges, bortfalder valget.
 Stk. 2.  Valgudvalget bekendtgør valgets bortfald inden  

 7 hverdage efter udløbet af den frist, der er fastsat i henhold til § 12,  

 stk. 1, ved opslag eller på anden af valgudvalget godkendt måde.
Stk. 3.  Er der inden for valggruppe 2, område D:  

 teknisk-administrativt personale ved konservatorskolen opstillet 2 eller  

 flere kandidater, fordeles valggruppens mandater med 2 til område D og 1 til  

 område E: personalet ved skolernes fælles forvaltning.
Kandidater fra område  

 E kan om fornødent være suppleanter for valgte fra område D.
§ 13.  Samtlige valg er hemmelige og skriftlige.
De  

 kan enten foregå som brevstemmevalg eller som valgbordsvalg.
Bestemmelse  

 herom træffes af fagrådet.
 Stk. 2.  De nærmere regler for valghandlingens  

 gennemførelse fastsættes af fagrådet.
§ 14.  Valgudvalget afgør, om stemmesedler er  

 ugyldige.
En stemmeseddel er ugyldig:
 1. Når det ikke med sikkerhed fremgår, hvilken  

 enkeltperson den valgberettigede har villet give sin stemme.
 2. Når beskaffenheden af stemmesedlen giver grund til  

 at antage, at den ikke er udleveret af valgudvalget.
 3. Når der på stemmesedlen findes skrevet, tegnet  

 eller på anden måde anbragt noget, hvorved det findes forsætligt  

 tilkendegivet, hvem den stemmende er, eller der overhovedet ved en behandling  

 udover den af afstemningen følgende findes forsætligt af den valgberettigede  

 at være givet stemmesedlen et særpræg.
 4. Når ved brevafstemning den returkuvert, der  

 indeholder stemmesedlen, ikke er den af valgudvalget fremsendte, eller  

 indeholder andet og mere end stemmesedlen, eller den er givet et særpræg.
 5. Når forskrifterne for stemmeafgivning i øvrigt er  

 tilsidesat.
§ 15.  Valget opgøres således, at de kandidater, der  

 har opnået høj stemmetal, erklæres for valgte efter faldende stemmetal,  

 indtil det antal kandidater, der skal vælges ved det pågældende valg, er  

 fundet.
Såfremt to eller flere kandidater har opnået samme stemmetal, og  

 begge ikke kan erklæres for valgte, foretages lodtrækning mellem disse  

 kandidater.
De ikke valgte kandidater erklæres for suppleanter efter faldende  

 stemmetal.
Såfremt to eller flere suppleanter har opnået samme stemmetal,  

 bestemmes rækkefølgen ved lodtrækning.
Lodtrækning foretages af valgudvalgets  

 formand på et udvalgsmøde.
VII.
Suppleringsvalg.
 § 16.  Suppleringsvalg skal udskrives, når et valgt  

 medlem mister sin valgbarhed eller med lovlig grund nedlægger sit mandat, og  

 der ikke på forhånd er valgt en suppleant for den pågældende.
 Stk. 2.  Indberetning om vakance, der kræver udskrivning  

 af suppleringsvalg, skal straks meddeles rektor, der drager omsorg for  

 nedsættelse af valgudvalg.
 Stk. 3.  De nærmere regler for, hvem der er  

 valgberettigede, fastsættes af fagrådet.
 Stk. 4.  Suppleringsvalg bekendtgøres ved opslag med  

 angivelse af tidspunkt for fremlæggelse af valglister, frist for indsigelse  

 mod disse, frist for kandidatanmeldelser, tidspunkt for valgets afholdelse  

 medmindre vedkommende valg bortfalder, frist for klage over manglende  

 modtagelse af valgmateriale og sidste frist for afgivelse af stemme.
 Stk. 5.  For suppleringsvalg finder regler og frister  

 for ordinære valg tilsvarende anvendelse.
 Stk. 6.  Den i § 8 nævnte valgmåde finder tilsvarende  

 anvendelse ved suppleringsvalg.
VIII.
Klage.
 § 17.  Enhver, der er valgbar og stemmeberettiget, og  

 som mener at have grund til klage i anledning af et afholdt valg, er  

 beretiget til inden 6 dage efter valgresultatets offentliggørelse at rette  

 henvendelse til ministeriet for kulturelle anliggender.
 Stk. 2.  Sådan klage skal indgives skriftligt og skal  

 fremsendes gennem valgudvalget, der vedlægger sin redegørelse.
 Stk. 3.  Er ingen klage modtaget af valgudvalget inden  

 fristens udløb, tilintetgøres kandidatlister og stemmesedler.
 Stk. 4.  Er nogen klage indkommet inden den nævnte  

 frists udløb, må det materiale, der er nævnt i stk. 3 først tilintetgøres,  

 når klagen er endelig afgjort.
IX.
Overgangsbestemmelser.
 § 18.  Ved det første valg i henhold til anordningen  

 kan fagrådet i fornødent omfang fravige de i bekendtgørelsen fastsatte  

 frister.
X.
Ikrafttrædelse.
 § 19.  Bekendtgørelsen har virkning fra den 1. marts  

 1977.
 Ministeriet for kulturelle anliggender,  

 den 7. februar 1977.
 Niels Matthiasen.
 /Hans Vilstrup.
