Nedlagt indsigelse mod registrering af figurmærke med ordet  

 »ADVOKATGRUPPEN« i kl. 42 under henvisning til foreningsnavnet  

 »Advokatgruppen Danmark«.
Videre henvist til at varemærket er i  

 strid med advokatetiske regler for annoncering.
Indsigelsen ikke taget  

 tilfølge efter indsættelse af disclaimer.
Advokaterne Lille Strandstræde 20 Lille Strandstræde 20 Postbox 3046 1021 København K Vor ref: VA 0086 1987/V1/IS/FT Deres ref: 2198 lr/yss Frist: Dato: 30 maj 1989 -Indsigelse mod ansøgning af varemærke VA 0086 1987, et figurmærke  

 indeholdende ordet Advokatgruppen.
I medfør af bestemmelsen i § 20 i varemærkeloven har De i skrivelse hertil  

 af 06 juni 1988 som medlem af bestyrelsen for Advokatgruppen Danmark nedlagt  

 indsigelse mod registreringen af det ovennævnte varemærke.
Ansøgningen er  

 indgivet af advokaterne Carsten Mikkelsen og Niels-Peter Andreasen, Horsens,  

 og omfatter alle tjenesteydelser i klasse 42.
 Til støtte for indsigelsen gøres det gældende, at ordet Advokatgruppen i  

 det ansøgte varemærke er forveksleligt med foreningsnavnet Advokatgruppen  

 Danmark og derfor ikke kan registreres jfr. § 14 stk. 1 i varemærkeloven.  

 Advokatgruppen Danmark er anmeldt til Foreningsregistret den 24 juni 1986 og  

 registreret den 28 januar 1987. Det anføres tillige, at foreningsnavnet er i  

 brug for den virksomhed, der er anmeldt til Foreningsregistret.
Det gøres yderligere gældende, at ansøgernes annoncering under et  

 firmanavn, nemlig Advokatgruppen, er i strid med de kollegiale regler  

 vedrørende annoncering der gælder for advokater.
Der er vedlagt genpart af  

 nogle af Advokatrådets fastsatte regler for god advokatskik.
I skrivelse hertil af 26 aug 1988 har ansøgerne bl.a. bemærket, at det  

 følger af lov nr. 100 om Foreningsregistret fra 1926, at en forening opnår  

 beskyttelse for foreningsnavnet fra tidspunktet for optagelsen i  

 Foreningsregistret, og denne optagelse har først fundet sted efter at  

 nærværende ansøgning blev indgivet.
Iøvrigt mener ansøgerne, at der ikke er  

 sammenfald mellem advokatvirksomhed, der udøves af dem og den citerede  

 formålsbestemmelse i Foreningsregistret.
Ansøgerne påpeger også, at nærværende ansøgning knytter sig til det  

 originale figurmærke, som anvendes af de samarbejdende advokatkontorer i  

 forbindelse med ordet Advokatgruppen.
Selve betegnelsen Advokatgruppen savner  

 isoleret set særpræg, hvilket er fornødent for at få et sådant ord  

 registreret, og man kan ikke uden stærk indarbejdelse opnå nogen varemærkeret  

 til et sådant ord.
Direktoratet har tidligere fundet ordet Advokatgruppen  

 uegnet til registrering under henvisning til bestemmelsen i § 13 i  

 varemærkeloven.
Til det af Dem anførte om, at anvendelsen af firmanavnet Advokatgruppen  

 skulle være i strid med de kollegiale regler, henleder ansøgerne  

 opmærksomheden på, at varemærket indeholdende Advokatgruppen har været taget  

 i anvendelse siden marts 1987, uden at det har givet anledning til  

 indsigelser.
Iøvrigt kan spørgsmålet om, hvorvidt en firmabetegnelse er i  

 overensstemmelse med de regler, som advokatmyndighederne har fastsat for  

 annoncering og markedsføring, ikke hindre registrering af et varemærke.
 De har i skrivelse hertil af 01 nov 1988 fastholdt indsigelsen og påny  

 påpeget, at foreningsnavnet Advokatgruppen Danmark blev anmeldt til  

 registrering i Foreningsregistret allerede den 24 juni 1986, medens  

 nærværende ansøgning først er indgivet den 07 jan 1987, og allerede af den  

 grund må navnet Advokatgruppen Danmark være til hinder for, at det ansøgte  

 varemærke registreres.
De har iøvrigt erklæret Dem enig i, at ordet Advokatgruppen isoleret set  

 savner særpræg, der kan danne grundlag for registrering, men ved at sætte  

 ordet sammen med et figurmærke, mener De ansøgerne indirekte tilsigter at  

 opnå beskyttelse for firmabetegnelsen Advokatgruppen, hvilket skulle være  

 ansøgernes eneste formål, idet figurmærkets grafiske udformning er uden reel  

 betydning.
Beskyttelse kan nemlig ikke opnås ved en ansøgning til  

 firmaregistret, idet advokatvirksomhed ikke kan optages i dette register.
De understreger atter, at den væsentligste årsag til, at det ansøgte  

 varemærke ikke kan registreres er, at en registrering vil stride mod lov og  

 offentlig orden, jfr. varemærkelovens § 14 stk. 1 nr. 4 - der sigtes  

 formentlig til varemærkelovens § 14 stk. 3 - idet det ikke er tilladt at  

 anvende et kunstnavn som firmabetegnelse.
En advokatvirksomheds firmanavn må  

 kun indeholde navn, gadenavn, nummer eller navn på bygning.
Der har været en  

 brevveksling mellem Dem og ansøgerne, og Advokatrådet har på opfordring  

 udtalt sig, men uanset om en ændring af de gældende regler er under  

 overvejelse, bør det stå fast, at anvendelsen af et kunstnavn som firmanavn  

 for advokatvirksomhed ikke er tilladt.
De udtaler til sidst, at sålænge reglerne for hvad der må optages i et  

 firmanavn for en advokatvirksomhed ikke er ændret, vil det stride mod det  

 forvaltningsretlige specialitetsprincip, såfremt direktoratet tillader en  

 registrering af en firmabetegnelse, der er ulovlig efter de for advokater  

 gældende regler.
En eventuel registrering af varemærket ville føre til den  

 helt uholdbare situation, at direktoratet medvirker til at legitimere en  

 efter de for advokater gældende regler ulovlig brug af firmabetegnelser.
 Den 3 nov 1988 har De indsendt de bilag, der er nævnt i Deres skrivelse af  

 01 nov 1988. De har tillige indsendt et bilag den 08 nov 1988.
I skrivelse hertil af 31 mar 1989, hvoraf kopi vedlægges, har ansøgerne  

 fastholdt, at et foreningsnavn først opnår beskyttelse fra  

 registreringstidspunktet, således at registreringen i foreningsregistret ikke  

 er til hinder for en registrering af det ansøgte varemærke.
Det fastholdes  

 tillige, at ansøgers formål er at opnå beskyttelse for et varemærke, og  

 indsigers bemærkninger med hensyn til et eventuelt firmanavn er derfor uden  

 betydning for sagen.
Ansøgerne fremhæver, at Advokatrådet hele tiden har været bekendt med  

 anvendelsen af betegnelsen Advokatgruppen, ligesom Advokatrådet er bekendt  

 med, at mange andre advokatfirmaer anvender lignende betegnelser, uden at  

 dette på noget tidspunkt har givet anledning til bemærkninger eller påbud om  

 at ophøre hermed.
Ansøger mener, at de af Dem anførte betragtnigner omkring  

 de kollegiale regler i det hele er uden betydning for spørgsmålet om  

 varemærkeregistrering.
 Sagen er herefter optaget til afgørelse.
Betegnelsen Advokatgruppen Danmark er den 28 jan 1987 optaget i  

 Foreningsregistret.
I medfør af lov om Foreningsregistre nr. 100 af 31 marts  

 1926 § 1 stk. 2 opnås eneret til benyttelse af forenings navn ved optagelse i  

 registret.
Det forhold, at eneret til benyttelse opstår ved optagelse i et  

 register hindrer normalt ikke, at den opståede eneret kan føres tilbage til  

 ansøgningstidspunktet, der efter det oplyste i dette tilfælde er 24 juni  

 1986. Der er f.eks. tilfældet med et anmeldt varemærke, for hvilket der først  

 opnås beskyttelse ved registreringen, men hvilken beskyttelse går tilbage til  

 ansøgningstidspunktet.
Imidlertid mener direktoratet ikke, at forenignsnavnet Advokatgruppen  

 Danmark kan være til hinder for, at et varemærke indeholdende ordet  

 Advokatgruppen alene uden tilføjelsen Danmark registreres.
Ordet  

 Advokatgruppen er ikke egnet til at opfattes som foreningsnavnet  

 Advokatgruppen Danmark, jfr. § 14 nr. 4 i varemærkeloven, der også må anses  

 for at omfatte foreningsnavne.
Iøvrigt må det være en betingelse for, at et  

 varemærke kan nægtes registrering af hensyn til et foreningsnavn, at dette  

 har et vist særpræg.
I modsat fald ville man gennem en optagelse i  

 foreningsregistret kunne opnå en landsdækkende beskyttelse mod identiske  

 varemærker uden hensyn til varearter og uden at de krav, som varemærkeloven  

 stiller til et mærke med hensyn til særpræg opfyldes, jfr.
Rigmor Carlsen  

 »Registreringspraksis« p. 69.
 Den indsigelse, der er nedlagt under henvisning til foreningsnavnet  

 Advokatgruppen Danmark, kan derfor ikke tages til følge.
Det skal dog i denne forbindelse meddeles, at der er optaget en  

 bestemmelse i § 15 i varemærkeloven, der udtaler, at den ved registrering  

 opnåede varemærkeret ikke omfatter sådanne dele af mærket, som ikke særskilt  

 kan registreres.
Indeholder et mærke bestanddele som de nys omtalte, og er  

 der særlig anledning til at antage, at mærkets registrering kan medføre tvivl  

 med hensyn til varemærkerettens omfang, kan sådanne bestanddele udtrykkeligt  

 undtages fra beskyttelsen ved registreringen.
Såfremt ordet Advokatgruppen som sådant altså uden figur eller figurlig  

 udformning anmeldes som varemærke, kan et sådant mærke ikke anses for at være  

 i besiddelse af det til registrering fornødne særpræg, jfr. bestemmelsen i §  

 13 i varemærkeloven.
Begge parter i nærværende sag er også enige om dette.  

 Direktoratet har tidligere modtaget ansøgning af ordet Advokatgruppen til  

 registrering og netop nægtet denne registrering under henvisning til § 13.  

 Ordet Advokatgruppen må følgeligt være en sådan del af et mærke, som ikke  

 særskilt kan registreres.
Da det forhold, at dette ord er optaget i mærket,  

 efter direktoratets opfattelse, kan give særlig anledning til at antage, at  

 mærkets registrering kan medføre tvivl med hensyn til varemærkerettens  

 omfang, vil direktoratet stille krav over for ansøgeren om, at det ved en  

 eventuel registrering af mærket udtrykkeligt fremgår af registret, at der  

 ikke ved registreringen er opnået eneret til ordet Advokatgruppen, men kun  

 til mærket i dets helhed.
 De har i Deres indsigelsesskrivelse yderligere gjort gældende, at en  

 registrering af mærket vil stride mod bestemmelsen i § 14 stk. 1 nr. 3, idet  

 en registrering vil stride mod de kollegiale regler, der gælder for  

 advokater, da et firmanavn for en advokatvirksomhed kun må indeholde f.eks.  

 indehavers navne eller gadenavne, men ikke kunstnavne.
Det varemærke, der er anmeldt, er et figurmærke der foruden figuren  

 indeholder ordet Advokatgruppen.
Direktoratet opfatter ikke ordet  

 Advokatgruppen som et firmanavn, og direktoratet mener derfor ikke, at de  

 regler, der er fastsat for udformningen af et firmanavn, bliver krænket ved  

 en eventuel registrering af det ansøgte varemærke.
Dertil kommer som ovenfor  

 nævnt, at der kræves indsat en disclaimer for så vidt angår ordet  

 »Advokatgruppen«.
 Indsigelsen nedlagt under henvisning til bestemmelsn i § 14 stk. 1 nr. 3  

 kan derfor heller ikke tages til følge.
Når direktoratet har fået svar på den skrivelse, der idag sendes til  

 ansøger, og hvoraf kopi vedlægges, vil meddelelse herom tilgå Dem.
Erklærer  

 ansøger sig villig til at indsætte disclaimeren, vil De samtidig få oplysning  

 om Deres adgang til at indbringe den trufne afgørelse for Patentankenævnet.
Med venlig hilsen Inge Sander specialkonsulent i indsigelsessager.
 Se Rigmor Carlsens »Registreringspraksis« p. 69.
