 I henhold til § 2, stk. 3 og 4, og § 35 a, i lov nr. 362 af 13. juni 1973  

 om styrelse af højere uddannelsesinstitutioner som ændret ved lov nr. 328 af  

 10. juni 1976, ved lov nr. 247 af 27. maj 1981 og ved § 9 i lov nr. 217 af  

 23. april 1986 fastsættes:
§ 1.  Den erhvervsøkonomiske kandidatuddannelse på  

 Odense Universitet har til formål på grundlag af den almene  

 erhvervsøkonomiske uddannelse at udbygge de studerendes indsigt i et  

 erhvervsøkonomisk fagområde og i tilgrænsende discipliner.
De studerende skal  

 ved udarbejdelse af skriftlige opgaver og ved aflæggelse af øvrige prøver  

 dokumentere fortrolighed med videnskabelig metode samt evne til kritisk at  

 vurdere og anvende fagområdets metoder i forbindelse med løsningen af  

 problemer af kompliceret karakter i erhvervsvirksomheder og/eller i  

 offentlige administrative enheder.
Stk. 2.  Den erhvervsøkonomiske kandidatuddannelse er  

 normeret til 2 år.
Uddannelsen skal være afsluttet senest 5 år efter dens  

 begyndelse.
Universitetet kan i særlige tilfælde dispensere fra denne  

 bestemmelse.
 Stk. 3.  Adgang til uddannelsen er betinget af bestået  

 almen erhvervsøkonomisk eksamen.
 Stk. 4.  Universitetet kan ved særlig tilladelse give  

 adgang til uddannelsen for ansøgere, der ikke opfylder betingelsen i stk. 3,  

 men som skønnes gennem anden uddannelse at have erhvervet tilsvarende  

 forudsætninger.
§ 2.  Den erhvervsøkonomiske kandidatuddannelse består  

 af 12 studieenheder.
En studieenhed svarer til 1/6 af den samlede arbejdstid  

 for en studerende i et studieår.
Universitetet kan i studieordningen  

 godkende, at en studieenhed opdeles i to halve studieenheder, for hvilke der  

 gælder de samme regler som for hele studieenheder, jf. dog § 6, stk. 4.
§ 3.  I 4 af uddannelsens 12 studieenheder udarbejder  

 de studerende skriftlige opgaver.
De skriftlige opgaver består af en  

 selvstændig afhandling (hovedopgave) og af et skriftligt seminar.  

 Hovedopgaven skal svare til 3 studieenheder, og dens emne skal falde inden  

 for det valgte erhvervsøkonomiske specialeområde, jf. stk. 3. Seminaret skal  

 svare til 1 studieenhed, og dets emne skal falde inden for de  

 erhvervsøkonomiske fagområder.
 Stk. 2.  Af uddannelsens øvrige 8 studieenheder skal  

 mindst 5 falde inden for de erhvervsøkonomiske fagområder, og mindst 3 heraf  

 igen falde inden for det valgte specialeområde, jf. stk. 3. De resterende  

 studieenheder, maksimalt 3, kan de studerende efter universitetets  

 godkendelse vælge blandt andre fagområder end de erhvervsøkonomiske.
Stk. 3.  De studerende vælger specialeområde ud fra en  

 fortegnelse over erhvervsøkonomiske specialeområder, der optages i  

 studieordningen.
De studerende skal meddele deres valg af specialeområde til  

 universitetet.
 § 4.  Der gives 1 karakter for hovedopgaven og 1  

 karakter for det skriftlige seminar.
Stk. 2.  I uddannelsens øvrige 8 studieenheder aflægger  

 de studerende en prøve.
Hvis en emne- og tidsmæssig sammenhæng gør det  

 naturligt, kan universitetet bestemme i studieordningen, at en prøve omfatter  

 to studieenheder.
For hver prøve gives der 1 karakter.
Prøverne kan aflægges  

 enkeltvis.
Kun prøver m.v., der ikke er bestået, kan tages om.
§ 5.  En studerende kan ikke indlevere en skriftlig  

 opgave eller indstille sig til en prøve mere end 3 gange.
Universitetet kan  

 dispensere fra denne bestemmelse, hvis det findes begrundet i usædvanlige  

 forhold.
 Stk. 2.  Hvis en studerende for anden eller tredje gang  

 ønsker at indlevere en hovedopgave, kan universitetet bestemme, at den  

 studerende skal vælge nyt emne for hovedopgaven.
§ 6.  Bedømmelsen sker efter de fælles bestemmelser om  

 karaktergivningen ved de højere uddannelsesinstitutioner.
Der gives  

 karakterer efter 13-skalaen.
 Stk. 2.  Den erhvervsøkonomiske kandidatuddannelse er  

 gennemført, når den studerende har bestået alle prøver og opgaver (dvs. har  

 fået karakteren 6 eller derover ved alle bedømmelser).
Stk. 3.  Der udstedes bevis for den erhvervsøkonomiske  

 kandidateksamen.
I beviset medtages oplysning om kravene for at bestå.
Der  

 medtages desuden en særlig eksamenskarakter og oplysning om, at  

 eksamenskarakteren er et gennemsnit af de opnåede karakterer, hvor disse er  

 vægtet efter de forskellige prøvers og opgavers betydning i uddannelsen.
 Stk. 4.  Ved beregningen af gennemsnittet efter stk. 3  

 har karakteren for hovedopgaven vægten 3, karakteren for prøver i 2  

 studieenheder vægten 2 og karakteren i halve studieenheder vægten 1/2. Øvrige  

 karakterer indgår med vægten 1.
 § 7.  Ved bedømmelserne medvirker censorer udefra.  

 Censorerne beskikkes af Undervisningsministeriet, Direktoratet for de  

 Videregående Uddannelser.
§ 8.  Universitetet kan tillade, at eksaminer, opgaver  

 eller prøver, der er gennemført ved andre inden- eller udenlandske  

 videregående uddannelsesinstitutioner, træder i stedet for en eller flere  

 studieenheder.
I så tilfælde bestemmer universitetet, om en eventuel opnået  

 karakter skal medtages ved beregningen af et eksamensgennemsnit efter § 6.
 § 9.  Universitetet fastsætter inden for  

 bekendtgørelsens rammer nærmere regler om uddannelsen i en studieordning.  

 Studieordningen sendes til direktoratet til orientering.
 Stk. 2.  Studieordningen skal indeholde:
 1. De erhvervsøkonomiske specialeområder, som  

 universitetet godkender.
 2. De fag, som universitetet udbyder inden for hele og  

 halve studieenheder på de erhvervsøkonomiske fagområder, og de enkelte fags  

 og studieenheders mål og indhold.
 3. Eventuelle bindinger med hensyn til obligatoriske  

 studieenheder eller kombinationer af disse, herunder at en studieenhed  

 forudsætter, at en anden studieenhed er bestået.
 4. Eventuelle særlige krav til undervisnings- eller  

 arbejdsformer.
 5. Formen for de enkelte prøver.
 § 10.  Den, der har gennemført den erhvervsøkonomiske  

 kandidatuddannelse, har ret til at betegne sig  candidatus/candidata  

 mercaturae (cand. merc.).
§ 11.  Direktoratet kan dispensere fra  

 bekendtgørelsens bestemmelser, når det findes begrundet i usædvanlige  

 forhold.
Der skal foreligge en indstilling fra universitetet.
§ 12.  Direktoratet kan efter indstilling fra  

 universitetet fravige bestemmelserne i denne bekendtgørelse som led i  

 studieforsøg.
Samtidig fastsættes forsøgets varighed og rapporteringsformen.
§ 13.  Klager over universitetets afgørelser efter  

 denne bekendtgørelse indgives til universitetet.
Hvis en klage ikke tages til  

 følge, og klageren fastholder klagen, videresender universitetet klagen -  

 bilagt en udtalelse - til direktoratet.
 Stk. 2.  Fristen for indgivelse af klage er 4 uger fra  

 den dag, afgørelsen er meddelt den pågældende.
 § 14.  Direktoratets afgørelser efter denne  

 bekendtgørelse kan ikke indbringes for højere administrativ myndighed.
 § 15.  Bekendtgørelsen træder i kraft den 1. maj 1987.
 Stk. 2.  Bekendtgørelse nr. 297 af 25. juni 1979 om den  

 erhvervsøkonomiske kandidatuddannelse på Odense Universitet ophæves.
