I vejledning nr. 226 af 29. november 1990 om kommunal beskæftigelsesindsats som ændret ved vejledning nr. 113 af 26. juni 1991 og vejledning nr. 92 af 23. juni 1992 foretages følgende ændringer:
 I punkt B 1.2., udgår afsnittet  

»statsinstitutioner« og istedet indsættes følgende:
»Ved statsinstitutioner forstås enheder, der udfører aktiviteter,  

 hvis driftsudgifter er financieret med mindst 50% over finansloven.« I punkt B 1.2., udgår afsnittet »statslignende  

 indstitutioner« og istedet indsættes følgende:
 »Ved statslignende institutioner forstås institutioner, der er  

 statsstøttede, men som ikke opfylder 50 pct.-kravet, eller institutioner, der  

 i øvrigt ligner statsinstitutioner.
Som eksempler herpå kan nævnes museer og Det Danske Hedeselskab.« I punkt B 1.6. udgår afsnittet »Løn- og arbejdsvilkår« og  

 istedet indsættes følgende:
Arbejdsvilkår (Amts)kommuner, der iværksætter beskæftigelsesprojekter, står som  

 hovedregel for ansættelsen af de ledige, jf. vejledningens pkt. 1.3.
 For kontanthjælpsmodtagere under 25 år bestemmer kommunen eller  

 amtskommunen arbejdstiden på beskæftigelsesprojekter eller ved ansættelse med  

 løntilskud, jf. lovens § 14. Arbejdstiden kan således afpasses efter  

 ungdomsydelsen, jf. vejledningens punkt 3.3. om ungdomsydelse.
 For personer på 25 år og derover skal løn- og arbejdsvilkår være  

 overenskomstmæssige eller sædvanlige ved tilsvarende arbejde.
Oplæringsydelse og oplæringsbevis i beskæftigelsesprojekter For kontanthjælpsmodtagere under 25 år, der aktiveres i offentlige  

 beskæftigelsesprojekter, udbetales pr. 1. april 1993 en oplæringsydelse.
 Aktivering i et beskæftigelsesprojekt, hvor der udbetales oplæringsydelse,  

 kan danne grundlag for optagelse i en arbejdsløshedskasse, ligesom  

 aktiveringen - bortset fra de første 13 uger - kan medregnes til  

 arbejdskravet i forbindelse med ret til arbejdsløshedsdagpenge.
Aktivering i et beskæftigelsesprojekt med oplæringsydelse betragtes som et  

 lønmodtagerlignende forhold.
På den baggrund behandles oplæringsydelsen som  

 almindelig løn, hvorfor der skal beregnes ATP, AUD, a-skat, feriepenge m.v.  

 af ydelsen.
Oplæringsydelsen skal give de ledige et incitament til at søge ud på det  

 ordinære arbejdsmarked.
Oplæringsydelsen kombineres med et oplæringsbevis,  

 der bl.a. skal dokumentere, hvilke kvalifikationer, den ledige har tilegnet  

 sig under aktiveringsforløbet.
 Oplæringsbeviset er endvidere en betingelse for, at den ledige kan få  

 udbetalt oplæringsydelsens næste ydelsestrin ved senere aktivering i et  

 beskæftigelsesprojekt.
 Offentlige beskæftigelsesprojekter er projekter, der er oprettet efter  

 lovens § 2, stk. 1, nr. 1-2. Endvidere er det projekter, der er oprettet  

 efter lovens § 2, stk. 1, nr. 3, når organisationen, foreningen eller  

 selskabet får mindst 50% af deres driftsudgifter dækket gennem statsstøtte  

 (tilskud) i henhold til finansloven eller (over en årrække og i henhold til  

 fast praksis) får mindst 50% af deres driftsudgifter dækket ved tilskud fra  

 kommuner, amtskommuner eller staten.
 Kontanthjælpsmodtagere på beskæftigelsesprojekter efter lovens § 2, stk.  

 1, nr. 3, hvor enheden ikke opfylder 50%-kravet, samt kontanthjælpsmodtagere  

 på projekter, der udføres i privat regi efter lovens § 2, stk. 2, aflønnes  

 fortsat efter gældende overenskomst.
 Kontanthjælpsmodtagere på 25 år og derover aflønnes efter gældende  

 overenskomst medmindre særlige lønvilkår er fastsat, jf. f.eks. aftale om  

 projektløn.
 I punkt B 3.1. »Kommunernes og amtskommunernes ansvar« udgår  

 sidste afsnit.
 I punkt B 3.3. udgår afsnittet »Ungdomsydelse« og istedet  

 indsættes følgende:
3.3. Ungdomsydelse (ad § 14) Unge under 25 år, der modtager ungdomsydelse efter afsnit III A i lov om  

 social bistand (ungdomsydelsesordningen), kan deltage i  

 beskæftigelsesprojekter eller modtage løntilskud efter lov om kommunal  

 beskæftigelsesindsats.
Efter 1. juli 1992 fastsætter kommunen arbejdstiden på  

 beskæftigelsesprojekter og ved ansættelse med løntilskud for personer, der  

 deltager i ungdomsydelsesordningen.
Indtil 1. april 1993 skal aktiveringen  

 have et omfang af gennemsnitlig 20 timer om ugen.
 Efter 1. april 1993 udbetales ungdomsydelse i form af oplæringsydelse (jf.  

 tidligere under punkt 1.6) ved aktivering i beskæftigelsesprojekter.
Med oplæringsydelsens forskellige timesatser fremkommer tre forskellige  

 ugentlige arbejdstider.
Ved en ydelse på 50 kr. pr. time er den  

 gennemsnitlige ugentlige arbejdstid på 20 timer.
Ved en ydelse på 60 kr. pr.  

 time er den gennemsnitlige ugentlige arbejdstid på 17 timer, og ved en ydelse  

 på 67 kr. pr. time, er den gennemsnitlige ugentlige arbejdstid på 15 timer.
 Kommunerne har dog - jf. tidligere i afsnit 1.6 - mulighed for at øge  

 antallet af ugentlige arbejdtimer.
Ikrafttræden Denne vejledning træder i kraft den 1. april 1993.
