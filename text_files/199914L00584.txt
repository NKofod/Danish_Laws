Betænkning afgivet af Trafikudvalget den  

 11. maj 2000 Betænkning over Forslag til lov om anlæg af Ringbanen  

 mellem Hellerup og Ny Ellebjerg Udvalget har behandlet lovforslaget i nogle møder  

 og har herunder stillet spørgsmål til trafikministeren, som  

 denne har besvaret skriftligt.
 Endvidere har udvalget modtaget skriftlige og/eller  

 mundtlige henvendelser fra:
Frederiksberg Kommunale Funktionærers Boligforening, Grubbe Ejendomsadministration og Grundejerforeningen Ankeret.
 Herefter indstiller et  

flertal (udvalget med undtagelse af Venstres og Det Konservative  

 Folkepartis medlemmer) lovforslaget til vedtagelse uændret.
Et mindretal inden for flertallet (Enhedslistens medlem af  

 udvalget) ønsker at gøre opmærksom på, at  

 ministeren over for mindretallet har tilkendegivet, at der som led i  

 udformningen af Flintholm Station opsættes en visuel afskærmning  

 langs sporene i den østlige ende af Frederikssundsbanens perron.  

 Afskærmningen udformes efter nærmere forhandling med beboerne  

 langs dette perronafsnit under hensyn til ønsket om at minimere  

 generne fra såvel tog som selve stationen.
Ministeren har endelig givet  

 tilsagn om, at der med samme formål vil blive anvendt armaturer med  

 målrettet lys på perronen.
Et mindretal (Venstres og Det Konservative  

 Folkepartis medlemmer af udvalget) vil ved 3. behandling stemme hverken for  

 eller imod lovforslaget, da lovforslaget er en del af pinsepakkeforliget og  

 senest af det trafikforlig, som regeringen har indgået med  

 venstrefløjen.
Lovens indhold ser dog fornuftigt ud, da anlæg af  

 ringbanen mellem Hellerup og Ny Ellebjerg vil give mulighed for at styrke den  

 kollektive trafikbetjening på tværs af det eksisterende  

 S-togs-net og derved løfte nogle af de trafikproblemer, der er i  

 Københavnsområdet.
Mindretallet ønsker dog at  

 præcisere nødvendigheden af, at der etableres  

 park-and-ride-anlæg i tilknytning til de større stationer  

 på ringbanen for at sikre den bedste udnyttelse af ringbanen.
Poul Andersen (S) nfmd.  

  Holger Graversen (S)  Søren Hansen (S)  

  Helge Mortensen (S)  Jytte Wittrock (S)  

  Ole Sohn (SF)  Arne Melchior (CD)  fmd.  

  Vibeke Peschardt (RV)  Søren Kolstrup (EL)  

  Svend Heiselberg (V)  Gitte Lillelund Bech (V)  

  Svend Erik Hovmand (V)  Erik Jacobsen (V)  

  Kaj Ikast (KF) Brian Mikkelsen (KF)  

  Ole Donner (DF)  Klaus Kjær (DF) Frihed 2000 og Kristeligt Folkeparti havde ikke medlemmer  

 i udvalget.
