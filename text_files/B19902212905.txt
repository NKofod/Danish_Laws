 I medfør af § 4, stk. 2, i lov om erhvervsuddannelser, jf.  

 lovbekendtgørelse nr. 480 af 22. juni 1990, fastsættes:
Uddannelsen § 1.  På erhvervsskoler og på andre skoler,  

 institutioner og virksomheder, der er godkendt hertil, samt i godkendte  

 praktikvirksomheder kan der gennemføres en uddannelse til ortopædist.
 Stk. 2.  Det faglige udvalg for uddannelsen, jf. § 37 i  

 erhvervsuddannelsesloven, er Det faglige udvalg for auto-, ortopædi-, sejl-,  

 boligmontering og polstermøbelindustrien.
 § 2.  For uddannelsen gælder bekendtgørelse om  

 erhvervsuddannelser (hovedbekendtgørelsen), bekendtgørelse om eksamensordning  

 for erhvervsuddannelser (eksamensbekendtgørelsen), bekendtgørelse om 1.  

 skoleperiode samt de regler, som Undervisnings- og Forskningsministeriet i  

 øvrigt fastsætter i medfør af erhvervsuddannelseslovens § 4, stk. 1.
Uddannelsens formål § 3.  Uddannelsens formål er, at eleven gennem  

 skoleundervisning og praktikuddannelse opnår kompetence som ortopædist.
 Uddannelsens varighed og struktur m.v.
 § 4.  Uddannelsen til ortopædist varer i alt 4 år.
Stk. 2.  Elever, der indleder uddannelsen på skole,  

 begynder med 1. skoleperiode på 20 uger efterfulgt af 2. skoleperiode på  

 ligeledes 20 uger.
For elever, der er fyldt 18 år, kan praktikuddannelse  

 træde i stedet for 1. skoleperiode, jf. erhvervsuddannelseslovens § 10, stk.  

 3.
 Stk. 3.  For elever, der indleder uddannelsen i  

 praktikvirksomheden, træder praktikuddannelse i stedet for 1. skoleperiode.
 § 5.  Skoleundervisningen varer 80 uger.  

 Skoleundervisning veksler med praktikuddannelse som vist i figuren, og som  

 anført nedenfor:
Fritagelse for dele af uddannelsen § 6.  Gennemførelse af 2. skoleperiode i følgende  

 uddannelser giver fritagelse for 2. skoleperiode i ortopædistuddannelsen:  

 Beklædningshåndværker, tekstiloperatør, farverioperatør, strikkeoperatør,  

 beklædningsoperatør, skomager, sejl- og boligmonteringsuddannelsen,  

 maskinuddannelsen, værktøjsmageruddannelsen og træfagenes industrielle  

 snedkeruddannelse.
 Stk. 2.  Fritagelse for dele af uddannelsen kan i øvrigt  

 ske efter §§ 8 og 9 i hovedbekendtgørelsen.
Uddannelsens mål og indhold § 7.  Den uddannede ortopædist skal have kundskaber og  

 færdigheder, der kvalificerer til at fremstille individuelle bandager og  

 proteser i alle relevante materialer efter udleverede mål eller  

 gipsafstøbninger.
Den uddannede skal endvidere have færdigheder i  

 fremstilling af de relevante komponenter.
Skoleundervisningen § 8.  Undervisningen skal under hele  

 uddannelsesforløbet på en helhedsorienteret måde omfatte både praktisk og  

 teoretisk undervisning med henblik på, at eleverne får fornødne generelle og  

 specielle kvalifikationer.
Der skal gives eleverne forudsætninger for at  

 varetage de funktioner, uddannelsen tager sigte på.
Desuden skal  

 undervisningen bidrage til elevernes personlige udvikling og give eleverne  

 forståelse af samfundet og dets udvikling.
Endelig skal der gives eleverne  

 forudsætninger for ved efter- og videreuddannelse at udbygge deres  

 kvalifikationer.
 Stk. 2.  Den vejledende uddannelsestid er følgende:
 Tekstil- og materialelære: 2,5 uger.
 Maskinbetjening og produktion: 3,7 uger.
 Jern og metal: 4 uger.
 Gips, læder, tekstil og kork: 5 uger.
 El-forståelse og elektronik: 1 uge.
 Plast: 3,5 uger.
 CAD/CAM: 1 uge.
 Anatomi og fysiologi: 1 uge.
 Biomekanik og bevægelseslære: 1,25 uge.
 Patologi og ortopædi: 0,35 uge.
 Protese- og bandagelære: 2,5 uger.
 Fagtegning: 1,5 uge.
Grundfag § 9.  Undervisningen i 2. skoleperiode omfatter  

 følgende grundfag: Branchekendskab og teknologiudvikling, dansk (A) (40  

 timer), design og billedkommunikation (40 timer), stil, form og farve (80  

 timer), værkstedsteknik (80 timer) og økonomi.
 Stk. 2.  Undervisningen i 3. - 6. skoleperiode omfatter  

 følgende grundfag: Engelsk (B), erhverv og samfund, førstehjælp,  

 internationale forhold, materialeforståelse, produktion og service og tysk  

 (B).
 Stk. 3.  Mål, indhold og vejledende uddannelsestid for  

 de enkelte grundfag følger reglerne om grundfag.
Områdefag § 10.  Undervisningen i områdefag i 2. skoleperiode  

 har følgende mål og rammer for undervisningens indhold:
 Mål: At eleverne får en grundlæggende forståelse af og indsigt i  

 materialernes struktur, herunder de fysiske og kemiske egenskaber og  

 indvirkningen på miljøet.
 Rammer for undervisningens indhold: Råmaterialerne, test- og  

 analysemetoder, behandling, farvning, efterbehandling, miljøbeskyttelse,  

 sikkerhed.
 Mål: At eleverne får kendskab til og færdigheder i brugen af de maskiner,  

 der anvendes i fremstillings- og bearbejdningsprocessen.
Rammer for undervisningens indhold: Materialebearbejdning: læder,  

 skind, plast og tekstiler.
Maskinkendskab: nålebærende maskiner, strikke- og  

 vævemaskiner, pressemaskiner, skære-, stanse- og hjælpeværktøjer.  

 Arbejdspladsindretning.
Personlig planlægning.
Sikkerhed og miljø.
 Stk. 2.  Undervisningen i områdefag i 3. - 6.  

 skoleperiode har følgende mål og rammer for undervisningens indhold:
Mål: Eleverne skal gennem demonstration og praktisk arbejde opnå kendskab  

 til materialer, værktøjer og maskiner inden for bænkarbejde, maskinel  

 bearbejdning og svejse-skærediscipliner.
Herudover skal eleverne have  

 kendskab til områdets terminologi.
Rammer for undervisningens indhold: Værkstedsmæssige opstillinger.  

 Værkstedsarbejde.
Filning.
Boring.
Fræsning.
Gevindindskæring.
Drejning.  

 Bukketeknik.
Ergonomi.
 Mål: At eleverne opnår kendskab til de gipstyper, der anvendes til  

 protese- og bandagearbejde, og kan identificere læders og tekstils  

 anvendelsesområder og funktioner inden for bandagearbejde samt opnår  

 teoretisk viden om branchens almindeligt anvendte materialer, værktøjer og  

 maskiner.
Rammer for undervisningens indhold: Indstøbning.
Modellering.  

 Bearbejdning af læder og skind.
Håndsyning.
Skærfning på maskine og manuelt.  

 Valkning af læder.
Finish.
Limning.
Bearbejdning af gipsafstøbninger.  

 Farvning af læder.
 Mål: Eleverne skal have kendskab til myro-elektriske armproteser, herunder  

 til, hvorledes elektriske følere indbygges i proteser og hæftes på  

 muskulaturen.
Mål: Eleverne skal have kendskab til de almindeligst anvendte plasttyper  

 og deres anvendelsesmuligheder samt kendskab til forskellige arbejdsmetoder,  

 emneudformning og dimensioneringsgrundlag.
Endelig skal eleverne have  

 færdigheder i bedømmelse af den optimale udnyttelse af plastmaterialer.
Mål: Eleverne skal kunne implementere og anvende CAD/CAM til konstruktion  

 og fremstilling af CNC-programmer.
Endvidere skal eleverne kunne anvende et  

 CAD/CAM-system ved konstruktion og produktion af emner.
Specialefag § 11.  Undervisningen i specialefag har følgende mål  

 og rammer for undervisningens indhold:
 Mål: Eleverne skal have et orienterende kendskab til den menneskelige  

 krops bygning samt viden om bevægelsesapparatets funktioner og de enkelte  

 organers tilknytning til fysisk arbejde.
Rammer for undervisningens indhold: Menneskekroppens bygning.  

 Bevægelsesapparaternes anatomi.
Elementær knogle-, muskel- og nervefysiologi.  

 Arbejdsfysiologi.
Fysiologiske synspunkter vedrørende inaktivitet samt  

 konditions- og muskelstyrketræning.
Mål: Eleverne skal orienteres om statik, dynamik og de kræfter, der virker  

 på og i menneskekroppen, samt om principperne for menneskekroppens reaktioner  

 og om den menneskelige adfærd med udgangspunkt i de bevægelseshæmmedes  

 specielle problemer.
Eleverne skal have viden om forskellige tekniske  

 hjælpemidler, der anvendes ved konstruktion af proteser og ved udformning af  

 arbejdspladser, samt om arbejdsmetoder for bevægelseshæmmede.
Rammer for undervisningens indhold: Statik og dynamik.  

 Biomekaniske forhold vedrørende bevægelsesapparatet.
Psykologiske faktorer.
 Mål: Eleverne orienteres om lidelser, som medfører forandringer i  

 nervesystem eller bevægelsesapparat, samt om behandling af sådanne sygdomme,  

 misdannelser og skader.
Rammer for undervisningens indhold: Amputation af arme og ben.  

 Patologi.
Almen ortopædi.
Mål: Eleverne skal kunne fremstille, opbygge, reparere og justere  

 sædvanligt forekommende bandage- og protesetyper.
Eleverne skal have kendskab  

 til branchens almindelige kvalitetskrav samt have nødvendige færdigheder i  

 den for bandage- og protesefremstillingen forekommende måle- og tegneteknik.  

 Endelig skal eleverne have viden om råvarer, halvfabrikata, komponenter og  

 bandagers og protesers muligheder for at afhjælpe forskellige sygdoms- og  

 invaliditetstilstande.
Rammer for undervisningens indhold: Materialekendskab.  

 Materialeberegning.
Faglig tegningslæsning/forståelse.
Protese/bandage  

 teknik.
Mål: Eleverne skal kunne fremstille arbejdstegninger med angivelse af  

 korrekte mål, symboler og signaturer.
Det skal af tegningen fremgå, hvorledes  

 forarbejdningen og opbygningen skal foregå.
Rammer for undervisningens indhold: Proteser.
Bandager.
Valgfag § 12.  Undervisningen i valgfag følger reglerne i § 14  

 i hovedbekendtgørelsen.
Undervisningsplan § 13.  Skolen fastsætter i overensstemmelse med § 15 i  

 hovedbekendtgørelsen det nærmere indhold af undervisningen.
Samlæsning § 14.  Der kan samlæses med ortopædiskomagerne i  

 anatomi og ortopædi.
Praktikuddannelsen § 15.  Virksomheden skal gennemføre praktikuddannelsen  

 således, at eleven med gennemført skoleundervisning kan nå uddannelsens mål,  

 jf. § 7.
 § 16.  Målet med praktikuddannelsen er, at eleverne  

 opnår de for branchen nødvendige praktiske færdigheder, at eleverne opnår  

 viden om branchens typiske materialer, bearbejdningsmetoder, arbejdsprocesser  

 og produktionsformer, at eleverne kan betjene branchens maskiner og  

 hjælpeværktøjer, at eleverne kan fremstille og reparere alle almindeligt  

 forekommende arbejder, at eleverne opnår kendskab til områdets arbejdsmiljø,  

 og at eleverne opnår kendskab til nødvendige sikkerhedsforanstaltninger og  

 kravet om høj hygiejnisk standard.
§ 17.  Praktikuddannelsen tilrettelægges således, at  

 eleverne opnår forsat opbygning af rutine og færdigheder i de discipliner,  

 der indlæres på skole, så skoleundervisningen og praktikuddannelsen  

 understøtter og supplerer hinanden i størst muligt omfang.
Det tilstræbes, at  

 praktikuddannelsen tilrettelægges således, at der arbejdes efter stigende  

 sværhedsgrad, så slutmålet/niveauet svarer til de krav, der stilles til en  

 ortopædist.
I uddannelsestiden kan der arbejdes med alt i virksomheden  

 forekommende fagligt og for uddannelsen værdifuldt arbejde.
 § 18.  Det lokale uddannelsesudvalg kan fastsætte  

 nærmere vejledende retningslinier om praktikuddannelsens gennemførelse for  

 skolens elever, jf. § 17, stk. 3, i hovedbekendtgørelsen.
§ 19.  Virksomheden meddeler ved afslutningen af en  

 praktikperiode, undtagen den sidste, i en erklæring til skolen og eleven,  

 hvilke arbejdsområder og funktioner eleven har været beskæftiget med i  

 praktikperioden.
I denne erklæring anføres endvidere, om praktikvirksomheden  

 skønner, at eleven har særlige behov med hensyn til skoleundervisning.
 Stk. 2.  Virksomheden udsteder en praktikerklæring i  

 overensstemmelse med § 24 i hovedbekendtgørelsen, når praktiktiden i en  

 virksomhed er afsluttet.
 Stk. 3.  Det faglige udvalg udfærdiger i  

 overensstemmelse med § 18, stk. 4, i hovedbekendtgørelsen blanketter til brug  

 for de erklæringer, som er nævnt i stk. 1, samt blanketter til brug for de  

 erklæringer, som er nævnt i stk. 2, jf. § 24, stk. 4, i hovedbekendtgørelsen.
 Stk. 4.  Det faglige udvalg udsender de blanketter, der  

 skal anvendes jf. stk. 1, til praktikvirksomhederne, jf. § 18, stk. 4, i  

 hovedbekendtgørelsen.
 Stk. 5.  Virksomhederne rekvirerer de blanketter, der  

 skal anvendes jf. stk. 2, hos det faglige udvalg, jf. § 24, stk. 4, i  

 hovedbekendtgørelsen.
 Bedømmelse m.v.
Skolens bedømmelse § 20.  I forbindelse med undervisningens gennemførelse  

 foretager skolen en løbende bedømmelse af eleven i overensstemmelse med  

 skolebedømmelsesplanen, jf. § 20 i hovedbekendtgørelsen.
 Stk. 2.  Formålet med den løbende bedømmelse er at  

 hjælpe og vejlede eleverne og at evaluere undervisningens indhold og metoder.
 § 21.  Ved en skoleperiodes afslutning udsteder  

 skolen, hvis eleven anmoder om det, eksamensbevis for grundfag og valgfag,  

 som er afsluttet med eksamen i den pågældende skoleperiode, når eksamen er  

 gennemført.
 Stk. 2.  I øvrigt udsteder skolen, hvis eleven anmoder  

 om det, bevis for den gennemførte undervisning.
 Stk. 3.  For områdefag og specialefag udstedes der ikke  

 særskilte eksamensbeviser.
 Stk. 4.  Eksamensbeviser, der ikke er udstedt ved en  

 skoleperiodes afslutning, jf. stk. 1, udstedes af skolen senest ved  

 afslutningen af sidste skoleperiode.
Skolevejledning § 22.  Ved en skoleperiodes afslutning, jf. dog stk.  

 3, udsteder skolen en skolevejledning til eleven og til praktikvirksomheden.
 Stk. 2.  Skolevejledningen, der udfærdiges i  

 overensstemmelse med § 23, stk. 2, i hovedbekendtgørelsen, skal indeholde  

 oplysning om, hvilke emner der er gennemgået i det pågældende skoleophold.  

 For elever, der ikke har opfyldt et eller flere af undervisningsmålene (dvs.  

 har fået karakteren 5 eller derunder), udarbejder skolen en vejledning, der  

 tilkendegiver elevens behov for supplerende oplæring i praktiktiden og  

 eventuelt supplerende skoleundervisning.
Stk. 3.  Efter sidste skoleperiode udsteder skolen kun  

 en skolevejledning, hvis betingelserne for udstedelse af skolebevis, jf. §  

 25, ikke er opfyldt.
Endvidere kan skolen udstede en skolevejledning efter  

 sidste skoleperiode med angivelse af elevens eventuelle behov for supplerende  

 oplæring i praktikvirksomheden.
 Stk. 4.  Hvis eleven har gennemført 2. skoleperiode uden  

 forudgående praktikuddannelse, udstedes skolevejledning alene til eleven.
Skolens afsluttende bedømmelse § 23.  Skolen afholder eksamen i følgende grundfag:  

 Dansk (A), engelsk (B), førstehjælp og tysk (B).
 Stk. 2.  Skolen afholder ikke eksamen i områdefag og  

 specialefag.
 Stk. 3.  Skolen giver i øvrigt karakterer i følgende  

 grundfag efter reglerne om grundfag: Branchekendskab og teknologiudvikling,  

 design og billedkommunikation, erhverv og samfund, internationale forhold,  

 materialeforståelse, produktion og service, stil, form og farve,  

 værkstedsteknik og økonomi.
 Stk. 4.  I områdefag og specialefag giver skolen  

 standpunktskarakterer i forhold til målene for undervisningen, jf. §§ 10 og  

 11.
 Stk. 5.  Bedømmelsesformer og karaktergivning i valgfag  

 følger reglerne om disse fag.
 Stk. 6.  I de undervisningsfag, hvor der ikke afholdes  

 eksamen, giver skolen ved uddannelsens afslutning eleven skriftlig meddelelse  

 om de afgivne karakterer, jf. stk. 3 og 4, hvis karaktererne ikke fremgår af  

 skolebeviset.
Karakterskala § 24.  Ved bedømmelsen anvendes 13-skalaen, jf. § 17 i  

 eksamensbekendtgørelsen.
Skolebevis § 25.  Når alle skoleperioder er gennemført, udsteder  

 skolen et skolebevis, hvis gennemsnitskarakteren af alle fag er mindst 6. I  

 fag, hvor der afholdes eksamen, anvendes eksamenskarakteren.
I øvrige fag  

 anvendes den sidst afgivne standpunktskarakter.
Ved beregningen af gennemsnit  

 vægtes område- og specialefag med faktor 2 og øvrige fag med faktor 1.
 Stk. 2.  Skolebeviset skal indeholde oplysning om de  

 standpunktskarakterer og eksamenskarakterer, som skolen har meddelt eleven.
Svendeprøve § 26.  Efter afslutningen af sidste skoleperiode  

 afholdes svendeprøve.
 Stk. 2.  Det faglige udvalg udpeger skuemestre med et  

 lige antal fra arbejdsgiver- og arbejdstagerside (evalueringsgruppen).
 Stk. 3.  Anmeldelse til det faglige udvalg om  

 svendeprøve sker på praktikvirksomhedens foranledning umiddelbart efter  

 sidste skoleophold og skal indeholde følgende oplysninger:
 Stk. 4.  Opgaverne planlægges og tilrettelægges af det  

 faglige udvalg.
Stk. 5.  Det faglige udvalg udarbejder en liste over  

 mulige opgaver med tilladt tidsforbrug.
Listen sendes til elev og  

 praktikvirksomhed senest 2 uger før prøvens afholdelse.
 Stk. 6.  Ved bedømmelsen anvendes 13-skalaen, jf. § 17 i  

 eksamensbekendtgørelsen.
Stk. 7.  Hver skuemester afgiver 1 karakter.  

 Evalueringsgruppens karakterer udregnes som gennemsnit.
Eleven har bestået,  

 hvis gennemsnitskarakteren er 6 eller derover.
 Stk. 8.  Det faglige udvalg skal senest 6 måneder efter  

 den ordinære prøve tilbyde eleven en ny svendeprøve, eventuelt efter  

 supplerende skole- eller praktikophold, såfremt eleven ikke opnår  

 tilfredsstillende resultat, eller såfremt eleven kan godtgøre, at vedkommende  

 på grund af sygdom eller af anden gyldig grund ikke har kunnet møde eller  

 gennemføre opgaverne til svendeprøven.
Uddannelsesbevis § 27.  Uddannelsesbevis udstedes af Det faglige udvalg  

 for auto-, ortopædi-, sejl-, boligmontering og polstermøbelindustrien og  

 affattes i overensstemmelse med § 29 i hovedbekendtgørelsen, når skolebevis  

 og praktikerklæring er udstedt, og når svendeprøven er bestået.
Stk. 2.  Uddannelsesbeviset påføres en  

 gennemsnitskarakter beregnet med 1 decimal.
Afrunding foretages altid opad.
Ikrafttrædelses- og overgangsbestemmelser § 28.  Bekendtgørelsen træder i kraft den 1. januar  

 1991.
 Stk. 2.  Uddannelsen kan påbegyndes i en virksomhed fra  

 den 1. januar 1991.
 Stk. 3.  Skolerne kan etablere 2. skoleperiode og  

 følgende skoleperioder fra den 1. januar 1991.
 Stk. 4.  Elever, der har afsluttet efg-basisuddannelsen  

 inden for servicefagene, er fritaget for 1. og 2. skoleperiode.
