 Et skyldsråds afgørelse om en ejendoms benyttelse som  

 »beboelsesejendom med 1 lejlighed« (kode 01) blev af  

 Landsskatteretten ændret til »landbrug, bebygget« (kode 05).
Skyldrådet havde i medfør af vurderingslovens § 33 ved 18. alm. vurdering  

 pr. 1. januar 1986 anset A's ejendom for en beboelsesejendom.
Over for  

 Landsskatteretten nedlagde A påstand om, at ejendommens benyttelse blev  

 ændret til landbrug.
 Ejendommen omfattede et grundareal på 38.757 m2 og bebyggelsen omfattede  

 en bolig fra 1937 samt 2 staldbygninger og et udhus fra 1945.
Til støtte for påstanden om ændring af benyttelseskoden gjorde klageren  

 bl.a. gældende, at de to staldbygninger anvendtes til hestehold.
Den ene  

 staldbygning var af klageren ombygget til at indeholde 6 hestebokse, der alle  

 blev benyttet.
Bygningen havde sadeltag, således at der var plads til halm på  

 loftet.
Den anden driftsbygning anvendtes til opbevaring af hø og halm, og  

 ejendommens jord var udover haven til beboelsen udlagt til græsning.  

 Endvidere henviste klageren til, at ejendommen tidligere havde været vurderet  

 som landbrug, samt at han var momsregistreret og drev ejendommen således, at  

 indtægter og udgifter salderede.
 Landsskatteretten besigtigede ejendommen, og efter det bl.a. herved  

 oplyste om ejendommens faktiske anvendelse til hestehold samt benyttelse af  

 jorden hertil, fandt Landsskatteretten, at ejendommen fortsat havde karakter  

 af landbrugsejendom.
 Den af skyldrådet trufne afgørelse om ejendommens benyttelse som  

 beboelsesejendom med 1 lejlighed (kode 01) blev derfor ændret til landbrug,  

 bebygget (kode 05).
 (* 1) Afgørelsen er offentliggjort i Skat 1989, nr. 12, side 961.
