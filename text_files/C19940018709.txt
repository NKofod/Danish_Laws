(Til samtlige ministerier mv.) Den hidtidige indrapportering af sygefraværsoplysninger til  

 Finansministeriets sygefraværsstatistik ændres pr. 1. januar 1995.
Oplysninger om sygefravær på arbejdsdage skal indgå i den lønstatistik,  

 som Danmarks Statistik for statens vedkommende etablerer pr. 1. januar 1995.  

 Sygefravær indgår i lønstatistikken for at gøre det muligt at beregne  

 omkostninger pr. arbejdet time.
For at undgå dobbelt indberetning er det  

 besluttet at lægge de hidtil registrerede sygefraværsoplysninger til grund.
Hidtil har ministerierne kvartalsvis indberettet oplysninger på  

 hovedkontoniveau.
Den nye lønstatistik kræver imidlertid indberetning på  

 individniveau på et edb-læsbart medium.
Indberetning via Statens Regnskabsdirektorat Institutioner, der anviser løn via Statens Regnskabsdirektorat, skal  

 indberette sygefraværsoplysninger via fraværsregistreringssystemet (FRAV) i  

 tilknytning til Statens Centrale Lønsystem (SCL).
 Detaljerede oplysninger om indberetningsformen fremgår af  

 SCL-brugervejledningen: Delsystemer.
Områder med egne fraværsregistreringssystemer For større områder, hvor der i forvejen findes en edb-baseret  

 sygefraværsregistrering på individniveau, kan der aftales særskilt levering  

 af oplysninger direkte til Finansministeriets departement.
Også for sådanne  

 områder forudsættes leveringen iværksat med virkning pr. 1. januar 1995.  

 Områderne skal rette henvendelse til Finansministeriet inden 1. november 1994  

 med henblik på aftale om leveringsform.
Oplysninger der skal registreres 1. Fravær p.g.a. sygdom samt fravær p.g.a. graviditet  

 uden for den egentlige barselorlov med angivelse af start- og slutdato.
 2. Fravær på grund af arbejdsskade med oplysning om  

 start- og slutdato.
 3. Fravær på grund af barns første sygedag med  

 oplysning om d ato.
 4. Start- og slutdato for fravær på grund af  

 barselorlov og adoption.
Statistikkens hyppighed Statistikken skal udarbejdes kvartalsvis, og leveres til Finansministeriet  

 senest den 15. i måneden efter udgangen af hvert kvartal.
Statistikkens område Afgrænsningen for sygefraværsstatistikken er den samme, som anvendes af  

 Danmarks Statistik ved indsamling af lønstatistik for staten, hvilket vil  

 sige statslige myndigheder samt selvejende institutioner, hvor staten dækker  

 halvdelen af driftsudgifterne eller mere.
Personkredsen, der omfattes af oplysningerne Der skal indrapporteres oplysninger om samtlige ansatte med fravær.  

 Sygefraværet opgøres således for såvel heltids- som deltidsansattte.  

 Indberetningern skal også omfatte ansatte, der ikke har været beskæftiget hos  

 myndigheden i hele kvartalet.
 Særlige personalegrupper, fx personer der får udbetalt ydelser, uden at  

 der er tale om noget egentligt ansættelsesforhold, kan efter aftale med  

 Finansministeriet undtages fra indberetningspligten.
Spørgsmål om udarbejdelsen af sygefraværsstatistikken Eventuelle spørgsmål om sygefraværsstatistikken bedes rettet til Rune  

 Wessel, tlf. 33 92 38 46 eller til Lizzie Linden, tlf 33 92 40 51.
Ikrafttræden Dette cirkulære og den nye indberetningsform finder anvendelse fra og med  

 indberetningen for januar kvartal 1995. Samtidig ophæves cirkulære af 25.  

 april 1988 om sygefraværsstatistik for statsansatte. (* 3) Ministeriernes pligt til at indsamle og indsende sygefraværsoplysninger  

 for samtlige hovedkonti under ministerområdet ophører herefter, således at  

 der for sidste gang skal leveres i den hidtidige form med indberetningen for  

 4. kvartal 1994.
Finansministeriet 27. september 1994 P.M.V.
 E.B.
