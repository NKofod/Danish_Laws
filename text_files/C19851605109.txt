§ 1 Statens Elektronmusikstudie er en selvejende institution, oprettet i  

 henhold til § 3 i lov om musik (lov nr. 306 af 10. juni 1976, som ændret ved  

 lov nr. 248 af 27. maj 1981).
 Institutionen er hjemmehørende i Århus.
§ 2 Studiets formål er:
 Formålet søges varetaget ved:
§ 3 Studiets egenproduktion registreres og arkiveres i båndkopier, som inden  

 for ophavsretslovens rammer står til rådighed for interesserede  

 institutioner, enkeltpersoner m.v. efter nærmere angivne regler.
§ 4 Studiets drift baseres på tilskud fra ministeriet for kulturelle  

 anliggender.
 Studiet er berettiget til at modtage tilskud fra anden side samt til at  

 søge status som indtægtsdækket virksomhed i henhold til finansministeriets  

 cirkulære herom af 5. april 1984.
§ 5 Studiet ledes af en bestyrelse på 8 medlemmer, der beskikkes af ministeren  

 for kulturelle anliggender for en periode på 4 år, sammenfaldende med  

 beskikkelsesperioden for medlemmerne af Statens Musikråd.
 Af ministeren for kulturelle anliggender vælges 1 medlem som repræsentant  

 for ministeriet for kulturelle anliggender.
 4 medlemmer beskikkes som repræsentanter for de skabende kunstnere efter  

 indstilling fra Dansk Komponistforening, Danske Populærautorer, Danske Jazz-,  

 Beat- og Folkemusikautorer og Dansk Elektronmusik Selskab i fællesskab.
 3 medlemmer beskikkes efter indstilling fra Statens Musikråd.
 Ministeren udpeger bestyrelsens formand blandt dennes medlemmer.
 Ministeren kan tilforordne bestyrelsen en sagkyndig i ophavsretlige  

 spørgsmål.
§ 6 Bestyrelsen afholder mindst 4 årlige møder, men kan af formanden indkaldes  

 efter behov.
Bestyrelsen skal indkaldes, når mindst 3 medlemmer kræver det.
 Bestyrelsen er beslutningsdygtig, når 4 medlemmer er til stede.
Beslutning træffes ved simpel stemmeflerhed.
Står stemmerne lige, gør  

 formandens stemme udslaget.
§ 7 Bestyrelsen er under ansvar over for ministeren for kulturelle anliggender  

 studiets øverste myndighed.
§ 8 Bestyrelsen ansætter studiets leder, som med ansvar over for bestyrelsen  

 forestår den daglige drift.
 Bestyrelsen ansætter og afskediger medhjælp til studiet, efter  

 indstilling.
 Bestyrelsen kan fastsætte nærmere retningslinier for studiets anvendelse,  

 herunder om fordeling af studietiden mellem forskellige brugergrupper.
§ 9 Lederen er pligtig til årligt at aflægge skriftlig beretning om studiets  

 aktiviteter.
Beretningen godkendes af bestyrelsen og indsendes til  

 ministeriet for kulturelle anliggender.
§ 10 Studiets regnskabsår følger kalenderåret.
 Studiets årlige regnskab revideres af en statsautoriseret revisor.
 Regnskabet godkendes af bestyrelsen og indsendes til ministeriet for  

 kulturelle anliggender.
§ 11 I tilfælde af, at studiet må opløses, træffer bestyrelsen beslutning om  

 afvikling af dette.
Beslutningen forelægges ministeriet for kulturelle  

 anliggender.
§ 12 Ændringer i disse vedtægter skal godkendes af ministeriet for kulturelle  

 anliggender.
