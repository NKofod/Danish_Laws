 I medfør af § 11, stk. 1, i lov nr. 150 af 10. april 1979 om en  

 rejsegarantifond som ændret ved lov nr. 88 af 17. marts 1982 fastsættes:
§ 1.  Rejsegarantifonden er oprettet ved ovennævnte  

 lov.
Fonden er en privat, selvejende institution med hjemsted i Lyngby.
 § 2.  Fonden har til formål at yde bistand til  

 rejsekunder, der har købt en selskabsrejse, jfr. lovens § 2, stk. 1, hos et  

 rejsebureau, jfr. lovens § 2, stk. 2.
 § 3.  Bistand fra fonden kan ydes under følgende  

 former:
 STK. 2.  Det er en forudsætning for godtgørelse i  

 henhold til stk. 1, nr. 1 og 3, at anmodning fra rejsekunder herom fremsættes  

 over for fonden inden 3 måneder efter, at den rejse, som kravet vedrører,  

 efter aftalen skulle være afsluttet.
§ 4.  Fonden registrerer på grundlag af anmeldelser  

 rejsebureauer, der arrangerer eller for udenlandske arrangører sælger eller  

 formidler salg af selskabsrejser, og underretter bureauerne om optagelsen i  

 registret.
Forud for registreringen skal fonden sikre sig, at der af  

 rejsebureauet over for fonden er stillet en garanti på 200.000 kr. i et  

 pengeinstitut eller forsikringsselskab, jfr. dog lovens § 6, stk. 4.  

 Garantien skal stilles således, at fonden efter påkrav umiddelbart kan få  

 indbetalt garantibeløbet til dækning af krav, som fonden måtte få mod  

 bureauet.
 STK. 2.  Slettes et rejsebureaus registrering, jfr.  

 lovens §§ 12-14, skal fonden straks underrette rejsebureauet herom.
 § 5.  Fondens kapital tilvejebringes ved, at  

 registrerede rejsebureauer, der arrangerer selskabsrejser eller for  

 udenlandske rejsearrangører sælger eller formidler salg af selskabsrejser,  

 til fonden betaler et garantibidrag på 5 kr. for hver rejsekunde.
 STK. 2.  Fondens midler placeres med henblik på den  

 bedst mulige forrentning under hensyntagen til, at midlerne skal være sikkert  

 anbragt og til enhver tid i tilstrækkeligt omfang skal være til rådighed.  

 Værdipapirer, der anskaffes for fondsmidler eller depotkonto for sådanne  

 værdipapirer, forsynes med forbudspåtegning af industriministeriet.
 STK. 3.  Fonden er berettiget til, hvis dens midler er  

 utilstrækkelige til opfyldelse af fondens forpligtelser, at optage lån i et  

 pengeinstitut og kan om fornødent anmode industriministeren om at søge  

 finansudvalget om tilladelse til, at der for et sådant lån stilles  

 statsgaranti.
 § 6.  Fonden skal, når den har ydet rejsekunder  

 godtgørelse, hjemtransport eller anden bistand, søge de herved afholdte  

 udgifter dækket hos det rejsebureau, der efter lovens § 5 hæfter for  

 udgifterne.
§ 7.  Fonden ledes af en bestyrelse på tre medlemmer.  

 Bestyrelsens formand skal opfylde de almindelige betingelser for at blive  

 udnævnt til dommer.
De øvrige to medlemmer repræsenterer henholdsvis  

 rejsebureauerhvervet og forbrugerne.
Medlemmerne og stedfortræderne for disse  

 udnævnes for tre år af industriministeren.
STK. 2.  Bestyrelsen træffer ved en forretningsorden  

 nærmere bestemmelser om udførelsen af sit hverv.
Forretningsordenen skal  

 godkendes af industriministeren.
STK. 3.  De med fondens administration forbundne  

 udgifter afholdes af fondens midler.
Bestyrelsen vederlægges efter  

 retningslinier fastsat af industriministeren efter aftale med  

 finansministeren.
 § 8.  Bestyrelsen ansætter fondens  

 sekretariatspersonale og fastsætter dettes arbejdsopgaver samt  

 ansættelsesvilkår i overensstemmelse med statens almindelige regler.
 STK. 2.  Bestyrelsen kan indgå aftaler med henblik på at  

 sikre, at den nødvendige medhjælp i konkrete tilfælde vil være til rådighed  

 for sekretariatet til løsning af fondens opgaver.
 STK. 3.  Den samlede bestyrelse kan meddele prokura.
 § 9.  Fonden tegnes af bestyrelsens formand i forening  

 med et af de øvrige bestyrelsesmedlemmer.
 § 10.  Personer, der som bestyrelsesmedlemmer eller på  

 anden måde er beskæftiget med fondens virksomhed, er forpligtet til over for  

 alle uvedkommende at hemmeligholde, hvad de herigennem bliver vidende om.
 § 11.  Fondens regnskabsår følger kalenderåret.  

 Fondens bestyrelse afgiver årsregnskab med beretning om fondens virksomhed  

 til industriministeren senest 3 måneder efter regnskabsårets udløb.
 STK. 2.  Regnskabet revideres af rigsrevisionen.
 § 12.  I tilfælde af fondens eventuelle ophør træffer  

 industriministeren efter aftale med finansministeren og efter indstilling fra  

 bestyrelsen beslutning om anvendelse af fondens formue.
 § 13.  Vedtægterne træder i kraft, når disse er  

 godkendt af industriministeren.
