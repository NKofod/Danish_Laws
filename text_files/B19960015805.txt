§ 1.  Færdselsstyrelsen har i henhold til § 68, stk.  

 1, og § 118, stk. 5,  i færdselsloven, jf. lovbekendtgørelse nr. 735  

 af 24. august 1992, som senest ændret ved lov nr. 1123 af 20. december 1995, og efter bemyndigelse i henhold til lovens § 134a, stk. 1, og i overensstemmelse med § 44 i Justitsministeriets bekendtgørelse nr.
 154 af 20. april 1977 om køretøjers indretning og udstyr m.v.
udstedt en ny bekendtgørele om detailforskrifter for køretøjers indretning og udstyr (Detailforskrifter for Køretøjer 1996).
 § 2.  Detailforskrifterne træder i kraft den 1. april  

 1996. Pkt. 7.01.021 og 7.06.020(4)b) træder dog først i kraft den 1. januar  

 1997.
 § 3.  Detailforskrifterne gælder for køretøjer, der  

 registreres, godkendes eller tages i brug første gang på  

 ikrafttrædelsesdatoen eller senere.
 Bestemmelserne i pkt. 7.06.020(4) gælder desuden for biler, der er  

 registreret inden ikrafttrædelsesdatoen.
 § 4.  Ethvert køretøj kan straks indrettes i  

 overensstemmelse med detailforskrifterne.
 § 5.  Ifølge anordning nr. 160 af 27. april 1977  

 indføres bekendtgørelse om detailforskrifter for køretøjers indretning og  

 udstyr ikke i Lovtidende, men den kan købes i boghandelen og ligger til  

 gennemsyn hos Statens Bilinspektion.
