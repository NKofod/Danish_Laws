Landsskatteretskendelse vedr. indregistreringsbeskatning af  

 varebil til blandet erhvervsmæssig/privat anvendelse Klagen skyldes regionens  

 afgørelse om tillæg for privat anvendelse af varebil i henhold til § 2 i lov  

 om  

 vægtafgift af motorkøretøjer m.v. (vægtafgiftsloven), idet varebilen er anset  

 for anvendt privat.
Landsskatterettens  

 afgørelse Regionens afgørelse ændres.
Sagens oplysninger Klageren har i en årrække  

 arbejdet som servicetekniker.
Om sit arbejde har klageren bl.a. oplyst, at  

 han  

 udfører teknisk service på kopi-, print-, og faxmaskiner i Midt- og  

 Nordjylland  

 og derfor anvender bil i sit daglige arbejde.
Han starter arbejdet hjemmefra  

 og  

 kører ca. i alt 50.000 km om året.
I bilen skal der være reservedele til 15  

 forskellige maskintyper samt fax.
I andre tilfælde medtages også ekstraudstyr  

 til kunden for montering.
I juni 2001 anskaffede  

 klageren en varebil af mærket Citroen Xsara Picasso Van 2,0 HDI.
Klageren har  

 bl.a. oplyst, at han før kørte i en personbil af mærket Citroen Xantia med  

 bagsædet lagt ned.
Han var imidlertid træt af at tømme bilen hver gang  

 familien  

 skulle med, ligesom behovet for at medbringe reservedele i bilen var steget  

 løbende med implementering af nye produkter.
Han har beholdt personbilen, som  

 han for det meste anvender i fritiden.
 I forbindelse med  

 indregistreringen af varebilen underskrev klageren en erklæring om, at  

 varebilen udelukkende skulle anvendes privat, og varebilen blev  

 indregistreret  

 til anvendelsen godstransport privat den 11. juni 2001. Klageren har herom  

 bl.a. oplyst, at han personligt i juni 2001 rettede henvendelse til ToldSkat,  

 og at han her fik oplyst, at hvis han ikke var momsregistreret, kunne  

 varebilen  

 kun registreres som privat personbefordring.
Klageren har videre oplyst,  

 at han efterfølgende blev opmærksom på, at dette ikke var korrekt.
Han  

 underskrev derfor den 11. maj 2004 en ny erklæring om, at varebilen skal  

 anvendes blandet privat og erhvervsmæssigt.
Om klagerens  

 ansættelsesforhold er det bl.a. nærmere oplyst, at han i 1994 blev ansat som  

 servicetekniker i A.
Af ansættelsesaftalen fremgår det bl.a., at selskabet  

 skulle stille varevogn til rådighed for kundebesøg samt levering af varer de  

 første ca. 6 måneder.
Herefter ville bilordningen blive ændret således, at  

 klageren selv skulle stille egnet bil til disposition og modtage  

 kørselsgodtgørelse for den erhvervsmæssige del efter statens takster.
I 1997/98 overgik A til B, og  

 klageren har siden da været ansat i B.
Klageren har oplyst, at hans  

 ansættelse  

 i B er en fortsættelse af ansættelsen i A.
Klageren har endvidere  

 fremlagt kopi af en ansættelsesaftale med B fra januar 2001. Af denne fremgår  

 det bl.a., at klageren ansættes som servicetekniker, tilknyttet kontoret i X  

 med anciennitet regnet fra august 1994. Ifølge kontrakten defineres  

 arbejdsopgaver nærmere i en jobbeskrivelse, der følger snarest.
Kontrakten  

 indeholder ikke nærmere vedrørende firmabil, egen bil eller andet.
 Af en fremlagt  

 stillingsbeskrivelse af 19. juni 2002 fremgår bl.a. under punktet centrale  

 arbejdsopgaver følgende:
10. Holde firmabil i god  

 stand, tage den til de foreskrevne serviceeftersyn, idet Bs  

 Bilpolitik i  

 øvrigt overholdes. Klageren har vedrørende  

 spørgsmålet om firmabil bl.a. oplyst, at han ikke er forpligtet til at stille  

 bil til rådighed, men at dette er en mulighed.
Såfremt han ikke benyttede  

 denne  

 mulighed, ville han få udleveret en firmabil af mærket Opel Zafira Flexivan,  

 som imidlertid ikke må anvendes til privat kørsel.
Klageren kører nogle gange  

 direkte til sport fra arbejde, hvorfor han ikke har valgt denne løsning.
Til dokumentation af dette  

 har klageren fremlagt en beskrivelse af Bs bilpolitik dateret 1.  

 november  

 2001. Det fremgår heraf bl.a., at medarbejdere i B med bilordning kan vælge  

 imellem at benytte egen bil eller firmabil.
For teknikere er der som firmabil  

 angivet tre forskellige bilmærker, Ford Focus Stationcar, Peugeot 307  

 Stationcar og Opel Zafira Flexivan.
Det fremgår videre, at firmabiler  

 indregistreret på gule plader ikke må benyttes til privat kørsel.
 Det fremgår bl.a. videre, at  

 medarbejdere, der er berettiget til firmabil, kan vælge at anvende egen bil  

 efter følgende retningslinjer:
En privat bil må være  

 vedligeholdt og af en sådan art, at firmaets image ikke lider skade.
Bilen må  

 derfor ikke afvige væsentligt fra de modeller, der indgår i firmaets bilpark,  

 og det er således ikke tilladt at benytte sportsvogne, off-roaders etc.
I  

 tvivlstilfælde rettes der henvendelse til nærmeste foresatte.
For Teknisk Service gælder  

 desuden, at en privat bil foruden persontransport skal være egnet til at  

 transportere de reservedele, der er nødvendige for arbejdets udførelse.
Af  

 sikkerhedsmæssige årsager skal bilen desuden kunne rumme størsteparten af  

 reservedelene i bagagerummet.
( ) For firmakørsel med egen bil  

 ydes et tilskud som udgør kr. 1.490,- pr. måned.
 Kilometerpenge ydes i henhold  

 til statens takster, og afregnes månedligt via rejseregnskabet.
Kørsel mellem hjem og B er at  

 betragte som privatkørsel.
Misligholdelse af dette kan få ansættelsesmæssige  

 konsekvenser. Til dokumentation for den  

 erhvervsmæssige kørsel har klageren fremlagt oplysningssedler fra B for årene  

 2001, 2002 og 2003 hvoraf fremgår beløb på godt 100.000 kr. i rubrik 48  

 (skattefri rejse- og befordringsgodtgørelse samt skattefri uddannelsesydelse)  

 for hvert af årene.
Til dokumentation af, at klageren modtager tilskud på  

 1.490  

 kr. pr. måned er fremsendt kopi af lønsedler for december måned 2002 og 2003,  

 maj måned 2004 og juli måned 2005, hvoraf fremgår et beløb på 1.490 kr.  

 benævnt  

 fast kørselstilskud.
 Til dokumentation af, at det  

 er nødvendigt at transporten af arbejdsredskaber m.v. foregår i varebil, er  

 der  

 fremlagt to fotos, der viser det lager af reservedele til servicering af  

 diverse kontormaskiner, som klageren kører rundt med.
Regionens afgørelse Den omhandlede varebil er for  

 den omhandlede periode og fremefter anset for privat anvendt og ikke blandet  

 privat og erhvervsmæssigt, jf. vægtafgiftslovens § 2, stk. 3, nr. 2.
Der er herved henvist til, at  

 der for lønmodtagere kun er tale om blandet privat og erhvervsmæssig  

 anvendelse, når den ansatte overfor arbejdsgiveren er forpligtet til at  

 stille  

 egen bil til disposition, jf. herved ordet skal i bestemmelsen.
Det er  

 herudover et krav, at det er nødvendigt, at transporten foregår i en varebil.
 Klageren er ikke pålagt en  

 sådan forpligtelse, men har derimod muligheden for at anvende arbejdsgiverens  

 varebil, hvorfor der er ikke er tale om blandet privat erhvervsmæssig  

 anvendelse, således som dette begreb er defineret i bestemmelsen.
Herudover må det anses for  

 betænkeligt at fastslå, at der for tiden før 12. maj 2004 har været  

 nødvendigt,  

 at transporten foregik i en varebil.
Der er herved henvist til, at  

 anvendelsesændringen først er registreret denne dato, at det ikke af  

 ansættelsesaftalen fremgår, at der skal anvendes varebil, at transporten  

 indtil  

 2001 foregik i personbiler, samt at skiftet i 2001 bl.a. var motiveret af et  

 ønske om at undgå at skulle tømme bilen, hver gang familien skulle på tur.  

 Det  

 er på den baggrund ikke muligt at fastslå præcist, hvornår behovet for  

 reservedele var steget i en sådan grad, at anvendelse af varebil kan siges at  

 have været nødvendig.
Klagerens påstand og  

 argumenter Klagerens repræsentant har  

 fremsat påstand om, at den omhandlede varebil skal anses for anvendt blandet  

 privat og erhvervsmæssigt for den omhandlede periode og fremefter.
Det er herved bl.a. anført,  

 at det er og har været nødvendigt for klageren, at transporten af  

 arbejdsredskaber  

 er foregået i en varebil.
Der er herved henvist til fremlagte fotos, der  

 viser  

 det lager af reservedele til servicering af diverse kontormaskiner, som  

 klageren  

 kører rundt med.
Det fremgår med al tydelig af disse fotos, at et lager af  

 dette omfang ikke kan anbringes forsvarligt i en personbil, hvorfor det er  

 nødvendigt for klageren at lade transporten foregå i en varebil.
Klagerens arbejdsgiver har  

 ganske vist skiftet navn, men der er ikke sket en ændring i hans  

 ansættelsesforhold.  

 Det fremgår da også af den oprindelige ansættelseskontrakt, at klageren efter  

 seks måneders ansættelse selv bliver forpligtet til at stille egnet bil til  

 disposition.
Som det fremgår af det ovenfor anførte og af de fremlagte fotos,  

 er en egnet bil i dette tilfælde en gulpladebil med et stort varerum.
 Der er videre fremsat påstand  

 om, at ToldSkat er erstatningsansvarlig for fejlagtig rådgivning af klageren  

 i  

 maj 2001, som har bevirket, at klageren i en periode på ca. 3 år har haft sin  

 bil indregistreret til en anden anvendelse end den faktiske: Blandet privat  

 og  

 erhvervsmæssig anvendelse.
Det var i 2001 den  

 almindelige opfattelse hos ToldSkat, at man skulle være momsregistreret for  

 at  

 kunne få en bil registreret til blandet privat og erhvervsmæssig anvendelse.  

 Klageren har i 2001 i forbindelse med bilens indregistrering fået enslydende  

 svar fra såvel ToldSkats omstilling, kontorpersonale, afdelingsledere og  

 andre  

 på sin forespørgsel uagtet at han oplyste, at bilen skulle bruges ca. 80 %  

 erhvervsmæssigt og kun 20 % privat.
Til trods for denne oplysning fik han  

 samstemmende at vide, at registrering til blandet anvendelse alene kunne ske,  

 hvis han var momsregistreret.
Landsskatterettens  

 bemærkninger og begrundelse Indledningsvis bemærkes, at  

 Landsskatteretten ikke har kompetence til at træffe afgørelse om, hvorvidt de  

 statslige told- og skattemyndigheder som anført af repræsentanten er  

 erstatningsansvarlige som følge af fejlagtig rådgivning af klageren.
Der  

 henvises herved til vægtafgiftslovens § 20, stk. 2, modsætningsvis.
 Af § 2 i vægtafgiftslovens  

 fremgår bl.a. følgende:
   

  

 § 2.  

  

 Af samtlige afgiftspligtige køretøjer svares vægtafgift, ( ).  

 Af motorkøretøjer omfattet af § 4, stk. 1, II, A, hvis første indregistrering  

 som nye ligger efter den 2. juni 1998, betales endvidere tillæg for privat  

 anvendelse samt for blandet privat og erhvervsmæssig anvendelse.
 Stk. 2.  

  

 Et køretøj anses for at blive anvendt privat, når den  

 registrerede ejer (bruger) ikke anvender køretøjet i forbindelse med udøvelse  

 af virksomhed eller er forpligtet til at anvende det ved udførelse af  

 arbejdsopgaver som led i et ansættelsesforhold.
Stk.  

 3.  

  

 Et  

 køretøj anses for at blive anvendt blandet privat og erhvervsmæssigt, når den  

 registrerede ejer (bruger) er ( ) En fysisk person, der som led  

 i et ansættelsesforhold skal anvende køretøjet ved udførelse af  

 arbejdsopgaver  

 for ansættelsesstedet eller anvender køretøjet i forbindelse med selvstændigt  

 bierhverv, som efter momslovgivningen anses for at være afgiftspligtig  

 virksomhed eller efter skattelovgivningen anses for erhvervsmæssigt, og det  

 under hensyn til formålet er nødvendigt, at kørselen udføres med en  

 varebil. Bestemmelserne blev indsat i  

 vægtafgiftsloven ved lov nr. 421 af 26. juni 1998 om ændring af lov om  

 vægtafgift af motorkøretøjer m.v. og lov om afgift efter brændstofforbrug af  

 visse personbiler (Tillægsafgift for privat anvendelse af varebiler og  

 forhøjelse af vægtafgift for varebiler). Af forarbejderne til loven fremgår  

 bl.a. af lovforslagets almindelige bemærkninger følgende:
( ) Erfaringerne med den nu  

 ophævede tillægsafgift viste samtidig, at afgrænsningen af virksomheder, der  

 i  

 princippet skulle friholdes fra afgiften var for snæver.
Visse former for  

 virksomhed må anses for erhvervsmæssig eller i hvert tilfælde ikke privat,  

 uanset at virksomheden ikke er moms- eller lønsumsafgiftspligtig.
I forslaget  

 er indsat en afgrænsning af privat og blandet anvendelse, som indebærer en  

 udvidelse af begrebet erhvervsmæssig i forhold til den tidligere afgrænsning.  

 Det er imidlertid ikke skønnet hensigtsmæssigt at fastsætte en helt  

 selvstændig  

 afgrænsning af erhvervsbegrebet, og afgrænsningen bygger derfor på den  

 afgrænsning, der i forvejen anvendes inden for moms- og skattelovgivningen.  

 Hovedreglen er derfor, at hvis den virksomhed, som køretøjet anvendes i  

 forbindelse med, efter moms- eller skattelovgivningen kan anses for at være  

 erhvervsmæssig, vil denne anvendelse også blive anset for erhvervsmæssig, med  

 hensyn  

 til tillægsafgiften. ( ).
 Af de specielle bemærkninger  

 til bestemmelserne fremgår bl.a. følgende:
( ) En anden hovedgruppe er  

 køretøjer, der er registreret ved en fysisk person, der ikke er selvstændig  

 erhvervsdrivende som hovederhverv.
Her vil der være formodning for ren privat  

 anvendelse, men i nogle tilfælde vil der kunne være blandet anvendelse.
Som  

 eksempler kan nævnes lønmodtageren, der som led i ansættelsen skal anvende  

 egen  

 bil ved udførsel af arbejdsopgaver for ansættelsesstedet, eller ( ). Det er i  

 alle tilfælde en forudsætning, at de kørsler, der er tale om, nødvendigvis må  

 udføres med en varevogn.
Også i de her nævnte situationer vil det være uden  

 betydning,  

 om ligningslovens § 9 B, stk. 1 a) (60-dages reglen) finder anvendelse, idet  

 kørsel  

 mellem hjem og arbejdsplads som udgangspunkt betragtes som privat anvendelse,  

 der er virksomheden uvedkommende.
 For biler, der anvendes som  

 led i ansættelsesforholdet skal der foreligge en klar aftale, som forpligter  

 lønmodtageren.( ).
 Retten lægger til grund, at  

 klageren som led i sin ansættelse er omfattet af Bs bilordning og  

 således kan  

 vælge mellem at få stillet firmabil til rådighed af sin arbejdsgiver eller  

 selv  

 at stille bil til rådighed.
 Retten finder, at klageren, i  

 det omfang, han vælger ikke at få stillet firmabil til rådighed, må anses for  

 forpligtet til at anvende egen bil ved udførsel af arbejdsopgaverne.  

 Der henses herved til den fremlagte  

 bilpolitik for B af 1. november 2001. Det kan derfor ikke tillægges afgørende  

 betydning ved afgørelsen, at klageren har mulighed for at få stillet en  

 firmabil til rådighed.
Det fremgår endvidere af  

 vægtafgiftslovens § 2, stk. 3, nr. 2, at det er en betingelse for at anse et  

 køretøj for at blive anvendt blandet privat og erhvervsmæssigt, at det under  

 hensyn til formålet er nødvendigt, at kørselen udføres med en varebil.
Det  

 fremgår videre af forarbejderne til bestemmelsen, at det i alle tilfælde er  

 en  

 forudsætning, at de kørsler, der er tale om, nødvendigvis må udføres med en  

 varevogn.
Retten finder det ud fra en  

 samlet konkret vurdering godtgjort, at det er nødvendigt, at den omhandlede  

 kørsel udføres med en varebil.
Retten henser herved bl.a. til det i Bs  

 bilpolitik af 1. november 2001 oplyste om hvilke firmabiler, der stilles til  

 rådighed for teknikere, og til det i nævnte bilpolitik oplyste om de krav,  

 der  

 stilles til medarbejderens egen bil, hvis en medarbejder vælger at anvende  

 egen  

 bil.
Retten henser bl.a. videre til det af klageren oplyste om, at han ved  

 valg  

 af firmabil ville få stillet en Opel Zafira Flexivan til rådighed, og til de  

 fremlagte fotos af varebilens varerum med indhold.
 Det omhandlede køretøj må  

 derfor anses for at blive anvendt blandet privat og erhvervsmæssigt i henhold  

 til vægtafgiftslovens § 2, stk. 3, nr. 2.
 Regionens afgørelse ændres  

 derfor i overensstemmelse hermed.
 Der er ved afgørelsen ikke  

 taget stilling til spørgsmålet om delvis tilbagebetaling af erlagt  

 tillægsafgift  

 for perioden 11. juni 2001 til 11. maj 2004.
