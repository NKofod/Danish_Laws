 I medfør af § 2 a, stk. 4, og § 17, stk. 2, i lov om Arbejdsmarkedets  

 Tillægspension, jf. lovbekendtgørelse nr. 280 af 1. maj 1995 med senere  

 ændringer, fastsættes efter indstilling fra bestyrelsen for Arbejdsmarkedets  

 Tillægspension følgende:
Det samlede ATP-bidrag § 1.  Der indbetales bidrag til Arbejdsmarkedets  

 Tillægspension for lønmodtagere, der får udbetalt dagpenge fra en  

 arbejdsgiver eller kommunen efter lov om dagpenge ved sygdom eller fødsel.
 Stk. 2.  Ved udbetaling af dagpenge fra arbejdsgiveren  

 udgør bidraget det bidrag, der er fastsat efter § 15, stk. 1, eller § 4 a i  

 lov om Arbejdsmarkedets Tillægspension, afhængigt af det bidrag, der gælder i  

 det aktuelle beskæftigelsesforhold.
Stk. 3.  Ved udbetaling af dagpenge fra kommunen udgør  

 bidraget det bidrag, der er fastsat efter § 15, stk. 1, i lov om  

 Arbejdsmarkedets Tillægspension.
Der indbetales bidrag for hver time, der  

 udbetales dagpenge for.
Bidraget pr. time fastsættes af bestyrelsen for  

 Arbejdsmarkedets Tillægspension og udgør 1,62 kr.
Det af kommunen beregnede  

 ugebidrag afrundes til nærmeste hele kronebeløb.
Finansiering af ATP-bidraget § 2.  Dagpengemodtageren afholder 1/3 af ATP-bidraget  

 efter § 1.
 Stk. 2.  Arbejdsgiveren eller kommunen tilbageholder  

 bidraget ved udbetaling af dagpengene.
 § 3.  Ved udbetaling af dagpenge fra arbejdsgiveren  

 afholder denne 2/3 af bidraget efter § 1, stk. 2.
 § 4.  Ved udbetaling af dagpenge fra kommunen afholdes  

 2/3 af bidraget efter § 1, stk. 3, af de i § 1, stk. 2, nr. 1 og 2, i lov om  

 dagpenge ved sygdom eller fødsel, omtalte private og offentlige  

 arbejdsgivere.
 Stk. 2.  Finansieringsbidraget beregnes i forhold til  

 antallet af lønmodtagere fra de i stk. 1 nævnte arbejdsgivere, der modtager  

 dagpenge fra kommunen.
 § 5.  De private arbejdsgiveres del af bidraget efter  

 § 4 finansieres gennem en modregning i kompensationsbeløbet efter § 17 a i  

 lov om Arbejdsmarkedets Tillægspension.
 Stk. 2.  Modregningsbeløbet, jf. stk. 1, fastsættes for  

 et år ad gangen af socialministeren efter indstilling fra Arbejdsmarkedets  

 Tillægspension på grundlag af et skøn over antallet af timer, kommunen skal  

 udbetale dagpenge for til lønmodtagere ansat hos de pågældende arbejdsgivere.
 Stk. 3.  Modregningsbeløbet, jf. stk. 2, reguleres med  

 et beløb, der svarer til det over-/underskud, de indbetalte bidrag har givet  

 i forhold til det faktiske bidrag, jf. stk. 1, i det senest afsluttede  

 regnskabsår.
Stk. 4.  Modregningsbeløbet beregnes af Arbejdsmarkedets  

 Tillægspension på grundlag af de samlede ATP-bidrag, som er modtaget fra  

 arbejdsgiveren i de 3-måneders perioder, der gælder for beregning af  

 kompensationsbeløbet, jf. § 17 a, stk. 2, i lov om Arbejdsmarkedets  

 Tillægspension.
Beløbet udgør årligt det af socialministeren fastsatte  

 bidrag, for hver gang arbejdsgiveren indbetaler et beløb, der svarer til  

 årsbidraget efter § 15, stk. 1, i lov om Arbejdsmarkedets Tillægspension.
Arbejdsgivernes indbetaling og indberetning til ATP § 6.  Arbejdsgiveren sidestiller ved opgørelsen af  

 lønperiodens timetal det antal timer, der er udbetalt dagpenge for, med  

 beskæftigelsesperioder.
Bidraget udgør fuldt, 2/3, 1/3 eller intet bidrag  

 afhængig af beskæftigelsens omfang.
Arbejdsgiveren indbetaler det samlede  

 bidrag til Arbejdsmarkedets Tillægspension efter hvert kvartals udløb i  

 overensstemmelse med de af arbejdsministeren herom fastsatte regler.
 § 7.  Arbejdsgiveren indberetter en gang om året det  

 samlede bidrag for hver enkelt lønmodtager, jf. § 6, i overensstemmelse med  

 de af arbejdsministeren herom fastsatte regler.
Kommunernes indbetaling og indberetning til ATP § 8.  Kommunen indbetaler på det girokort, som  

 Arbejdsmarkedets Tillægspension udsender ved hvert kvartals udløb, under det  

 særlige SE-nr., der anvendes til udbetaling af dagpenge efter lov om dagpenge  

 ved sygdom eller fødsel, det samlede bidrag, jf. § 1, stk. 3, til  

 Arbejdsmarkedets Tillægspension senest den 14. i måneden efter hvert kvartals  

 udløb.
For bidrag, der skal indbetales i januar måned, er sidste rettidige  

 indbetalingsdag dog den 20. januar.
Stk. 2.  Hvis kommunen ikke indbetaler bidraget  

 rettidigt, ifalder den ansvaret for betaling af renter for forsinket  

 indbetaling.
Renten opkræves af Arbejdsmarkedets Tillægspension og udgør 1  

 pct. af det samlede bidrag for hver påbegyndt måned regnet fra kvartalets  

 udløb.
 § 9.  Kommunen indberetter en gang om året under det i  

 § 8, stk. 1, nævnte SE-nr. til Arbejdsmarkedets Tillægspension det samlede  

 ATP-bidrag, der er indbetalt for hver enkelt dagpengemodtager, jf. § 8, stk.  

 1. Indberetningen sker på den årlige oplysningsseddel til Told- og  

 Skatteregionen, som videresender oplysningerne til Arbejdsmarkedets  

 Tillægspension.
Tilbagebetaling af ATP-bidrag § 10.  Hvis en lønmodtager skal tilbagebetale  

 dagpenge, der er modtaget med urette, skal indbetalte ATP-bidrag af disse  

 ydelser tilbagebetales af Arbejdsmarkedets Tillægspension til arbejdsgiveren  

 eller kommunen.
 Stk. 2.  Tilbagebetalte bidrag indgår i reguleringen  

 efter § 5, stk. 3.
 Ikrafttræden mv.
 § 11.  Bekendtgørelsen træder i kraft den 1. januar  

 1996. Samtidig ophæves bekendtgørelse nr. 734 af 9. september 1993.
