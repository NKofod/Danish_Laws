Udtalt, at folkekirkens kirker alene må benyttes til kirkelige formål.  

 Der er ikke hjemmel til at tillade at der i folkekirkens kirker afholdes  

 »ridderoptagelser« i f.eks.
Den danske Johanniterorden.
 Kirkeministeriets skrivelse af 13. juli 1987 til biskoppen over Københavns  

 stift.
Ministeriet har d.d. tilskrevet mag.art.
Frank Bøgeby, Gyldenlundsvej 25,  

 2920 Charlottenlund, således:
 »I skrivelse hertil af 13. april 1987 har De forespurgt, hvorvidt  

 folkekirkens kirker under vedkommende sognepræsts tilstedeværelse kan  

 anvendes til »ridderoptagelser« m.m. for bl.a. »Den Suveræne  

 Sankt Johannes af Jerusalems Hospitals Orden« (Den danske  

 Johanniterorden). De har i denne forbindelse oplyst, at Holmens kirke i  

 København har været benyttet til det pågældende formål i september 1985 og  

 september 1986.
 Ministeriet har om sagen brevvekslet med biskoppen over Københavns stift.  

 Man vedlægger kopier af de fra sognepræst ved Holmens kirke Børge Ørsted,  

 Holmens provst og biskoppen indhentede erklæringer af henholdsvis 19. maj,  

 21. maj og 9. juni 1987.
I denne anledning skal man meddele, at folkekirkens kirker ifølge  

 lovgivningen alene må anvendes til kirkelige formål.
Som følge heraf er der  

 ikke hjemmel til at tillade, at der i folkekirkens kirker afholdes  

 »ridderoptagelser« i den pågældende eller andre ordner.
 Derimod er ministeriet med biskoppen enig i, at der ikke er grund til  

 indvendinger imod, at der i folkekirkens kirker afholdes særlige  

 gudstjenester eller andagter med deltagelse af en gruppe af den her  

 omhandlede art under forudsætning af, at folkekirkens liturgi benyttes, og at  

 særlige optagelsescermonier m.m. henlægges til et sted uden for kirken.
Det tilføjes, at ministeriet efter omstændighederne intet har at indvende  

 imod, at den allerede berammede andagt i Holmens kirke den 26. september 1987  

 finder sted.' Hvilket herved meddeles til efterretning og videre bekendtgørelse, idet  

 henvises til biskoppens skrivelse af 9. juni 1987, og idet bemærkes, at  

 ministeriet efter omstændighederne intet finder at indvende imod, at den  

 allerede berammede andagt den 26. september 1987 i Holmens kirke for  

 »Den Suveræne Sankt Johannes af Jerusalems Hospitals Orden« finder  

 sted.
