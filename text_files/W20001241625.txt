Dagen efter indlæggelsen virkede manden noget affektpræget og  

 tømte et glas juice på gulvet.
Han blev efterfølgende  

 gentagne gange forgæves tilbudt frivillig behandling med antipsykotisk  

 medicin, samtidig med, at det blev gjort klart overfor ham, at dette ville  

 have god effekt på hans dårlige psykiske tilstand og psykotiske  

 oplevelser.
Da manden efter 7 døgns indlæggelse fandtes forpint af sin  

 psykiske tilstand, og at han var affekteksplosiv og svært paranoid over  

 for et personalemedlem, og da tilstanden desuden var i hastig udvikling, traf  

 overlægen beslutning om tvangsmedicinering med mikstur Trilafon 16 mg  

 dagligt subsidiært indsprøjtning med Trilafon 8 mg dagligt, og  

 eventuel stigning i dosis efter effekt.
Manden ønskede ikke at klage  

 og modtog derfor den medicinske behandling.
 I efterforløbet var der flere voldelige episoder, hvor den  

 38-årige havde udsat personalet for karatespark, og han var af den  

 grund blevet bæltefikseret flere gange.
 Efter 17 dage klagede den 38-årige over beslutningen om  

 tvangsmedicinering, men på grund af hans voldelige adfærd  

 vurderede overlægen, at klagen ikke skulle tillægges  

 opsættende virkning.
Manglende opsættende virkning af klage  

 over tvangsbehandling Sundhedsvæsenets Patientklagenævn fandt efter en samlet  

 vurdering, at manden var sindssyg, og at det ville være uforsvarligt  

 ikke at tvangsbehandle ham, da udsigten til hans helbredelse eller en  

 betydelig afgørende bedring i tilstanden ellers ville blive  

 væsentligt forringet.
 Sundhedsvæsenets Patientklagenævn fandt endvidere, at  

 tvangsbehandlingen opfyldte kravet om mindst indgribende foranstaltning, idet  

 nævnet lagde vægt på, at manden fremtrådte forpint af  

 sin tilstand, ligesom han tidligere med god effekt var blevet behandlet med  

 antipsykotisk medicin, og i øvrigt tillige var kendt i afdelingen  

 efter 2 tidligere indlæggelser.
 Sundhedsvæsenets Patientklagenævn fandt endvidere, at  

 behandlingen opfyldte kravet om anvendelse af afprøvede  

 lægemidler i sædvanlig dosering og med færrest mulige  

 bivirkninger, da Trilafon er et almindeligt anvendt og vel afprøvet  

 antipsykotisk lægemiddel, ligesom den besluttede dosering er  

 sædvanlig.
Sundhedsvæsenets  Patientklagenævn fandt ud fra en konkret  

 vurdering at kunne godkende, at mandens klage ikke var tillagt  

 opsættende virkning.
Nævnet lagde herved vægt på, at  

 medicinophør på det pågældende tidspunkt sandsynligt  

 ville udgøre en nærliggende fare for forringelse af mandens  

 helbred, ligesom det i øvrigt fremgik af journalen, at manden  

 optrådte voldeligt over for personalet.
 Sundhedsvæsenets Patientklagenævn lagde yderligere vægt  

 på, at manden var svært paranoid, forpint og affekteksplosiv,  

 hvorfor det var relevant at fortsætte medicineringen for at  

 afværge at hans tilstand blev yderligere forværret, ligesom  

 nævnet endvidere lagde vægt på, at manden i forløbet  

 efter iværksættelse af medicinsk behandling havde udført  

 karatespark mod personalet, ligesom han havde været fysisk og verbalt  

 truende og kastet genstande efter personalet.
 Sundhedsvæsenets Patientklagenævn tiltrådte på  

 denne baggrund Det lokale Psykiatriske Patientklagenævn  

 afgørelse.
