 I henhold til § 2, stk. 1, og § 11, stk. 2, i universitetsloven, jf.  

 lovbekendtgørelse nr. 334 af 27. maj 1993, fastsættes:
Bekendtgørelsens område § 1.  Bekendtgørelsen omfatter de naturvidenskabelige  

 uddannelser, for hvilke der ikke er udstedt særlige bekendtgørelser.
Uddannelsernes formål og struktur § 2.  Formålet med de naturvidenskabelige uddannelser  

 er at kvalificere de studerende til at varetage erhvervsfunktioner med  

 baggrund i naturvidenskabelige og andre videnskabelige kundskaber og metoder,  

 der er relevante for den pågældende uddannelse.
 § 3.  Uddannelserne kan tilrettelægges i samarbejde  

 med andre faglige hovedområder og andre videregående  

 uddannelsesinstitutioner.
 § 4.  De naturvidenskabelige uddannelser består af  

 bacheloruddannelser på 3 år, kandidatuddannelser på 2 år og Ph.D-uddannelser  

 på 3 år.
 Stk. 2.  En kandidatuddannelse kan forlænges med 1/2 år,  

 hvis den indeholder fag uden for det naturvidenskabelige område, der udgør en  

 afrundet uddannelsesdel og er tilrettelagt med henblik på en bestemt  

 erhvervskompetence.
 Stk. 3.  En studietidsforlængelse efter stk. 2 skal  

 godkendes af Undervisningsministeriet.
§ 5.  De anførte uddannelseslængder angiver det antal  

 årsværk, der skal lægges til grund for planlægningen af uddannelserne.
Et  

 årsværk er en fuldtidsstuderendes arbejde i et år.
 § 6.  En naturvidenskabelig bacheloruddannelse giver  

 ret til betegnelsen B.Sc.
 § 7.  En naturvidenskabelig kandidatuddannelse giver  

 ret til betegnelsen cand. scient. (candidatus/candidata scientiarum), jf. dog  

 stk. 2-7.
 Stk. 2.  Kandidatuddannelsen i forsikringsvidenskab  

 giver ret til betegnelsen cand. act. (candidatus/candidata actuariae).
 Stk. 3.  Kandidatuddannelsen i matematik-økonomi giver  

 ret til betegnelsen cand. scient. oecon. (candidatus/candidata scientiarum  

 oeconomices).
 Stk. 4.  Kandidatuddannelsen i landbrugsvidenskab og i  

 jordbrugsøkonomi giver ret til betegnelsen cand. agro. (candidatus/candidata  

 agronomiae).
 Stk. 5.  Kandidatuddannelsen i havebrugsvidenskab giver  

 ret til betegnelsen cand. hort. (candidatus/candidata hortonomiae).
 Stk. 6.  Kandidatuddannelsen i landskabsarkitektur giver  

 ret til betegnelsen cand. hort. arch. (candidatus/candidata hortorum  

 architecturae).
 Stk. 7.  Kandidatuddannelsen i skovbrugsvidenskab giver  

 ret til betegnelsen cand. silv. (candidatus/candidata silvonomiae).
 § 8.  En kandidatuddannelse efter § 3 kan give ret til  

 at supplere kandidattitlen med en betegnelse for det andet hovedområde, der  

 indgår i pågældende uddannelse.
 Stk. 2.  En kandidattitel efter stk. 1 skal godkendes af  

 Undervisningsministeriet.
 § 9.  I forbindelse med de naturvidenskabelige  

 uddannelser kan en institution tilbyde afrundede uddannelsesdele af indtil 2  

 års varighed, der kan indgå i eller supplere andre uddannelser ved de  

 videregående uddannelsesinstitutioner.
 § 10.  Ministeriet godkender en  

 uddannelsesinstitutions udbud af uddannelser efter denne bekendtgørelse.
Uddannelsernes indhold § 11.  De naturvidenskabelige uddannelser er opbygget  

 af et antal studieenheder.
Ved en studieenhed forstås en studiemæssig enhed,  

 der har som mål at give de studerende en helhed af faglige kvalifikationer  

 inden for en nærmere fastsat tidsramme.
Bacheloruddannelser § 12.  En bacheloruddannelse skal § 13.  En bacheloruddannelse skal være et afrundet  

 forløb inden for 1 eller 2 fag inden for uddannelsens centrale fagområder,  

 idet et fag eller elementer af fag kan være uden for det naturvidenskabelige  

 område.
Elementer uden for det naturvidenskabelige område kan højst svare til  

 1 årsværk.
§ 14.  Uddannelsesinstitutionen tilrettelægger  

 bachelorforløbet med et fagudbud med tilvalgsmuligheder, som giver den  

 studerende valgmulighed mellem at afslutte uddannelsen efter det 3. år eller  

 at søge optagelse på en kandidatuddannelse.
Optagelsen på en  

 kandidatuddannelse vil bl.a. være betinget af sammensætningen af  

 fagelementerne i bacheloruddannelsen.
§ 15.  En bacheloruddannelse skal indeholde et projekt  

 af en varighed på mindst 1/6 årsværk.
Projektet skal behandle  

 problemstillinger inden for uddannelsens centrale fag.
Kandidatuddannelser § 16.  Det fastsættes i studieordningen for en  

 kandidatuddannelse § 17.  En kandidatuddannelse skal § 18.  En kandidatuddannelse er en afrundet uddannelse  

 i et eller to fag eller inden for uddannelsens centrale fagområder, idet et  

 fag eller elementer af fag kan være uden for det naturvidenskabelige område.
 § 19.  En kandidatuddannelse skal afsluttes med et  

 speciale, som er et selvstændigt eksperimentelt og analytisk og/eller  

 teoretisk studium af en eller flere problemstillinger i tilknytning til  

 uddannelsens centrale fag.
 Stk. 2.  Specialet kan være enten en skriftlig  

 besvarelse af en stillet opgave eller en rapport over udført teoretisk eller  

 eksperimentelt arbejde.
 Stk. 3.  Specialeemnet skal afgrænses således, at det  

 samlede specialearbejde kan gennemføres inden for en tidsramme fra 1/2 til  

 højst 1 årsværk.
Stk. 4.  Specialeemnet skal godkendes af institutionen.  

 Institutionen fastsætter, samtidig med godkendelsen, en afleveringsfrist for  

 specialet.
Institutionen skal påse, at afleveringsfristen overholdes.
Bedømmelse § 20.  De studerendes kvalifikationer dokumenteres ved  

 prøver, herunder bedømmelse af projekt og speciale.
 Stk. 2.  Studieenheder, hvis indhold og arbejdsformer  

 begrunder det, kan helt eller delvis dokumenteres ved deltagelse i  

 undervisningen.
 § 21.  Prøverne er enten interne eller eksterne.
 § 22.  Bedømmelsen af studerendes  

 undervisningsdeltagelse efter § 20, stk. 2, foretages af læreren (lærerne)  

 ved den pågældende undervisning.
§ 23.  Mindst 1/3 af henholdsvis bachelor- og  

 kandidatuddannelserne skal dokumenteres ved eksterne prøver.
Disse skal dække  

 uddannelsernes væsentlige områder, herunder projekt og speciale, som nævnt i  

 §§ 15 og 19.
 § 24.  Ved bedømmelsen gives karakter efter 13-skalaen  

 efter de fælles bestemmelser om karaktergivningen ved de højere  

 uddannelsesinstitutioner, eller der gives bedømmelsen Bestået/Ikke bestået.  

 Bedømmelsen Bestået/Ikke bestået kan højst anvendes ved prøver, der dækker  

 1/3 af uddannelsen.
§ 25.  Prøveformerne skal tilgodese uddannelsernes  

 formål og sikre, at der foretages en individuel bedømmelse af de studerende.  

 Prøverne kan tilrettelægges som individuelle prøver eller gruppeprøver.
Det  

 fastsættes ved studieordning, hvor mange studerende der kan deltage i en  

 gruppeprøve.
Stk. 2.  Projektet i bacheloruddannelsen og specialet i  

 kandidatuddannelsen kan udarbejdes af flere studerende i fællesskab.
Det  

 fastsættes ved studieordning, hvor mange studerende der kan deltage i en  

 fælles udarbejdelse af projekt og speciale.
Den enkelte deltagers bidrag skal  

 bedømmes for sig.
Stk. 3.  Bedømmelsen sker på grundlag af § 26.  Hver studieenhed bestås for sig.
En studerende  

 kan ikke indstille sig til fornyet prøve i en allerede bestået studieenhed.
 Stk. 2.  Det kan bestemmes i studieordningen, at  

 kombinationer af studieenheder bestås samlet.
§ 27.  Senest ved udgangen af 2. semester efter  

 studiestart på bacheloruddannelsen skal den studerende indstille sig til og  

 bestå en prøve for at kunne fortsætte studierne.
Til denne prøve kan den  

 studerende højst indstille sig 2 gange, jf. bekendtgørelse om en 1. årsprøve.
 § 28.  En studerende kan, bortset fra 1. årsprøven,  

 højst 3 gange indstille sig til samme prøve eller anden form for bedømmelse.  

 Institutionen kan tillade indstilling en fjerde gang, hvis det findes  

 begrundet i usædvanlige forhold.
 Stk. 2.  Tredje og fjerde gang en studerende indstiller  

 sig til en intern prøve, der alene bedømmes af eksaminator, kan den  

 studerende forlange, at der medvirker en ministerielt beskikket censor.
Stk. 3.  En studerende, der anden gang skal have sin  

 undervisningsdeltagelse bedømt, jf. § 20, stk. 2, kan forlange at aflægge en  

 prøve i stedet.
Tredje og fjerde gang kan den studerende forlange, at der  

 medvirker en ministerielt beskikket censor.
§ 29.  Institutionen udsteder bevis for gennemført  

 uddannelse med angivelse af de aflagte prøver og de opnåede prøveresultater  

 samt den betegnelse, uddannelsen giver ret til.
Beviset skal indeholde en  

 beskrivelse af den konkrete uddannelse, med redegørelse for dens faglige  

 sammensætning, herunder speciel erhvervskompetence.
 Stk. 2.  Studerende, der forlader en uddannelse uden at  

 have bestået den tilhørende eksamen, har ret til at få attestation for  

 beståede prøver.
 Stk. 3.  Samlet bevis for en naturvidenskabelig  

 uddannelse, der er gennemført ved flere institutioner, udstedes af den  

 institution, hvor den sidste del af uddannelsen afsluttes.
Andre bestemmelser § 30.  Institutionen fastsætter inden for  

 bekendtgørelsens rammer nærmere regler om uddannelserne i studieordninger,  

 jf. universitetslovens §§ 5 og 8.
 Stk. 2.  En studieordning skal indeholde:
 Stk. 3.  En studieordning kan indeholde hjemmel for  

 institutionen til at dispensere fra de regler i studieordningen, der alene er  

 fastsat af institutionen.
Stk. 4.  Inden en studieordning fastsættes, tager  

 institutionen kontakt til aftagerrepræsentanter, herunder censorformanden.
De  

 øvrige institutioner orienteres med henblik på koordinering af uddannelser i  

 samme fag.
 Stk. 5.  Studieordninger og væsentlige ændringer heraf  

 træder i kraft ved et studieårs begyndelse.
 Stk. 6.  Studieordninger og ændringer af studieordninger  

 sendes til de andre institutioner, censorerne og ministeriet, til  

 orientering.
§ 31.  Institutionen udgiver og vedligeholder en  

 studievejledning om de enkelte naturvidenskabelige uddannelser.
En  

 studievejledning skal indeholde en bredere redegørelse for uddannelserne  

 m.v., en praktisk vejledning for de studerende, oplysning om andre forhold af  

 betydning for de studerendes planlægning af deres studium samt for  

 universiteter og universitetscentres vedkommende oplysninger om  

 fagkombinationer, der giver undervisningskompetence i gymnasieskolerne og HF.
 § 32.  En institution kan beslutte, at  

 bacheloruddannelser og andre afsluttede uddannelsesdele, som er bestået efter  

 denne bekendtgørelse ved een institution, ækvivalerer de tilsvarende  

 uddannelser og uddannelsesdele ved andre institutioner.
 Stk. 2.  En institution kan i hvert enkelt tilfælde  

 eller ved almindelige bestemmelser i studieordningen godkende, at  

 dokumenterede prøver efter denne bekendtgørelse, bestået ved en anden  

 institution, ækvivalerer tilsvarende prøver ved institutionen.
 Stk. 3.  Institutionen kan i hvert enkelt tilfælde eller  

 ved almindelige regler godkende, at gennemførte studieenheder eller dele  

 heraf fra en dansk eller udenlandsk videregående uddannelsesinstitution  

 træder i stedet for studieenheder eller dele heraf, der er omfattet af denne  

 bekendtgørelse.
 Stk. 4.  Bedømmelser af de i stk. 3 nævnte studieenheder  

 overføres som Bestået eller som karakterer efter 13-skalaen, jf. § 24.  

 Forudsætningen for overførsel med karakter efter 13-skalaen er, at den  

 pågældende studieenhed bedømmes efter denne skala ved begge  

 uddannelsesinstitutioner, medmindre de involverede institutioner aftaler  

 andet.
§ 33.  Ministeriet kan tillade fravigelse af  

 bekendtgørelsen som led i forsøg.
Samtidig fastsættes forsøgets varighed og  

 rapporteringsformen.
 Stk. 2.  Ministeriet kan dispensere fra bekendtgørelsen,  

 når det findes begrundet i usædvanlige forhold.
§ 34.  Klager over institutionens afgørelser i henhold  

 til denne bekendtgørelse indgives til institutionen.
Institutionens afgørelse  

 kan, når klagen vedrører retlige spørgsmål, indbringes for  

 Undervisningsministeriet.
 Stk. 2.  Fristen for indgivelse af klager er på 4 uger  

 fra den dag, afgørelsen er meddelt den pågældende.
 Stk. 3.  Eksamensklager behandles efter bekendtgørelse  

 om behandling af eksamensklager ved de højere uddannelsesinstitutioner.
 Ikrafttræden m.v.
 § 35.  Bekendtgørelsen træder i kraft den 8. september  

 1993.
 Stk. 2.  Følgende bekendtgørelser ophæves:
 Stk. 3.  Institutionen fastsætter nærmere regler for  

 studerende, der er begyndt på uddannelserne efter de hidtidige regler og  

 afgør, hvornår der sidste gang afholdes prøver efter de hidtidige regler.
