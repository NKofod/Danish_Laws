E:\afk\storkøkkener øko.doc Vejledning om  

 økologikontrol af storkøkkener Denne vejledning er primært rettet  

 mod myndigheder, der kontrollerer storkøkkener, der anpriser  

 anvendelse af økologiske råvarer og/eller markedsfører  

 økologiske fødevarer.
Men vejledningen er også relevant  

 for storkøkkener samt andre, der måtte være interesseret i  

 området.
 Baggrunden for at udarbejde en særlig kontrolvejledning for  

 storkøkkener, er at køkkener i højere grad end andre  

 virksomhedstyper er underkastet varierende produktionsforhold, f.eks.  

 skiftende recepter, særbestillinger, sæsonbetingede variationer,  

 flere tilberedningsled, tag-selv-borde m.v.
De varierende forhold gør det vanskeligt for en række  

 storkøkkener at leve op til kravene om markedsføring af  

 økologiske fødevarer.
Det vil ofte falde mere naturligt at  

 anvende udvalgte råvaretyper på økologisk form ved  

 tilberedningen i køkkenet, fremfor at fremstille økologiske  

 retter.
1. Storkøkkener Ved storkøkkener  

 forstås blandt andet køkkener og kantiner i virksomheder,  

 på hospitaler, plejehjem, døgn- og daginstitutioner,  

 cateringvirksomheder, restauranter, cafeteriaer, fastfoodsteder m.v.
2. Økologianprisning Ved kontrol af storkøkkener skal  

 der skelnes mellem anprisning af serverede økologiske  

 fødevarer og anprisning af anvendelse af økologiske  

 råvarer i køkkenet.
Ved anprisning af økologiske fødevarer gælder  

 bestemmelserne i økologireglerne, dvs.
EU s økologiforordningi  samt den danske  

 økologibekendtgørelse ii .
Køkkener, der anpriser, at der i køkkenet anvendes  

 visse økologiske råvarer - men ikke anpriser, at de  

 tilberedte fødevarer indholder økologiske råvarer,  

 er ikke underlagt den særlige økologikontrol.
Anprisning af  

 råvarer i køkkenet skal således ikke anmeldes i henhold  

 til økologireglerne, og der skal ikke udarbejdes  

 økologirapport.
Levnedsmiddellovens almindelige bestemmelse om  

 ikke-vildledende markedsføring skal dog overholdes  

 (levnedsmiddellovens § 23).
 Ved anprisning forstås i denne vejledning målrettet  

 information til kunder/ brugere i forbindelse med salg, udbud til salg,  

 formidling af salg, opbevaring i salgsøjemed, tilbud og overdragelse.  

 Storkøkkener, der eksempelvis i en årsrapport eller  

 virksomhedsplan omtaler, at køkkenet anvender visse økologiske  

 råvarer, er således ikke omfattet.
3. Anprisning af økologiske råvarer i  

 køkkenet Såfremt en råvare  

 udelukkende anvendes på økologisk form, må der anprises  

 med dette.
Eksempelvis hvor der udelukkende anvendes økologisk  

 mælk, mel og æg.
Dette kan f.eks. anprises:
·  

 	"I køkkenet anvendes økologisk mælk, mel og  

 æg" ·  

 	"Følgende økologiske råvarer anvendes i denne  

 måned i køkkenet: mælk, mel og æg" Begrebet "anprisning af  

 økologiske råvarer i køkkenet" omfatter kun  

 anprisning af anvendelse af visse økologiske råvarer i  

 køkkenet, og ikke anprisninger, der relaterer til de tilberedte  

 færdige produkter, som serveres for storkøkkenets kunder.  

Oplysningen om økologiske råvarer må således kun  

 knyttes til de serverede fødevarer, retter, delretter eller  

 kategorier af retter, når økologilovgivningen, herunder reglerne  

 om økologikontrol, er overholdt.
3.1 Præcise anprisninger For at sikre kontrollerbarheden skal  

 anprisninger af anvendelse af råvarer i køkkenet være  

 præcise med hensyn til hvilke råvarer anprisningen  

 gælder.
Der må eksempelvis ikke anprises på formen:  

 "Vi anvender fortrinsvis/overvejende økologiske  

 råvarer".
Anprisningerne kan ændres, således at der kan tages  

 højde for tilgængelighed og sæsonvariationer.
Dette  

 forudsætter dog, at anprisningsmåden ikke giver anledning til  

 tvivl om råvarernes økologiske status på et givet  

 tidspunkt.
Dvs. henvisningen til den omhandlede periode skal være  

 tydelig og gennemskuelig.
F.eks. ved en konsekvent skiltning á la:  

 "I denne måned er følgende råvarer økologiske:  

 ...".
 Endvidere må der ikke anprises med økologiske råvarer,  

 før det kan garanteres, at alle varer, der indeholder de anpriste  

 råvarer på ikke-økologisk form, er opbrugt fra såvel  

 råvarelager som færdigvarelager (inkl. fryser).
 Af kontrolmæssige hensyn må anprisningerne ikke ændres i  

 løbet af en dag.
Anprisninger uden tidsmæssige angivelser, f.eks.  

 "Køkkenet anvender økologiske grønsager", vil  

 være bindende, således at alle grønsager til enhver tid  

 skal være økologiske, indtil det tydeliggøres, at  

 forholdet er ændret.
I perioder med knaphed på visse  

 grønsager må der således, på tilsvarende tydelig vis  

 som den oprindelige anprisning, oplyses om, at grønsagerne  ikke  

er økologiske.
3.2 Køkkenets dokumentation For at sikre at forbrugerne  ikke  

  vildledes, skal køkkenet til enhver tid kunne dokumentere oprindelsen  

 af de anpriste økologiske råvarer.
 Dokumentationen for den økologiske oprindelse bør som  

 udgangspunkt opfylde økologireglernes krav herom.
 Dvs. køkkenet skal have en dokumentation for, at  

 leverandøren er omfattet af økologikontrol  

 ("leverandørdokumentation") samt dokumentation for, at det  

 enkelte indkøbte parti er økologisk  

 ("partidokumentation"). Leverandørdokumentationen kan  

 være en kopi af et dokument udstedt af en kontrolmyndighed, hvorimod  

partidokumentationen skal være original og udstedt af  

 leverandøren.
Partidokumentation, med tydelig angivelse af dato,  

 leverandør, mængde og varens art (herunder at varen er  

 økologisk), bør til enhver tid kunne fremvises af  

 køkkenet.
Kravet om at der skal foreligge   

 leverandørdokumentation kan evt. fraviges, når der f.eks. er  

 tale om indkøb af mindre mængder økologiske varer i  

 løs vægt fra et torvesalg eller ved indkøb af  

 økologiske varer i færdigpakket stand.
 Dokumenterne skal opbevares systematisk, således at  

 kontrolmyndigheden på anmodning kan få udleveret dokumentation  

 for oprindelsen af økologiske råvarer indkøbt på en  

 given dag eller i en given periode.
 For at myndighederne kan kontrollere, at der er overensstemmelse mellem  

 anprisninger og dokumentation for indkøbte økologiske  

 råvarer, skal køkkenet løbende registrere hvilke  

 råvareanprisninger, der er anvendt på en given dag.
 Dokumenter og registreringer skal opbevares på køkkenets  

 adresse i minimum 2 år.
 Det vil ikke være relevant, at virksomheden følger  

 særlige procedurer med henblik på adskillelse mellem  

 økologiske og ikke-økologiske varer, da anprisning af  

 økologiske råvarer altid forudsætter, at den samme type  

 råvare ikke forekommer på både økologisk og  

 ikke-økologisk form.
3.3 Videreforhandling samt servering uden for  

 køkkenet Ved servering af retter på andre  

 adresser end køkkenets (madudbringningsordninger) eller ved  

 videreforhandling af retter (cateringvirksomheder) må anvendelsen af  

 økologiske råvarer fortsat kun anprises i henhold til de  

 almindelige bestemmelser om ikke-vildledende markedsføring,  

 såfremt anprisningen specifikt henviser til anvendelsen i  

 køkkenet.
Anprisningen må ikke knyttes til  

 fødevarerne, og må således f.eks. ikke ske ved  

 mærkning på fødevarer, eller ved skiltning, der henviser  

 til fødevarerne.
Ved serveringen kan der evt. oplyses separat om  

 forholdene i køkkenet  (f.eks. "Global Catering  

 anvender i uge 43 følgende økologiske råvarer i  

 køkkenet: ..").
Af kontrolhensyn skal oplysningen ·  

 	være udarbejdet af køkkenet og ·  

 	indeholde navn og adresse på køkkenet.
3.4 Ø-mærket Da anprisning af anvendelse af  

 økologiske råvarer i køkkenet ikke er omfattet af  

 reglerne om økologiske fødevarer, og dermed ikke af den heri  

 foreskrevne kontrolordning, kan Ø-mærket ikke anvendes i  

 relation til de serverede retter.
Mærket kan heller ikke anvendes i  

 forbindelse med anprisningen af anvendelse af råvarer i  

 køkkenet.
 Ø-mærket kan imidlertid anvendes i følgende  

 situationer:
 ·  

 	Ved salg af fødevarer i deres oprindelige, evt. åbnede,  

 Ø-mærkede emballage (f.eks. servering af mælk i  

 Ø-mærkede mælkekartoner).
 ·  

 	Ved salg af Ø-mærkede fødevarer, der kun tilberedes  

 under kundens påsyn (f.eks. ophældning af mælk fra  

 Ø-mærket karton i glas).
 ·  

 	Ved salg af tilberedte fødevarer, som efter tilberedning fortsat  

 er Ø-mærket (f.eks. ost med Ø-mærket ostevoks, der  

 udskæres i skiver).
Indtil videre er det tilladt, at køkkenerne selv foretager en  

 supplerende skiltning med Ø-mærket i ovennævnte  

 tilfælde.
Denne mulighed vil imidlertid bortfalde ved  

 ikrafttræden af en ny dansk bekendtgørelse om økologiske  

 fødevarer (forventet ikrafttræden primo 1999).
Såfremt fødevarerne adskilles fra den Ø-mærkede  

 emballage (f.eks. ved ophældning af mælk i kande uden for kundens  

 påsyn), skal denne aktivitet opfattes som en tilberedning.
Det betyder,  

 at aktiveten skal økologikontrolleres, såfremt  

 fødevarerne ønskes anprist som økologiske, herunder med  

 Ømærket, jf. afsnit 4.
3.5 Kontrol Anprisning af anvendelse af  

 råvarer i køkkenet er ikke reguleret af økologireglerne,  

 men skal ske efter ovennævnte retningslinier med henblik på at  

 sikre, at levnedsmiddellovens bestemmelse om ikke-vildledende  

 markedsføring overholdes (levnedsmiddellovens § 23). Anprisning af  

 råvarer skal således ikke anmeldes i henhold til  

 økologireglerne, og der skal ikke udarbejdes en  

 økologirapport.
Kontrollen udføres ved, at myndigheden i forbindelse med uanmeldte  

 kontrolbesøg kontrollerer, at anprisningerne er korrekte.
Dvs., ·  

 	at anprisningerne er præcise, ·  

 	at de anpriste råvarer kun forefindes som økologiske, ·  

 	at anprisninger og indkøb af økologiske varer registreres,  

 og at registreringer og dokumentation opbevares systematisk og  

 tilgængeligt, ·  

 	at der er indkøbt en realistisk mængde af de anpriste varer,  

 og ·  

 	at der er tilstrækkelig dokumentation for den økologiske  

 oprindelse af de anpriste råvarer (jf. afsnit 3.2 om køkkenets  

 dokumentation).
 Det anbefales, at antallet af uanmeldte besøg øges,  

 når et køkken anpriser anvendelse af økologiske  

 råvarer.
 Når en myndighed konstaterer anprisninger af anvendte råvarer  

 i et køkken, der hører under en anden myndigheds  

 tilsynsområde, bør sidstnævnte myndighed lejlighedsvis  

 orienteres med henblik på stikprøvekontrol i køkkenet.
4. Anprisning af fødevarer For at tilberedte fødevarer  

 må betegnes som økologiske skal betingelserne i  

 økologilovgivningen overholdes.
Dvs., tilberedningen skal anmeldes til  

 myndighederne og omfattes af økologikontrol, lige som for  

 øvrige virksomheder.
 Tilsvarende gælder økologibestemmelserne om mærkning,  

 forarbejdning og sammensætning, herunder f.eks. betingelsen om, at  

 mindst 95% af varens landbrugsingredienser er økologiske.
 Vurderingen af hvorvidt økologibestemmelserne er overholdt for en  

 fødevare, kan imidlertid anlægges på:
·  

 	Retten som helhed.
Dvs., at i de tilfælde, hvor der f.eks. anprises  

 med "økologisk bøf med løg" eller  

 "økologisk porretærte" er det hele retten, som skal  

 leve op til økologireglerne vedr. forarbejdning og  

 sammensætning.
 ·  

 	En delmængde af retten som naturligt kan adskilles fra den  

 øvrige del.Dvs., at der kan anprises med "bagt kartoffel med  

 salat og økologisk entrecòte", hvor vurderingen kun  

 angår kødet, "salat med økologisk tærte",  

 hvor det er tærten som vurderes.
 Betingelserne for at anprise fødevarer som økologiske er  

 gengivet i Vejledning om økologiske fødevarer af maj  

 1997.
4.1 Ø-mærket Ø-mærket kan anvendes ved  

 markedsføring af de konkrete fødevarer/retter/ delretter, der  

 opfylder betingelserne herfor, som beskrevet i  Vejledning om  

 økologiske fødevarer, afsnit 2.4.
 Som nævnt tidligere kan Ø-mærket herudover anvendes i  

 følgende situationer:
 ·  

 	Ved salg af fødevarer i deres oprindelige, evt. åbnede,  

 Ø-mærkede emballage (f.eks. servering af mælk i  

 Ø-mærkede mælkekartoner).
 ·  

 	Ved salg af Ø-mærkede fødevarer, der kun tilberedes  

 under kundens påsyn (f.eks. ophældning af mælk fra  

 Ø-mærket karton i glas).
 ·  

 	Ved salg af tilberedte fødevarer, som efter tilberedning fortsat  

 er Ø-mærket (f.eks. ost med Ø-mærket ostevoks, der  

 udskæres i skiver).
4.2 Kontrol Kontrollen udføres som beskrevet  

 i Vejledning om økologiske fødevarer, afsnit 3iii .
