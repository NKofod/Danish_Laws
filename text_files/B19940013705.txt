 I medfør af §§ 6 og 7 i lov nr. 17 af 14. januar 1987 om tilskud til  

 efteruddannelse inden for jordbrugserhvervene som ændret senest ved lov nr.  

 1109 af 22. december 1993 fastsættes:
Administration af ordningen § 1.  Administration af loven og af denne  

 bekendtgørelse varetages af Jordbrugsdirektoratet.
Stk. 2 .  Jordbrugsdirektoratets afgørelser kan påklages  

 til landbrugsministeren.
Klagen skal være landbrugsministeren i hænde inden 4  

 uger fra den dag, Jordbrugsdirektoratets afgørelse er kommet frem til  

 klageren.
 § 2.  Jordbrugsdirektoratet bistås af et rådgivende  

 udvalg sammensat af en af landbrugsministeren udpeget formand samt 1  

 repræsentant for henholdsvis De Danske Landboforeninger, Dansk  

 Familielandbrug, Dansk Erhvervsgartnerforening, Dansk Skovforening,  

 Sammenslutningen af Landbrugets Arbejdsgiverforeninger (SALA) og  

 Specialarbejderforbundet i Danmark (SID) udpeget af disse.  

 Undervisningsministeriet udpeger en tilforordnet, der tiltræder udvalget.
 Stk. 2.  Landbrugsministeren kan bestemme, at  

 organisationer, der efter stk. 1 ikke er repræsenteret i udvalget, skal  

 repræsenteres i udvalget ved et medlem eller en observatør.
 Stk. 3.  Udvalgets sekretatiatsforretninger varetages af  

 Jordbrugsdirektoratet.
Kursiststøtte Støtteberettiget personkreds § 3.  Jordbrugsdirektoratet kan afkræve ansøgere  

 dokumentation for, at de er omfattet af den i lovens § 2 omhandlede  

 personkreds.
 Stk. 2.  Kursiststøtte kan kun ydes til personer, der  

 ved kursets begyndelse er fyldt 18 år.
Støtteberettiget kursusdeltagelse § 4.  Kursiststøtte kan ydes til deltagere i  

 efteruddannelseskurser, der er godkendt af Jordbrugsdirektoratet.  

 Jordbrugsdirektoratets godkendelse kan efter indhentet udtalelse fra det  

 rådgivende udvalg meddeles som godkendelse af nærmere angivne kursustyper.
 Stk. 2.  Kursiststøtte kan efter lovens § 3, stk. 2,  

 ydes til deltagere i kurser, der har en varighed af mindst 3 sammenhængende  

 undervisningsdage (mindst 18 undervisningstimer) eller omfatter sammenlagt  

 mindst 3 undervisningsdage (mindst 6 undervisningstimer pr. dag) med samme  

 deltagerkreds.
 Stk. 3.  Kursiststøtte kan efter lovens § 3, stk. 3,  

 ydes til deltagere i kurser med en varighed af mindst 2 undervisningsdage  

 (mindst 12 undervisningstimer) med henblik på opnåelse af sprøjtebevis i  

 henhold til Miljøministeriets bekendtgørelse nr. 360 af 24. maj 1993 om  

 undervisning for erhvervsmæssige brugere af bekæmpelsesmidler.
 Stk. 4.  Kursiststøtte er betinget af, at  

 kursusdeltageren har gennemført hele kurset.
Kursiststøttens størrelse § 5.  Kursiststøtte ydes efter lovens § 4.  

 Jordbrugsdirektoratet fastsætter efter indhentet udtalelse fra det rådgivende  

 udvalg maksimumbeløb for den udgift, hvortil kursiststøtte kan ydes.  

 Maksimumbeløbet kan fastsættes for det enkelte kursus eller for nærmere  

 angivne typer af kurser.
Jordbrugsdirektoratet udsender meddelelse om de  

 fastsatte maksimumbeløb.
 § 6.  Forud for hvert kalenderår fastsætter  

 Jordbrugsdirektoratet på grundlag af de i § 7 omhandlede ansøgninger den  

 procentsats, hvormed kursiststøtte kan ydes i det kommende år.  

 Jordbrugsdirektoratet udsender senest 1. december meddelelse om den fastsatte  

 procentsats.
Tilsagn om kursiststøtte § 7.  Kursusarrangører, der agter at afholde  

 efteruddannelseskurser med mulighed for kursiststøtte, indsender inden 15.  

 september ansøgning om tilsagn om kursiststøtte til Jordbrugsdirektoratet.
 Stk. 2.  Ansøgningerne udfærdiges på et skema, der fås  

 ved henvendelse til Jordbrugsdirektoratet.
 Stk. 3.  Jordbrugsdirektoratet sender senest 1. december  

 kursusarrangørerne meddelelse om direktoratets afgørelse om  

 tilskudsansøgningerne.
 Stk. 4 .  Jordbrugsdirektoratet kan undtagelsesvis give  

 tilsagn om kursiststøtte, uanset at den i stk. 1 fastsatte ansøgningsfrist  

 ikke er overholdt.
Udbetaling af kursiststøtte § 8.  Ansøgning om udbetaling af kursiststøtte  

 udfærdiges af kursusarrangøren særskilt for hvert enkelt kursus, når dette er  

 afholdt.
 Stk. 2.  Ansøgningen udfærdiges på et skema, der fås ved  

 henvendelse til Jordbrugsdirektoratet.
 § 9.  Kursiststøtte udbetales af Jordbrugsdirektoratet  

 til kursusarrangøren, der over for direktoratet er ansvarlig for afregning af  

 kursiststøtten til den enkelte kursusdeltager.
Stk. 2.  Kursusarrangøren kan afregne kursiststøtten til  

 den enkelte kursusdeltager enten ved at fratrække kursusafgiften et beløb  

 svarende til den forventede kursiststøtte eller ved at udbetale støttebeløbet  

 til kursusdeltageren.
Afregning skal være sket inden 1 måned efter modtagelse  

 af den samlede kursiststøtte fra Jordbrugsdirektoratet.
Tilskud til planlægnings-, koordinations og  

 oplysningsvirksomhed Tilskudsberettiget virksomhed § 10.  Der kan efter lovens § 5 ydes tilskud til  

 planlægnings-, koordinations- og oplysningsvirksomhed vedrørende  

 kursusvirksomhed, der berettiger til kursiststøtte.
Tilskud vil fortrinsvis  

 blive ydet på projektbasis.
Tilskudsmodtagere § 11.  Projekttilskud kan ydes til sammenslutninger og  

 institutioner, der medvirker i efteruddannelsen og er godkendt af  

 Jordbrugsdirektoratet efter indhentet udtalelse fra det rådgivende udvalg.
Projekttilskuddets størrelse § 12.  Det er en forudsætning for ydelse af  

 projekttilskud, at tilskudsmodtageren i væsentlig grad selv er med til at  

 finansiere de pågældende foranstaltninger.
 Stk. 2.  Jordbrugsdirektoratet fastsætter efter  

 indhentet udtalelse fra det rådgivende udvalg, hvilke udgifter der kan  

 godkendes som tilskudsberettigede.
 Stk. 3.  Jordbrugsdirektoratet fastsætter efter  

 indhentet udtalelse fra det rådgivende udvalg tilskudsprocenten, der normalt  

 ikke kan overstige 50% af de tilskudsberettigede udgifter.
Tilsagn om projekttilskud § 13.  Ansøgning om tilsagn om tilskud skal indsendes  

 til Jordbrugsdirektoratet og indeholde:
 Stk. 2.  Jordbrugsdirektoratet træffer efter indhentet  

 udtalelse fra det rådgivende udvalg afgørelse om tilsagn om projekttilskud og  

 fastsætter de nærmere betingelser for tilsagnet, herunder om dokumentation  

 for tilskudsberettigede aktiviteter og for registrering og opgørelse af de  

 tilskudsberettigede udgifter.
Udbetaling af projekttilskud § 14.  Ansøgning om udbetaling af projekttilskud  

 indsendes til Jordbrugsdirektoratet i overensstemmelse med forskrifter og på  

 de tidspunkter, der er fastsat af Jordbrugsdirektoratet ved dettes afgivelse  

 af tilsagn om tilskud.
 Stk. 2.  Tilskud skal udbetales mindst en gang om året,  

 og udbetaling kan ske indtil fire gange om året.
Almindelige bestemmelser § 15.  Tilsagn om kursiststøtte og projekttilskud kan  

 ikke overdrages, transporteres til sikkerhed eller på anden måde gøres til  

 genstand for retshandler.
§ 16.  Tilsagn om kursiststøtte og projekttilskud  

 bortfalder, hvis ansøgeren har givet urigtige eller vildledende oplysninger  

 eller fortiet oplysninger af betydning for afgørelsen, eller hvis  

 forudsætningerne for tilsagnet er bristet.
Er kursiststøtte eller  

 projekttilskud udbetalt, kan beløbet kræves tilbagebetalt.
 § 17.  Kursusarrangører og projekttilskudsansøgere er  

 forpligtede til at meddele Jordbrugsdirektoratet alle oplysninger, der er  

 nødvendige for behandlingen af ansøgningerne og for fastsættelsen af  

 kursiststøttens og projekttilskuddets størrelse.
 Stk. 2.  Kursusarrangører og projekttilskudsansøgere  

 skal straks underrette Jordbrugsdirektoratet, såfremt de bliver bekendt med  

 forhold, der, jf. § 16, kan bevirke, at tilsagn om kursiststøtte eller  

 projekttilskud bortfalder, eller udbetalt kursiststøtte eller projekttilskud  

 kan kræves tilbagebetalt.
 § 18.  Jordbrugsdirektoratet udfærdiger en vejledning  

 om tilskudsordningen.
Ikrafttrædelses- og overgangsbestemmelser § 19.  Bekendtgørelsen træder i kraft den 1. marts  

 1994.
 Stk. 2.  Bekendtgørelse nr. 174 af 3. april 1987 om  

 tilskud til efteruddannelse inden for jordbrugserhvervene ophæves.  

 Bekendtgørelsen finder dog fortsat anvendelse for kurser afholdt inden 1.  

 marts 1994.
 § 20.  Det i § 5, stk. 3, omhandlede maksimumbeløb for  

 den udgift, hvortil kursiststøtte kan ydes, fastsættes for kurser til  

 opnåelse af sprøjtebevis til 650 kr. for 1994.
 Stk. 2.  Den i § 6 omhandlede procentsats fastsættes for  

 1994 til 100% for alle støtteberettigede deltagere i kurser til opnåelse af  

 sprøjtebevis i henhold til Miljøministeriets bekendtgørelse nr. 360 af 24.  

 maj 1993 om undervisning for erhvervsmæssige brugere af bekæmpelsesmidler,  

 afholdt efter denne bekendtgørelses ikrafttræden.
