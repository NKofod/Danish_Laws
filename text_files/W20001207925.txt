Landsskatteretskendelse Kommanditist - gældseftergivelse - genvundne afskrivninger Reference:
SL § 4 KGL § 6 A (dagældende) A klagede for indkomståret 1994 over, at  

 skatteankenævnet havde forhøjet hendes indkomst med 33.032 kr.  

 vedr. genvundne afskrivninger i forbindelse med salg af anparter samt over,  

 at hun var anset for skattepligtig af gældseftergivelse, 127.152  

 kr.
 Det var oplyst, at klageren var lønmodtager, og at  

 hun  pr. 27. maj 1986 havde købt 200 anparter a 1.000 kr. i K/S B.  

 Anparterne var blevet købt af C A/S, der i 1986 (c) 1988 havde udbudt  

 en række anpartsprojekter, for hvilke selskabet stod som administrator.  

 På grund af økonomiske vanskeligheder var selskabet blevet  

 overtaget af D A/S, nu E A/S.
 Kommanditselskabernes aktiver var i vidt omfang blevet  

 finansieret ved, at C A/S havde optaget lån hos D A/S, og herefter  

 havde videreudlånt midlerne til kommanditselskaberne.
Kommanditselskaberne var kommet i á  

 ákonomiske vanskeligheder som følge af fald i  

 lejeindtægter fra selskabernes ejendomme, og da finansieringsudgifterne  

 var blevet større end oprindelig forudsat.
Hertil kom, at en  

 rá'ákke investorer ikke havde indbetalt opkrævede  

 beløb.
E A/S havde som et led i en rekonstruktionsplan oprettet  

 datterselskabet F A/S med det formål at opkøbe kommandisternes  

 anparter.
I 1994 havde kommandisterne i K/S B, herunder klageren,  

 modtaget et købstilbud fra F A/S.
F A/S havde heri tilbudt at  

 købe investorernes anparter til en fastsat pris på - 61.162 kr.  

 pr. 100 anparter.
Resthæftelsen var pr. 1. januar 1994 128.250 kr. pr.  

 100 anparter.
For klageren, som ejede 200 anparter, havde en accept af dette  

 tilbud betydet, at hun var blevet frigjort for en resthæftelse på  

 256.500 kr. mod at betale 122.324 kr.
 Ad beskatning af genvundne afskrivninger.
I 1994 havde kommanditisterne i K/S B, herunder  

 klageren, modtaget et tilbud fra F A/S.
F A/S havde heri tilbudt at  

 købe investorernes anparter til en fastsat negativ købesum.  

 Tilbudet var tidsbestemt og skulle accepteres inden 1. april 1994. I  

 følge tilbudet skulle aktiverne opgøres pr. 1. januar 1994  

 uanset accepttidspunkt.
Klager havde ikke accepteret dette tilbud fra F A/S inden  

 1. april 1994. Acceptfristen var imidlertid blevet forlænget et par  

 gange.
Først i november 1994 havde klager accepteret tilbud om  

 køb af anparter.
Til brug for de kommanditister, som havde solgt deres  

 anparter i 2. halvår af 1994, var der i juni 1995 udarbejdet et  

 særligt regnskab.
G A/S havde desuden tilkendegivet, at dette regnskab  

 skulle lægges til grund for afståelsesopgørelsen for de  

 kommanditister, som havde solgt deres anparter i 2. halvår af 1994.  

 Denne tilkendegivelse var tilbagekaldt 30. juni 1995 med den begrundelse, at  

 administrator var blevet gjort opmærksom på, at  

 opgørelsesprincipperne og opgørelsestidspunktet ikke var  

 overensstemmende med tidligere anvendt praksis og den indgåede aftale  

 mellem kommanditisten og F A/S.
 Klager havde i selvangivelsen opgjort de genvundne  

 afskrivninger i overensstemmelse med G A/S's tilkendegivelse, som senere var  

 tilbagekaldt.
Skatteankenævnet havde forhøjet klagerens  

 særlige indkomst til 87.818 kr. svarende til en forhøjelse  

 på 33.032 kr.
Skatteankenævnet havde herved henvist til,  

at balanceposterne skulle opgøres pr. 1. januar 1994, idet den  

 senere opgørelse var tilbagekaldt af administrator ved brev af 30.  

 juni 1995 til investorerne, idet opgørelsesprincipperne og  

 opgørelsestidspunktet ikke var i overensstemmelse med tidligere  

 praksis og den indgåede aftale mellem investorerne og F A/S, at  

 det faktum at klageren havde deltaget i driften i en periode i 1994 ingen  

 indflydelse havde på de genvundne afskrivninger eller på  

 gældseftergivelsen.
 Klagerens revisor havde over for Landsskatteretten nedlagt  

 påstand om, at den ansatte særlige indkomst blev nedsat med  

 33.032 kr. til 54.786 kr.
 Revisor havde til støtte for sin påstand om  

 nedsættelse af den særlige indkomst anført, at  det  

 skattemæssige overdragelsestidspunkt var aftaletidspunktet, november  

 1994, og ikke 1. januar 1994, at det oprindelige købstilbud pr.  

 1. januar 1994 var tidsbegrænset og bortfaldt, at det var det  

 nye tilbud, der var accepteret, at det var på grundlag af det  

 nye tilbud, at B havde ladet udarbejde skatteopgørelsen, der  

 medførte en særlig indkomstbeskatning på 54.786 kr.
Landsskatteretten fandt, at den af de kommunale  

 skattemyndigheder anvendte opgørelse af genvundne afskrivninger pr. 1.  

 januar 1994 skulle lægges til grund for ansættelsen.
Retten havde  

 herved henset til, at opgørelse af genvundne afskrivninger som  

 udgangspunkt skulle foretages pr. aftaletidspunktet, men at opgørelsen  

 af de genvundne afskrivninger i nærværende sag  

 beløbsmæssigt ville være identiske, uanset at  

 opgørelsestidspunktet blev fastsat til 1. januar 1994 eller november  

 1995, idet den beløbsmæssige forskel mellem den selvangivne  

 opgørelse og den af skattemyndighederne fastsatte opgørelse  

 alene beroede på, at den selvangivne opgørelse var foretaget i  

 strid med det af Landsskatteretten fastsatte, som var stadfæstet af  

 Højesteret og offentliggjort i UfR 1999.868.
 Den påklagede ansættelse blev derfor  

 stadfæstet på dette punkt.
 Ad beskatning af gældseftergivelsen.
Det var oplyst, at klagerens gage i 1994 havde udgjort  

 531.893 kr.
Klageren havde desuden både før og efter  

 gældseftergivelsen haft en negativ formue; før  

 gældseftergivelsen på -343.938 kr. og efter  

 gældseftergivelsen på -3.564 kr.
Klagerens ideelle andel af  

 gælden i B havde pr. 1. januar 1994 udgjort 256.500 kr. og havde  

 udgjort klagerens eneste usikrede gæld.
Herudover havde klageren pr. 1.  

 januar 1994 haft sikret gæld bestående af prioritetsgæld i  

 en ejerlejlighed på 467.402 kr. samt bankgæld sikret med ejerpant  

 i lejligheden på 79.542 kr.
Skatteankenævnet havde forhøjet klagerens  

 personlige indkomst med 134.176 kr., idet gældseftergivelsen var anset  

 for skattepligtig, jf. kursgevinstlovens § 5, stk. 2, jf. statsskattelovens §  

 4. Nævnet havde herved henset til, at der ikke var tale om  

 frivillig akkord i henhold til kursgevinstlovens § 6 A, stk. 1, da  

 gældseftergivelsen ikke havde haft det i bemærkningerne fastsatte  

 formål - at opnå en sanering af skyldnerens økonomi, ved  

 at kreditorernes krav nedsattes under hensyn til skyldnerens betalingsevne,  

 således at skyldneren kunne undgå konkurs - idet klageren havde  

 haft betalingsevne til at klare forpligtelserne som kommanditist.
Ved denne  

 vurdering havde Skatteankenævnet henset til klagerens indkomstforhold,  

 til at gælden ikke var forfalden til betaling, og til at det af dommen  

 fremgik, at det i henhold til købsaftalens § 8 forudsattes, at "...den  

 højest mulige indbetalingsfrekvens på fremtidige  

 opkrævninger der med virkning fra 1. januar 1994 og foreløbigt i  

 24 måneder frem forudsættes til kr. 1.250  pr. måned pr.  

 100.000 kr. anpart - må gives høj prioritet." Klagerens revisor havde nedlagt pá ástand  

 om, at den ansatte personlige indkomst blev nedsat med 134.176 kr.
 Til støtte for sin påstand havde revisoren  

 gjort gældende, at der ved klagerens udnyttelse af  

 købstilbuddet ikke var sket en nedskrivning af gælden til et  

 lavere beløb end fordringens værdi for kreditor, at der  

 klagerens økonomiske situation taget i betragtning ikke ved  

 overdragelsen var sket en formueforøgelse, der efterlod positiv  

 formue, at den reelle værdi for kreditor af den omhandlede  

 forholdsmæssige underbalance i selskabet ikke oversteg betalingen i  

 forbindelse med udnyttelsen af købstilbuddet, at værdien  

 snarere var lavere, idet betalingen var fuldt ud fremmedfinansieret,  

 hvorefter erlæggelsen af betalingen alene var fremkommet i forbindelse  

 med en samtidig aftale med kreditor om en samlet og beløbsmæssig  

 afgrænset ordning af vor klients økonomi, og at klagerens  

 formue fortsat var negativ efter gældseftergivelsen.
 Revisor havde herudover anført, at den  

 tekniske underbalance, der fremkom ved anvendelse af reelle  

 handelsværdier for aktiverne pr. aftaledagen fratrukket selskabets  

 gæld pr. samme dato, var en skattefri regulering/"eftergivelse", jf.  

 kursgevinstlovens § 6 A, stk. 1 og statsskattelovens § 5, litra a.
Endelig havde revisor anfá árt, at  

 skattemyndighedernes synspunkt om at det forhold, at kreditor ikke havde  

 foretaget en konkret vurdering af klagerens betalingsevne medførte  

 beskatning af gældseftergivelsen ikke kunne anerkendes.
Revisor havde  

 herved henvist til, at kreditor løbende havde modtaget  

 informationer om klagerens formueforhold, og at det afgørende  

 var, at klageren dermed objektivt set opfyldte betingelserne for skattefri  

 gældseftergivelse, hvilket også var en forudsætning for  

 hendes økonomiske mulighed for at tiltræde  

 overdragelsesaftalen.
 Landsskatteretten udtalte:
 Gevinst på gæld som følge af  

 tvangsakkord eller aftale om en samlet ordning mellem en skyldner og dennes  

 kreditorer om bortfald eller nedsættelse af skyldnerens gæld  

 (frivillig akkord) skulle ikke medregnes ved indkomstopgørelsen,  

 medmindre gælden derved blev nedskrevet til et lavere beløb end  

 fordringens værdi for kreditor på  

 gældseftergivelsestidspunktet, jf. kursgevinstlovens § 6 A.
 Skattefritagelsen efter kursgevinstlovens § 6 A omfattede  

 således kun den del af nedskrivningen, som bragte gælden ned til  

 dens reelle værdi for kreditor på tidspunktet for eftergivelsen.  

 Det forhold, at der efter § 6 A skulle være tale om en samlet ordning,  

 var ikke til hinder for, at der kunne foreligge en frivillig akkord i de  

 tilfælde, hvor blot en enkelt eller enkelte hovedkreditorer deltog i  

 ordningen.
 I nærværende sag havde F A/S opkøbt  

 anparter i B til en negativ salgssum på 61.162 kr. pr. 100 anparter.  

 Efter det oplyste havde købstilbudet indeholdt en overpris for  

 anparterne og dermed en gældseftergivelse, som for klagerens  

 vedkommende havde andraget 134.176 kr.
 Retten fandt, at forholdet var omfattet af bestemmelsen i  

 kursgevinstlovens § 6 A, idet gælden til B udgjorde 100 % af klagerens  

 usikrede gæld på gældseftergivelsestidspunktet.  

 Eftergivelsen skulle derfor alene beskattes i det omfang, den ikke var  

 begrundet i debitors manglende betalingsevne på  

 eftergivelsestidspunktet.
Retten fandt herefter, at klageren var skattepligtig af  

 gældseftergivelsen  efter statsskattelovens § 4, jf. dagældende  

 kursgevinstlovs § 6 A.
Der var herved henset til det oplyste om klagerens  

 indkomst- og formueforhold, samt det faktum at fordringen ikke var forfalden  

 på gældseftergivelsestidspunktet.
Retten fandt således at  

 klageren havde haft den fornødne betalingsevne på  

 gældseftergivelsestidspunktet til at fortsætte som deltager i  

 kommanditselskabet, hvorfor gælden måtte anses for nedskrevet til  

 en lavere værdi end fordringens reelle værdi.
Den påklagede  

 ansættelse blev stadfæstet.
