Tillægsbetænkning afgivet af  

 Retsudvalget den 27. januar 2000 Tillægsbetænkning over Forslag til lov om indendørs hold af  

 smågrise, avls- og slagtesvin Udvalget har, efter at lovforslaget ved 2. behandling blev  

 henvist til fornyet udvalgsbehandling, behandlet dette i et møde.
 Herefter indstiller et flertal (Socialdemokratiets,  

 Det Konservative Folkepartis, Socialistisk Folkepartis og Det Radikale  

 Venstres medlemmer af udvalget) lovforslaget til vedtagelse  

 uændret.
 Et mindretal (Venstres, Dansk Folkepartis,  

 Centrum-Demokraternes, Enhedslistens, Kristeligt Folkepartis og Frihed 2000´s  

 medlemmer af udvalget) indstiller lovforslaget til forkastelse.
 Mindretallet har ønsket justitsministerens svar  

 på spørgsmål nr. 15 og 17 optrykt som bilag til  

 tillægsbetænkningen.
Dorte Bennedsen (S)  

  Lissa Mathiasen (S) fmd.  Per Kaalund (S)  

  Else Marie Mortensen (S)  Jan Petersen (S)  

  Anne Baastrup (SF) nfmd.
Sonja Albrink (CD)  

  Elisabeth Arnold (RV)  

  Søren Søndergaard (EL)  

  Birthe Rønn Hornbech (V)  

  Inge Dahl-Sørensen (V)  Karen Rønde (V)  

 Tom Behnke (FRI)  Helge Adam Møller (KF)  

  Jens Heimburger (KF)  Peter Skaarup (DF)  

  Jann Sjursen (KRF) Bilag Nogle af udvalgets spørgsmål til  

 justitsministeren og dennes svar herpå Spørgsmål nr. 15:
 Ad besvarelse af spørgsmål nr. 12, jf. bilag  

 21:
Foulums Forskningscenter oplyser i besvarelsen, at »grise i vægtintervallet fra 25 - 95 kg drikker  

 5,5 - 10 liter vand om dagen, hvor størstedelen udskilles gennem urin  

 og fordampning.
For en gris på 50 kg vil fordampningen under moderate  

 temperaturforhold udgøre 1,5 - 2 liter«.  

 Hvorfor fastholdes vægtgrænsen på 20 kg, når man ikke  

 går længere ned end til 25 kg i udtalelserne fra Foulum  

 Forskningscenter, som lægges til grund for, at ministeren ikke  

 ønsker at ændre vægtgrænsen til 10 uger? Svar:
 Danmarks JordbrugsForskning, Forskningscenter Foulum, har  

 supplerende oplyst følgende:
» Der foreligger ikke tilsvarende dokumentation for  

 vandforbruget ved overbrusning i smågrisestalde (7 - 30 kg). Dette vil  

 dog umiddelbart forventes at være lidt lavere end i slagtesvinestalde,  

 idet mindre grise tåler højere temperaturer (se bilagsmaterialet  

 i rapporten om indendørs hold af svin). Tilsvarende er den  

 mængde vand, grisene drikker, lavere i smågrisestalde.
For grise  

 ved 20 kg er forbruget af drikkevand målt til 3,1 - 4,3 liter pr. gris  

 pr. døgn.
Risikoen for eventuelle problemer med fugt som følge  

 af overbrusning i smågrisestalde skønnes derfor ikke at adskille  

 sig væsentligt fra forholdene for slagtesvinestalde.
Med hensyn til vurdering af, ved hvilken  

 vægtgrænse overbrusning er relevant, henvises til udtalelse fra  

 Danmarks JordbrugsForskning af 26. november 1999, der behandler dette  

 emne.« Udtalelsen af 26. november 1999 er citeret i  

 Justitsministeriets endelige besvarelse af 22. december 1999 af  

 spørgsmål nr. 3 fra Folketingets Retsudvalg (L 37 - bilag 5).
 Danmarks JordbrugsForskning har således både i  

 Arbejdsgruppen om hold af svin og ved afgivelse af udtalelser til  

 Justitsministeriet i øvrigt fastholdt, at afkølingsfaciliteter  

 til svin vurderes at have en væsentlig betydning for svins  

 velfærd, allerede fra grisene har en størrelse på ca. 20  

 kg.
Det bemærkes, at der også var enighed om at  

 anbefale denne grænse i Arbejdsgruppen om hold af svin, hvor både  

 Danmarks JordbrugsForskning og Landbrugsraadet er repræsenteret.
I  

 arbejdsgruppens rapport om indendørs hold af svin er der på side  

 24 medtaget et lovforslag fra arbejdsgruppen, der i § 6 foreslår  

 følgende: »I stier til smågrise over  

 20 kg, avls- og slagtesvin skal der være installeret et  

 overbrusningsanlæg eller en tilsvarende anordning, hvorved dyrenes  

 kropstemperatur kan reguleres.« Spørgsmål nr. 17:
 Der anmodes om en udtalelse fra Landbrugsraadet og Danske  

 Svineproducenter vedrørende den supplerende udtalelse fra Danmarks  

 Jordbrugsforskning i svaret på spørgsmål nr. 12.
 Svar:
 I anledning af det stillede spørgsmål har  

 Justitsministeriet anmodet Landbrugsraadet og Landsforeningen af Danske  

 Svineproducenter om en udtalelse.
 Landbrugsraadet har udtalt følgende:
» De bemærkninger, Landbrugsraadet har afgivet den 9.  

 december 1999 vedrørende vægtgrænse for installation af  

 overbrusningsanlæg, er citeret i Justitsministeriets endelige  

 besvarelse af 22. december 1999 af spørgsmål nr. 3 fra  

 Folketingets Retsudvalg vedrørende forslag til lov om indendørs  

 hold af smågrise, avls- og slagtesvin (L 37 - bilag 5).
 Landsforeningen af Danske Svineproducenter har udtalt  

 følgende:
» Idet Landsforeningen for Danske Svineproducenter henviser  

 til svaret fra Forskningscenter Foulum om, at det ud fra en velfærds-  

 og produktionsmæssig betragtning kan frembyde problemer med manglende  

 mulighed for afkøling i dybstrøelsesstalde, mener foreningen,  

 at der bør etableres overbrusning eller anden afkølingsmulighed  

 i disse stalde under forudsætning af, at grisene vejer over 30 kg.
Landsforeningen af Danske Svineproducenter mener ikke, at  

 man kan forhindre fugtproblemer ved at etablere drænet bund i  

 dybstrøelsesstalde.
Det er ikke teknisk muligt at dræne  

 væske fra en dybstrøelsesmåtte.
