 Efter indstilling af vildtnævnet fastsætter landbrugsministeriet i medfør  

 af § 35 i lov nr. 221 af 3. juni 1967 om jagten nedennævnte bestemmelser for  

 Linderum vildtreservat i Sønderjyllands amt.
 § 1.  Vildtreservatet omfatter:
 a. Øen Linderum, matr.nr. 260 Hajstrup ejerlav, Øsby sogn.
b.
Tilvækstarealer til det under a nævnte område.
c.
Søterritoriet ud for de under a og b nævnte områder i en bredde af 50 m  

 fra højeste daglige vandstandslinje.
 § 2.  Det er forbudt at ødelægge eller indsamle æg.
 § 3.  Færdsel på vildtreservatets område er forbudt i  

 tiden 1. marts til og med 15. juli.
 Stk. 2.  Bestemmelsen i stk. 1 gælder ikke for:
a.
Ejeren/brugeren samt dennes husstand og personale.
Det er dog forbudt  

 at medtage hunde.
b.
Sejlads i forbindelse med fiskeri på vildtreservatets vandområde.
 § 4.  Jagtrådet kan med vildtnævnets godkendelse  

 fravige bestemmelserne i §§ 2 og 3.
 § 5.  Overtrædelse af bestemmelserne i §§ 2 og 3  

 straffes i medfør af jagtlovens § 51, stk. 1, med bøde, for så vidt strengere  

 straf ikke er forskyldt efter den øvrige lovgivning.
 § 6.  Bekendtgørelsen træder i kraft den 1. marts  

 1977.
 Landbrugsministeriet, den 23. februar  

 1977.
 P.M.V.
