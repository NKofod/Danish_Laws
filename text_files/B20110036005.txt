Bekendtgørelse om ændring af bekendtgørelse om supplerende dagpenge § 1 I bekendtgørelse nr. 566 af 19. juni 2008 om supplerende dagpenge, som ændret ved bekendtgørelse nr. 219 af 25. marts 2009, bekendtgørelse nr. 196 af 1. marts 2010, bekendtgørelse nr. 868 af 2. juli 2010 og bekendtgørelse nr. 326 af 14. april 2011, foretages efter forhandling med Beskæftigelsesrådet følgende ændringer:
 1. Indledningen affattes således:
»I medfør af § 58, stk. 1, nr. 1 og nr. 2, litra b, § 60, stk. 2, § 62, stk. 6, og § 73, stk. 4, i lov om arbejdsløshedsforsikring m.v., jf. lovbekendtgørelse nr. 574 af 27. maj 2010, som ændret ved lov nr. 118 af 17. februar 2009.« 2. Overskriften før § 3 ophæves.
 3. § 3 ophæves.
 4. § 4, stk. 1, affattes således:
»I tilfælde, hvor arbejdstiden anses for ukontrollabel, jf. § 5, stk. 3 og 4, i bekendtgørelse om beskæftigelseskrav for lønmodtagere og dagpengeperiode, lægges det beregnede timetal til grund for opgørelsen af arbejdstiden i ugen.« 5. § 5, stk. 3, affattes således:
»Stk. 3. Når et fuldtidsforsikret medlem har opbrugt retten til supplerende dagpenge, jf. stk. 1, generhverves retten til supplerende dagpenge, når medlemmet inden for 12 sammenhængende måneder i henhold til lov om et indkomstregister som lønmodtager har fået indberettet mere end 130 løntimer i hver af 6 månedsindberetninger, mere end 30 løntimer i hver af 26 ugeindberetninger eller mere end 60 løntimer i hver af 13 14-dages-indberetninger, jf. dog stk. 5, eller har udøvet selvstændig virksomhed i væsentligt omfang i mindst 26 uger inden for 12 måneder.« 6. § 5, stk. 4, affattes således:
»Stk. 4. Når et deltidsforsikret medlem har opbrugt retten til supplerende dagpenge, jf. stk. 1, generhverves retten til supplerende dagpenge, når medlemmet inden for 12 sammenhængende måneder i henhold til lov om et indkomstregister som lønmodtager har fået indberettet et antal løntimer, som mindst svarer til den gennemsnitlige arbejdstid før ledigheden i hver af 6 månedsindberetninger, i hver af 26 ugeindberetninger eller i hver af 13 14-dages-indberetninger, jf. dog stk. 5.« 7. I § 5, indsættes efter stk. 4, som nyt stykke:
»Stk. 5. For medlemmer, der i indberetningsperioderne efter stk. 3 og 4 både har fået indberettet løn månedsvis og uge- eller 14-dagesvis, er den seneste indberetning afgørende for opgørelsen af løntimerne.
Der sker omregning af timer fra månedsindberetninger (månedsløn) til uge- eller 14-dagesindberetninger.
Ved omregning til uger anvendes divisor 4,33, og ved 14-dages indberetninger anvendes divisor 2,16. Ved omregning fra uger eller 14-dage til måneder ganges med henholdsvis 4,33 eller 2,16. Hvis medlemmet sideløbende har fået indberettet timer måneds-, uge- eller 14-dagesvis, lægges de opgjorte timer for de to ansættelsesforhold sammen i kalenderugerne.« Stk. 5 bliver herefter stk. 6.
 8. I § 7, stk. 4, affattes 1. pkt. således:
»A-kassen kan inden for bestemte faglige områder belægge dagpengekort med løntimer (løntimebelægning).« 9. Overskriften før § 11 ophæves.
 10. § 11 ophæves.
§ 2 Bekendtgørelsen træder i kraft den 1. maj 2011 og finder anvendelse på opgørelse af indberetningsperioder fra 1. januar 20081).
 Stk. 2. I tilfælde, hvor der i perioden, jf. stk. 1, ikke foreligger tilstrækkelig beskæftigelse, og pågældende kan medregne beskæftigelse fra før 1. januar 2008 som følge af forlængelse af optjeningsperioden, jf. § 4 i bekendtgørelse om beskæftigelseskrav for lønmodtagere og dagpengeperiode, opgøres denne beskæftigelse efter de hidtil gældende regler.
 Stk. 3. Ved opgørelsen af beskæftigelse efter stk. 2, kan beskæftigelse kun medregnes én gang efter henholdsvis opgørelse på grundlag af indberetning til indkomstregistret eller opgørelse efter hidtil gældende regler.
 Stk. 4. Ved afgørelsen af, om arbejdstiden i perioden før bekendtgørelsens ikrafttrædelse er ukontrollabel, finder de før 1. maj 2011 gældende regler i § 3 i bekendtgørelse nr. 566 af 19. juni 2008 om supplerende dagpenge, anvendelse.
Arbejdsmarkedsstyrelsen, den 27. april 2011 Marie Hansen / Vibeke Dalbro 1) Der udarbejdes en vejledning til bekendtgørelsen.
