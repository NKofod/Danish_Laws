Cirkulæreskrivelse til samtlige  

 statsamter, Københavns Overpræsidium, Rigsombudsmanden på  

 Færøerne og Rigsombudsmanden i Grønland om  

 imødegåelse af tvangsægteskaber i Danmark Imødegåelse af tvangsægteskaber i  

 Danmark Med henblik på at imødegå risikoen for  

 indgåelse af ægteskaber, hvor en af parterne er udsat for et  

 utilbørligt pres og reelt ikke ønsker at indgå  

 ægteskabet (tvangsægteskaber), skal Civilretsdirektoratet erindre  

 om indholdet af direktoratets cirkulæreskrivelse af 9. december 1994 om  

 meddelelse af aldersdispensation.
 I henhold til cirkulæreskrivelsen skal statsamtet,  

 før der meddeles aldersdispensation, indkalde den mindreårige  

 til en personlig samtale, hvis der efter de foreliggende oplysninger kan  

 være anledning til at rejse spørgsmål om, hvorvidt  

 ansøgeren er udsat for et utilbørligt pres for at indgå  

 ægteskab.
 Civilretsdirektoratet skal anmode statsamterne om at  

 være opmærksom på dette problem.
 Kopi af Civilretsdirektoratets cirkulæreskrivelse af  

 9. december 1994 vedlægges.
