Betænkning afgivet af Miljø- og  

 Planlægningsudvalget den 17. marts 1999 Betænkning over Lov om ændring af lov om kemiske stoffer  

 og produkter (Privat finansiering af tilsyn) Udvalget har behandlet lovforslaget i nogle møder  

 og har herunder stillet spørgsmål til miljø- og  

 energiministeren, som denne har besvaret skriftligt.
Miljø- og  

 energiministeren har over for udvalget tilkendegivet, at der er tale om en hjemmel til at realisere frivillige og kun  

 frivillige aftaler med private brancheorganisationer, at de midler, som den pågældende branche via en aftale  

 bidrager med, kun kan anvendes til tilsynsvirksomhed inden for det  

 pågældende brancheområde, således at branchen  

 får fuldt udbytte af midlerne, at aftalemidlerne kun kan bruges til tilsyn m.v. og dermed ikke kan  

 inddrages til finansiering af det almindelige statsbudget og således  

 ikke kan virke som en skjult afgift, at medlemsvirksomhederne under en given brancheaftale har mulighed  

 for generelt i forhold til offentligheden (også i de enkelte butikker)  

 at gøre opmærksom på, at aftalen eksisterer, og hermed  

 signalere et engagement med hensyn til miljøbevidsthed, at Miljøstyrelsen bl.a. i Kemikalieinspektionens  

 årsberetning vil give en samlet beskrivelse af tilsynsindsatsen  

 på de områder, hvor der måtte blive lavet aftaler i henhold  

 til lovforslaget, at ministeren er indstillet på at indgå aftaler af  

 længere varighed end 5 år, såfremt den enkelte branche  

 måtte være interesseret heri, at Folketingets Miljø- og Planlægningsudvalg vil blive  

 underrettet, hver gang der måtte blive indgået en aftale i  

 henhold til loven, og at ministeren 5 år efter lovens  

 ikrafttræden vil give en redegørelse om dens virkning samt en  

 vurdering af, om den bør fortsætte.
 Herefter indstiller et flertal (udvalget med  

 undtagelse af Dansk Folkepartis medlem) lovforslaget til vedtagelse  

 uændret.
 Et mindretal inden for flertallet (Enhedslistens medlem af  

 udvalget) støtter lovforslaget, men vil gerne understrege, at det  

 på ingen måde er tilstrækkeligt, såfremt initiativer  

 på kemikalieområdet alene tager udgangspunkt i frivillige aftaler  

 med dem, der tjener pengene på at overhælde danskerne med tonsvis  

 af uønskede og farlige kemikalier.
Hovedproblemet er, at omfanget af produkter med  

 uønskede kemikalier stiger hver eneste dag både i bredden og i  

 dybden.
Der bliver flere produkter med kemikalier, og der bliver rent faktisk  

 taget flere kemikalier i brug.
Der importeres f.eks. på  

 kosmetikområdet for omkring 2-3 mia. kr. produkter, som er  

 spækket med uønsket kemi.
Enhedslisten foreslår, at Folketinget parallelt med  

 vedtagelsen af dette lovforslag iværksætter tre vigtige  

 strategier.
Den første er at etablere en produktion af  

 økologiske non-food-produkter, hvor ikke mindst kosmetikområdet  

 er realistisk at starte med, men også inden for vaskemidler, maling og  

 shampo er der umiddelbare muligheder.
Den anden er, at man giver de ansatte  

 på arbejdspladserne nogle reelle substitutionsmuligheder.
De har i dag  

 nogle formelle muligheder, men at gøre dem reelle er vigtigt, f.eks.  

 ved at åbne for metodesubstitution.
Den tredje er, at forbrugerne  

 får en langt større magt i denne her sammenhæng med  

 styrkede anmeldelseskrav og varedeklarationer, som skal oplyse om indholdet  

 af uønskede kemikalier i almindelige dagligvarer samt øgede  

 krav til forurenende virksomheder ved miljøgodkendelser.
Folketinget  

 vil allerede i dette folketingsår få mulighed for at  

 støtte en række af sådanne tiltag, og Enhedslisten  

 opfordrer til opbakning hertil.
 Et mindretal (Dansk Folkepartis medlem af udvalget)  

 indstiller lovforslaget til forkastelse ved 3. behandling.
Mindretallet kan ikke støtte loven, som tager  

 udgangspunkt i, at tilsynet med kemiske stoffer og produkter skal helt eller  

 delvis finansieres af brancheorganisationerne selv.
Mindretallet finder, at  

 det i lovforslaget burde være præciseret, hvilke  

 kategoriområder og fareklasser det drejer sig om.
Særligt de  

 mindre brancheforeninger, som ikke fungerer som arbejdsgiverforeninger, vil  

 med forslaget blive pålagt urimelige omkostninger til administration og  

 pålagt et ansvar, der går ud over, hvad der i almindelighed kan  

 forlanges af mindre brancheforeninger.
Ligeledes finder mindretallet det ikke  

 rimeligt, at mindre brancheforeninger pålægges unødig  

 administration og omkostninger til fordeling og opkrævning af  

 beløb på medlemmernes regning, som reelt er medlemmernes  

 ansvar.
Dansk Folkeparti er yderst betænkelig ved den  

 manglende oplysning om realitetshensynet bag lovændringen og herunder  

 især, hvorledes denne vil blive udmøntet i praksis.
Dansk  

 Folkeparti opfatter lovforslaget som en 3 mio. kr.-lov, der rammer en bestemt  

 branche.
Pernille Blach Hansen (S)  

Inger Bierbaum (S) Martin Glerup (S)
Lis Greibe (S)
Jens Peter Vernersen (S)   

 Steen Gade (SF) fmd.    Ebbe Kalnæs (CD)
Vibeke Peschardt (RV)
Søren Kolstrup (EL)
Hans Christian Schmidt (V)   

 Bodil Thrane (V) Jørgen Winther (V)
Jens Vibjerg (V) Lene Espersen (KF)  

 nfmd.    Frank Dahlgaard (KF)
Svend Aage Fauerholdt (DF) 
Ole M.
Nielsen (KRF) Fremskridtspartiet havde ikke medlemmer i udvalget.
