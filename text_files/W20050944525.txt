Landsskatteretskendelse vedr. grundværdinedsættelse pga.  

 forurening med olie- og benzinprodukter Ejendommen  

 A er ved vurderingen pr. 1/1 1996 af Skyldrådet ansat til:
Grundværdi 18.403.600  

 kr.
 Grundværdien  

 er ansat således:
13.108  

 m² x 1.200 kr./m² x 130 % 20.448.480  

 kr.
Miljønedslag  

 10 % ¸  

  

 2.044.848 kr.
Grundværdi  

 (afrundet) 18.403.600  

 kr.
 Ejendommen  

 omfatter et grundareal på 13.108 m², som er beliggende i et område udlagt til  

 etageboligbebyggelse med en tilladt bebyggelsesprocent på 130. Ejendommen  

 består  

 af 4 bygninger med i alt 235 boliger.
 Det  

 er oplyst, at der i 1999 er tinglyst dokument om affaldsdepot på ejendommen.  

 Forureningen består i olie- og benzinprodukter i jord og grundvand.
Skyldrådet  

 har ved ansættelsen af grundværdien godkendt et nedslag på 10 % for  

 forurening.  

 Der er henvist til, at der alene er tale om en forurening med dieselolie, og  

 at  

 det registrerede areal kun udgør 25 % af grundens areal.
For så vidt angår  

 det  

 af klager anførte om en fuldstændig oprensning af grunden med henblik på  

 afmelding af grunden som affaldsdepot bemærkes, at der kun er grundlag for at  

 fastsætte et nedslag i grundværdien i det omfang, det må antages, at en  

 (gen)bebyggelse af grunden til det i den fysiske planlægning fastlagte formål  

 ville forudsætte udgifter til afværgeforanstaltninger.
Der vil til følsom  

 anvendelse som boliger typisk blive krævet afværgeforanstaltninger, som  

 hindrer  

 afdampning af forurening til indeluften, ligesom der i det omfang  

 overfladejorden er forurenet, vil blive krævet afgravet 0,5 m af de øvre  

 jordlag, udlagt signalnet og efterfyldt med 0,5 m ren jord.
De anslåede  

 udgifter til en fuldstændig oprensning af grunden er således ikke relevante.
 Ejendommens  

 ejer klager over grundværdien med påstand om nedsættelse.
 Advokaten  

 har anført:
 Den  

 konstaterede forurening af grunden er nærmere beskrevet i de 3 rapporter af  

 henholdsvis  

 6. august 1998, 8. december 1998 og 26. april 1999, som Geoteknisk Institut  

 har  

 udarbejdet.
 Formålet  

 med rapport 1 var at vurdere, om der var risiko for den nuværende  

 arealanvendelse  

 på grund af flere underjordiske olie- og benzintanke på arealet.
 Formålet  

 med rapport 2 var at vurdere, om der var risiko for indeklimaet i de to  

 bygninger.
 Da  

 rapport 2 syntes at vise, at grundforureningen bidrog til, at luften i  

 kælderen  

 havde et forhøjet olieindhold, blev der iværksat yderligere undersøgelser,  

 der  

 resulterede i rapport 3.
 I  

 rapport 3 konkluderes det, at den primære kilde til forureningen i stueetagen  

 ikke er forureningen under bygningerne.
Geoteknisk  

 Institut anbefaler dog samtidig "at den kraftige olieforurening, som  

 tidligere er konstateret under bygningerne, undersøges nærmere. Som  

 dokumenteret ved de 3 rapporter er der tale om en med Geoteknisk Instituts  

 ord  

 kraftig olieforurening, der er ganske omfattende, og som har en langt større  

 værdiforringende effekt for grunden, end hvad der svarer til nedslaget på 10  

 %  

 i grundværdien.
 Det  

 skal i den forbindelse bemærkes, at alene det forhold, at grunden er  

 registreret som affaldsdepot, har en kraftig værdiforringende effekt.
 Registreringen  

 som affaldsdepot medfører endvidere løbende merudgifter, da der ikke kan  

 foretages nogen arbejder som f.eks. almindelige lednings- og kloakarbejder  

 uden  

 Miljøkontrollens forudgående godkendelse.
 Det  

 forhold, at ejendommen "indgår i en prioritering med henblik på  

 oprensning, opvejer under ingen omstændigheder den værdiforringende effekt,  

 som  

 den på ejendommen konstaterede forurening har på markedsværdien.
 Det  

 for nærværende sag helt afgørende er dog, at en køber af grunden må lægge til  

 grund, at han inden udnyttelse at grunden selv må afholde omkostningerne til  

 oprensning m.v. med henblik på at få afmeldt grunden som affaldsdepot, og at  

 en  

 køber derfor vil kræve et prisnedslag, der opvejer denne omkostning.
 Der  

 skal derfor ydes et nedslag i grundværdien, der som minimum svarer til  

 omkostningerne  

 til en fuldstændig oprensning.
 Geoteknisk  

 Institut, har overfor mig oplyst, at den på ejendommen værende forurening har  

 medført både grundvandsforurening og jordforurening.
Bekæmpelse  

 af grundvandsforureningen vil kræve etablering af in-situ afværgeanlæg, hvor  

 etableringsudgifterne vil udgøre flere mio. kr., og hvor de årlige  

 driftsudgifter vil udgøre flere hundredetusinde kroner.
Jordforureningen vil  

 derimod kræve opgravning m.v. af den forurenede jord, hvilket vil medføre  

 yderligere udgifter på flere mio. kr.
 Det  

 må ifølge Geologisk Institut på det i dag foreliggende grundlag anses for  

 urealistisk at foretage en fuldstændig oprensning af grunden for en udgift på  

 under 10. mio. kr., og det kan under ingen omstændigheder udelukkes, at  

 omkostningerne vil kunne beløbe sig til mellem 15-20 mio. kr.
Det  

 gøres på den baggrund gældende, at grundværdien pr. 1. januar 1996, 1998 og  

 2000 skal nedsættes med et beløb på ikke under 10. mio. kr. Advokaten  

 har henvist til, at der på en anden af selskabets ejendomme også er tinglyst  

 et  

 affaldsdepot.
Der har på denne ejendom været afholdt udgifter med i alt ca.  

 30  

 mio. kr. til oprensning, men grunden er uanset dette fortsat forurenet.
Det  

 er  

 således meget bekosteligt at bebygge en forurenet grund, selv om  

 miljømyndighederne ikke måtte stille krav om en fuldstændig oprensning.  

 Endvidere  

 har Landsskatteretten i ejendomsvurderingen for en ejendom godkendt et  

 nedslag  

 for forurening på 15 %, hvilket blev givet efter at der i 1994 for det  

 offentliges regning blev gennemført afværgeforanstaltninger i form af  

 fjernelse  

 af forurenet jord og oppumpning af grundvand.
Der er ikke på omhandlede  

 ejendom  

 foretaget nogen form for afværgeforanstaltninger.
Sagen  

 har været forelagt for  

  

 Told- og Skattestyrelsen  

  

 , som har udtalt, at der  

 ved ansættelsen af grundværdien for en forurenet ejendom blandt andet bør  

 lægges vægt på de retlige og faktiske begrænsninger i ejendommens  

 anvendelsesmuligheder, forureningens omfang og placering på grunden, samt  

 størrelsen af udgifter til den til det planlagte formål nødvendige  

 oprensning.  

 Endvidere skal der tages hensyn til forureningen i det omfang den må antages  

 at  

 påvirke handelsværdien i negativ retning.
Det er Told- og Skattestyrelsens  

 erfaring, at en jordforurening i områder, hvor jord er en mangelvare, og  

 prisen  

 på jord samtidig er høj, ikke påvirker handelsværdien i nævneværdig  

 udstrækning,  

 i modsætning til prissvage områder med et stort udbud af jord.
Bebyggelsen  

 af ejendommen har fundet sted 20 år før tinglysning som affaldsdepot.
Med det  

 nuværende kendskab til forureningens art, omfang og særligt placering på  

 grunden ville der i dag kunne finde en mere hensigtsmæssig bebyggelse af  

 grunden sted, ligesom man utvivlsomt kunne få tilladelse til at bebygge  

 grunden  

 i overensstemmelse med den i lokalplanen fastsatte bebyggelsesprocent.
Der  

 ville på den ubebyggede grund kunne opføres en bebyggelse på en måde, så man  

 stort set ikke kom til at bygge ovenpå den eksisterende forurening, der  

 ligger  

 forholdsvis samlet op mod ejendommen matr. nr. x.
Man kunne således i  

 forbindelse med en bebyggelse af ejendommen foretage en meget begrænset  

 oprensning, og hertil afskære det øvrige areal ved enten at asfaltere,  

 flisebelægge  

 eller indhegne det.
 Det  

 er således Told- og Skattestyrelsen opfattelse, at der ved det allerede  

 meddelte nedslag i grundværdien på 10 procent er taget tilstrækkeligt hensyn  

 til:
a) de  

 foreliggende retlige og faktiske begrænsninger i grundens  

 anvendelsesmuligheder, b) graden  

 af forurening, herunder størrelsen til nødvendige udgifter til oprensning  

 til det aktuelle formål, samt tidshorisonten for en oprensning.
 Landsskatteretten  

 bemærker  

  

 ,  

 at grundværdien i henhold til bestemmelserne i vurderings-lovens § 6, jf. §  

 13,  

 stk. 1, udgør grundens handelsværdi i ubebygget stand under hensyn til  

 beskaffenhed og beliggenhed og til en i økonomisk henseende god anvendelse.
Ved  

 skønnet over handelsværdien for en forurenet ejendom må en række momenter  

 tages  

 i betragtning.
Momenter, der må anses at have betydning for værdiansættelsen  

 i  

 de enkelte tilfælde, er efter rettens opfattelse først og fremmest de  

 foreliggende retlige og faktiske begrænsninger i ejendommens  

 anvendelsesmuligheder.
Desuden må der lægges vægt på graden af forurening,  

 herunder størrelsen af udgifterne til oprensning, samt tidshorisonten for en  

 oprensning.
 For  

 så vidt angår klagerens henvisning til en anden ejendom bemærkes, at denne  

 ejendom efter rettens opfattelse ikke er sammenlignelig, idet forureningen  

 omfatter et areal på i alt 30.000 m², og forureningen udover olieprodukter  

 også  

 omfatter en række tungmetaller.
 Landsskatteretten finder efter de  

 foreliggende oplysninger ikke grundlag for tilsidesætte det ved ansættelsen  

 godkendte nedslag for forurening på 10 %. Der er herved bl.a. lagt vægt på  

 graden af forurening og forureningens placering på grunden, de foreliggende  

 retlige og faktiske begrænsninger i ejendommens anvendelsesmuligheder, samt  

 til  

 at grunden i ubebygget stand ville kunne bebygges, uden at der blev foretaget  

 en fuldstændig oprensning af forureningen.
