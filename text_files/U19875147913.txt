 En virksomhed tilbød to af sine ansatte specialarbejdere ansættelse i  

 nogle nyoprettede stillinger på virksomhedens lager på betingelse af, at de  

 udmeldte sig af Specialarbejderforbundet i Danmark.
 De pågældende modtog tilbuddet og udmeldte sig af forbundet.
Forbundet fandt, at kravet om udmeldelse var en organisationsfjendtlig  

 handling, da de pågældende ikke i deres nye stillinger udførte arbejdsledende  

 funktioner.
Et mæglingsmøde herom gav intet resultat, men på et senere  

 fællesmøde erkendte virksomheden, at der var sket brud på Hovedaftalens § 1,  

 og man trak betingelsen om, at de pågældende skulle udmelde sig af  

 Specialarbejderforbundet i Danmark, tilbage.
 Arbejdsretten fandt ikke, at der forelå særligt undskyldende  

 omstændigheder i forbindelse med det erkendte brud på Hovedaftalens § 1.  

 Herefter, og under hensyn til, at virksomheden ikke havde underrettet de to  

 medarbejdere om, at kravet om udmeldelse af Specialarbejderforbundet i  

 Danmark var trukket tilbage, pålagdes virksomheden en bod på 50.000 kr.
Under denne sag har Landsorganisationen i Danmark for  

 Specialarbejderforbundet i Danmark indklaget Dansk Arbejdsgiverforening for  

 Jernets Arbejdsgiverforening for T.
Smedegaard A/S, Glostrup, for  

 Arbejdsretten for overenskomstbrud.
 Klagerne har nedlagt følgende påstand:
T.
Smedegaard A/S's krav om, at Peter E.
Rasmussen og Knud Petersen  

 udmeldte sig af Specialarbejderforbundet i Danmark er overenskomststridigt.  

 T.
Smedegaard A/S tilpligtes til Specialarbejderforbundet i Danmark at betale  

 en efter rettens skøn fastsat alvorlig bod.
 De indklagede har principalt påstået frifindelse og har subsidiært nedlagt  

 påstand om, at der kun pålægges en efter rettens skøn fastsat mild bod.
 Sagens omstændigheder er efter det oplyste følgende:
T.
Smedegaard A/S producerer pumper og beskæftiger omkring 70 arbejdere,  

 deraf mange smede og ca. 20 specialarbejdere.
Virksomheden har et  

 råvarelager, og arbejdet i dette blev tidligere udført af to  

 specialarbejdere, Peter E.
Rasmussen og Knud Petersen.
Virksomheden har  

 endvidere et færdigvarelager, der er beliggende i en anden bygning end  

 råvarelageret og i nogen afstand fra dette.
I færdigvarelageret beskæftiges  

 en mellemleder, der er medlem af Handels- og Kontorfunktionærernes Forbund,  

 og tre specialarbejdere.
 Ved skrivelser af 21. februar 1986 til de to arbejdere på råvarelageret  

 tilbød virksomheden dem ansættelse i to nye funktionærstillinger.  

 Skrivelserne er sålydende:
 »I forbindelse med færdiggørelsen af vor nye lagerhal og under  

 hensyntagen til firmaets ekspansion, modernisering (EDB-terminaler) og en  

 effektivisering af vore indkøbsrykker-procedurer samt afviklingen af  

 arbejdsopgaverne på vore råvarelagre, er det besluttet at oprette to nye  

 funktionærstillinger.
 Da det er vor opfattelse, at De er i besiddelse af de nødvendige  

 kvalifikationer, har vi herved fornøjelsen at tilbyde Dem den ene af  

 ovennævnte to stillinger til besættelse pr. 1.3.86.
 Det er dog en forudsætning for denne ansættelse, at Deres eventuelle  

 faglige organisation er en af »SID« uafhængig organisation, og en  

 overflytning sker omgående.
 Vi imødeser derfor Deres endelige stillingtagen til dette tilbud, og  

 såfremt Deres svar er positivt, udbedes også en bekræftelse på, at  

 overførslen til en anden organisation er en realitet.
De nærmere enkeltheder vedrørende stillingen, såsom løn, arbejdstid og  

 ansættelsesforhold m.m. vil naturligvis blive anført i en endelig  

 ansættelsesskrivelse, når ovennævnte forhold er afklaret.' Begge medarbejdere tog imod tilbudet om ansættelse som funktionærer og  

 udmeldte sig af Specialarbejderforbundet.
Den ene af dem var  

 tillidsrepræsentant for de i virksomheden beskæftigede specialarbejdere.  

 Efter at have modtaget udmeldelserne blev Specialarbejderforbundets lokale  

 afdeling bekendt med baggrunden for disse, og afdelingen begærede den 17.  

 juni 1986 afholdt et møde.
På et mæglingsmøde den 19. august 1986 gav man fra  

 arbejdersiden udtryk for, at man opfattede virksomhedens skrivelser af 21.  

 februar 1986 som en indblanding i de ansattes organisationsforhold og for at  

 være stridende mod Hovedaftalens bestemmelser, fordi de to medarbejdere ikke  

 udførte arbejdsledende funktioner, idet der ikke var ansat yderligere  

 beskæftigede på råvarelageret.
Fra virksomhedens side præciserede man, at de  

 to medarbejdere var ansat som funktionærer, og at virksomheden ikke ønskede  

 at blande sig i de to medarbejderes organisatoriske tilhørsforhold.
Afsnittet  

 i skrivelserne om overflytning til en af SID uafhængig organisation var alene  

 medtaget, fordi virksomheden anså det for uhensigtsmæssigt, at de både var  

 medlemmer af SID og samtidig ansat til at lede og fordele arbejdet for andre  

 SID-medarbejdere.
Der blev ikke opnået enighed på mæglingsmødet, og på forbundets begæring  

 blev der afholdt fællesmøde den 3. september 1986. Fra arbejdsgiverside  

 erkendte man, at der var sket brud på Hovedaftalens § 1, og man gav tilsagn  

 om, at virksomheden fremover ikke ville blande sig i arbejdernes  

 organisatoriske forhold, ligesom man trak afsnit 3 i skrivelserne af 21.  

 februar »Det er dog en forudsætning ...... » tilbage.
Fra  

 arbejdstagerside forbeholdt man sig at videreføre sagen for Arbejdsretten, og  

 ved et klageskrift af 17. december 1986 blev sagen indbragt for  

 Arbejdsretten.
Regnskabschef K.
Alberg har for Arbejdsretten blandt andet forklaret, at  

 virksomheden havde planlagt en udvidelse af produktionen, og at man begyndte  

 med en udbygning af råvarelageret.
På grund af nogle miljøproblemer omkring  

 opbygningen af nye malerkabiner er udbygningen blevet forsinket, hvilket man  

 ikke havde kunnet forudse.
På råvarelageret beskæftiges nu de to funktionærer  

 og 1/2 tilkaldemand.
Da skrivelserne af 21. februar 1986 blev afsendt,  

 spekulerede man ikke på, om det var overenskomststridigt.
Virksomheden havde  

 året forud ansat en af de tre specialarbejdere på færdigvarelageret som  

 funktionær, uden at det gav anledning til problemer.
Han har løbende talt med  

 de to omhandlede medarbejdere og fortalt dem, at der var opstået  

 vanskeligheder omkring deres ansættelse som funktionærer, men han har ikke  

 gjort dem opmærksom på, hvad der skete på fællesmødet.
De har indmeldt sig i  

 Sammenslutningen af Firmafunktionærer og ønsker ikke at vende tilbage til  

 Specialarbejderforbundet.
Klagerne har til støtte for deres påstande anført, at virksomheden har  

 gjort sig skyldig i en grov overenskomstfjendtlig handling ved den erkendte  

 overtrædelse af Hovedaftalens § 1, som er rygraden i hele  

 organisationssystemet.
Der er ikke under sagen fremkommet noget til  

 bestyrkelse af, at der er tale om arbejdslederstillinger, men de omhandlede  

 medarbejdere udfører arbejde på råvarelageret på samme måde som forud for  

 ansættelsen som funktionærer.
Det er en skærpende omstændighed, at  

 virksomheden efter sagens rejsning ikke har gjort noget for at få dem til at  

 genindmelde sig i Specialarbejerforbundet og ikke har fulgt løftet på  

 fællesmødet op ved at gøre dem opmærksom på, at afsnit 3 i skrivelserne var  

 trukket tilbage.
De indklagede har anført, at virksomheden efter ansættelsen året forud af  

 en specialarbejder på færdigvarelageret som funktionær handlede i god tro, og  

 at den allerede på mæglingsmødet erklærede, at den ikke ville blande sig i de  

 ansattes organisationsforhold.
Det må være undskyldeligt, at virksomheden i  

 et enkelt tilfælde ikke har skønnet rigtigt om anvendelsen af Hovedaftalens §  

 5. Efter at virksomheden har trukket afsnit 3 i skrivelserne af 21. februar  

 1986 tilbage, er der ikke nogen grund til at pålægge den bodsansvar for den  

 erkendte overtrædelse af Hovedaftalens § 1.
 Arbejdsretten skal udtale:
 De indklagede har erkendt, at virksomheden ved at optage afsnit 3 i  

 skrivelserne af 21. februar 1986 har handlet i strid med Hovedaftalens § 1.
Det må efter det fremkomne lægges til grund, at de to medarbejdere i dag  

 har samme arbejdsopgaver som før ansættelsen som funktionærer, og at de ikke  

 har arbejdsledende funktioner af nogen betydning.
Der findes derfor ikke at  

 foreligge særlige undskyldende omstændigheder.
Herefter og under hensyn til,  

 at virksomheden efter det oplyste ikke har underrettet de to medarbejdere om,  

 at afsnit 3 i skrivelserne var blevet trukket tilbage på fællesmødet, finder  

 Arbejdsretten, at virksomheden må pålægges en bod på 50.000 kr. til  

 Specialarbejderforbundet.
 Sagens omkostninger, 2.000 kr., skal betales af de indklagede.
 T h i k e n d e s f o r r e t :
T.
Smedegaard A/S, Glostrup, skal til Specialarbejderforbundet i Danmark  

 betale en bod på 50.000 kr.
 Sagens omkostninger, 2.000 kr., skal betales af de indklagede til  

 Arbejdsretten.
 (* 1) Henvisninger: Per Jacobsen s.67 (note 20), s.496 (note 230), s.596  

 (note 28), K 87.037, K 10.945 (A 1986 s. 112), K 9516 (A 1982 s.49).
