I medfør af § 23 i lov nr. 210 af 5. april 1989 om erhvervsskoler fastsættes:
 § 1.  Revisionen skal udføres af en statsautoriseret  

 eller registreret revisor.
§ 2.  Revisionen omfatter regnskabet for den  

 selvejende institutions samlede virksomhed.
Derudover omfatter revisionen  

 kontrol af institutionens tilskudsgrundlag samt sådanne øvrige opgørelser,  

 hvor afgivelse af særskilt revisorerklæring er foreskrevet af Undervisnings-  

 og Forskningsministeriet.
 § 3.  Revisionen skal foretages i overensstemmelse med  

 god offentlig revisionsskik, jf. § 3 i lov om revisionen af statens  

 regnskaber m.v.
Stk. 2.  Ved revisionen skal efterprøves, om regnskabet  

 er rigtigt, og om de dispositioner, der er omfattet af regnskabsaflæggelsen,  

 er i overensstemmelse med meddelte bevillinger, love og andre forskrifter  

 samt med indgåede aftaler og sædvanlig praksis.
Endvidere foretages en  

 vurdering af, hvorvidt der er taget skyldige økonomiske hensyn ved  

 forvaltningen af de midler, der er omfattet af regnskabet.
 § 4.  Revisionen, der kan udføres ved stikprøvevise  

 undersøgelser, tilrettelægges efter de retningslinjer, der er angivet i bilag  

 til bekendtgørelsen.
 Stk. 2.  Revisionens omfang afhænger af skolens  

 størrelse, administrative struktur og forretningsgange, herunder den interne  

 kontrol og andre forhold af betydning for regnskabsaflæggelsen.
 Stk. 3.  Som led i revisionen, undersøger revisor de  

 eksisterende forretningsgange med henblik på at påse, om den interne kontrol  

 er betryggende.
§ 5.  Der foretages revision i årets løb.
Revisor  

 foretager mindst en gang årligt et uanmeldt kasse- og beholdningseftersyn.
§ 6.  Skolens ledelse skal give revisor de  

 oplysninger, som må anses af betydning for bedømmelsen af skolen.
Revisor  

 skal have adgang til at gennemgå skolens regnskabsmateriale og bestyrelsens  

 forhandlingsprotokol og har i øvrigt adgang til alle oplysninger, som revisor  

 finder af betydning for udførelsen af sit hverv.
§ 7.  Bliver revisor opmærksom på lovovertrædelser  

 eller tilsidesættelser af forskrifter af væsentlig betydning i forbindelse  

 med forvaltningen af skolens midler, underretter revisor straks skolens  

 bestyrelse og påser, at bestyrelsen inden 3 uger sender indberetning til  

 Undervisnings- og Forskningsministeriet.
Revisors bemærkninger indsendes  

 sammen med indberetningen.
Stk. 2.  Bliver revisor under sin revision eller på  

 anden måde opmærksom på, at forsættelse af skolens drift er usikker af  

 økonomiske grunde, underretter revisor straks skolens bestyrelse.
Bestyrelsen  

 indsender revisors bemærkninger til Undervisnings- og Forskningsministeriet  

 med bestyrelsens redegørelse.
§ 8.  Det reviderede regnskab forsynes med påtegning,  

 hvoraf skal fremgå, at regnskabet er revideret i overensstemmelse med  

 reglerne i denne bekendtgørelse.
Forbehold skal fremgå af påtegningen.
§ 9.  Revisor fører en revisionsprotokol.
I  

 revisionsprotokollen indføres beretning om, hvilket revisionsarbejde, der er  

 udført, samt om alle væsentlige forhold, der har givet anledning til  

 bemærkninger.
Endvidere foretages notering om foretagne uanmeldte kasse- og  

 beholdningseftersyn.
 Stk. 2.  Ved revisionen af årsregnskabet indføres  

 endvidere beretning, herunder erklæring:
 Genpart af revisionsprotokollaterne for det pågældende regnskabsår  

 indsendes af skolen til Undervisnings- og Forskningsministeriet sammen med  

 det af bestyrelsen godkendte og af revisor reviderede årsregnskab samt  

 eventuelle andre særskilt pålagte revisorerklæringer.
 § 10.  Bekendtgørelsen træder i kraft den 15.  

 september 1991 og har virkning for revision af årsregnskaber og  

 tilskudsgrundlaget for 1991 og de følgende år.
 Stk. 2.  Revisionsinstruks af 14. maj 1986 for revisorer  

 ved handelsskoler, tekniske skoler og skolehjem, udstedt af  

 Undervisningsministeriet, Direktoratet for Erhvervsuddannelserne, ved  

 romerskrivelse I-415 den 11. august 1986, ophæves med virkning for revision  

 af skolernes årsregnskaber for 1991 og følgende år.
Undervisnings- og Forskningsministeriet,  

 den 29. august 1991 Bertel Haarder / Erik Værbak Bilag Revisors opgaver i forbindelse med revision af erhvervsskolernes  

 regnskaber 1. Revisionen tilrettelægges under hensyntagen til skolens kasse-  

 og regnskabsmæssige forretningsgange og kontrolforanstaltninger, jf. i øvrigt  

 § 4 i bekendtgørelsen.
 Som grundlag for revisionens gennemførelse udarbejder revisor en  

 revisionsplan, hvori der redegøres for revisionens indhold og omfang såvel i  

 årets løb som i forbindelse med årsregnskabet.
 2. Revisor bør påse, at skolens dispositioner, registreringer og  

 regnskabsaflæggelse sker i overensstemmelse med:
a. bestemmelserne i love, bekendtgørelser, cirkulærer m.v. samt skolens  

 vedtægter, b. generelle brugervejledninger for de etablerede løn-, regnskabs- og  

 studieadministrative systemer samt med reglerne i gældende regnskabsinstruks, c. skolens institutionsinstruks, d. de af Undervisnings- og Forskningsministeriet udsendte  

 bevillingsmeddelelser med de heri indeholdte forudsætninger for  

 bevillingerne.
 3. Revisor bør påse, at de af skolen etablerede forretningsgange  

 er betryggende, herunder:
a. om skolen følger de gældende interne disponerings- og  

 godkendelsesregler, b. om der er den fornødne personelle adskillelse mellem registrerings-,  

 frigivelses- og systemadministratorfunktioner, c. om indtægts- og udgiftsposter er behørigt dokumenterede ved bilag,  

 kontrakter m.v. og registreret på de rigtige konti respektivt henført til de  

 rigtige formål, d. om skolens registreringer er tilstrækkeligt systematiseret til at  

 sikre, at alle indtægter bogføres, e. om skolen har etableret betryggende arbejdsgange for registrering af  

 antallet af årselever og skolehjemsårselever, f. om skolen har etableret betryggende forretningsgange vedrørende  

 rapportering af forbrugsoplysninger (regnskabstal), herunder sammenholdelse  

 af aktivitetsoplysninger med forbrug (regnskabstal), g. om de budgetansvarlige på skolen har et tilstrækkeligt grundlag til  

 brug for den løbende budgetkontrol, h. om der er etableret tilstrækkelige kontrolforanstaltninger omkring  

 anvendelsen af edb-systemer.
 Det revisionsmæssige ansvar for at korrekt anvendelse af  

 Økonomistyringssystemet for erhvervsskolerne (ØSE) får den korrekte virkning  

 for opgaver udført i økonomistyringssystemet (funktion og virkemåde for  

 Økonomistyringssystemet for erhvervsskolerne (ØSE)), påhviler Undervisnings-  

 og Forskningsministeriet.
4. Revisor kontrollerer, at skolens oplysninger til brug ved  

 beregningen af tilskud er rigtige, herunder at skolens registrering af  

 antallet af årselever og skolehjemsårselever er i overensstemmelse med  

 reglerne i Undervisnings- og Forskningsministeriets Regnskabsinstruks: ØSE -  

 Økonomistyringssystem for Erhvervsskolerne, jf. § 6 i Undervisnings- og  

 Forskningsministeriets bekendtgørelse om tilskudsudbetaling og  

 regnskabsføring ved erhvervsskoler m.v., sammenholdt med Undervisnings- og  

 Forskningsministeriets bekendtgørelse af 28. maj 1991 om elevers deltagelse i  

 undervisningen i erhvervsuddannelserne m.v.
Kontrollen udføres ved  

 stikprøvevise undersøgelser.
 Revisor attesterer oplysningerne i overensstemmelse med Undervisnings- og  

 Forskningsministeriets Regnskabsinstruks, før de indsendes til Undervisnings-  

 og Forskningsministeriet, jf. dog pkt. 4 a.
 I forbindelse med attestationen af oplysninger vedrørende  

 tilskudsudbetaling- og beregning påser revisor:
a. at opgørelsen af skolens årselevtal og skolehjemsårselevtal på de  

 enkelte uddannelser er korrekt, jf.
Undervisnings- og Forskningsministeriets  

 Regnskabsinstruks.
Revisor attesterer skolens indberetninger af årselever og  

 skolehjemsårselever med udgangspunkt i kørselsloggen, som er en udskrift fra  

 Erhvervsskolernes Studieadministrative System (ESAS) over stedfundne  

 indberetninger af årselever og skolehjemsårselever.
Kørselsloggen skal  

 opbevares på skolen.
Revisors attestation til Undervisnings- og Forskningsministeriet,  

 Erhvervsskoleafdelingen, skal afgives ved en erklæring på en særligt  

 udarbejdet blanket.
På denne blanket skal revisor endvidere anføre eventuelle  

 ændringer og tilføjelser i forhold til tilskudsgrundlaget, dvs. skolens  

 indberetning af årselever og skolehjemsårselever.
Revisors erklæring skal afgives inden for nærmere fastsatte frister  

 således, at revisors bemærkninger kan nå at få virkning fra den næstfølgende  

 måneds tilskudsudbetaling.
Normalt vil revisors erklæring skulle være  

 Undervisnings- og Forskningsministeriet, Erhvervsskoleafdelingen i hænde  

 senest 14 dage efter, at tilskudsudbetalingen har fundet sted.
Dersom der bliver tale om, at skolen helt eller delvist skal tilbagebetale  

 et allerede udbetalt tilskud, vil det ske ved, at det allerede udbetalte  

 tilskud tilbageføres helt, hvorefter en ny tilskudsudbetaling vil finde sted  

 på korrekt grundlag.
Er det nye tilskudsbeløb mindre end det tidligere  

 anviste, vil der ske indeholdelse i næste måneds tilskud.
 b. at skolens opgørelse af lærernes aldersbetingede tidstillæg er korrekt,  

 jf. gældende arbejdstidsaftaler.
 c. at skolens opgørelse af lærernes ancienitets- og  

 stedtillægsindplacering er korrekt, jf. gældende arbejdstidsaftaler.
 d. at skolens indberettede udgifter til prioritetsrenter,  

 prioritetsafdrag, husleje og ejendomsskatter er korrekte.
 e. at skolens arealopgørelse ved indberetning til ejendomsregisteret i  

 Undervisnings- og Forskningsministeriets Byggedirektorat er i  

 overensstemmelse med den seneste meddelelse fra Bygnings- og Boligregisteret.
 5. Revisor kontrollerer, om skolens forbrugsoplysninger  

 (regnskabstal) for et regnskabsår er rigtige og giver et dækkende billede af  

 skolens samlede aktivitet.
 6. Revisionen omfatter kontrol af, at skolens dispositioner,  

 registreringer og regnskabsaflæggelse på lønområdet sker i overensstemmelse  

 med de af finansministeren fastsatte eller aftalte bestemmelser om løn- og  

 ansættelsesvilkår for det ved skolen ansatte personale, herunder foreliggende  

 brugervejledninger og vejledninger vedrørende anvendelse af SCL-lønsystemet.
 Det bør i den forbindelse ved gennemgang af skolens forretningsgange på  

 lønområdet samt efterfølgende stikprøvevis revision af enkeltsager påses:
a. om ansættelse, herunder indplacering, afsked, andre statusændringer,  

 ydelse af tillæg samt fravær foretages af dertil bemyndigede, b. om variable ydelser i form af over- og merarbejdsbetaling, timeløn samt  

 særlige ydelser m.v. er korrekt opgjort og dokumenteret ved specifikation af  

 præstationerne og attesteret af dertil bemyndigede personer.
I den  

 forbindelse kan særligt fremhæves:
- om overtimer er korrekt behandlet i forhold til arbejdsforpligtelsen, og  

 om de øvrige regler for overarbejde er overholdt, - om ydelser til time- og kvotalønnede er givet i overensstemmelse med  

 skolens undervisningsplanlægning, - om arbejdsforpligtelsen er opfyldt, herunder om lærerne udfører det  

 rettearbejde, der er forudsat ved fastlæggelsen af rettetiden, - om særlige hverv og funktioner er udført i overensstemmelse med gældende  

 regler og arbejdstidsaftaler, og om de ved beregninger af tid til særlige  

 hverv og funktioner anvendte elevtal er i overensstemmelse med skolens  

 registrering af elever.
c. om data, som den enkelte skole indrapporterer til SCL-lønsystemet, er  

 fuldstændige, nøjagtige, autoriserede og korrekt konteret via de respektive  

 løndelskoder (inddatabehandling), d. om skolens indrapporteringer har fået den tilsigtede virkning og har  

 givet sig udslag i korrekt lønberegning (uddatakontrol).
 Det revisionsmæssige ansvar for at korrekt indrapportering til  

 SCL-lønsystemet får den korrekte virkning i lønsystemet (SCL-systemets  

 funktion og virkemåde), påhviler Rigsrevisionen.
 Det revisionsmæssige ansvar for korrekt indberetning til  

 skattemyndighederne af SCL-anvist løn påhviler ligeledes Rigsrevisionen.
 7. Under revisionen af skolens beholdninger m.v. bør blandt andet  

 påses:
a. om skolen periodisk vurderer de udestående fordringer med henblik på  

 undgåelse af tab, b. om skolen foretager korrekt og rettidige registreringer og afregninger  

 af merværdiafgift og andre indeholdte beløb, c. om skolen registrerer og værdiansætter udstyrs- og inventargenstande  

 m.v. i overensstemmelse med reglerne.
Revisor skal stikprøvevis foretage  

 kontrol af effekternes tilstedeværelse, jf.
Undervisnings- og  

 Forskningsministeriets Regnskabsinstruks.
d. om varebeholdninger er registreret og værdiansat i overensstemmelse med  

 reglerne.
Revisor skal stikprøvevis foretage kontrol af lagrene, jf.  

 Undervisnings- og Forskningsministeriets Regnskabsinstruks.
 8. Revisor skal foretage en vurdering af, om der ved midlernes  

 forvaltning er taget skyldige økonomiske hensyn (jf. bekendtgørelsens § 3).
A.
Revisor kan under hensyntagen til sparsommelighedsaspektet bl.a.  

 undersøge:
a. om institutionen afholder lønudgifter til et for rigeligt eller  

 overkvalificeret personale eller til personer, der ikke opfylder  

 betingelserne for den pågældende stilling, b. om der er indhentet alternative tilbud ved køb af varer og  

 tjenesteydelser, c. om foreliggende rabatmuligheder er udnyttet, d. om likvide midler er anbragt fordelagtigt, e. om vedligeholdelses- og reparationsudgifter vedrørende ejendomme og  

 materiel er så betydelige, at nyanskaffelser må overvejes, f. om skolens lokaler, inventar, materiel m.v. udnyttes på en  

 hensigtsmæssig måde, g. om fakturering sker umiddelbart efter præstationen af ydelserne, samt  

 at unødig kreditgivning undgås.
B.
Revisor kan under hensyn til produktivitetsaspektet bl.a. undersøge om  

 skolens præstationsmål gennem en årrække har udviklet sig tilfredsstillende,  

 eksempelvis ved udregning af nøgletal som f.eks. lærerårsværksforbrug pr.  

 årselev, udgifter pr. årselev til lærerløn, materialer og udstyr.
