 I medfør af § 5, stk. 4, i lov om skibsfartens betryggelse, jfr.  

 lovbekendtgørelse nr. 309 af 3. august 1965, fastsættes efter samråd med  

 forsvarsministeriet følgende:
 § 1.  I den vestlige del af Nyborg Fjord fra Nyborg  

 Lystbådehavns moler i nord til sømærket »Dynen« i syd vil der i  

 perioden fra 15. april til 1. november være etableret en sejlergade, hvis  

 østlige afgrænsning på strækningen fra lystbådehavnen til Dynen Fyr vil være  

 markeret ved en række grønne flydepæle med indbyrdes afstand på ca. 15 meter.  

 Som bilag til bekendtgørelsen er optrykt en kortskitse over området.
 § 2.  Fritidsfartøjer, der sejler til og fra Nyborg  

 Lystbådehavn, skal benytte den etablerede sejlergade.
 Stk. 2.  Fritidsfartøjer, der er udstyret med brugbar  

 motor, skal benytte denne under sejlads i sejlergaden.
 § 3.  Overtrædelse af denne bekendtgørelse straffes i  

 medfør af § 6, stk. 3, i lov om skibsfartens betryggelse med bøde.
 § 4.  Bekendtgørelsen træder i kraft ved  

 bekendtgørelsen i Lovtidende.
 Handelsministeriet, den 20. september  

 1978.
