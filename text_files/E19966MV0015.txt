O.1 Opgørelse § 56 Reglerne om, hvorledes registrerede virksomheder skal opgøre momsperiodens  

 tilsvar, den udgående moms (salgsmoms) og den indgående moms (købsmoms) er  

 beskrevet i § 56.
Periodens momstilsvar beregnes som forskellen mellem virksomhedens  

 salgsmoms og købsmoms.
Momstilsvaret afregnes efter bestemte regler, se  

 P.2.1.
 Overstiger købmomsen for en momsperiode salgsmomsen for samme periode,  

 udbetales forskelsbeløbet efter reglerne i § 63, se P.6.
O.1 Opgørelse O.1.1 Salgsmoms (udgående afgift) O.1.2 Købsmoms (indgående afgift) Virksomhedens salgsmoms omfatter moms af virksomhedens leverancer og  

 erhvervelser.
De momspligtige leverancer og erhvervelser er fastsat i §§  

 4-13, se D.
 Herudover inkluderer salgsmomsen moms af indkøb af ydelser i udlandet,  

 hvor virksomheden er betalingspligtig efter § 46, stk. 1, se L.1.
 Som salgsmoms medregnes ikke moms af varer, der er indført fra steder uden  

 for EU, da momsen her afregnes efter reglerne i toldloven.
 En periodes salgsmoms omfatter moms af leverancer, erhvervelser og  

 betalingspligtige køb, hvor momspligten for disse er indtrådt i perioden.
 Hvornår momspligten for leverancer, erhvervelser og betalingspligtige køb  

 indtræder er beskrevet nærmere i F.
Varer, som virksomheder har modtaget til lønforarbejdning, medregnes til  

 virksomhedens afgiftspligtige erhvervelser, hvis varen ikke leveres tilbage  

 til ordregiveren, jf. § 79, stk. 3, i momsbekendtgørelsen.
Bestemmelsen er  

 ophævet pr. 1. januar 1996 .
Virksomhedens købsmoms omfatter moms af fradragsberettigede køb m.v., som  

 virksomheden har foretaget i perioden.
Hvilke køb, der giver ret til at  

 fradrage, er beskrevet i J.1 og J.2.
Købsmomsen i en momsperiode er momsen af virksomhedens fradragsberettigede  

 køb m.v. i perioden.
En undtagelse herfra er moms af kunstgenstande,  

 samlerobjekter og antikviteter, der er indført fra steder uden for EU med  

 videresalg med øje, eller indkøbte kunstgenstande, som af sælger er  

 momsberigtiget på et reduceret grundlag efter § 30, stk. 3, eller § 31, se  

 G.6 og G.7.
Momsen for disse kan først medregnes til virksomhedens indgående moms i  

 den momsperiode, hvor videresalget sker.
Der er kun fradragsret i det omfang,  

 virksomheden ikke har valgt at anvende reglerne i § 69, stk. 2, se R.2.
