 I medfør af §§ 1, stk. 3, 15 og 17, stk. 3, i lov nr. 119 af 3. maj 1961  

 om gifte og sundhedsfarlige stoffer, §§ 7, 45, stk. 3, og 83, stk. 2, i lov  

 nr. 372 af 13. juni 1973 om miljøbeskyttelse, fastsættes:
Bekendtgørelsens område § 1.  Denne bekendtgørelse finder anvendelse på  

 følgende stoffer:
 § 2.  Bekendtgørelsen finder ikke anvendelse på de i §  

 1 nævnte stoffer, som er fremstillet i udlandet, og som kun føres gennem  

 landet som transitgods eller oplagres som transitgods.
Begrænsninger § 3.  Det er forbudt at anvende chlorerede phenoler og  

 salte heraf ved fremstilling af træbeskyttelsesmidler.
 Stk. 2.  Pentachlorphenol og salte heraf er ikke  

 omfattet af forbudet i stk. 1, såfremt stofferne opfylder de krav, der er  

 stillet i §§ 4-5, jfr. dog § 9, stk. 2.
§ 4.  Forekomsten af andre chlorerede phenoler i  

 teknisk pentachlorphenol må ikke overstige 12 pct. af det samlede indhold af  

 chlorerede phenoler.
Forekomsten af trichlorphenol må dog ikke overstige 0,5  

 pct. af det samlede indhold af chlorerede phenoler.
 § 5.  Forekomsten af HCDD i pentachlorphenol og salte  

 heraf må ikke overstige 1 mg/kg.
 Stk. 2.  Forekomsten af HCDD i præparater indeholdende  

 pentachlorphenol og/eller salte heraf må ikke overstige 1 mg/kg i forhold til  

 indholdet af pentachlorphenol og/eller salte heraf i præparatet.
 Kontrol m. v.
 § 6.  Tilsyn og kontrol med overholdelse af §§ 3-5  

 udøves af miljøstyrelsen eller den, miljøstyrelsen bemyndiger hertil.
 Stk. 2.  Fabrikanter, importører og forhandlere skal  

 efter anmodning give oplysninger, som er af betydning for kontrollen.
 § 7.  Miljøstyrelsen kan tillade, at reglerne i  

 bekendtgørelsen fraviges.
Stk. 2.  Miljøstyrelsens afgørelser efter stk. 1 kan  

 påklages til miljøministeren.
Klagefristen er 4 uger fra den dag, afgørelsen  

 er meddelt den pågældende.
Straffe- og ikrafttrædelsesbestemmelser § 8.  Overtrædelse af §§ 3-5 eller af vilkår stillet i  

 medfør af § 7 straffes med bøde.
 Stk. 2.  For overtrædelse, der begås af aktieselskaber,  

 andelsselskaber eller lignende, kan der pålægges selskabet som sådant  

 bødeansvar.
 § 9.  Bekendtgørelsen træder i kraft den 1. januar  

 1978.
 Stk. 2.  I tiden fra ikrafttrædelsen og indtil den 1.  

 december 1979 sættes den maksimumsgrænse, der i § 5 er fastlagt for  

 forekomsten af HCCD, til 10 mg/kg.
 Stk. 3.  De af bekendtgørelsen omfattede varer, som er  

 fremstillet eller indført ved ikrafttrædelsen, og som ikke opfylder kravene i  

 §§ 3-5, jfr. § 9, stk. 2, må anvendes indtil den 1. juni 1978.
