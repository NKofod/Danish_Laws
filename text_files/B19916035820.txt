(Meddelelser B) Afsnit B Inddeling og stabilitet Afsnit B Inddeling og stabilitet  Regel 18 Konstruktion og  

 førstegangsprøver af vandtætte døre, koøjer etc. i passager- og lastskibe 1 I passagerskibe .1 skal konstruktion, materialer og udførelse af alle vandtætte døre,  

 koøjer, landgangs- og last- og kulporte, ventiler, rør samt aske- og  

 affaldsskakter, der er omhandlet i disse forskrifter, være til  

 administrationens tilfredshed.
 .2 må der ikke i underkanten af lodrette vandtætte døres rammer findes  

 riller, hvor der kan samle sig snavs, der hindrer, at døren kan lukkes  

 effektivt.
2 I passager- og lastskibe skal enhver vandtæt dør prøves med et vandtryk  

 svarende til en vandsøjle, der i højde når op til henholdsvis skoddækket  

 eller fribordsdækket.
Prøven skal foretages, før skibet sættes i fart, enten  

 før eller efter døren er anbragt på plads.  Regel 18-1 Retningslinier for  

 konstrukton og installation af hængedæk med tilhørende sikringsanordninger i  

 passagerskibe I passagerskibe, der indrettes med hængedæk til befordring af personbiler,  

 skal konstruktion, installation og betjening af bevægelige platforme med tilhørende ramper, udføres efter retningslinier  

 som angivet i regel 18-1.
 Istedet for pkt. 1. kan anvendes et af de anerkendte  

 klassifikationsselskabers regler.
 1.
Til konstruktionerne skal anvendes skibsbygningsstål med klassecertifikat,  

 og røntgenfotografering af svejsesømme skal foretages i fornødent omfang.  

 Dimensionering af ramper og platforme med tilhørende ophængnings- og  

 hejsesystemer baseres på en jævnt fordelt belastning på 200 kg/m2 på det  

 effektive areal inden for autoværn m.v. samt et akseltryk på min. 5.9 kN, med  

 tillæg for rampernes egenvægt.
Derudover skal den dynamiske belastning fra  

 skibets bevægelse i søen lægges til i henhold til klassifikationsselskabernes  

 regler.
Afhængig af arrangementet af ophængnings- og hejsesystemer kan  

 Søfartsstyrelsen i tillæg til ovenstående kræve dokumentation af  

 udmattelseslevetid af vitale konstruktionsdetaljer.
Ramper og hængedæk skal  

 udføres af ikke brændbare materialer, eventuelle overfladebelægninger skal  

 have lav flammespredningsevne.
 2.
Den frie ende af hver rampe skal forsynes med automatisk virkende  

 faldsikring, der skal sikre rampen ved wirebrud eller hydrauliksvigt i  

 hovedsystemet.
Faldsikringer kan dog erstattes af et dobbelt wiresystem eller  

 andet ligeværdigt arrangement.
 3.
 Der skal anvendes en sikkerhedsfaktor på 6 i forhold til brudbelastningen  

 på de anvendte komponenter i hejsesystemet.
 4.
 Der skal i forbindelse med det hydrauliske anlæg til manøvrering af ramper  

 og platforme installeres automatisk virkende rørbrudsventiler.
5.1 Den frie ende af hver rampe skal forsynes med et automatisk virkende  

 autoværn, der slår op, så snart ramperne hæves fra dækket.
Autoværnets højde  

 skal være 200 mm.
5.2 De sider af ramper og platforme, der vender væk fra hussider eller  

 lignende, skal forsynes med autoværn af en højde på mindst 200 mm.
6.1 Ovenover den frie ende på hver rampe opsættes et illumineret  

 advarselsskilt med følgende tekst:
FÆRDSEL PÅ RAMPEN FORBUDT - FORBLIV I BILEN 6.2 Skiltet, som skal være synligt for føreren og passagererne i bilerne, der  

 parkeres på rampen, skal kunne tændes og slukkes manuelt, samt være forsynet  

 med automatik, så det altid er tændt, når rampen manøvreres.
Skiltet skal  

 tændes forinden til- og frakørsel.
6.3 Skiltet må først slukkes, når rampen er sikret i vandret stilling.
6.4 Endvidere skal der ved manøvrepultene opsættes skilte med følgende tekst:  

 »Før manøvrering af ramperne skal det påses, at der ikke befinder sig  

 personer på ramperne uden for bilerne.« 7 Platformene og ramper skal kunne sikres i stuvet position og ramperne både  

 i vandret arbejdsposition og i stuvet position.
Platforme og ramper må ikke  

 hænge permanent i løftesystemet.
8 Nødvendige gelændere og afskærmninger skal anbringes og udføres  

 forskriftsmæssigt.
9.1 Adgangsdøre til platforme og ramper skal sikres mod at kunne åbnes, når  

 disse er i øverste stilling.
9.2 Hvor adgangsdøre til dæk er placeret under ramper, skal disse ligeledes  

 sikres mod at kunne åbnes, når ramperne manøvreres.
10.1 Platforme og ramper skal prøvebelastes under overværelse af  

 Søfartsstyrelsen eller et af de anerkendte klasseselskaber ved anvendelse af  

 følgende prøvebelastninger: 125% af arbejdsbelastningen, hvis denne er indtil  

 20 t, 5 t + arbejdsbelastningen, hvis denne er mellem 20 og 50 t, 110% af  

 arbejdsbelastningen, hvis denne er 50 t og derover.
Platforme prøvebelastes  

 med ovennævnte belastninger, hvis den ene eller begge kanter hænger i stag  

 eller wirer.
Hvis platformen i begge kanter hviler på faste konsoller,  

 foretages der ikke prøvebelastning, men hele den bærende konstruktion  

 inspiceres.
10.2 Ramper prøvebelastes statisk (understøttet i den bevægelige ende) med  

 ovennævnte prøvebelastning.
11 Det hydrauliske system skal trykprøves med 1,5 gange det maksimale  

 arbejdstryk, dog højst 7 N/mm2 over arbejdstrykket.
12 Faldsikringer afprøves ikke med belastet rampe, men der udføres en  

 simuleret udløsning af faldsikringen med rampen hvilende på bukke eller  

 lignende.
Hvor der i stedet for faldsikring er monteret dobbelt wiresystem,  

 skal ramperne prøvebelastes i vandret stilling med ovennævnte  

 prøvebelastning.
13 Der skal ved anvendelse af rampers og platformes løfteanordning foretages  

 belastningsprøve af hver platform og rampe under bevægelse fra  

 arbejdsstilling til hvilestilling, eller så tæt mod denne som muligt med en  

 prøvebelastning på 25% af platformens resp. rampens egenvægt.
14 Efter afsluttende prøver skal der foretages en grundig undersøgelse af  

 konstruktionen, og såfremt nogen del af denne viser en i sikkerhedsmæssig  

 henseende betænkelig formforandring, revnedannelse eller anden beskadigelse,  

 skal skaden udbedres og ny afprøvning kan kræves efter søfartsstyrelsens  

 anvisning i det enkelte tilfælde.
15 .1 Hvert år skal der foretages en fuldstændig undersøgelse af platforme,  

 ramper og løfteanordninger, herunder afprøvning af faldsikringer, jfr. stk.  

 12.
 .2 Såfremt faldsikringen er af en sådan type eller konstruktion, at en  

 afprøvning ikke kan arrangeres, skal alle komponenter i systemet  

 funktionsprøves og udskiftes om nødvendigt.
 .3 Hvert andet år skal der tillige afholdes belastningsprøver, jfr. stk.  

 10, 13 og 14.
 .4 For ramper og platforme, der kun manøvreres, når der ikke er personer  

 på disse, kan belastningsprøverne, jfr. stk. 10, 13 og 14, afholdes hvert  

 fjerde år.
 .5 funktionsprøver og udskiftninger skal indføres i tilsynsbogen.
Regel 19 Konstruktion og førstegangsprøver af vandtætte dæk, trunke  

 etc. i passager- og lastskibe 1 Vandtætte dæk, trunke, tunneler, kanalkøle og ventilationskanaler skal  

 have samme styrke som vandtætte skodder i tilsvarende højde.
De midler, der  

 anvendes for at gøre dem vandtætte, og de anordninger, der benyttes til  

 lukning af åbninger i dem, skal være til administrationens tilfredshed.  

 Vandtætte ventilatorer og trunke skal mindst føres op til skoddækket i  

 passagerskibe og til fribordsdækket i lastskibe.
2 Efter deres færdiggørelse skal vandtætte trunke, tunneler og  

 ventilationskanaler underkastes en sprøjteprøve, mens vandtætte dæk skal  

 underkastes enten en sprøjteprøve eller sættes under vand.  Regel 20  

 Passagerskibes vandtæthed over nedsænkningslinien 1 Administrationen kan kræve, at der træffes alle rimelige og praktisk  

 gennemførlige foranstaltninger til at begrænse indtrængen og udbredelse af  

 vand over skoddækket.
Sådanne foranstaltninger kan omfatte delskodder eller  

 pladespanter.
Når der er anbragt vandtætte delskodder og pladespanter på  

 skoddækket over eller i umiddelbar nærhed af hovedinddelingsskodder, skal de  

 være vandtæt, forbundet med yderklædningen og skoddækket for at begrænse  

 vandstrømmen langs dækket, når det beskadigede skib har slagside.
Såfremt det  

 vandtætte delskod ikke er anbragt i linie med skoddet nedenunder, skal det  

 mellemliggende skoddæk gøres effektivt vandtæt.
2 Skoddækket eller et dæk over dette skal være vejrtæt.
Alle åbninger i det  

 udsatte vejrdæk skal have karme af rigelig højde og styrke og skal forsynes  

 med effektive midler til hurtigt at lukke dem vejrtæt.
Lænseporte, åbne  

 gelændere og spygatter skal anbringes i fornødent omfang med henblik på  

 hurtig lænsning af det åbne dæk under alle vejrforhold.
3 Koøjer, landgangs-, last- og kulporte samt andre midler til lukning af  

 åbninger i yderklædningslinien over nedsænkningslinie skal være af  

 tilfredsstillende konstruktion og udførelse og af tilstrækkelig styrke under  

 hensyntagen til de rum, hvor de er anbragt, og til deres placering i forhold  

 til den dybeste inddelingslastelinie.
4 Solide indvendige stormklapper, anbragt således at de let og effektivt kan  

 lukkes og sikres vandtæt, skal forefindes ved alle koøjer i rum under det  

 første dæk over skoddækket.  Regel 20-1 Lukning af lasteporte 1 Denne regel gælder for alle passagerskibe.
2 Følgende porte, som er beliggende over nedsænkningslinien, skal være  

 lukkede og sikrede, før skibet påbegynder en rejse og skal forblive lukkede  

 og sikrede, indtil skibet ankommer til næste anløbsplads:
.1 lasteporte i yderklædningen eller i lukkede overbygninger; .2 bovporte anbragt på steder, som angivet i stk. 2.1; .3 lasteporte i kollisionsskoddet; .4 vejrtætte ramper, som danner en alternativ lukning i forhold til de  

 porte, som er defineret i stk. 2.1 til 2.3 inclusive.
Såfremt en port ikke kan åbnes eller lukkes, medens skibet befinder sig  

 ved anløbspladsen, kan en sådan port tillades at blive åbnet eller holdt  

 åben, medens skibet nærmer sig henholdsvis fjerner sig fra anløbspladsen,  

 porten må dog kun åbnes så meget som det er nødvendigt for den øjeblikkelige  

 betjening.
Den inderste bovport skal under alle omstændigheder holdes lukket.
3 Uanset bestemmelserne i stk. 2.1 og 2.4 kan administrationen give  

 tilladelse til, at bestemte porte må åbnes, hvis skibets fører skønner, at  

 det er nødvendigt for skibets drift eller for ind- og udskibning af  

 passagerer når skibet er sikkert forankret og under forudsætning af, at  

 skibets sikkerhed ikke forringes.
4 Skibets fører skal sørge for at et effektivt overvågnings- og  

 rapporteringssystem vedrørende lukning og åbning af de porte, som der  

 refereres til i stk. 2, bliver udført.
5 Som krævet i regel II-I/25 skal skibets fører, før skibet påbegynder en  

 rejse, forvisse sig om at tidspunktet for den sidste lukning af portene (jf.  

 stk. 2) er indført i skibets dagbog, samt at tidspunktet for enhver  

 åbning/lukning af bestemte porte i henhold til stk. 3, indføres.
6 Luger, lastlejdere m.v. i passager- og lastskibe 6.1 Hvor højden fra dækkets overkant til lastrummenes bund er større end 1,5  

 m, skal der findes forsvarlige lejdere, der kan fortsættes direkte i trin  

 eller lignende på lugekarmen.
Er der flere dæk, skal lejdere mellem de nedre  

 dæk, hvor det er praktisk gennemførligt, være anbragt i linie med lejdere fra  

 ovenfor beliggende dæk.
Ved lugekarmene skal der være den fornødne plads for  

 benyttelse af lejderne.
Trinene skal være mindst 250 mm i bredden, og  

 fodfæstet skal være mindst 115 mm i dybden.
Foden må ikke kunne glide til  

 side uden for trinet.
6.2 Omkring luger, hvis karmhøjde er under 75 cm målt fra dækkets overkant, og  

 som fører til lastrum af over 1,5 m dybde, skal der kunne opsættes en  

 indhegning af en højde af mindst 90 cm bestående af rækværk, stræktov eller  

 lignende.
6.3 Lignende indhegning skal findes ved nedgange eller andre åbninger i  

 dækkene, hvor det anses for nødvendigt.
6.4 Skærstokke skal kunne sikres imod vertikal og horisontal forskydning.
Regel 21 Lænsearrangement 1 Passager- og lastskibe.
1.1 Der skal installeres et effektivt lænsearrangement, der under alle forhold  

 er i stand til at pumpe fra og lænse ethvert vandtæt rum, bortset fra rum,  

 der udelukkende er bestemt til opbevaring af ferskvand, vandballast,  

 brændselsolie eller flydende last, og for hvilke der findes andre effektive  

 lænsemidler.
Der skal findes effektive midler til at lænse vand fra isolerede  

 lastrum.
1.2 Sanitær-, ballast- og almindelige servicepumper kan anerkendes som  

 selvstændige maskindrevne lænsepumper, såfremt der er forsynet med de  

 nødvendige forbindelser til lænsesystemet.
1.3 Alle lænserør, der anvendes i eller under kulkasser eller  

 brændselsolietanke eller i kedel- eller maskinrum, herunder rum, hvor  

 forbrugstanke eller brændselsoliepumpearrangement er anbragt, skal være af  

 stål eller andet egnet materiale.
1.4 Lænse- og ballastarrangementer skal være således indrettet, at vand fra  

 søen og fra vandballasttanke forhindres i at trænge ind i last- og  

 maskinrummene eller fra et rum til et andet.
Der skal træffes  

 foranstaltninger til at hindre, at højtanke med lænse- og ballastforbindelser  

 ved uagtsomhed fyldes fra søen, når de indeholder last, eller udpumpes gennem  

 et lænserør, når de indeholder vandballast.
1.5 Alle fordelingskasser og manuelt betjente ventiler i forbindelse med  

 lænsearrangementet skal anbringes på steder, der er tilgængelige under  

 normale forhold.
1.6.1 Større dæksarealer, f.eks. på vogndæk/ro-ro-dæk, hvor vand fra  

 brandslukningsanlæg/brandslukning vil kunne medføre fare for skibets  

 stabilitet, skal sikres med passende afløb (spygatter, lænseporte eller  

 lignende).
1.6.2 Fra vogndæk/ro-ro dæk skal afløbene være af en sådan størrelse, at to  

 tredjedele af antallet af spygatter, lænseporte eller lignende i sb eller bb  

 side skal kunne bortlede en vandmængde hidrørende fra sprinklerpumpe +  

 brandpumper, idet man må regne med slagside og trim for- eller agterefter.  

 Der tillades en vandsøjle over spygatter e.l. i borde på højst 100 mm.
1.6.3 Spygatter i vogndækket skal over afløbsristen forsynes med et aftageligt  

 gitter med »lodrette« ribber, som kan forhindre større genstande i  

 at tilstoppe afløbet.
Dette gælder dog ikke overtallige spygatter.
Gitteret  

 kan skråtstilles mod skibssiden.
Gitteret skal have en højde på min. 1 m over  

 dækket og skal have et frit gennemstrømningsareal på min. 0,4 kvmm, afstanden  

 mellem de enkelte stænger i gitteret må maksimalt være 25 mm.
1.6.4 Saloner skal, når de er forsynet med sprinkleranlæg og almindelige  

 brandposter, forsynes med et passende antal spygatter, der er i stand til at  

 bortlede den ved brandslukning forekommende vandmængde hidrørende fra en  

 fjerdedel af rummets sprinklerdyser samt fra 2 meter på 12 mm.
Spygatterne  

 skal fortrinsvis anbringes med et i hvert hjørne.
1.6.5 Hvor spygatterne er ført gennem klædningen, skal de være forsynet med  

 lukkemidler i overensstemmelse med bestemmelserne i reglement 22 i den  

 internationale lasteliniekonvention, 1966.
2 Passagerskibe 2.1 Det i stk. 1.1 påbudte lænsearrangement skal, for så vidt det er praktisk  

 muligt efter en søulykke, kunne betjenes, uanset om skibet ligger på ret køl  

 eller har slagside.
I dette øjemed skal der i almindelighed anbringes sugerør  

 i borde untagen i snævre rum i skibets for- og agterende, hvor et enkelt  

 sugerør kan vær tilstrækkeligt.
I rum af usædvanlig form kan der kræves  

 yderligere sugerør.
Der skal træffes foranstaltninger til at sikre, at vandet  

 i rummet løber til sugerørene.
Sugerørsudmundingen skal så vidt muligt være  

 anbragt i lænsebrønde.
Hver udmunding skal være forsynet med filter så nær  

 enden af sugerøret som muligt, dog såldes, at det er let tilgængeligt for  

 rensning.
Hvis administrationen finder godtgjort, at et lænsearrangement kan  

 være uheldigt i bestemte rum, kan den tillade, at et sådant arrangement  

 undlades, såfremt beregninger foretaget i overensstemmelse med forskrifterne  

 i rel 8.2.1-8.2.3 viser, at skibets sødygtighed ikke vil blive forringet.
2.2 Der skal forefindes mindst tre maskindrevne pumper forbundet med  

 hovedlænseledningen, hvoraf den ene kan drives af fremdrivningsmaskineriet.  

 Hvis kriterietallet er 30 eller derover, skal der findes yderligere en  

 selvstændig maskindrevet pumpe.
2.3 Hvor det er praktisk muligt, skal de maskindrevne lænsepumper fordeles i  

 særskilte vandtætte afdelinger, der er således indrettet eller beliggende, at  

 disse rum ikke fyldes med vand ved samme havari.
Dersom  

 hovedfremdrivningsmaskineriet, hjælpemaskinerne og kedlerne er installeret i  

 to eller flere vandtætte rum, skal de pumper, der er til rådighed til  

 lænsning, såvidt muligt være fordelt i alle disse rum.
2.4 I et skib med en længde af 91,5 m og derover eller med et kriterietal på  

 30 eller derover skal systemet være således indrettet, at mindst en  

 maskindrevet pumpe er klar til brug under enhver fyldning, som skibet skal  

 kunne modstå.
Dette krav anses for opfyldt, hvis; .1 en af de foreskrevne lænsepumper er en nødlænsepumpe af en driftssikker  

 undervandstype, hvis energikilde er beliggende over skoddækket; eller .2 lænsepumperne og deres energikilder er således fordelt i hele skibets  

 længde, at mindst en pumpe i et ubeskadiget rum vil være klar til brug.
2.5 Med undtagelser af yderligere pumper, der kan være installeret alene for  

 peaktanke, skal enhver påbudt lænsepumpe være indrettet til at lænse fra et  

 hvilket som helst rum, som i medfør af stk. 1.1 kræves lænset.
2.6 Hver maskindreven lænsepumpe skal kunne pumpe vand gennem den foreskrevne  

 hovedlænseledning med en hastighed af mindst 2 m pr. sekund.
Selvstændige  

 maskindrevne lænsepumper, der er anbragt i maskinrum, skal have direkte  

 sugeledning fra disse rum, dog således at der højst kræves to sådanne  

 sugeledninger i et hvilket som helst rum.
Hvor der findes to eller flere  

 sådanne sugeledninger, skal der mindst være en i hver side af skibet.  

 Administrationen kan kræve, at selvstændige maskindrevne lænsepumper, der er  

 beliggende i andre rum, skal have særlige, direkte sugeledninger.
Direkte  

 sugeledninger skal være hensigtsmæssigt anbragt, og i et maskinrum skal de  

 mindst have samme diameter som krævet for hovedlænseledningen.
2.7.1 Foruden den eller de i stk. 2.6 påbudte sugeledninger skal der i  

 maskinrummet findes en direkte sugeledning fra hovedcirkulationspumpen til  

 lænseniveauet i maskinrummet, forsynet med en kontraventil.
Denne direkte  

 sugelednings diameter skal i dampskibe være mindst 2/3 af diameteren for  

 pumpens sugestuds og i motorskibe have samme diameter som pumpens sugestuds.
2.7.2 Hvor administrationen skønner, at hovedcirkulationspumpen ikke er egnet  

 til dette formål, skal der føres en direkte nødsugeledning fra den største  

 selvstændige maskindrevne pumpe, der er til rådighed, til lænseniveauet i  

 maskinrummet; sugeledningen skal have samme diameter som den anvendte pumpes  

 hovedsugestuds.
De således forbundne pumpes kapacitet skal overstige en  

 påbudt lænsepumpes kapacitet så meget, som administrationen måtte anse for  

 tilfredsstillende.
2.7.3 Spindlerne på søventilerne og de direkte sugeventiler skal føres til et  

 godt stykke over maskinrumsdørken.
2.8 Alle lænsesugerør op til forbindelsen til pumperne skal være uafhængige af  

 andre rørledninger.
2.9 Hovedlænserørets diameter »d« skal udregnes efter følgende  

 formel.
Den faktiske indvendige diameter af hovedlænserøret kan dog afrundes  

 til den nærmeste standardstørrelse, som administrationen kan acceptere:
d = 25 + 1,68 kvadratrod L (B + D) hvor d er hovedlænserørets indvendige diameter (millimeter); L og B er  

 skibets længde og bredde (meter) som defineret i regel 2; og D er skibets  

 dybde til skoddækket (meter).
 Sidelænserørenes diameter skal opfylde administrationens krav.
 Sidelænserørenes diameter skal udregnes efter nedenstående formel, idet  

 dog den faktiske indvendige diameter i sidelænserørene kan være den nærmeste  

 standardstørrelse, som Søfartsstyrelsen kan godkende:
d = 25 + 2,15 kvadratrod c (B + D) hvor: d = sidelænserørenes indvendige diameter i mm c = rummets længde i meter B og D i m.
2.10 Der skal træffes foranstaltninger til at forhindre, at rum med  

 lænsesugerør fyldes med vand i tilfælde af, at røret ved kollision eller  

 grundstødning knækker eller på anden måde beskadiges i et af de andre rum.  

 Hvor et rør på et eller andet sted er beliggende nærmere skibssiden end 1/5  

 af skibets bredde (som defineret i regel 2 og målt vinkelret på  

 diametralplanet i højde med en dybeste inddelingslastelinie) eller i en  

 kanalkøl, skal der derfor på røret anbringes en kontraventil i det rum, hvor  

 den åbne ende udmunder.
2.11 Alle fordelingskasser og ventiler, der er i forbindelse med lænsesystemet,  

 skal være således anbragt, at en af lænsepumperne kan virke i et hvilket som  

 helst vandtæt rum i tilfælde af fyldning; endvidere må skade på en pumpe  

 eller dens rør, som er tilsluttet hovedlænseledningen på et sted, der ligger  

 uden for en linie trukket i en afstand fra skibssiden af 1/5 af skibets  

 bredde, ikke kunne sætte lænsesystemet ud af virksomhed.
Findes der kun et  

 rørsystem fælles for alle pumper, skal de ventiler, der er nødvendige til  

 kontrol af sugning fra lastrum, kunne betjenes fra et sted over skoddækket.  

 Hvis der foruden hovedlænsesystemet findes et nødlænsesystem, skal dette være  

 uafhængigt af hovedsystemet og anbragt således, at en pumpe kan suge fra  

 ethvert rum, når dette er vandfyldt, som nærmere angivet i stk. 2.1; i såfald  

 behøver kun de ventiler, der er nødvendige for betjeningen af  

 nødlænsesystemet, at kunne betjenes fra et sted over skoddækket.
2.12 De i stk. 2.11 omhandlede ventiler, som kan betjenes fra et sted over  

 skoddækket, skal ved betjeningsstederne være tydeligt mærket og forsynet med  

 indikatorer, der viser, om de er åbne eller lukkede.
3 Lastskibe.
Der skal forefindes to maskindrevne pumper forbundet til  

 hovedlænsesystemet, hvoraf den ene kan drives af fremdrivningsmaskineriet.  

 Dersom administrationen finder det godtgjort, at skibets sikkerhed ikke  

 forringes, kan lænsearrangementet undlades i bestemte rum.  Regel 22  

 Stabilitetsoplysninger for passager- og lastskibe. (* 1) 1 Ethvert passagerskib, uanset dets størrelse, og ethvert lastskib med en  

 længde, som defineret i den gældende internationale konvention om  

 lastelinier, på 24 m og derover skal, når det er færdigbygget, underkastes en  

 krængningsprøve og dets stabilitetsgrundlag bestemmes.
Skibsføreren skal  

 forsynes med sådanne oplysninger, som måtte være nødvendige for at sætte ham  

 i stand til på en hurtig og enkelt måde at få nøjagtig vejledning om skibets  

 stabilitet under forskellige driftsforhold, og som administrationen anser for  

 tilfredsstillende.
En genpart heraf skal sendes til administrationen.
2 Hvis der i et skib foretages forandringer, som i væsentlig grad får  

 indflydelse på de stabilitetsoplysninger, skibsføreren er forsynet med, skal  

 der tilvejebringes korrigerede oplysninger om stabiliteten.
Skibet skal, om  

 nødvendigt, underkastes en ny krængningsprøve.
3 Med periodiske intervaller, som ikke må overstige 5 år, skal der foretages  

 en letvægtsopgørelse af alle passagerskibe for at kontrollere om der er sket  

 ændring af skibets letvægt og langskibs tyngdepunkt. skibet skal underkastes  

 en ny krængningsprøve såfremt der, ved sammenligning mellem  

 letvægtsoplysninger, forekommer en afvigelse af skibets letvægt på mere end  

 2%, eller der findes en afvigelse på mere end 1% af L af beliggenheden af det  

 langskibs tyngdepunkt.
4 Administrationen kan tillade, at krængningsprøve for et bestemt skib  

 undlades, når der foreligger stabilitetsoplysninger fra en krængningsprøve  

 foretaget med et søsterskib, og det godtgøres over for administrationen, at  

 pålidelige stabilitetsoplysninger for det undtagne skib kan udledes af disse  

 oplysninger, som krævet i henhold til stk. 1.
5 Administrationen kan endvidere tillade, at krængningsprøve undlades for et  

 bestemt skib eller bestemte klasser af skibe, som er særligt indrettet til  

 transport af væsker eller malm i bulk, når sammenligning med eksisterende  

 oplysninger for tilsvarende skibe tydeligt viser, at der som følge af skibets  

 dimensionsforhold og indretning vil være mere end tilstrækkelig  

 metacenterhøjde i alle sandsynlig lastetilfælde.
6.1 De i regel 22 nævnte krav og stabilitetsregler finder anvendelse på  

 passager- og lastskibe .1 der er køllagt eller på et tilsvarende konstruktionsstadium på eller  

 efter den 1. april 1976, .2 der underkastes ombygning på eller efter den nævnte dato, såfremt  

 ombygningen får indflydelse på stabilitetsforholdene, og .3 der indkøbes fra udlandet, såfremt de på eller efter den nævnte dato  

 optages i Skibsregistret, eller efter den nævnte dato optages i Dansk  

 Internationalt Skibsregister.
6.2 Stabilitetskriterier .2.1 Udover de i regel 22, stk. 1-5 nævnte krav skal følgende  

 stabilitetskriterier anvendes for såvel passager- som lastskibe:
.2.1.1 Arealet under stabilitetskurven (GZ-kurven) skal være:
.1 mindst 0,055 radianmeter op til en krængningsvinkel Ø på 30 grader, .2 mindst 0,09 radianmeter op til en krængningsvinkel (Ø f på 40  

 grader eller indstrømningsvinklen (Ø f, hvis denne vinkel er mindre end  

 40 grader. (Ø f er den krængningsvinkel, hvorved åbninger i skrog og  

 overbygninger, der ikke kan lukkes vejrtæt, kommer under vand).
 .3 Endvidere skal arealet under kurven for stabilitetsarmen (GZ-kurven)  

 mellem krængningsvinklerne 30 grader og 40 grader, eller mellem 30 grader ogØ  

f, hvis denne er mindre end 40 grader, være mindst 0,03 radianmeter.
2.1.2 Stabilitetsarmen GZ skal være mindst 0,20 m ved en krængningsvinkel, der  

 er lig med eller større end 30 grader, men som ikke overstiger 40 grader  

 ellerØ f, hvis denne vinkel er mindre end 40 grader.
2.1.3 Den maksimale stabilitetsarm skal forekomme ved en krængningsvinkel, der  

 er mindst 25 grader.
2.1.4 Metacenterhøjden GM skal være mindst 0,15 m.
2.2 Hvor rulledæmpningsanlæg er installeret i skibet, skal det godtgøres, at  

 de ovennævnte kriterier kan overholdes, efter at korrektion for frie  

 overflader i tankene er foretaget.
2.3 Lastskibe, der iøvrigt omfattes af særlige bestemmelser vedrørende  

 stabilitet i ubeskadiget eller beskadiget tilstand, skal tillige opfylde  

 disse bestemmelser.
2.4 Følgende yderligere kriterier skal anvendes for passagerskibe:
2.4.1 Krængningsvinklen som følge af sammenstimlen af passagerer i en side må  

 ikke overstige 10 grader, jfr. retningslinierne i IMCO Res.
A. 167 i Appendix  

 II (ES IV).
2.4.2 Krængningsvinklen som følge af drejning må ikke overstige 10I, når vinklen  

 beregnes ved brug af følgende formel:
 hvor:
M R = krængningsmomentet i tonsmeter Vgrader = servicefart i m/sek.
L = længde af skibet i vandlinien d = middeldybgangen KG = højden af tyngdepunktet over basislinien (BL) efter korrektion for  

 frie overflader.
2.5 Desuden skal de særlige bestemmelser for passagerskibe vedrørende  

 stabilitet i beskadiget tilstand være opfyldt.
6.3 Definitioner .3.1 Definition af basislinie .3.1.1 Stålskibe:
 En linie parallel med skibets konstruktionsvandlinie gennem kølpladens  

 indvendige skæring med centerlinien på middelspantet.
3.1.2 Træskibe:
 En linie parallel med skibets konstruktonsvandlinie gennem udvendig  

 spunding på middelspantet.
3.2 Grænsekurve.
 Grænsekurve for maksimalt tilladeligt KG afsat over deplacementet.
6.4 Beskrivelse af beregninger .4.1 Hydrostatiske og isocline data skal beregnes på basis af et godkendt  

 regneprogram, medmindre andet på forhånd er aftalt med Søfartsstyrelsen.
.4.2 Hvis skibets trim under drift vil kunne afvige væsentligt fra  

 konstruktionstrimmet, skal tilsvarende beregninger udføres for de maksimale  

 afvigelser fra konstruktionstrimmet.
.4.2.1 Beregningerne skal udføres til overkant af dæk og yderside af klædning.  

 For træskibe foretages opmålingen til yderkant af klædning.
.4.2.2 Lukkede overbygninger, trunke og luger, der opfylder bestemmelserne i  

 lasteliniekonventionen af l966, kan medtages i beregningerne, såfremt de  

 ligger umiddelbart på øverste gennemgående dæk.
.4.3 Lastekonditioner Der skal foretages beregninger af foreløbige lastekonditioner med  

 tilhørende GZ-kurver svarende til rederens forventede brug af skibet, og som  

 angiver samtlige vægte (let skib, ladning, tankindhold, passagerer,  

 besætning, stores etc.) med angivelse af lodret og langskibs tyngdepunkter og  

 momenter, korrektion for frie overflader samt deplacement, GM, KG, dybgange  

 og trim.
.4.3.1 For passagerskibe beregnes mindst følgende konditioner:
 .1 Fuldt lastet afsejlingskondition med fuld beholdning af stores,  

 brændstof og ferskvand samt det totalt tilladte antal passagerer med deres  

 bagage.
 .2 Ankomstkondition med det totalt tilladte antal passagerer med deres  

 bagage samt med 50% stores, brændstof og ferskvand.
 .3 Som under .2, men med 10% stores, brændstof og ferskvand.
 .4 Uden ladning, men med fuld beholdning af stores, brændstof, og  

 ferskvand og det totalt tilladte antal passagerer.
 .5 Samme kondition som under .4, men med 10% brændstof, ferskvand og  

 stores.
.4.3.2 For lastskibe beregnes mindst følgende konditioner:
 .1 Afgangskondition med fuld ladning ensartet fordelt og med fuld  

 beholdning af brændstof, ferskvand og stores.
 .2 Ankomstkondition - som under .1, men med 10% brændstof, ferskvand og  

 stores.
 .3 Afgangskondition i ballast uden ladning, men med fuld beholdning af  

 brændstof, ferskvand og stores.
 .4 Ankomstkondition i ballast som under .3, men med 10% brændstof,  

 ferskvand og stores.
.4.3.3 Lastekonditioner for sandpumpere.
 .1 Let skib med stores og 10% bunker.
 .2 100% bunker, ingen last.
 .3 10% bunker, vand i lastkasse til bredeste sted.
 .4 10% bunker, vand til overkant lastkasse.
 .5 10% bunker, 1/3 sandlast, vand til overkant lastkasse.
 .6 10% bunker, 2/3 sandlast, vand til overkant lastkasse.
 .7 10% bunker, lastkasse fyldt med sand.
 .8 70% bunker, lastkasse fyldt med sand.
 .9 I 3, 4, 5, og 6 regnes med fri overfladevirkning fra vandet i  

 lastkassen.
.10 Ved uddybningsarbejde, hvor f.eks. mudder forekommer, skal der regnes  

 med fuld fri overfladeeffekt fra lasten.
Vægtfylden for mudder o.lign. sættes  

 til 1,5.
.4.3.4 I tilfælde, hvor skibets lastkonditioner under almindelig drift vil afvige  

 væsentligt fr ovennævnte konditioner, skal tillige foretages beregning af  

 disse lastkonditioner (speciallaster, overisning m.v.).
.4.3.5 Beregnede værdier for deplacement og KG over basislinien for ovennævnte  

 lastekonditioner skal tillige være plottet på diagrammet med grænsekurven.
.4.3.6 I tilfælde, hvor skibet vil synke som følge af indstrømning af vand  

 igennem en åbning, der ikke er forsynet med vejrtætte lukkemidler, skal  

 GZ-kurven afbrydes ved den tilsvarende indstrømningsvinkel.
6.5 Krængningsprøve .5.1 For bestemmelse af skibets letvægt og letvægtstyngdepunktets lodrette  

 beliggenhed skal der udføres en krængningsprøve og letvægtsopgørelse under  

 kontrol af Søfartsstyrelsen eller anden anerkendt organisation.
.5.2 Data for krængningsprøven skal angives på Søfartsstyrelsen  

 standardformular, jfr. bilag 1.
 I forbindelse med den nævnte formular skal følgende fremhæves:
 .1 Dybgange aflæses på amningsmærker og korrigeres for afstand til  

 perpendikulærer.
 .2 Hvis amningsmærket ikke forefindes, måles fribord for og agter samt ved  

 nul kryds (midtskibs), SB og BB.
 .3 Til måling af krængninger benyttes enten 2 lodliner eller inclinometer  

 (eller tilsvarende instrument) samt en lodline for kontrol  

 (instrumentudtegning vedlægges).
 .4 Lodliner skal have en passende længde, men må ikke være kortere end 2  

 meter.
 .5 Der foretages mindst 4 krængninger.
 .6 Krængningerne skal have en passende størrelse, i almindelighed inden  

 for 0,025 < tg Ø < 0,040. For store skibe kan mindre krængninger dog  

 accepteres, såfremt lod udslaget er mindst 150 mm.
 .7 Hvis skibets trim i forhold til konstruktionsvandlinierne under prøven  

 er større end 1,5% af Lpp, skal deplacement og BM specielt beregnes til den  

 aktuelle vandlinie.
 .8 Der foretages korrektioner for eventuelle frie væskeoverflader under  

 prøven.
 .9 Der foretages beregning af tyngdepunktets langskibs beliggenhed.
.5.3 Ved krængningsprøvens udførelse skal følgende iagttages:
 .1 Alle skibets tanke skal så vidt muligt pejles med stålpejlebånd og være  

 tomme eller fyldte.
 .2 Skibet skal så vidt muligt være færdigt, således at korrektionen for  

 overskydende og manglende vægte bliver så lille som muligt.
 .3 Opgørelse over manglende og overskydende vægte med angivelse af lodret  

 og langskibs tyngdepunkt skal vedlægges krængningsrapporten.
.5.4 Hvis vejrforholdene skønnes at være for dårlige, eller hvis korrektioner  

 for manglende og overskydende vægte skønnes for store, kan Søfartsstyrelsen  

 eller den af Søfartsstyrelsen bemyndigede institution udsætte  

 krængningsprøven indtil et tidspunkt, hvor det skønnes, at tilstrækkeligt  

 nøjagtige data kan aflæses.
.5.5 Søfartsstyrelsen kan forlange en ny krængningsprøve afholdt, hvis der ved  

 gennemgangen af krængningsrapporten konstateres unøjagtigheder, som kan have  

 væsentlig indflydelse på beregningen af skibets stabilitetsforhold.
.5.6 ønskes fritagelse for afholdelse af krængningsprøve og letvægtsopgørelse  

 kommer følgende retningslinier til anvendelse, dog kun for lastskibe:
.1 Der skal normalt foretages krængningsprøve og letvægtsopgørelse med de  

 2 første skibe i en serie bygget ved samme værft.
Hvis der er god  

 overensstemmelse i resultaterne for disse 2 skibe, kan der gives fritagelse  

 for krængningsprøven for mindst 2 efterfølgende søsterskibe. .2 Dog kan der  

 gives fritagelse for både krængningsprøve og letvægtsopgørelse for skib nr.  

 2, 3 og 4 i en serie, hvis de foreløbige beregninger af letvægt og KG for  

 skib nr. 1 viser god overensstemmelse med krængningsprøvens og  

 letvægtsopgørelsens resultater. .3 Med skib nr. 5 i en serie skal der udføres  

 letvægtsopgørelse for kontrol af de oprindelige data.
Viser denne  

 letvægtsopgørelse god overensstemmelse med basisskibene, kan der gives  

 fritagelse for krængningsprøve og letvægtsopgørelse for mindst 2  

 efterfølgende søsterskibe. .4 Hvis letvægtsopgørelsen for det 5. skib viser  

 væsentlig afvigelse fra basisskibenes data, skal der udføres krængningsprøve  

 med skibet, og Søfartsstyrelsen vil vurdere, om der skal foretages nærmere  

 stabilitetsundersøgelser for de mellemliggende skibe, som har fået  

 fritagelse.
 .2 Anmodning om fritagelse sendes til Søfartsstyrelsen bilagt  

 standardformular »Erklæring vedrørende søsterskibe« i udfyldt  

 stand, jfr. bilag 2.
 .3 Letvægtsopgørelsen, som skal påføres søsterskibserklæringen, skal  

 foretages under kontrol af Søfartsstyrelsen eller anden institution efter  

 bemyndigelse fra Søfartsstyrelsen i det enkelte tilfælde.
.5.7 De i bilag 1 og 2 viste formularer kan rekvireres fra Søfartsstyrelsen.
6.6 Vejledning til skibets fører .6.1 Om bord på ethvert skib, som er omfattet af nærværende regler, skal der  

 til brug for skibets fører være en vejledning vedrørende skibets  

 stabilitetsforhold.
.6.1.1 Denne vejledning skal indeholde alt materiale, som er nødvendigt for at  

 sætte skibets fører i stand til at vurdere skibets stabilitetsforhold under  

 forskellige driftsforhold og som tillige giver oplysning om, at sejlads i  

 konditioner, hvor KG ligger over grænsekurven, vil medføre, at skibets  

 stabilitet ikke opfylder de nævnte minimumskriterier i pkt. 6.2.
 Stabilitetsoplysningerne i vejledningen skal omfatte følgende:
 Angivelse af voluminer og tyngdepunkter for lastrum og tanke (evt.  

 kapacitetsplan).
 Hydrostatiske kurveblade eller tabeller.
 Isocline kurver eller tabeller.
 Grænsekurve for maksimalt tilladeligt KG afsat over deplacementet.
 Skemaer for beregning af KG.
 Endelige lastekonditioner med tilhørende GZ-kurver.
 Oplysninger om forsvarlig brug af rulledæmpningsanlæg, såfremt et sådant  

 er installeret i skibet.
.6.1.2 Skibets fører skal endelig gøres opmærksom på, at såfremt skibet  

 underkastes en ombygning, som vil få indflydelse på stabilitetsforholdene,  

 skal nye korrigerede stabilitetsoplysninger udarbejdes.
.6.2 For sandsugere skal føreren gøres opmærksom på, at sandlast ved sejlads i  

 uroligt vejr skal være »lænset« ved bundsugning.
Regel 23 Havarikontrolplaner i passagerskibe Til vejledning for den vagthavende officer skal der til stadighed være  

 anbragt planer, der for hvert dæk og lastrum tydeligt viser de vandtætte rums  

 begrænsninger, åbningerne deri med lukkemidler og placeringen af eventuelle  

 betjeningsorganer samt de foranstaltninger, der skal træffes til udligning af  

 enhver slagside, der skyldes vandfyldning.
Der skal endvidere til brug for  

 skibsofficererne findes hæfter, der indeholder de nævnte oplysninger.  

Regel 23-2 Integritet af skrog og overbygning lækforebyggelse og kontrol Denne regel angår alle passagerskibe med ro-ro lastrum eller  

 speciallastrum som defineret i kapitel II-2, regel 3, undtagen skibe bygget  

 før 22. oktober 1989, for hvilke stk. 2 senest skal opfyldes den 22. oktober  

 1992.
.1 Kommandobroen skal være forsynet med indikatorer for alle porte i  

 skibssiden, luger og andre lukkeanordninger, som - hvis de blev efterladt  

 åbne eller ikke tilstrækkeligt sikrede - efter Søfartsstyrelsens mening kunne  

 føre til store vandfyldninger af special lastrum eller ro-ro lastrum.  

 Indikatorsystemet*) skal konstrueres efter fejlsikringsprincippet og skal  

 vise, at døren ikke er helt lukket eller ikke er sikret.
Indikatorsystemets  

 strømforsyning skal være uafhængigt af strømforsyningen for åbning/lukning og  

 sikring af dørene.
 .2 Et overvågningssystem til opdagelse af lækage f.eks. tv-overvågning  

 eller et system til overvågning af vandindstrømning, skal give melding til  

 kommandobroen om eventuel lækage gennem bovporte, hækporte eller anden  

 ladnings- eller bilport, som kunne føre til større vandfyldning af  

 speciallastrum eller ro-ro lastrum.
.3 Speciallastrum og ro-ro lastrum skal enten afpatruljeres eller  

 overvåges effektivt, f.eks. ved tv-overvågning, på en sådan måde, at bilers  

 bevægelser i dårligt vejr og tilstedeværelse af passagerer kan observeres,  

 mens skibet er undervejs.  Regel 24 Mærkning, periodiske øvelser med og  

 eftersyn af vandtætte døre etc. i passagerskibe 1.
 Denne regel finder anvendelse på alle skibe.
2.1 Der skal ugentligt afholdes øvelser i betjening af vandtætte døre, koøjer,  

 ventiler og lukkemekanismer for spygatter, aske- og affaldsskakter.
I skibe,  

 hvor rejsen varer over en uge, skal der afholdes en fuldstændig øvelse, før  

 skibet forlader havn, og yderligere øvelser mindst en gang om ugen under  

 rejsen.
2.2 Der skal foretages en daglig prøve af alle vandtætte døre, såvel maskinelt  

 betjente døre som hængslede døre, i hovedtværskibsskodderne, når de benyttes  

 i søen.
3.1 De vandtætte døre og alle dertil hørende mekanismer og indikatorer, alle  

 ventiler, der skal være lukket for at gøre et rum vandtæt, samt alle  

 ventiler, som kræver betjening af hensyn til kontrollen med krydsforbindelser  

 i tilfælde af havari, skal underkastes periodiske eftersyn under rejsen  

 mindst en gang om ugen.
3.2 Sådanne ventiler, døre og mekanismer skal være mærket på en sådan måde, at  

 de kan betjenes rigtigt, så den størst mulige sikkerhed opnås.  Regel 25  

 Indførsler i passagerskibes skibsdagbog 1.
 Denne regel finder anvendelse på alle skibe.
 2.
Hængslede døre, aftagelige plader, koøjer, landgangs-, last- og kulporte  

 samt andre åbninger, der ifølge disse forskrifter skal holdes lukket under  

 rejsen, skal lukkes, før skibet forlader havn.
Tidspunktet for lukning og for  

 åbning (hvis åbning er tilladt efter disse forskrifter) skal indføres i den  

 skibsjournal, som måtte være foreskrevet af administrationen.
 3.
 Alle øvelser og eftersyn foreskrevet i regel 24 skal indføres i  

 skibsdagbogen med en udtrykkelig angivelse af eventuelt konstaterede mangler.
(* 1) Jfr. rekommandation om stabilitet i ubeskadiget tilstand for  

 passager- og lastskibe, hvis længde er under 100 m, vedtaget i organisationen  

 ved resolution.
A.167 (ES,IV) samt ændringer til denne rekommandation,  

 vedtaget af orangisationen ved Resolution A.206 (VII).
