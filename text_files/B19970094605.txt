 I medfør af § 4, stk. 2, i lov om erhvervsuddannelser, jf.
 lovbekendtgørelse nr. 122 af 5. februar 1997, fastsættes:
Uddannelsen § 1.  Uddannelses formål er, at eleven gennem  

 skoleundervisning og praktikuddannelse opnår kompetence som skiltemaler.
 Stk. 2.  Det faglige udvalg for uddannelsen. jf. § 37 i  

 erhvervsuddannelsesloven, er Malerfagets faglige Fællesudvalg.
 Uddannelsens varighed og struktur m.v.
 § 2.  Uddannelsen varer mindst 3 år og 13 uger og  

 højest 3 år og 26 uger.
 Stk. 2.  Uddannelsen indledes i praktikvirksomhed eller  

 med 2. skoleperiode.
 Stk. 3.  Elever, som indleder uddannelsen i en  

 virksomhed, indgår uddannelsesaftale med en varighed på mindst 3 år og 13  

 uger og højest 3 år og 26 uger.
 Stk. 4.  Elever, som indleder uddannelsen på skole,  

 indgår efter 2. skoleperiode uddannelsesaftale med en varighed på mindst 2 år  

 og 51 uger og højest på 3 år og 12 uger.
 Stk. 5.  Der afholdes svendeprøve 4 gange årligt, jf. §  

 23, og afslutningstidspunkt for prøve og uddannelsesaftale er sammenfaldende.
 § 3.  Personer over 25 år kan indgå uddannelsesaftale  

 med afkortning af uddannelsestiden med den tid, der fremgår af bilag 1. Det  

 faglige udvalg træffer afgørelse efter indhentning af udtalelse fra skolen.
 Stk. 2.  Det faglige udvalg kan i særlige tilfælde  

 dispensere fra beskæftigelseskravet, hvis udvalget efter samråd med  

 praktikvirksomheden og eleven skønner, at eleven har de fornødne  

 forudsætninger for at gennemføre uddannelsen.
 Stk. 3.  Det er en forudsætning, at eleven, efter  

 skolens vurdering, vil kunne gennemføre skoleundervisningen efter § 4, stk.  

 2, inden for den fastsatte uddannelsestid, eventuelt efter fritagelse for  

 dele af undervisningen, jf. § 5.
 § 4.  Skoleundervisningen varer 35 uger.  

 Skoleundervisning veksler med praktikuddannelse som vist i figuren nedenfor:
 Stk. 2.  For elever med uddannelsesaftale efter § 3  

 fastsætter skolen i samråd med det faglige udvalg et uddannelsesforløb  

 bestående af perioder med skoleundervisning og praktikuddannelse.
 § 5.  Eleven kan af skolen fritages for dele af  

 skoleundervisningen på baggrund af anden uddannelse, jf. bilag 1.
 Stk. 2.  Fritagelse for dele af uddannelsen kan i øvrigt  

 ske efter hovedbekendtgørelsen.
Uddannelsens mål og indhold § 6.  Den uddannede skal selvstændigt, kreaativt og  

 rutineret kunne planlægge, beskrive og udføre korrekt skiltemalerarbejde  

 under iagttagelse af kvalitets-, produktivitets-, æstetiske- og farvemæssige  

 hensyn.
 Stk. 2.  Uddannelsen tilrettelægges således, at den  

 uddannede opnår forståelse for arbejdsmiljø og miljøbeskyttelse samt kendskab  

 til reglerne herom.
Skoleundervisningen § 7.  Skoleundervisningen skal under hele  

 uddannelsesforløbet på en helhedsorienteret måde omfatte både praktisk og  

 teoretisk undervisning med henblik på at give eleven fornødne generelle og  

 specielle kvalifikationer, herunder give eleven forudsætninger for at  

 varetage de arbejdsområder, uddannelsen tager sigte på.
Undervisningen skal  

 endvidere bidrage til elevens personlige udvikling og give forståelse af  

 samfundet og dets udvikling.
Undervisningen skal samtidig give den uddannede  

 grundlag for at deltage i efter- og videreuddannelse.
 Stk. 2.  Undervisningen i grundfag og skolens udbud af  

 valgfag skal supplere og uddybe den faglige kvalificering.
Stk. 3.  Hvis uddannelsesforløbet er fastsat efter § 4,  

 stk. 2, tilrettelægger skolen undervisningen efter elevens forudsætninger og  

 behov, idet den vejledende uddannelsestid og den fastsatte fordeling af  

 undervisningen på skoleperioder fraviges i fornødent omfang under respekt for  

 de angivne mål for undervisningen.
Undervisningen skal omfatte valgfag.
 § 8.  Undervisningen omfatter følgende grundfag:
 Stk. 2.  Grundfagene:
indgår i 2 skoleperiode.
Førstehjælp og brandbekæmpelse afsluttes i 2.  

 skoleperiode.
 Stk. 3.  Grundfagene:
indgår i 3. skoleperiode.
Dansk afsluttes i 3. skoleperiode.
 Stk. 4.  Grundfagene:
indgår i 4. skoleperiode.
Arbejdsmiljø afsluttets i 4. skoleperiode.
 Stk. 5.  Grundfagene:
 indgår og afsluttes i 5. skoleperiode.
 Stk. 6.  Mål, indhold og vejledende uddannelsestid for  

 de enkelte grundfag følger reglerne for disse fag.
 § 9.  Undervisningen omfatter følgende områdefag med  

 den angivne uddannelsestid og har de undervisningsmål, som er beskrevet i  

 stk. 2-8.
Stk. 2.  I faget kundebetjening og prisberegning  

 skal eleven efter 3. skoleperiode have opnået en forståelse for  

 kundebetjeningens og kundeservicens betydning og skal være i stand til at  

 foretage en prisberegning.
Eleven skal opnå forståelse for den personlige  

 kontakts betydning for virksomhedens relationer til forskellige kundetyper og  

 samarbejdpartnere.
Eleven skal opnå forståelse af den interne  

 virsomhedspolitiks indhold og formål og skal opnå forståelse af sin egen  

 placering i virksomhedens kundepolitik.
Eleven skal kunne vurdere tids- og  

 materialeforbrug ved udførelsen af givne opgaver og til at kunne give en  

 vejledende cirkapris på opgaverne.
Stk. 3.  I faget farvelære skal eleven kunne  

 anvende sin viden om farvernes psykiske, fysiske, æstetiske og  

 blandingsmæssige egenskaber i den bevidste visuelle anvendelse af farver.  

 Eleven skal opnå kendskab til de æstetiske og kulturelle overvejelser, der  

 ligger til grund for farvesystemers udformning og anvendelse, og opnå viden  

 om de begreber, der anvendes indenfor farvelæren.
Eleven skal opnå viden om  

 og færdigheder i farvernes blandingsmæssige egenskaber og have viden om og  

 færdigheder i farveplanlægning og farvesætning og skal kunne udføre  

 farveefterligning.
Eleven skal opnå kendskab til farvernes psykologiske  

 virkning og erhverve sig en bevidst holdning til at udtrykke sig med farver,  

 skal kunne indgå i rådgivning om farvesætning ud fra givne funktionelle og  

 æstetiske krav og skal kunne anvende de værktøjer og hjælpemidler (herunder  

 kreativt anvendelse af edb), som er til rådighed for farveplanlægning.
Ved  

 undervisningens start skal eleven i øvrigt testes for farveblindhed.
Stk. 4.  I faget Materialelære skal eleven efter  

 skoleundervisningens afslutning selvstændingt kunne vurdere den givne bund og  

 foretage begrundede materialevalg.
Herudover skal eleven kunne foretage  

 kvalitetssikring af eget arbejde.
Eleven skal kunne analysere bundens art og  

 tilstand, opnå viden om materialernes fysiske og kemiske egenskaber og ud fra  

 produktkendskab kunne foretage korrekt materialevalg.
Eleven skal kunne  

 anvende relevant teknisk information.
Eleven skal ud fra holdbarheds- og  

 funktionskrav kunne vælge og anvende materialerne korrekt.
Eleven skal kunne  

 anvende relevante kontrolmetoder og kunne træffe de fornødne foranstaltninger  

 til sikring af arbejdsmiljøet.
Stk. 5.  I faget tegning og layout skal eleven  

 opnå en forståelse af og et kendskab til den tegningsmæssige afbildnings  

 betydning for elevens evne til at se og vurdere for herigennem at blive i  

 stand til at udføre forslag til layout på givne opgaver.
Eleven skal kunne  

 anvende konstruktiv tegning til udformning af målfaste arbejdstegninger, ved  

 hjælp af frihåndstegning kunne være i stand til at udføre råskitser som  

 forslag til løsnings på givne opgaver, kunne anvende perspektivtegning i  

 forbindelse med udarbejdelse af salgsskitser og kunne anvende edb til tegning  

 og layout.
Stk. 6.  I faget typografi skal eleven have  

 opnået færdigheder i og viden om typografi således at eleven selvstændigt kan  

 skelne, genkende, tegne og kreativt anvende skrifttyper.
Eleven skal ud fra  

 skrifthistorisk viden kunne genkende og kategorisere forskellige typer skrift  

 og vurdere et alfabets relevans i en given sammenhæng.
Eleven skal kunne  

 tegne og spatiere alfabeter, kunne anvende og foretage æstetiske justeringer  

 i computerskrift, kunne at vurdere og sammensætte flere skrifttyper på samme  

 opgave og kunne fremstille logo og piktogrammer.
Stk. 7.  I faget teknikker skal eleven efter  

 skoleundervisningens afslutning korrekt kunne anvende og vurdere sammenhængen  

 mellem værktøj, udstyr, materialer og teknikker.
Eleven skal kunne opbygge et  

 emne fra bund til finish i sprøjteteknik og i anden relevant påføringsteknik,  

 kunne udføre reproarbejde på såvel papir som på film, kunne udføre  

 folieskæring manuelt og ved hjælp af plotter.
Eleven skal kunne udnytte de  

 muligheder, som ligger i fagets anvendelse af CAD/CAM, kunne udføre pastryk i  

 minimum to retninger, kunne udføre enkle opgaver med skrivepensel og i  

 airbrushteknik og kunne anvende fagets muligheder til dekorative formål.  

 Eleven skal kunne anvende de gældende miljø- og sikkerhedsbestemmelser.
Stk. 8.  Epoxysikkerhedsundervisning.
Eleven skal  

 gennemføre det i regi af Arbejdsmarkedsstyrelsen udarbejdede kursus  

 »Kursus i personlig sikkerhed ved arbejde med epoxyharpikser og  

 isocyanater«.
§ 10.  Undervisningen i valgfag følger reglerne i  

 hovedbekendtgørelsen.
Der anvendes ca. 5,3 uger til valgfag.
 § 11.  Skolen fastsætter i overensstemmelse med  

 hovedbekendtgørelsen det nærmere indhold af undervisningen.
Praktikuddannelsen § 12.  Virksomheden skal gennemføre praktikuddannelsen  

 således, at den sammen med skoleundervisningen fører til, at eleven kan nå  

 uddannelsens mål, jf. § 6.
§ 13.  Praktikuddannelsen skal give eleven praktisk  

 oplæring i de almindeligt forekommende arbejdsfunktioner, metoder, materialer  

 og værktøjer.
Eleven skal beskæftiges med varierende arbejdsopgaver, der  

 giver mulighed for at arbejde med skiltemalerfaget i hele dets bredde, for  

 herigennem at opnå en alsidig oplæring, rutine og selvstændighed.
 Stk. 2.  I praktikperioderne frem til sidste  

 uddannelsesår skal eleven stilles over for opgaver inden for de i stk. 4  

 nævnte fagområder med en stadig stigende sværhedsgrad, således at eleven  

 udvikler en stadig større selvstændighed og rutine i udførelsen af  

 skiltemalerfagets discipliner.
 Stk. 3.  I det sidste uddannelsesår skal eleven  

 selvstændigt, kreativt og rutineret kunne planlægge, beskrive og udføre  

 alsidigt skiltemalerarbejde.
 Stk. 4.  Praktikuddannelsen skal indeholde oplæring i:
 § 14.  Det lokale uddannelsesudvalg kan fastsætte  

 nærmere vejledende retningslinier om praktikuddannelsens gennemførelse for  

 skolens elever, jf. hovedbekedtgørelsen.
 § 15.  Ved afslutningen af en praktikperiode, undtagen  

 den sidste, meddeler virksomheden i en erklæring til skolen og eleven,  

 hvorvidt der er arbejdsområder, hvor eleven i forhold til de opstillede mål  

 for den pågældenmde praktikperiode ikke har opnået et tilfredsstillende  

 niveau, og om der er supplerende oplysninger om elevens faglige standpunkt,  

 som kan være til gavn for skolens planlægning af elevens undervisning i  

 skoleperioden.
Stk. 2.  Virksomheden udsteder en afsluttende  

 praktikerklæring i overensstemmelse med hovedbekendtgørelsen ved afslutningen  

 af praktiktiden i en virksomhed.
Praktikerklæringen er samtidig tilmelding  

 til svendeprøve.
 Stk. 3.  Det faglige udvalg udfærdiger i  

 overensstemmelse med hovedbekendtgørelsen blanketter til brug for de  

 erklæringer, som er nævnt i stk. 1 og stk. 2. Praktikvirksomheden kan  

 rekvirere blanketterne på skolen og hos det faglige udvalg.
 Bedømmelse og uddannelsesbeviser m.v.
 § 16.  Ved uddannelsens afslutning udsteder det  

 faglige udvalg et uddannelsesbevis (svendebrev) til eleven som dokumentation  

 for, at eleven har opnået kompetence inden for uddannelsen.
 Stk. 2.  Uddannelsesbevis udstedes, når skolebevis er  

 udstedt, jf. § 18, og afsluttende praktikerklæring er udstedt, jf. § 16, stk.  

 2, og når svendeprøve er bestået, jf. § 22, stk. 2.
 Stk. 3.  I uddannelsesbeviset, der affattes i  

 overensstemmelse med hovedbekendtgøredlsen, skal angives uddannelsens  

 betegnelse, jf § 1, stk. 1, samt oplysning om den opnåede karakter ved  

 svendeprøven.
 Stk. 4.  De faglige udvalg opbevarer fortegnelser over  

 udstedte uddannelslesbeviser i 30 år.
Skolebevis § 17.  Når samtlige skoleperioder i uddannelsen er  

 gennemført, og betingelserne i stk. 2 er opfyldt, udsteder skolen et  

 skolebevis til eleven.
Skolen sender samtidig en kopi af skolebeviset til  

 praktikvirksomheden og til det faglige udvalg.
 Stk. 2.  Eleven skal have opnået mindst 6 som karakter  

 ved skolens bedømmelse, jf. § 22, stk. 3.
 Stk. 3.  Skolebeviset skal indeholde:
 Stk. 4.  Hvis betingelserne for udstedelse af skolebevis  

 ikke er opfyldt, jf. stk. 2, udsteder skolen en skolevejldning, jf. § 20,  

 stk. 3.
 Stk. 5.  Hvis en elev ophører med skoleundervisningen,  

 uden at skolebevis kan udstedes, udsteder skolen, hvis eleven anmoder om det,  

 bevis for den gennemgåede undervisning.
 Eksamensbeviser m.v.
§ 18.  Senest ved afslutningen af sidste skoleperiode  

 i uddannelsen udsteder skolen eksamensbeviser for de grundfag eller valgfag,  

 som er afsluttet med eksamen.
Hvis et fag ikke er afsluttet med eksamen,  

 giver skolen ved uddannelsens afslutning eleven bevis for den gennemførte  

 undervisning med angivelse af den opnåede karakter, hvis karakteren ikke  

 fremgår af skolebeviset, jf. § 17, stk. 3.
Stk. 2.  Ved en skoleperiodes afslutning udsteder  

 skolen, hvis eleven anmoder om det, eksamensbevis for grundfag og valgfag,  

 som er afsluttet med eksamen i den pågældende periode, når eleven har  

 gennemført eksamen.
I øvrigt udsteder skolen ved en skoleperiodes afslutning,  

 hvis eleven anmoder om det, bevis for den gennemgåede undervisning.
Skolens bedømmelse § 19.  I forbindelse med undervisningens gennemførelse  

 foretager skolen en løbende bedømmelse af eleven i overensstemmelse med  

 skolebedømmelsesplanen, jf. hovedbekendtgørelsen.
 Stk. 2.  Formålet med den løbende bedømmelse er at  

 hjælpe og vejlede eleven og give grundlag for udstedelse af skolevejldning  

 samt evaluere undervisningens indhold og metode.
 Stk. 3.  Formålet med skolens bedømmelse i sidste  

 skoleperiode i uddannelsen er endvidere at bidrage til grndlaget for  

 udstedelse af skolebevis, jf. § 17.
Skolevejledning § 20.  Ved skoleperiodens afslutning, jf. dog stk. 3,  

 udsteder skolen en skolevejledning til eleven og praktikvirksomheden, jf. dog  

 stk. 4.
 Stk. 2.  Skolevejledningen, der udfærdiges i  

 overensstemmelse med hovedbekendtgørelsen, skal indeholde:
Stk. 3.  Efter sidste skoleperiode i uddannelsen  

 udsteder skolen kun en skolevejledning, hvis betingelsen for udstedelse af  

 skolebevis, jf. § 17, stk. 2, ikke er opfyldt.
Skolen kan dog udstede en  

 skolevejledning efter sidste skoleperiode med angivelse af elevens eventuelle  

 behov for supplerende oplæring i praktikvirksomheden.
 Stk. 4.  Hvis eleven har gennemgået 2. skoleperiode uden  

 forudgående praktikuddannelse, udstedes skolevejldning kun til eleven.
Karakterskala § 21.  Ved karaktergivning i skoleundervisningen  

 anvendes 13-skalaen, jf. eksamensbekendtgørelsen.
Stk. 2.  Ved den afsluttende svendeprøve benyttes  

 ligeledes 13-skalaen.
Eleven har bestået svendeprøven, hvis karakteren er på  

 6,0 eller derover.
Skolens afsluttende bedømmelse § 22.  Skolen afholder eksamen i grundfag i henhold  

 til de regler, der er fastsat herfor.
 Stk. 2.  Skolen giver i øvrigt karakter i de grundfag,  

 som ikke afsluttes med eksamen efter stk. 1.
Stk. 3.  I områdefag giver skolen ved afslutningen af  

 den sidste skoleperiode en bedømmelse i forhold til slutmålene for  

 undervisningen i det enkelte områdefag, jf. § 9. Der gives karakter i  

kundebetjening og prisberegning, farvelære, materialelære, tegning og  

 layout, typografi og i teknikker.
Karaktererne lægges sammen,  

 divideres med 6 og afrundes til en decimal.
Svendeprøve § 23.  Inden udløbet af den fastsatte uddannelsestid  

 afholder det faglige udvalg en svendeprøve.
Prøven afholdes i marts, juni,  

 september og i december.
Prøverne skal placeres således, at de afsluttes om  

 fredagen i ugerne 11, 24, 37 og 50.
 Stk. 2.  Svendeprøve afholdes, når skolebevis er  

 udstedt, jf. § 17, stk. 1, og når praktikvirksomheden rettidigt har indsendt  

 praktikerklæring, der samtidig gælder som tilmelding til svendeprøve, jf. §  

 15, stk. 2.
Stk. 3.  Svendeprøven består af såvel  

 planlægningsmæssige som af praktiske skiltemaleropgaver.
Malerfagets faglige  

 Fællesudvalg udarbejder retningslinier for afholdelse af svendeprøve i  

 skiltemalerfaget, som angiver de nærmere bestemmelser for svendeprøvens  

 indhold, bedømmelse m.m.
Stk. 4.  Malerfagets faglige Fællesudvalg udpeger  

 svendeprøvekommissioner, som har til opgave at tilrettelægge, afvikle og  

 bedømme svendeprøven.
Det faglige udvalg udarbejder et regulativ for  

 nedsættelse af svendeprøvekommissioner.
 § 24.  Det faglige udvalg skal tilbyde elever, som  

 ikke består svendeprøven, en ny prøve, eventuelt efter supplerende  

 praktikuddannelse.
 Stk. 2.  Elever, som har været forhindret i at fuldføre  

 svendeprøven på grund af dokumenteret sygdom eller anden tvingende årsag, kan  

 deltage i en ny prøve efter det faglige udvalgs nærmere bestemmelse.
Ikrafttrædelses- og overgangsbestemmelser § 25.  Bekendtgørelsen træder i kraft den 1. januar  

 1998.
 Stk. 2.  Samtidig ophæves bekendtgørelse nr. 1034 af 14.  

 december 1995 om uddannelse til skiltemaler.
Stk. 3.  For elever, der har indgået uddannelsesaftale  

 før 1. januar 1998 og som mangler at gennemføre sidste skoleophold efter 1.  

 januar 1998, giver skolen ved afslutningen af sidste skoleperiode en  

 bedømmelse i forhold til slutmålene for undervisningen i det enkelte  

 områdefag, jf. § 10 i bekendtgørelse af 14. december 1995 om uddannelse til  

 skiltemaler.
Der gives karakter for hvert områdefag.
Karaktererne lægges  

 samme, divideres med 7 og afrundes til nærmeste decimal.
 Stk. 4.  Elever, der i 1997 har gennemført 2.  

 skoleperiode på 20 uger uden uddannelsesaftale skal indgå en  

 uddannelsesaftale med en varighed på 3 år med skoleophold på 3 x 5 uger.  

 Skolen fastsætter i øvrigt efter samråd med det lokale uddannelsesudvalg  

 fornødne overgangsordninger for elever, der på ikrafttrædelsestidspunktet er  

 i gang med uddannelsen.
