 I medfør af § 24, stk. 2, i lov nr. 509 af 30. juni 1993 om folkeskolen  

 fastsættes:
 § 1.  Bekendtgørelsen finder anvendelse, hvis en  

 kommunalbestyrelse vedtager et forslag om ændringer i kommunens  

 skolestruktur, som indebærer en skolenedlæggelse pr. 1. august 1994 eller  

 senere.
 Stk. 2.  En skole nedlægges, hvis:
 Stk. 3.  Ved en selvstændig skole forstås i denne  

 bekendtgørelse en skole med egen skolebestyrelse og egen leder.
 § 2.  Forslaget offentliggøres med en tilhørende kort  

 beskrivelse, herunder oplysninger om forslagets konsekvenser for den  

 fremtidige skolestruktur i kommunen.
Stk. 2.  Et medlem af kommunalbestyrelsen kan forlange  

 sin afvigende mening vedrørende forslaget tilført kommunalbestyrelsens  

 beslutningsprotokol.
Medlemmet kan endvidere forlange, at den afvigende  

 mening offentliggøres samtidig med forslaget tillige med en kort begrundelse,  

 der affattes af medlemmet.
 § 3.  Forslaget offentliggøres ved  

 kommunalbestyrelsens foranstaltning i lokale dagblade eller ugeaviser, der  

 har almindelig udbredelse i kommunen.
Stk. 2.  Kommunalbestyrelsen fastsætter en frist på  

 mindst 8 uger for fremsættelse af indsigelser m.v. mod forslaget.
Fristen  

 regnes fra datoen for udgivelsen af det dag- eller ugeblad, hvori forslaget  

 offentliggøres første gang.
 Stk. 3.  Ved offentliggørelsen skal der oplyses om  

 fristen efter stk. 2 og om de steder i kommunen, hvor forslaget er fremlagt  

 indtil indsigelsesfristen udløber.
 § 4.  Senest samtidig med offentliggørelsen efter § 3  

 sendes forslaget til udtalelse hos skolebestyrelserne ved de berørte skoler.
§ 5.  Efter udløbet af fristen efter § 3, stk. 2, og  

 efter indhentet udtalelse fra skolebestyrelserne ved de berørte skoler kan  

 kommunalbestyrelsen vedtage forslaget endeligt.
Hvis der rettidigt er fremsat  

 indsigelser m.v. mod forslaget, kan vedtagelsen dog tidligst ske 4 uger efter  

 udløbet af indsigelsesfristen.
 Stk. 2.  Hvis der vedtages ændringer i det  

 offentliggjorte forslag, der indebærer nedlæggelse af en anden skole end den,  

 der er omfattet af det offentliggjorte forslag, skal det nye forslag  

 offentliggøres og vedtages efter reglerne i denne bekendtgørelse.
 § 6.  Endelig beslutning om nedlæggelse af en skole  

 skal være truffet senest 1. december året forud for begyndelsen af det  

 skoleår, hvori nedlæggelsen vil finde sted.
 Stk. 2.  Nedlæggelse af en skole kan kun ske med  

 virkning fra begyndelsen af et skoleår.
 § 7.  Ændringer i kommunens skolestruktur som følge af  

 en skolenedlæggelse optages i et bilag til vedtægten for styrelsen af  

 kommunens skolevæsen.
 § 8.  Bekendtgørelsen træder i kraft den 1. august  

 1993.
