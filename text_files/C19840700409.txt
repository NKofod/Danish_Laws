 Fiskeriministeriets Industritilsyns cirkulære nr. 7004 af 15. marts 1984.
 Ifølge § 3 i fiskeriministeriets bekendtgørelse af 1972-02-23 (som ændret  

 ved bekendtgørelser af 1972-09-22 og 1979-07-10) om indførselskontrol med  

 fisk og fiskevarer skal enhver importør af frossen fisk (ex toldpos. 03.01)  

 (* 1) straks efter varens modtagelse fremsende anmeldelse til  

 Fiskeriministeriets Industritilsyn om det importerede partis størrelse, art  

 og oprindelse.
 Denne bestemmelse erstattede en tidligere bestemmelse om, at frossen fisk  

 kun kunne importeres, såfremt toldvæsenet ved fortoldningen fik forelagt en  

 passerseddel, attesteret af fiskerikontrollen.
 Herved forenkledes importørernes arbejde, og man opretholdt muligheden for  

 at føre fornøden kontrol med, at importeret frossen fisk opfylder danske  

 bestemmelser om kvalitet, mindstemål m.m., idet anmeldelser til  

 industritilsynet om importeret frossen fisk skulle videregives til den  

 stedlige fiskerikontrolstation.
Industritilsynet får imidlertid kun anmeldelse af en mindre del af  

 importen, og anmeldelserne er ofte ufuldstændige.
Som minimum kræves, at  

 mængden angives (i kg), at arten angives (gerne med det udenlandske  

 handelsnavn), og at oprindelsen angives korrekt (f.eks. ikke ved et  

 tilfældigt transitland).
 Man skal derfor gentage anmodningen i cirkulæreskrivelse af 1974-01-15  

 (Gen 0/1) om, at fiskerikontrollen omgående - gerne telefonisk - underretter  

 industritilsynet om partier af importeret, frossen fisk, som man får kendskab  

 til f.eks. ved tilsyn, og hvorom man ikke herfra har fået oplysning.
 Industritilsynet får derved mulighed for at påtale manglende anmeldelse  

 overfor importørerne med henvisning til straffebestemmelserne i § 1, stk. 2,  

 i ovennævnte bekendtgørelse af 1972-02-23.
Fiskerikontrolstationerne bedømmer i et vist omfang importeret, frossen  

 fisk, og det har f.eks. med nogle filetfabrikker med et væsentligt forbrug af  

 importeret, frossen råvare været aftalt, at importen anmeldes direkte til den  

 stedlige fiskerikontrolstation, som så periodevis indberetter hertil.
Sådanne  

 aftaler vil fortsat kunne opretholdes efter aftale med industritilsynet.
Aksel Birch (* 1) Positionsangivelsen »toldpos. 03.01« skal være  

 »toldpos. 03.03 og ex toldpos. 03.04«, som følge af den nye  

 brugstarifs ikrafttræden den 1. januar 1988.
