 Med virkning fra 1. april 1988 etableres en forsikringsmæssig  

 pensionsordning i PFA-Pension for tjenestemandslignende ansatte i staten  

 efter aftale indgået mellem Finansministeriet og henholdsvis  

 Statstjenestemændenes Centralorganisation II (CO II) og Statsansattes Kartel  

 (STK), tjenestemandssektionen (tidligere CO I).
 Tjenestemandslignende ansatte ved institutioner med mere end 50 pct.  

 statstilskud omfattes af ordningen, hvis de ikke i forvejen har anden  

 obligatorisk pensionsordning som led i ansættelsen.
Aftalerne betyder, at ansættelsesmyndigheden skal sørge for, at der  

 snarest muligt indbetales pensionsbidrag til PFA-Pension for - tjenestemandslignende ansatte i staten og ved statstilskudsberettigde  

 institutioner omfattet af CO II's/henholdsvis STK, tjenestemandssektionens  

 forhandlingsret, og som ikke er omfattet af anden obligatorisk  

 pensionsordning - som har været ansat på tjenestemandslignende vilkår i 1 år eller mere,  

 og - som er ansat på 1/2 tid eller mere af den til enhver tid gældende  

 arbejdstid.
Pensionsbidragene - udgør fra 1. april 1988 - 31. marts 1990 2 pct. i egetbidrag og 4 pct. i  

 arbejdsgiverbidrag, - beregnes af den pensionsgivende løn på det pågældende skalatrin opregnet  

 med 100/98, jf.
Tabel 1.1.2 i Finansministeriets lønoversigter - indbetales månedsvis til PFA-Pension, postgiro nr. 6 00 11 57.
 Ved lønanvisning over Statens centrale lønanvisning anvendes ved  

 bidragsbetalinger »pensionskassenummer 01001«.
 Andre indbetalingsmåder aftales med PFA-Pension (kontorchef Claus  

 Mikkelsen - 01 20 77 11 - lok. 4501).
Det bemærkes, at tjenestemandslignende ansatte med uddannelse som  

 socialrådgiver, bibliotekar eller sygeplejerske vil blive søgt optaget i de  

 for disse uddannelsesgrupper etablerede pensionskasser/-ordninger.
Der vil  

 senere blive udsendt særskilt meddelelse herom.
 Fra 1. april 1990 stiger pensionsbidragene til henholdsvis 4 pct. i  

 egetbidrag og 8 pct. i arbejdsgiverbidrag af den pensionsgivende løn opregnet  

 med 100/96.
 Eventuelle tvivlsspørgsmål, om konkrete ansatte skal være omfattet af  

 pensionsordningen, kan forelægges skriftligt for Finansministeriet,  

 Administrations- og Personaledepartementet, med oplysning om  

 stillingsbetegnelse, ansættelsesform, centralorganisations tilhørsforhold,  

 ansættelsestidspunkt og beskæftigelsesgrad.
 De enkelte ansættelsesmyndigheder vil senere blive kontaktet fra  

 PFA-Pension med henblik på proceduren vedrørende fremtidige  

 tjenestemandslignende ansatte, som skal omfattes af ordningen.
For den enkelte ansatte skal der udfyldes en optagelsesbegæring, der er  

 optrykt som bilag 1 til dette cirkulære.
Ansættelsesmyndigheden skal som  

 arbejdsgiver udfylde felterne betegnet »arbejdsgiver« og  

 »oplysninger om forsikringer« samt underskrive  

 optagelsesbegæringen.
Initiativet til udfyldelsen af optagelsesbegæringen vil typisk komme fra  

 den ansatte.
Ansættelsesmyndigheden må sørge for, at forudsætningerne for  

 optagelse i ordningen er opfyldt samt at alle tjenestemandslignende ansatte  

 uden pensionsordning bliver optaget.
Yderligere skemaer med  

 optagelsesbegæring kan rekvireres i PFA-pension, tlf. nr. 01 20 77 11 - lok.  

 4501.
 Det bemærkes, at bidragsbetalingen skal iværksættes snarest muligt og skal  

 ikke afvente den individuelle optagelsesprocedure.
P.
M.
V.
E.
B.
