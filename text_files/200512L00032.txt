Fremsat den 6. oktober 2005 af  

 undervisningsministeren (Bertel Haarder) Forslag til Lov om ændring af lov om bonus til elever i ungdomsuddannelse  

 med lønnet praktik (Omlægning af  

 bonusordningen) § 1 I lov nr. 1325 af 20. december 2000 om bonus til elever  

 i ungdomsuddannelse med lønnet praktik foretages følgende ændringer:
 1.  


  

 § 1, stk. 1,  

  

 affattes således:
»  

 Staten yder bonus til elever, der har  

 gennemført en erhvervsuddannelse, landbrugets grunduddannelse eller en  

 grundlæggende social- og sundhedsuddannelse, og til elever, der har  

 gennemført  

 en uddannelse, der efter beslutning truffet af bestyrelsen for  

 Arbejdsgivernes  

 Elevrefusion kan sidestilles med erhvervsuddannelser, jf. § 4, stk. 1, i lov  

 om  

 Arbejdsgivernes Elevrefusion.« 2.  


  

 § 1, stk. 3,  

  

 affattes således:
»Stk. 3.  

  

 Der ydes ikke bonus for at gennemføre en uddannelse  

 til elever, for hvilke arbejdsgiveren har været berettiget til voksensats  

 efter  

 de regler, der er fastsat af bestyrelsen for Arbejdsgivernes Elevrefusion i  

 forbindelse med udbetaling af lønrefusion efter lov om Arbejdsgivernes  

 Elevrefusion.« 3.  


  

 § 2, stk. 1,  

  

 affattes således:
»  

 Bonus udbetales i juni måned efter, at  

 eleven har gennemført sin uddannelse.
Bonus udgør højst 83,33 kr. pr. måned,  

 eleven har været under uddannelse.« 4.  

  

 I  

  

 § 2, stk. 2,  

  

 udgår  

 »i perioden fra den 1. marts i det forudgående år til udgangen  

 af februar i udbetalingsåret«  

 og  

 »i den nævnte periode«.
 5.  

  

 I  

  

 § 2, stk. 3,  

  

 ændres »hvor  

 uddannelsesforholdet ophører« til: »hvor uddannelsen er gennemført«.
 6.  


  

 § 2, stk. 4,  

  

 ophæves.
 7.  

  

 I  

  

 § 3, 4. pkt.,  

  

 udgår »og skoler«.
 8.  

  

 I  

  

 § 3  

  

 indsættes som  

  

 5. pkt.  

  

 :
»Undervisningsministeren kan bestemme, at skoler skal overføre oplysningerne  

 elektronisk.« § 2 Stk. 1.  

  

 Loven  

 træder i kraft den 1. januar 2006.
 Stk. 2.  

  

 § 1, nr. 3, har  

 virkning for bonus, der er optjent fra 1. marts 2005, jf. dog stk. 3.
Stk. 3.  

  

 Bonus, der er  

 optjent fra 1. marts 2005 af elever, der senest den 31. december 2005  

 afslutter  

 deres uddannelsesforløb, uden at uddannelsen er gennemført, udbetales i juni  

 2006 efter de gældende regler på optjeningstidspunktet.  

 Uddannelsesinstitutionerne orienterer Arbejdsgivernes Elevrefusion om, hvilke  

 elever der kan opnå bonus efter denne bestemmelse.
Undervisningsministeren  

 kan  

 bestemme, at orienteringen skal ske elektronisk.
Bemærkninger til lovforslaget Almindelige bemærkninger 1. Indledning Det foreslås, at bonusordningen omlægges fra en løbende årlig  

 ydelse til én samlet bonus ved gennemførelse af uddannelsen.
Formålet med  

 omlægningen er at motivere flere unge til at færdiggøre deres påbegyndte  

 uddannelse.
2. Baggrunden for lovforslaget Bonusordningen blev indført i forbindelse med finansloven for  

 2001 og havde til formål at kompensere eleverne for virkningen af det  

 uændrede  

 personfradrag fra 2000 til 2001. Ordningen var ikke uddannelsesmotiveret og  

 skulle således ikke have nogen regulerende effekt i forhold til unges  

 uddannelsesadfærd.
 Elever, som er under uddannelse inden for en række  

 grundlæggende erhvervsrettede uddannelser, herunder f.eks.  

 erhvervsuddannelser,  

 landbrugets grunduddannelser og grundlæggende social- og sundhedsuddannelser,  

 modtager efter den gældende ordning en gang årligt i juni måned en bonus, som  

 højst kan udgøre  

 83,33 kr. pr. måned.  

 Den gennemsnitlige årlige bonusudbetaling er på ca. 710 kr. og udgør omkring  

 1  

 pct. af årslønnen for en 1. års elev, hvilket svarer til ca. 60 kr. om  

 måneden.
Optjeningsperioden løber fra 1. marts i det foregående år til  

 28. februar i udbetalingsåret og omfatter de perioder, hvor eleven har været  

 under uddannelse i henhold til skriftlig uddannelsesaftale med en  

 arbejdsgiver,  

 og de måneder, hvor eleven eventuelt har været i skolepraktik.
Det er en  

 betingelse for udbetaling af bonus, at uddannelsesforholdet har varet mindst  

 3  

 måneder.
Der ydes ikke bonus til elever, for hvilke arbejdsgiveren er  

 berettiget  

 til den særlige voksensats (voksenlærlinge).
 Administrationen af ordningen, der er relativ tung, varetages  

 af Arbejdsgivernes Elevrefusion (AER). Undervisningsministeriet afholder  

 AERs  

 udgifter i forbindelse med bonusordningen, herunder administrationsudgifter.
3. Forarbejder Forarbejderne til lov om bonus til elever i ungdomsuddannelse  

 med lønnet praktik findes i Folketingstidende 2000-2001 (L 85), Folketingets  

 forhandlinger, spalte 1349, 2272 og 2660, Tillæg A, spalte 2204, 2209, Tillæg  

 B, spalte 207 og Tillæg C, spalte 258.
4. Lovforslagets indhold Det foreslås, at ordningen med bonus til elever i  

 ungdomsuddannelse med lønnet praktik omlægges fra en løbende årlig ydelse til  

 én samlet bonus, der udbetales, efter eleven har gennemført sin uddannelse.
I  

 trindelte uddannelser udbetales bonus, når et kompetencegivende trin i  

 uddannelsen er gennemført.
Med omlægningen får bonusordningen et  

 uddannelsesmæssigt sigte, idet formålet med omlægningen er at motivere flere  

 unge til at færdiggøre deres påbegyndte uddannelser, herunder give et   

 om end  

 beskedent  økonomisk incitament til dette.
En slutbonus på 3.000 kr.  

 har en  

 større effekt end den nuværende ordning, der ikke indeholder et incitament  

 til  

 at færdiggøre en uddannelse.
 Incitamentet i den foreslåede ændring af bonusordningen og de  

 forventede administrative lettelser vil slå igennem allerede for den bonus,  

 som  

 eleverne har optjent i perioden fra marts 2005. Der foreslås dog en  

 overgangsordning  

 for de elever, der afbryder uddannelsen inden lovens ikrafttræden.
 Bonus skal fortsat beskattes som B-indkomst, og der skal  

 betales arbejdsmarkedsbidrag af beløbet.
5. Økonomiske og administrative konsekvenser  

 for stat, kommuner og amtskommuner Omlægningen til slutbonus medfører en administrativ forenkling  

 for AER, idet der fremover kun skal udbetales bonus én gang pr. elev.  

 Lovforslaget medfører derfor en forventet mindreudgift til administration på  

 ca. 1. mio. kr. årligt.
Lovforslaget skønnes med en vis usikkerhed at medføre  

 statslige mindreudgifter til bonus og administration i AER-regi på 11,6-53,2  

 mio. kr. årligt.
Grundet likviditetsforskydninger vil besparelsen i de første  

 år være højere, jævnfør nedenstående tabel:
2006 2007 2008 2009 Likviditetsforskydning 52,2 31,0 10,6 10,7 Administration 1,0 1,0 1,0 1,0 Omprioriteringspotentiale i alt 53,2 32,0 11,6 11,7 6. Økonomiske og administrative konsekvenser  

 for erhvervslivet Lovforslaget har ingen økonomiske og administrative  

 konsekvenser for erhvervslivet.
7. Administrative konsekvenser for borgerne Lovforslaget har ingen økonomiske og administrative  

 konsekvenser for borgerne.
8. Miljømæssige konsekvenser Lovforslaget har ingen miljømæssige konsekvenser.
9. Forholdet til EU-retten Lovforslaget indeholder ikke EU-retlige aspekter.
10. Høring Et udkast til lovforslaget har været sendt i høring hos  

 følgende myndigheder og organisationer: Amtsrådsforeningen i Danmark,  

 Arbejdsgivernes Elevrefusion, Bornholms Regionskommune, Dansk  

 Arbejdsgiverforening, Dansk Landbrug, Danmarks Erhvervsskoleforening,  

 Danmarks  

 Evalueringsinstitut, De Samvirkende Invalideorganisationer, Det Centrale  

 Handicapråd, Erhvervsskolernes elevorganisation, Finanssektorens  

 Arbejdsgiverforening,  

 Foreningen af landbrugsskoler i Danmark, Foreningen af Registrerede  

 Revisorer,  

 Foreningen af Skoleledere ved de tekniske skoler, Foreningen af  

 Statsautoriserede Revisorer, Frederiksberg Kommune, Funktionærernes og  

 Tjenestemændenes Fællesråd, Handelsskolernes Bestyrelsesforening, HFI,  

 Håndværksrådet, Kommunernes Landsforening, Kommunernes Revision, Københavns  

 Kommune, Landsorganisationen i Danmark, Landssammenslutningen af  

 handelsskoleelever, Rigsrevisionen, Rådet for de Grundlæggende  

 Erhvervsrettede  

 Uddannelser, Sammenslutningen af Landbrugets Arbejdsgiverforeninger og  

 SU-styrelsen.
11. Sammenfattende skema Positive konsekvenser/mindre udgifter (hvis ja, angiv  

 omfang) Negative konsekvenser/merudgifter (hvis ja, angiv  

 omfang) Økonomiske konsekvenser for stat, kommuner og  

 amtskommuner Statslige mindreudgifter til bonus og administration i  

 AER-regi på 11,6  53,2 mio. kr. årligt Ingen Administrative konsekvenser for stat, kommuner og  

 amtskommuner Ingen Ingen Økonomiske konsekvenser for erhvervslivet Ingen Ingen Administrative konsekvenser for erhvervslivet Ingen Ingen Administrative konsekvenser for borgerne Ingen Ingen Miljømæssige konsekvenser Ingen Ingen Forholdet til EU-retten Lovforslaget indeholder ikke EU-retlige aspekter Bemærkninger til lovforslagets enkelte bestemmelser Til § 1 Til nr. 1 Det foreslås, at bonusen omlægges fra en årlig ydelse under  

 uddannelsen til en slutbonus, der udbetales, når eleven har gennemført sin  

 uddannelse.
En uddannelse er gennemført, når den afsluttes med et  

 uddannelsesbevis.
Et trin eller speciale i en erhvervsuddannelse er en  

 selvstændig uddannelse, hvortil der ydes bonus, hvis uddannelsen er afsluttet  

 med et uddannelsesbevis.
Som eksempel kan nævnes, at landbrugets  

 grunduddannelse ikke er trindelt, og modul 1 er ikke kompetencegivende.
Der  

 ydes derfor først bonus for at gennemføre landbrugets grunduddannelse, når  

 hele  

 uddannelsen er gennemført.
Forslaget ændrer ikke på, hvilke uddannelser der  

 er  

 omfattet af bonusordningen til elever i ungdomsuddannelse med lønnet praktik.  

 Elever vil fortsat kunne modtage bonus, når deres erhvervsuddannelse er  

 gennemført med skolepraktik som hel eller delvis erstatning for  

 virksomhedspraktik.  

 En elev vil kunne modtage bonus, såfremt eleven gennemfører flere af de  

 omfattede uddannelser.
Erhvervsuddannelse plus (eud+) berettiger ikke til  

 bonus.
Til nr. 2 Forslaget viderefører undtagelsen for voksenelever, idet disse  

 fortsat ikke optjener bonus.
Til nr. 3 Det foreslås, at bonusen omlægges fra en årlig ydelse under  

 uddannelsen til en slutbonus, der udbetales, når eleven har gennemført sin  

 uddannelse.
Udbetalingen vil ske i juni måned efter, at eleven har gennemført  

 sin uddannelse.
Forslaget er i praksis en videreførelse af reglen om, at  

 beløbet højst kan udgøre 1.000 kr. pr. år, svarende til 83,33 kr. pr. måned,  

 hvor eleven har været under uddannelse.
Det er planen, at udbetalinger skal ske via NemKonto.
I henhold  

 til §1, stk. 1, i lov nr. 1203 af 27. december 2003 om offentlige betalinger  

 m.v. samt bekendtgørelse nr. 316 af 6. april 2005, skal personer over 18 år,  

 som i henhold til lov om Det Centrale Personregister er tildelt et  

 personnummer,  

 og som ikke er registreret som udrejst af Danmark, anvise en konto i et  

 pengeinstitut (en »Nemkonto«), hvortil offentlige myndigheder med frigørende  

 virkning kan foretage udbetaling af pengebeløb.
Til nr. 4 Forslaget medfører, at den samlede bonus, der udbetales, når  

 eleven har gennemført sin uddannelse, optjenes i de måneder, hvor eleven har  

 været under uddannelse i henhold til en skriftlig uddannelsesaftale med en  

 arbejdsgiver, og i de måneder, hvor eleven eventuelt har været i  

 skolepraktik.
Til nr. 5 Forslaget er en konsekvens af forslaget i nr. 1.
Til nr. 6 Det er ikke muligt at gennemføre en ungdomsuddannelse med  

 lønnet praktik på tre måneder, og kravet om, at uddannelsesforholdet skal  

 vare  

 mindst tre måneder, ophæves derfor som overflødigt.
Til nr. 7 Forslaget er en konsekvens af forslaget i nr. 8.
Til nr. 8 Undervisningsministeren kan bestemme, at oplysningerne fra  

 skolerne til brug for administrationen af ordningen skal meddeles  

 elektronisk.  

 Blandt andet skal uddannelsesinstitutionerne som noget nyt meddele til AER,  

 at  

 eleverne har afsluttet uddannelsen.
Det forventes, at disse oplysninger  

 allerede findes elektronisk.
Til § 2 Til stk. 1 Det foreslås, at loven træder i kraft den 1. januar 2006.
Til stk. 2 Det foreslås, at  

 omlægningen af bonusordningen skal have virkning for den bonus, der er  

 optjent  

 siden 1. marts 2005. De elever, som afslutter deres uddannelse den 1. januar  

 2006 eller derefter, vil få udbetalt deres optjente bonus som en slutbonus.  

 Bonusen, der er optjent siden marts 2005, ville efter den nugældende ordning  

 først være blevet udbetalt i juni 2006.
Til stk. 3 Der foreslås en overgangsordning, der sikrer, at de elever, der  

 inden lovens foreslåede ikrafttrædelsesdato har afbrudt en uddannelse, kan få  

 udbetalt den optjente bonus uanset lovforslagets vedtagelse.
Til brug for  

 administrationen  

 af overgangsordningen skal AER have oplysninger om, hvilke elever der har  

 afbrudt deres uddannelse senest 31. december 2005. Det forventes, at disse  

 oplysninger allerede findes elektronisk.
Bilag 1 lovforslaget sammenholdt med gældende lov Gældende formulering Lovforslaget 1.  


  

 § 1, stk. 1,  

  

 affattes således:
 § 1.  

  

 Staten  

 yder bonus til elever, der er under erhvervsuddannelse, landbrugets  

 grunduddannelse, grundlæggende social- og sundhedsuddannelser og til elever  

 under uddannelser, der efter beslutning truffet af bestyrelsen for  

 Arbejdsgivernes Elevrefusion kan sidestilles med erhvervsuddannelser, jf. §  

 4, stk. 1, i lov om Arbejdsgivernes Elevrefusion, samt til elever i  

 skolepraktik, jf. lov om erhvervsuddannelser.
»  

 Staten yder bonus til elever, der har  

 gennemført en erhvervsuddannelse, landbrugets grunduddannelse eller en  

 grundlæggende social- og sundhedsuddannelse, og til elever, der har  

 gennemført  

 en uddannelse, der efter beslutning truffet af bestyrelsen for  

 Arbejdsgivernes Elevrefusion kan sidestilles med erhvervsuddannelser, jf. §  

 4, stk. 1, i lov om Arbejdsgivernes Elevrefusion.« 2.  


  

 § 1, stk. 3,  

  

 affattes således:
 Stk. 3. Der ydes ikke bonus til elever, for hvilke  

 arbejdsgiveren er berettiget til voksensats efter de regler, der er fastsat  

 af bestyrelsen for Arbejdsgivernes Elevrefusion i forbindelse med udbetaling  

 af lønrefusion efter lov om Arbejdsgivernes Elevrefusion.
»Stk. 3.  

  

 Der ydes ikke bonus for en  

 gennemført uddannelse til elever, for hvilke arbejdsgiveren har været  

 berettiget til voksensats efter de regler, der er fastsat af bestyrelsen for  

 Arbejdsgivernes Elevrefusion i forbindelse med udbetaling af lønrefusion  

 efter lov om Arbejdsgivernes Elevrefusion.« 3.  


  

 § 2, stk. 1,  

  

 affattes således:
§ 2.  

  

 Bonus  

 udbetales til eleven en gang årligt i juni måned.
Bonus kan højst udgøre  

 1.000 kr. årligt svarende til 83,33 kr. pr. måned.
»  

 Bonus udbetales i juni måned efter, at  

 eleven har gennemført sin uddannelse.
Bonus udgør højst 83,33 kr. pr. måned,  

 eleven har været under uddannelse.« Stk. 2.  

  

 Bonus  

 optjenes  

 i de måneder, hvor eleven i perioden fra den 1. marts i det  

 forudgående år til udgangen af februar i udbetalingsåret har været under  

 uddannelse  

 i henhold til en skriftlig uddannelsesaftale med en arbejdsgiver, og i de  

 måneder, hvor eleven i den nævnte periode eventuelt har været i skolepraktik.
 4.  

  

 I  

  

 § 2, stk. 2,  

  

 udgår  

 »i perioden fra den 1. marts i det forudgående år til udgangen  

 af februar i udbetalingsåret«  

 og  

 »i den nævnte periode«.
Stk. 3.  

  

 Optjening af  

 bonus begynder den 1. i den kalendermåned, hvor uddannelsesforholdet i  

 henhold til stk. 2 er begyndt, dog tidligst fra den 1. i den måned, hvor  

 eleven fylder 18 år.
Optjeningen ophører med udgangen af den måned, hvor  

 uddannelsesforholdet ophører.
 5.  

  

 I  

  

 § 2, stk. 3,  

  

 ændres »hvor uddannelsesforholdet  

 ophører« til: »hvor uddannelsen er gennemført«.
 Stk. 4.  

  

 Det er en  

 betingelse for udbetaling af bonus, at uddannelsesforholdet har varet mindst  

 3 måneder.
 6.  


  

 § 2, stk. 4,  

  

 ophæves.
§ 3.  

  

 Bonusordningen administreres af Arbejdsgivernes Elevrefusion (AER).  

 Bestyrelsen for Arbejdsgivernes Elevrefusion fastsætter regler om udbetaling  

 af bonus.
Bestyrelsen for Arbejdsgivernes Elevrefusion fastsætter efter  

 aftale med undervisningsministeren nærmere regler om de oplysninger, som  

 elever og arbejdsgivere vil være forpligtet til at afgive til AER og  

 skolerne, og som skolerne skal afgive til AER, jf. § 26 i lov om  

 Arbejdsgivernes  

 Elevrefusion.
Oplysningerne fra arbejdsgivere og skoler kan indhentes i  

 elektronisk form.
 7.  

  

 I  

  

 § 3, 4. pkt.,  

  

 udgår »og skoler«.
 8.  

  

 I  

  

 § 3  

  

 indsættes som  

  

 5. pkt.  

  

 :
