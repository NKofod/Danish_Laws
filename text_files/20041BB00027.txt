Fremsat den 22. oktober 2004 af  

 Villy Søvndal (SF),  

 Anne Baastrup (SF) og Aage Frandsen (SF) Forslag til folketingsbeslutning om  

 børnefamiliers ret til omsorgsdage Folketinget pålægger regeringen at arbejde for, at der snarest  

 muligt skabes bedre vilkår for børnefamilierne, således at de har ret til at  

 være hjemme hos deres syge børn.
Regeringen opfordres derfor til at fremsætte  

 de nødvendige lovforslag, der sikrer, at forældre kan passe deres børn under  

 3  

 år i op til 6 dage om året og børn på 3 år eller derover i 3 dage om året.  

 Denne ret skal være et supplement til de eksisterende regler for omsorgsdage.
Bemærkninger til forslaget Beslutningsforslaget er en uændret genfremsættelse af  

 beslutningsforslag nr.
B 128, folketingsåret 2003-04, se Folketingstidende  

 2003-04, forhandlingerne side 7545 og 10775, tillæg A side 6038 og 6040 samt  

 tillæg B side 1453.
Socialistisk Folkeparti ønsker, at der fokuseres på børns tid  

 med deres forældre.
Forslagsstillerne mener, at det er en afgørende  

 forbedring  

 at give forældre mulighed for at afholde flere omsorgsdage, så de får  

 mulighed  

 for at passe deres børn, når de eksempelvis er syge.
Socialistisk Folkeparti  

 fremsætter derfor dette beslutningsforslag om omsorgsdage.
Socialistisk  

 Folkeparti mener, at det er vigtigt, at alle forældre får ret til at afholde  

 omsorgsdage.
Det er derved ikke kun via overenskomst, man som forældre får  

 denne ret.
Forældre, der allerede i dag har ret til omsorgsdage, får  

 suppleret  

 disse med det her foreslåede antal omsorgsdage.
Det er vigtigt for  

 Socialistisk  

 Folkeparti, at alle forældre fortsat har ret til at afholde barnets første  

 sygedag uafhængigt af reglerne for omsorgsdage.
Socialistisk Folkeparti genfremsætter med dette  

 beslutningsforslag et af fem elementer i et tidligere fremsat  

 beslutningsforslag  

 om børns rettigheder, jf. beslutningsforslag nr.
B 47, folketingsåret 1998-99  

 (se Folketingstidende 1998-99, forhandlingerne side 2121 og tillæg A side  

 2382  

 og 2386). Socialistisk Folkeparti ønsker at sætte fokus på den del af det  

 tidligere beslutningsforslag nr.
B 47, der omhandler omsorgsdage, der fremgik  

 af emnet »Børns ret til tid med deres forældre«.
Heri blev det præciseret, at på trods af at arbejdstiden er  

 kortere end nogen sinde før, så er familiernes hverdagsliv indrettet således,  

 at børn har for lidt tid sammen med deres forældre.
Derfor mente Socialistisk  

 Folkeparti, at der var brug for en række tiltag til sikringen af dette:
  Forlænget barselorlov.
  Forbedrede og udbyggede orlovsordninger, også til fædrene.
  Flere omsorgsdage m.m.
Beslutningsforslag nr.
B 47 var dengang affødt af nye gryende  

 ideer blandt unge socialdemokrater i debatgruppen Café au lait.
Desværre led  

 Socialistisk Folkepartis forslag og de unge socialdemokraters ideer en krank  

 skæbne under den daværende SR-regering.
 Så meget desto mere glædeligt er det nu, at en borgerlig  

 socialminister spiller ud med en række forslag af lignende karakter, jf.  

 bl.a.  

 artiklen i Jyllands-Posten den 9. februar 2004: »Minister: Bedre vilkår for  

 børnefamilier«.
 Socialministerens udspil omhandler bl.a. en pasningsgaranti for  

 børn, der er fyldt 6 måneder, og ret til op til 6 omsorgsdage for forældre  

 med  

 syge børn.
 Socialistisk Folkeparti ønsker, at regeringen tager disse udspil  

 op og realiserer dem til gavn for børn og forældre.
Beslutningsforslag nr.
B 47 pegede endvidere på behovet for  

 pasningsgaranti med kvalitet og udviklingsmuligheder for det enkelte barn  

 samt  

 ret til rådgivning for børn.
Forslagsstillerne henleder derfor opmærksomheden  

 på, at Socialistisk Folkeparti den 21. oktober 2004 har fremsat  

 beslutningsforslag  

 nr.
B 26, forslag til folketingsbeslutning om sundhedsplejens og  

 daginstitutionernes rolle i bekæmpelsen af den negative sociale arv.  

 Socialistisk Folkeparti opfordrer heri regeringen til at sikre bl.a.  

 pasningsgaranti.
Skriftlig fremsættelse Villy Søvndal  

  

 (SF):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om børnefamiliers ret til omsorgsdage.
(Beslutningsforslag nr.
B 27).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
