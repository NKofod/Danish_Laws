BEKENDTGØRELSE OM DETAILFORSKRIFTER FOR KØRETØJERS INDRETNING OG UDSTYR HJEMMEL:
 Denne bekendtgørelse om detailforskrifter for køretøjers indretning og  

 udstyr er udstedt med hjemmel i § 68, stk. 1, og § 118, stk. 3 i færdselslov  

 nr. 287 af 10. juni 1976, og i overensstemmelse med § 44 i bekendtgørelse om  

 køretøjers indretning og udstyr m.v.
 Efter kgl. anordning er denne bekendtgørelse undtaget fra kundgørelse i  

 Lovtidende.
 STRAF:
 Overtrædelse af bekendtgørelsens krav til køretøjers indretning og udstyr  

 straffes med bøde.
 GYLDIGHEDSOMRÅDE:
 Bekendtgørelsen gælder for køretøjer, der registreres, godkendes eller  

 tages i brug første gang på ikrafttrædelsesdatoen eller senere.
 Ethvert køretøj kan dog straks indrettes i overensstemmelse med  

 bekendtgørelsen.
 ÆLDRE KØRETØJER:
De hidtidige bestemmelser vedrørende indretning og udstyr gælder fortsat  

 for køretøjer, der er registreret, godkendt eller taget i brug inden  

 ikrafttrædelsesdatoen, medmindre andet bestemmes i denne bekendtgørelse.
I  

 bilag 4 findes en oversigt over bekendtgørelser om køretøjers indretning og  

 udstyr, hvori der er fastsat bestemmelser, der tillige finder anvendelse på  

 ældre køretøjer.
 KØRETØJER TIL ERHVERVSMÆSSIG PERSONBEFORDRING:
De indretnings- og udstyrskrav, der er fastsat i bekendtgørelse nr. 175 af  

 21. maj 1962 om motorkøretøjer, der erhvervsmæssigt benyttes til befordring  

 af personer, gælder fortsat.
Endvidere gælder Ministeriet for Offentlige  

 Arbejders bekendtgørelser nr. 401 af 14. september 1979 om hyrekørsel, nr. 87  

 af 10. marts 1980 om særlige krav til hyrevogne samt nr. 140 af 24. marts  

 1981 om kontrolapparater, taksametre og trafikbøger i hyrevogne.
 KØRETØJER TIL TRANSPORT AF FARLIGT GODS:
 For køretøjer til transport af farligt gods gælder endvidere de  

 indretnings- og udstyrskrav, der er fastsat i bekendtgørelse nr. 2 af 2.  

 januar 1985 om national vejtransport af farligt gods og i de tilhørende  

 tekniske forskrifter.
 Når reglerne i den nævnte bekendtgørelse tillige får virkning for klasse  

 3, brandfarlige væsker, jfr. bekendtgørelsens § 1, ophæves detailforskriften  

 412 om køretøjer til transport af brandfarlige væsker.
 ÆNDRINGER:
Bekendtgørelsen er ændret i forhold til bekendtgørelsen af 28. januar 1986  

 om detailforskrifter for køretøjers indretning og udstyr (detailforskrifter  

 for køretøjer 1986). Ændringerne er - bortset fra rent redaktionelle  

 ændringer - markeret med lodret streg i margenen.
En oversigt over ændringer  

 af indholdsmæssig karakter findes i bilag 2.
 IKRAFTTRÆDEN:
 Bekendtgørelsen træder i kraft den 1. april 1987.
