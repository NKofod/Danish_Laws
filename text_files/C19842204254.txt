(Tekniske skoler) Efter indstilling fra det faglige fællesudvalg for gartneri og fra  

 erhvervsuddannelsesudvalget for jordbrugsområdet samt efter forelæggelse for  

 erhvervsuddannelsesrådet godkender direktoratet herved følgende ændringer i  

 gartnerfagets lærlinge- og efg-uddannelser med virkning fra skoleåret  

 1984/85.
1. Lærlingeuddannelserne inden for planteskoler,  

 væksthus- og frilandsgartneri samt frugt- og bæravl afkortes med 1 måned,  

 således at den samlede læretid fremover udgør 3 år og 5 måneder.
I  

 uddannelserne indgår 3 skoleophold af henholdsvis 6, 13 og 8 ugers varighed.
2. Efg-uddannelserne inden for planteskoler, væksthus-  

 og frilandsgartneri samt frugt- og bæravl er på 2 år og 10 måneder.
I  

 uddannelserne indgår 2 skoleophold af henholdsvis 13 og 8 ugers varighed.
 Kursusplanerne for lærlingeuddannelsens trin 2 og 3 vil være identiske med  

 efg-uddannelsens skoleophold, hvorved der etableres mulighed for samlæsning  

 mellem lærlinge og efg-elever.
 Det bemærkes, at anlægsgartneruddannelsen ikke er omfattet af ændringerne.
 Med denne skrivelse ophæves samtidig direktoratets skrivelse af 1. juli  

 1981 (V-496) samt bestemmelserne vedr. frilandsgartner, frugt- og bæravler,  

 planteskolegartner og væksthusgartner nævnt i direktoratets skrivelse af 4.  

 juni 1981 (V-492).
 P.d.v.
 e.b.
Jens Pehrson underv.insp.
