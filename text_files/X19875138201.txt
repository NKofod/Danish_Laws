 Et pengeinstituts ledere ville påtage sig hvervet som likvidator.
 Tilsynet udtalte, at dette er i strid med loven, men at der i særlige  

 tilfælde ville kunne gives dispensation.
 Tilsynets skrivelse af 31. marts 1987 vedrørende spørgsmålet om, hvorvidt  

 det generelt kan anses for at være foreneligt med bank- og sparekasselovens §  

 19, stk. 5, at direktører, vicedirektører, underdirektører og dermed  

 ligestillede samt filialbestyrere påtager sig hvervet som likvidator.
 Tilsynet udtalte, at man som udgangspunkt vil anse påtagelse af hvervet  

 som likvidator for at være deltagelse i anden erhvervsvirksomhed i henhold  

 til bank- og sparekasselovens § 19, stk. 5.
 Der lægges i den forbindelse vægt på, at ifølge aktieselskabslovens § 121  

 og anpartsselskabslovens § 90 træder likvidator i bestyrelsens og  

 direktionens sted samt tegner selskabet udadtil, jfr. aktieselskabslovens §  

 60 og anpartsselskabslovens § 41. Dette medfører, at likvidator i den  

 periode, som normalt vil gå, før en igangværende virksomheds drift helt kan  

 indstilles, må påtage sig både at varetage den daglige ledelse af selskabet  

 samt føre det overordnede tilsyn i bestyrelsens sted.
Tilsynet kan i ganske særlige tilfælde tillade undtagelser fra forbudet i  

 § 19, stk. 5, 1. pkt., 1. led.
Dette forudsætter en forelæggelse for tilsynet  

 i hvert enkelt tilfælde.
