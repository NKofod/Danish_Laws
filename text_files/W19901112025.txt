Tiltale var rejst mod en bilist i anledning af et færdselsuheld,  

 hvorved hans kæreste gennem 3 år og hans lillebror kom alvorligt til skade.  

 Tiltalte erkendte sig under et retsmøde skyldig og forklarede om sit forhold  

 til de tilskadekomne.
Sagen blev herefter forelagt for Rigsadvokaten, der  

 kunne tiltræde, at tiltale blev frafaldet, såfremt byretten sluttede  

 behandlingen af sagen.(* 2) En 18-årig mand var tiltalt for overtrædelse af straffelovens § 249 og færdselsloven ved som fører af en bil at have  

 overset hajtænder og skiltning, hvorved han kørte ud foran en bus, der ramte  

 hans bil, således at to af tiltaltes passagerer kom alvorligt til skade.
Den  

 kvindelige passager pådrog sig svær diffus hjernekvæstelse og nøglebensbrud,  

 således at der kunne komme blivende men af hjernekvæstelsen, medens den  

 mandlige passager fik en let hjernerystelse og beskadigelse af leveren,  

 således at han måtte operes to gange i løbet af en måneds indlæggelse.
Under et retsmøde erkendte tiltalte sig skyldig og forklarede, at den  

 kvindelige passager var hans kæreste gennem 3 år, og at de boede sammen så  

 ofte, det kunne lade sig gøre, og i hvert fald hver weekend.
Den mandlige  

 passager var hans lillebror.
Sagen blev udsat og forelagt for Rigsadvokaten,  

 der kunne tiltræde, at påtale blev undladt i medfør af retsplejelovens § 723,  

 stk. 2, såfremt byretten sluttede behandlingen af sagen, selv om der ifølge §  

 908 skal afsiges frifindelsesdom, når påtale frafaldes.
(* 1) Offentliggøres i Anklagemyndighedens Års beretning 1990.
