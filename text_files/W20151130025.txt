Pressenævnets kendelse i sag nr. 15-70-00898 Klage over Facebook-side behandles ikke Facebook-gruppen Nivå-netværk for Os i Nivå ; -) var ikke anmeldt til Pressenævnet, og nævnet kunne derfor ikke behandle en klage over en overskrift, der samtidig fungerede som link til tv-fredensborg.dk.
Klagen over tv-fredensborg.dk behandles som sag nr. 15-70-00902 Pressenævnets formand udtaler:
Da Facebook-siden Nivå-netværk for Os i Nivå ; -) ikke er anmeldt til Pressenævnet efter medieansvarslovens § 8, stk. 1, er der ikke tale om et medie omfattet af medieansvarsloven, jf. lovens § 1, nr. 3. Klagen over linket på Facebook.com hører således ikke under nævnets kompetence.
Klagen afvises derfor i medfør af medieansvarslovens § 43, stk. 2, nr. 1.
 Klagen over artiklen på tv-fredensborg.dk behandles særskilt i sag nr. 15-70-00902.
 [Skolen] og skolens leder [Skolelederen] har ved advokat Brian Werner Larsen klaget over overskriften Forældre fortryder [Skolen]  vender tilbage til Folkeskolen i Nivå bragt den 17. november 2015 på Facebook-siden Nivå-netværk for Os i Nivå; -), idet de mener, at god presseskik er tilsidesat.
 Overskriften på Facebook-siden (facebook.com/groups/192751810906910/) fungerer som link til artiklen Forældre fortryder [Skolen]  vender tilbage til Folkeskolen i Nivå på tv-fredensborg.dk.
Advokat Brian Werner Larsen har til støtte for klagen bl.a. anført, at overskriften og Tv-Fredensborgs artikel Forældre fortryder [Skolen]  vender tilbage til Folkeskolen i Nivå er i strid med de vejledende regler for god presseskik.
Ifølge advokaten anvender Tv-Fredensborg Facebook-gruppen som medie på lige fod med sin egen hjemmeside tv-fredensborg.dk.
 Pressenævnets formand udtaler:
Da Facebook-siden Nivå-netværk for Os i Nivå ; -) ikke er anmeldt til Pressenævnet efter medieansvarslovens § 8, stk. 1, er der ikke tale om et medie omfattet af medieansvarsloven, jf. lovens § 1, nr. 3. Klagen over linket på Facebook.com hører således ikke under nævnets kompetence.
Klagen afvises derfor i medfør af medieansvarslovens § 43, stk. 2, nr. 1.
 Klagen over artiklen på tv-fredensborg.dk behandles særskilt i sag nr. 15-70-00902.
 Afgjort den 18. december 2015.
