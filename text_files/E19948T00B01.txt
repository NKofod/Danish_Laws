B.1 EF-forsendelse B.1.1 Forsendelsesordningen B.1.2 Forsendelsesangivelsen B.1.3 Proceduren for ekstern EF-forsendelse - T-1 B.1.4 Proceduren for intern EF-forsendelse - T-2 B.1.5 Godkendt afsender B.1.6 Godkendt modtager B.1.7 Den forenklede procedure for varetransport med  

 jernbane eller i store containere B.1.8 Særregler for varetransport med fly B.1.9 Særregler for varetransport med skibe B.1.10 Særregler for transport gennem rørledninger B.1.11 Posttrafik B.1.12 Dokumentation af varers status af EF-varer - B.1.13 Proceduren for EF-behandling af landinger af  

 fisk - B.1.14 Regler om dokumentation, der skal benyttes med Formål Formålet med forsendelsesordningen er at lette forsendelsen af varer.
Der  

 skal kun iagttages formaliteter og foretages kontrol ved afgangs- og  

 bestemmelsesstederne.
De administrative formaliteter mellem afgangs- og  

 bestemmelsesstederne er reduceret til afgivelse af en grænseovergangsattest  

 ved passage af EF's ydre grænse til et EFTA-land, eller ved passage af en  

 grænse mellem EFTA-lande.
 Dette afsnit fortæller om reglerne for forsendelse mellem EF og  

 EF/EFTA-landene ved anvendelse af EF's enhedsdokument, samme dokument  

 anvendes i 18 europæiske lande.
Enhedsdokumentet er et 8-sidet blanketsæt.
Dokumentet kan dog trykkes og  

 anvendes i sæt, der passer til den enkelte vareførselssituation.
Ved  

 forsendelse af varer skal der som et minimum altid afgives eksemplar 1, 4, 5  

 og 7.
 Grundprincippet, for forsendelse af varer er; at alle varer, der  

 transporteres inden for EF's toldområde, anses for EF-varer, medmindre det er  

 fastslået, at de ikke har status som sådanne.
 Forsendelsesordningen blev af EF-Kommissionen vedtaget ud fra bl.a.  

 følgende betragtninger:
- fremgangsmåden ved fastsættelsen af varers status som EF-varer bør  

 forenkles, således at det er tilladt at anvende handelsdokumenter eller andre  

 foranstaltninger bestemt for visse varekategorier, - for de særlige forsendelser ad luftvejen, søvejen og rørledninger, er  

 det nødvendigt at forenkle proceduren for EF-forsendelse og tillade  

 anvendelse af handelsdokumenter og dataudvekslingsteknologi samt ændre  

 kontrollen til en efterfølgende kontrol baseret på en risikoanalyse, - jernbaneadministrationerne har regnskabscentre, hvor  

 toldadministrationerne kan kontrollere forsendelserne, hvilket gør det muligt  

 at forenkle reglerne for internationale jernbaneforsendelser, - de formaliteter, som virksomheder, der ofte afsender eller modtager  

 forsendelser, skal opfylde, bør forenkles således, at der bliver mulighed for  

 at anvende forsendelsesordningen, uden at varerne skal frembydes for  

 afgangsstedet samt mulighed for at modtage varer, uden at disse først skal  

 frembydes for bestemmelsesstedet.
Forsendelsesordningen EF - EFTA Der er indgået en konvention mellem EF og samtlige EFTA-lande om lettelser  

 i samhandlen mellem EF og EFTA-landene og mellem EFTA-landene selv.
 EFTA-landene har dog ikke accepteret EF-proceduren fuldt ud, men de  

 grundlæggende regler for ordningen, kaldet fælles forsendelsesprocedure er de  

 samme som i EF-forsendelsesproceduren.
 Således er reglerne om sondring mellem intern eller ekstern procedure,  

 bilaterale eller multilaterale aftaler om lettelser, toldlukke og  

 administrativ bistand overtaget direkte, hvorimod en række tekniske spørgsmål  

 er behandlet i tillæg til konventionen.
 Det er udtrykkeligt fastsat i konventionen, at EFTA-landenes rettigheder  

 og forpligtelser med forsendelsesprocedurerne er de samme som EF's.
 Det er således et princip, at varer, som transporteres i henhold til  

 fælles forsendelse, anses for at være henført under proceduren for  

 EF-forsendelse ved transport indenfor EF.
 Konventionen fastsætter endvidere, at udfærdigede dokumenter og trufne  

 identifikationsforanstaltninger fra et land har samme retsvirkning som  

 tilsvarende dokumenter eller identifikationsforanstaltninger i de andre  

 lande.
Det legale grundlag Reglerne om forsendelse findes i artikel 91-97 og 163-165 i toldkodeks og  

 i artikel 309-495 i gennemførselsbestemmelserne.
B.1.1 Forsendelsesordningen Forsendelsen sker - afhængig af varernes toldmæssige status i EF - efter  

 følgende to procedurer, nemlig proceduren for ekstern EF-forsendelse og  

 proceduren for intern EF-forsendelse.
TK art. 1 og 91 Proceduren for ekstern EF-forsendelse, kaldet T-1, omfatter:
- varer, der ikke er EF-varer, - varer, der i henhold til traktaten om oprettelse af Det europæiske Kul-  

 og Stålfællesskab, kaldet EKSF, ikke er genstand for fri omsætning inden for  

 EF, - varer, der er EF-varer, men som omfattes af en EF-foranstaltning, der  

 kræver, at de udføres til lande uden for EF, og som underkastes en dertil  

 svarende toldbehandling med henblik på udførsel, fx landbrugsvarer mod  

 eksportrestitution, se B.1.3.
TK art. 163 Proceduren for intern EF-forsendelse, kaldet T-2 eller T-2 ES og T-2 PT,  

 omfatter EF-varer bortset fra de ovenfor nævnte:
- der forsendes fra et sted i EF til et andet sted i EF gennem et eller  

 flere EFTA-landes område, eller til et EFTA-land, - der forsendes i forbindelse med samhandlen med Spanien og Portugal, og  

 hvor der stadig er resttold eller tilsvarende i overgangsperioden, - der forsendes i tilfælde, hvor det i en EF-bestemmelse udtrykkeligt er  

 fastsat, at denne procedure skal anvendes, se B.1.4.
 Dokumentation for varernes toldmæssige status over for bestemmelseslandet  

 skabes enten ved at varerne forsendes efter proceduren for intern  

 EF-forsendelse eller ved fremlæggelse af et særligt dokument, fx et  

 L-dokument eller transportdokument, se B.1.12.
 Endelig er ordningen grundlaget for de kontrolforanstaltninger, der er  

 fastsat i EF's retsforskrifter vedrørende kontrol med varers særlige  

 anvendelse eller bestemmelse.
B.1.1.1 Anvendelse af ordningen om EF-forsendelse Ordningen for EF-forsendelse skal anvendes for forsendelse af varer som  

 nævnt i situationerne under ekstern eller intern forsendelse, herunder også  

 for varer, der transiterer EF.
Ordningen kan ligeledes anvendes ved  

 forsendelse af varer mellem EF og EFTA-landene, og mellem EFTA-landene  

 indbyrdes.
 Ordningen for EF-forsendelse kan anvendes ved forsendelse af varer til  

 godsregistrering inde i landet, kaldet grænseforskydning.
 Forsendelsesordningen skal ikke anvendes for varer, der forsendes under  

 ledsagelse af TIR-carnet, se B.2, ATA-carnet, se A.16, eller  

 NATO-tolddeklaration formular 302, se D 6.
TIR-transportordningen må ikke anvendes ved forsendelse inden for EF.
Det  

 er dog tilladt, at der i forbindelse med forsendelser til ikke-EF-lande også  

 sker aflæsning i EF.
Det er tilladt at anvende TIR-transportordningen for  

 forsendelser mellem to EF-lande, når forsendelsen transiterer lande, med  

 hvilke der ikke er aftale om anvendelse af EF's forsendelsesordning.
Dette er  

 typisk gældende for transporter til eller fra Grækenland.
 Forsendelsesordningen skal ikke anvendes ved forsendelse af varer med post  

 eller ved forsendelse af varer, der udføres til midlertidigt brug uden  

 ledsagelse af egentlige tolddokumenter, fx personbiler og lastbiler.
B.1.1.2 Blanketter Ved forsendelse af varer efter forsendelsesordningen anvendes følgende  

 standardiserede blanketter:
- enhedsdokumentet, eksemplar 1, 4, 5 og 7, angivelse til EF-forsendelse  

 eller fælles forsendelse, se bilag 5 - enhedsdokument, supplementsblanket bis, fortsættelsesblad til angivelse  

 til EF-forsendelse eller fælles forsendelse, se bilag 6 - ladeliste, varespecifikation til enhedsdokumentet, se bilag 57 - enhedsdokumentet, eksemplar 4, der beviser varers karakter af EF-varer,  

 kaldet T-2 L, se bilag 5 - blanket T-5, kontroleksemplar, se bilag 58 - blanket T-5-bis, forsættelsesblad til kontroleksemplar, se bilag 59 - ladeliste T-5, varespecifikation til kontroleksemplar, se bilag 60 - blanket T-2 M, dokument til brug ved EF-toldbehandling af fisk mv., se  

 bilag 61 - gul seddel, angiver at postforsendelsen indeholder varer, der ikke er  

 EF-varer, se bilag 62 - grænseovergangsattest, se bilag 63 - ankomstbevis, se bilag 64 - kautionsattest, se bilag 65 - sikkerhedsdokument, se bilag 66 - attest for fritagelse for sikkerhedsstillelse, se bilag 67 B.1.1.3 Kompetente toldsteder Landene udpeger de kontorer, som er berettiget til at foretage  

 ekspeditioner efter ordningen for EF-forsendelse.
 Her i landet er samtlige told- og skatteregioner berettiget til at  

 foretage sådanne ekspeditioner.
 De kompetente toldsteder i andre EF-lande samt i EFTA-landene er opført i  

 en særlig fortegnelse, der udgives af EF-Kommissionen og kan købes hos  

 Schultz Boghandel i København.
B.1.1.4 Korrigerende dokumenter Såfremt den hovedforpligtede m.fl. overfor afgangsstedet kan godtgøre, at  

 varer er fejlagtigt angivet til forsendelse under den eksterne procedure, kan  

 der udstedes et korrigerende dokument T-2 L.
B.1.2 Forsendelsesangivelsen GB art. 341, stk. 1 Det er meget vigtigt, at forsendelsesangivelsen er korrekt udfyldt i alle  

 nødvendige rubrikker.
Angivelsen vil ofte skulle anvendes i flere lande, og  

 fejlagtigheder i angivelsen kan betyde unødig ventetid for transportøren ved  

 grænsepassager, EF - EFTA, ved omladninger eller ved bestemmelsesstedet.
 Forsendelsesangivelsen skal omfatte følgende fire eksemplarer af  

 enhedsdokumentet:
- eksemplar 1 til afgangsstedet.
Dette eksemplar tilbageholdes af det  

 afgangssted, hvor angivelsen er registreret, - eksemplar 4 til bestemmelsesstedet.
Dette eksemplar skal ledsage varerne  

 til bestemmelsesstedet og forbliver der, - eksemplar 5, retureksemplar.
Dette eksemplar skal ledsage varerne til  

 bestemmelsesstedet og skal af dette toldsted sendes tilbage til  

 afgangsstedet, - eksemplar 7 til statistikbrug.
Dette eksemplar ledsager varerne til  

 bestemmelsesstedet og afleveres af dette toldsted til det pågældende lands  

 statistiske myndighed.
 Om opkrævning af gebyr uden for normal ekspeditionstid, se C 1.4.4.3.
 Ved forsendelser, der skal transitere Østrig og Schweiz, skal der desuden  

 medgives et ekstra eksemplar 4 til hvert lands statistikmyndighed.
Endvidere skal der i tilfælde, hvor varerne er undergivet kontrol med  

 hensyn til anvendelse eller bestemmelse, fx landbrugsvarer, der udføres til  

 ikke-EF-lande mod eksportrestitution, afgives et kontroleksemplar T-5 med  

 kopi eller kopier til brug ved kontrollen med varernes anvendelse eller  

 bestemmelse.
Eksemplaret skal ledsage varerne til det tidspunkt, hvor  

 kontrollen ophører.
 I én forsendelsesangivelse må kun opføres varer, der er bestemt til  

 indladning i et enkelt transportmiddel med henblik på transport fra ét  

 afgangssted til ét bestemmelsessted.
Den hovedforpligtede skal angive den procedure, under hvilken varerne skal  

 forsendes.
Angives proceduren ikke, anses de varer, der er omfattet af  

 angivelsen, for at være forsendt under ordningen for ekstern EF-procedure.
Udfyldning af blanketter I alle tilfælde, hvor mindst ét eksemplar af blanketten skal  

 anvendes i et andet land end det, hvor det oprindeligt er blevet udfyldt,  

 skal den udfyldes på maskine eller tilsvarende.
Raderinger, udstregninger eller rettelser mellem linjerne er ikke tilladt.  

 Skal der foretages ændringer, overstreges de forkerte oplysninger, og de  

 rigtige anføres.
Alle ændringer bekræftes af brugeren og påtegnes  

 udtrykkeligt af told- og skatteregionen.
Regionen kan i givet fald forlange,  

 at der indleveres en ny angivelse.
Fremgangsmåden med overstregning af  

 forkerte oplysninger er ikke beregnet på konsekvent rettelse af fortrykte  

 oplysninger.
De eksemplarer, der skal forblive på afgangsstedet, skal bære brugerens  

 underskrift i original.
Den hovedforpligtedes underskrift eller i givet fald  

 hans bemyndigede repræsentants underskrift forpligter denne for samtlige  

 elementer i forsendelsesproceduren i henhold til toldkodeks.
 For så vidt angår formaliteterne ved afsendelse og modtagelse udgør  

 brugerens underskrift den forpligtigelse som er fastsat i landenes gældende  

 bestemmelser om:
- rigtigheden af oplysninger på angivelsen vedrørende de formaliteter, som  

 brugeren berøres af, - ægtheden af de vedlagte dokumenter, - overholdelse af betingelserne for at de pågældende varer kan henføres  

 under den ønskede procedure.
 Med hensyn til formaliteterne vedrørende EF-forsendelse og ved modtagelsen  

 er det vigtigt, at hver af brugerne kontrollerer indholdet af angivelsen, og  

 at der om nødvendigt foretages eventuelle rettelser, inden blanketten  

 underskrives og indgives til told- og skatteregionen.
Alle konstaterede forskelle mellem de varer, som skal angives, og de  

 oplysninger, der allerede er anført på de blanketter, der skal anvendes, skal  

 straks meddeles told- og skatteregionen.
I så fald udfærdiges angivelsen  

 eventuelt på nye formularer.
B.1.2.1 Ladelister GB art. 341, stk. 2 - art. 345 I stedet for bis-fortsættelsesblad kan anvendes ladelister, A 63.
Ladelister, hvor bredden af de enkelte kolonner afviger fra ladeliste A  

 63, kan anvendes.
Hvis virksomheden selv udfærdiger kolonnen - Forbeholdt  

 administrationen - skal denne være mindst 30 mm.
 I feltet øverst til højre i ladelisten angives efter bogstavet T skrevet  

 med blokbogstaver eller skrevet på maskine:
- 1, når ladelisten omfatter T-1-varer, - 2, når ladelisten omfatter T-2-varer, - 2 ES eller 2 PT, når ladelisten omfatter T-2 ES- eller T-2 PT-varer.
 En ladeliste må kun omfatte varer med samme toldmæssige status.
 Ladelisterne skal udfærdiges i samme antal eksemplarer og anvendes efter  

 samme regler som forsendelsesangivelsen.
 Vedlægges der flere ladelister skal disse være fortløbende nummereret, og  

 antallet skal anføres i forsendelsesangivelsens rubrik 4.
Når der anvendes ladelister til en forsendelse, der omfatter flere slags  

 varer med samme toldmæssige status, overstreges følgende rubrikker i  

 forsendelsesangivelsen: Rubrik 15, 33, 35, 38 og evt. 44. Rubrik 31 kan ikke  

 benyttes til angivelse af kollienes mærker, numre, antal og art samt  

 beskrivelse af varerne.
Forsendelsesangivelsen kan ikke suppleres med  

 supplementsformularer.
 Når der anvendes ladelister til en forsendelse, der omfatter flere slags  

 varer med forskellig toldmæssig status, overstreges følgende rubrikker i  

 forsendelsesangivelsen: Rubrik 15, 32, 33, 35, 38 og evt. 44.
I rubrik 31 anføres løbenumrene for de ladelister, som vedrører hver af de  

 to kategorier af varer.
Endvidere anføres - T - i det højre felt i rubrik 1  

 på forsendelsesangivelsen.
 Efter sidste varepost forsynes ladelisten med en vandret streg og resten  

 af siden udstreges.
 Regionerne kan tillade, at der anvendes ladelister, hvis udformning  

 afviger fra den standardiserede blanket, A 63, når denne ikke kan anvendes,  

 og fordi udskrivningen sker med anvendelse af edb-teknik.
Disse ladelister skal indeholde de samme oplysninger som ladeliste, A 63,  

 og skal herudover indeholde de nødvendige oplysninger ifølge  

 landbrugsordningerne.
Ladelisterne skal i øvrigt være udformet og udfyldt på  

 en sådan måde, at de uden vanskelighed kan anvendes ved  

 forsendelsesekspeditionen.
 For nærmere oplysninger om brugen af ladelister ved jernbaneforsendelser,  

 se B.1.7.
B.1.2.2 Supplementsformularer Supplementsformularer bør kun anvendes, såfremt en angivelse vedrører  

 flere vareposter.
De skal fremlægges sammen med en hovedangivelse.
 Supplementsformularer anvendes på tilsvarende måde som hovedangivelsen.
 Anvendes der supplementsformularer overstreges de ikke anvendte rubrikker  

 - varebeskrivelse - for at hindre, at de anvendes senere.
B.1.2.3 Samlesendinger til Schweiz og Østrig Hvis flere vareforsendelser samles og indlades i ét  

 transportmiddel, og afsendes af én hovedforpligtet som en samlesending  

 i form af én T-1- eller T-2-forsendelse fra ét afgangssted til  

 ét bestemmelsessted i Schweiz eller Østrig for levering til én  

 modtager, kræver disse landes myndigheder, at forsendelserne opføres på  

 én T-1- eller T-2-angivelse sammen med de dertil hørende ladelister.
 Der kan tillades anvendt flere angivelser, sålænge antallet ikke  

 overstiger 4. Ordningen, der anvendes gensidigt mellem Schweiz og Østrig og  

 EF, kræves ikke anvendt over for de øvrige EFTA-lande.
B.1.3 Proceduren for ekstern EF-forsendelse - T-1 TK art. 91 og GB art. 310 og 341-388 Proceduren omfatter:
- varer, der ikke er EF-varer, - varer, der i henhold til traktaten om oprettelse af Det europæiske Kul-  

 og Stålfællesskab - EKSF, ikke er genstand for fri omsætning inden for EF, - varer, der er EF-varer, men som omfattes af en EF-foranstaltning, der  

 kræver, at de udføres til ikke-EF-lande, og som underkastes en dertil  

 svarende toldbehandling med henblik på udførsel.
GB art. 310 EF-varer kan være omfattet af følgende foranstaltninger:
- toldformaliteter ved udførsel med henblik på ydelse af restitutioner ved  

 udførsel til ikke-EF-lande som led i den fælles landbrugspolitik, - godtgørelse af eller fritagelse for told der er betinget af, at de  

 genudføres fra EF's toldområde, anbringes på toldoplag, henføres under enhver  

 anden toldprocedure end proceduren for overgang til fri omsætning eller  

 anbringes i frizone eller frilager, - overgået til fri omsætning inden for rammerne af proceduren for aktiv  

 forædling, tilbagebetalingsordningen, med henblik på efterfølgende udførsel i  

 form af forædlingsprodukter, og for hvilke der i henhold til toldkodeksens  

 artikel 128 kan indgives en anmodning om godtgørelse, som den pågældende  

 agter at indgive, - omfattet af ordningen med landbrugseksportafgifter og andre afgifter ved  

 udførsel, og som har været underkastet toldformaliteter med henblik på  

 udførsel til ikke-EF-lande som led i den fælles landbrugspolitik, - fra interventionslagre og er underkastet foranstaltninger for kontrol  

 med deres anvendelse og/eller bestemmelse, og som har været underkastet  

 toldformaliteter med henblik på udførsel til ikke-EF-lande som led i den  

 fælles landbrugspolitik.
 De nævnte varer, der ikke har forladt EF's toldområde, behandles som  

 EF-varer, hvis EF-foranstaltningerne er blevet annulleret.
 Det vil sige, at en forudbetalt eksportrestitution fx er blevet  

 tilbagebetalt.
B.1.3.1 Afgangssted GB art. 347-348 Varerne skal angives til forsendelse i en T-1-angivelse.
Varerne skal  

 frembydes for Told Skat på de steder, der er anvist som godsregistreringssted  

 for de pågældende transportmidler, jf det i afsnittet for de enkelte  

 trafikmidler anførte.
Nødvendigt arbejde - ud- og indpakning mv. - i  

 forbindelse med en eventuel kontrol påhviler vareafsenderen.
 Indeholder blanketten ikke tilstrækkelige rubrikker til specifikation af  

 varerne fortsættes på bis-blanketter.
 Det pågældende transportdokument fx fragtbrev eller konnossement skal  

 forevises i forbindelse med indgivelse af forsendelsesangivelse.  

 Transportdokumentet skal dog til enhver tid under transporten på forlangende  

 forelægges for toldmyndighederne.
 Når udførselsangivelse kræves afgivet indleveres de kombinerede eller  

 opdelte dokumenter samtidigt.
I forsendelsesangivelsen må kun opføres varer, der er bestemt til  

 indladning i et og samme transportmiddel og som skal transporteres fra samme  

 afgangssted til samme bestemmelsessted.
Følgende transportmidler anses som et  

 og samme transportmiddel:
- et køretøj til vejtransport med en eller flere påhængsvogne eller  

 sættevogne, - en togstamme, - skibe, der udgør en enhed, - containere, der er indladet på et transportmiddel, som omhandlet  

 ovenfor.
B.1.3.2 Sikkerhedsstillelse TK art. 94 og GB art. 359 Den hovedforpligtede skal stille sikkerhed for betalingen af told, moms og  

 punktafgifter, som et EF-land eller et EFTA-land kan gøre krav på for varer,  

 der under en EF-forsendelse passerer dets område.
Der gælder dog visse  

 undtagelser for varer, der forsendes med jernbane, se B.1.7, med fly, se  

 B.1.8, eller med skib, se B.1.9.
Sikkerheden skal stilles i form af en selvskyldnerkaution fra en fysisk  

 eller juridisk person, der er bosat eller er etableret i EF, og som er  

 godkendt af toldmyndighederne i det medlemsland, hvor sikkerheden stilles.  

 For en enkelt EF-forsendelse kan sikkerheden dog stilles ved, at der  

 deponeres kontant.
Der skelnes mellem:
- kontant depositum for en enkelt EF-forsendelse, gælder kun indenfor EF, - selvskyldnerkaution for en enkelt EF-forsendelse, - selvskyldnerkaution for flere EF-forsendelser, også kaldet samlet  

 kaution, - sikkerhedsdokumenter.
Sikkerhedsstillelse for en enkelt EF-forsendelse skal ske ved  

 afgangsstedet, mens sikkerhedsstillelse for flere EF-forsendelser sker ved et  

 garantisted.
Sikkerhedsdokumenter udstedes af Dansk Speditørforening.
B.1.3.2.1 Kontant depositum for en enkelt EF-forsendelse GB art. 373, stk. 2 Sikkerhedsstillelse i form af kontant depositum skal stilles ved  

 afgangsstedet.
Det stillede depositum skal udgøre 25% af værdien af den  

 pågældende forsendelse.
 Hvis forsendelsen omfatter varer af de arter, der er omhandlet i bilag 52  

 til gennemførelsesbestemmelserne, se bilag 68, skal depositummet dog udgøre  

 56.000 kr., medmindre de omhandlede varers værdi eller mængde er ubetydelig.
 Det stillede depositum udbetales når forsendelsesangivelsen er  

 færdigbehandlet ved afgangsstedet, dvs. retureksemplaret er modtaget.
B.1.3.2.2 Selvskyldnerkaution for en enkelt EF-forsendelse GB art. 373, stk. 1 Denne sikkerhed skal stilles ved afgangsstedet i form af et  

 kautionsdokument, der skal være udfærdiget i nøje overensstemmelse med bilag  

 49 til gennemførelsesbestemmelserne samt forsendelsesaftalerne med  

 EFTA-landene.
 Kautionsdokumentet skal afgives af et forsikringsselskab og indeholde  

 oplysning om, hvem kautionisten har som korrespondent i de øvrige EF-lande  

 eller EFTA-lande, som berøres af transporten.
 Kautionen vil kunne antages for en hvilken som helst EF-forsendelse uanset  

 størrelsen af det påhvilende told- og afgiftsbeløb.
 Regionen fastsætter sikkerhedens størrelse.
B.1.3.2.3 Selvskyldnerkaution for flere EF-forsendelser - samlet kaution GB art. 362 Ved sikkerhedsstillelse for flere EF-forsendelser får den hovedforpligtede  

 af told- og skatteregionen udstedt en forhåndstilladelse, der giver  

 tilladelse til at påbegynde og gennemføre EF-forsendelser i samtlige lande,  

 hvor sikkerheden er gyldig.
 Forhåndstilladelsen meddeles ved en kautionsattest, se bilag 65.  

 Kautionsattesten udstedes her i landet af den region, der anerkender  

 kautionsdokumentet.
Regionen kaldes herefter garantistedet.
Her i landet kan samtlige told- og  

 skatteregioner, hvor EF-forsendelser kan ekspederes, optræde som garantisted.
 Kautionen skal stilles i form af et kautionsdokument, der skal være  

 udfærdiget i nøje overensstemmelse med bilag 48 til  

 gennemførselsbestemmelserne og forsendelsesaftalerne med EFTA-landene.
 Kautionsdokumentet skal afgives af en bank, sparekasse eller et  

 forsikringsselskab og indeholde oplysning om, hvem kautionisten har som  

 korrespondent i de øvrige lande, hvori garantien skal være gyldig.
 Den hovedforpligtede skal endvidere oplyse, hvor mange forsendelser der  

 normalt gennemføres pr. måned, samt hvilke varearter der forsendes.
I kautionsdokumentet skal angives det maksimale beløb for  

 selvskyldnerkautionen.
Dette beløb skal dække told, moms og punktafgifter,  

 der i givet fald vil kunne forfalde til betaling i forbindelse med en  

 EF-forsendelse.
Selvskyldnerkautionens størrelse Hvis kautionen stilles for en eksportør, der i en EF-forsendelse normalt  

 forsender samme varearter, kan det maksimale beløb sættes til 25% af  

 forsendelsens værdi, dog højst 40.000 kr.
Dette beløb vil kunne anses for  

 tilstrækkelig, når eksportøren normalt ekspederer to EF-forsendelser om  

 måneden.
 Gennemføres der 3-5 EF-forsendelser om måneden sættes beløbet til det  

 dobbelte.
 Ekspederes der 6 eller flere forsendelser om måneden sættes det maksimale  

 beløb til 200.000 kr.
Såfremt eksportøren forsender de i bilag 52 til  

 gennemførselsbestemmelserne omhandlede varer, se bilag 68 sættes det  

 maksimale beløb dog altid som multipla af 56.000 kr., således at det  

 maksimale beløb for to forsendelser pr. måned sættes lig det på en  

 forsendelse hvilende told- og afgiftsbeløb. 3-5 forsendelser sættes til det  

 dobbelte.
Ved 6 eller flere forsendelser sættes det maksimale beløb til 3  

 gange told- og afgiftsbeløbet.
 Stilles kautionen fx for en hovedforpligtet speditør, der ekspederer  

 forskellige varearter, bortset fra bilag 52 til gennemførselsbestemmelserne  

 varer, sættes det maksimale beløb til 40.000 kr. for 2 forsendelser pr.  

 måned, 80.000 kr. for 3-5 forsendelser og 200.000 kr. for 6 eller flere.
 Hvis den hovedforpligtede i en enkelt forsendelse agter at forsende de i  

 bilag 52 til gennemførelsesbestemmelserne, omhandlede varer i sådanne  

 mængder, fx over 220.000 cigaretter, at det samlede told- og afgiftsbeløb for  

 forsendelsen overstiger 200.000 kr, skal det maksimale beløb dog forhøjes,  

 således at det giver dækning for hele told- og afgiftsbeløbet.
Forhøjelse af den samlede kaution GB art. 360 Når der påbegyndes T-1 forsendelser, af såkaldte bilag 53 varer, se bilag  

 69, der er indført i EF fra lande udenfor EF, skal der ske en forhøjelse af  

 den samlede kaution.
Nærmere oplysning herom fås ved told- og skatteregionen.
Udstedelse af kautionsattesten Hvis regionen kan anerkende det fremlagte kautionsdokument, kan der  

 udstedes kautionsattester til den hovedforpligtede.
Den hovedforpligtede anmoder om antallet af kautionsattester.
Told- og  

 skatteregionen meddeler skriftligt den hovedforpligtede, at denne hæfter for  

 eventuel misbrug af de udstedte attester, samt at regionen omgående skal  

 underrettes, hvis en kautionsattest bortkommer.
Underretningen medfører ikke,  

 at den pågældende frigøres for sin hæftelsespligt, hvis de bortkomne  

 kautionsattester misbruges.
Kautionsattesterne udstedes på forud nummererede blanketter og har en  

 gyldighed på indtil 2 år.
Denne gyldighedsperiode kan af garantistedet  

 forlænges for en ny periode på indtil 2 år.
De personer, der er bemyndiget  

 til at underskrive for den hovedforpligtede, kan variere på de enkelte  

 kautionsattester.
B.1.3.2.4 Sikkerhedsdokumenter GB art. 367 En kautionist kan bemyndiges til at udstede sikkerhedsdokumenter lydende  

 på et fast beløb af 56.000 kr. pr. angivelse uanset hvem den hovedforpligtede  

 er.
Et sikkerhedsdokument er gyldigt i hele EF og EFTA og dækker normalt en  

 enkelt forsendelsesangivelse.
Der skal dog kræves flere sikkerhedsdokumenter,  

 hvis varetransporten indebærer øget risiko.
Sikkerhedsdokumenter udfærdiges på blanketter se bilag 66 og på et af EF's  

 officielle sprog.
Sikkerhedsdokumentet kan antages ved ethvert afgangssted i  

 EF.
B.1.3.3 Fritagelse for sikkerhedsstillelse GB art. 375 Der kan fritages for sikkerhedsstillelse for EF-forsendelser, uanset  

 afgangsland i EF og de EF-lande, gennem hvis områder forsendelsen foregår,  

 når den hovedforpligtede opfylder følgende kriterier:
1. skal være bosat her i landet, 2. skal ikke kun lejlighedsvis benytte ordningen for EF-forsendelse, 3. skal være således økonomisk stillet, at denne er i stand til at opfylde  

 sine forpligtelser, 4. ikke har gjort sig skyldig i en alvorlig overtrædelse af told- eller  

 skattelovgivningen.
 Fritagelsen gælder ikke for forsendelser af varer:
- hvis samlede værdi overstiger 800.000 kr. pr. forsendelse, - som er omfattet af reglerne om varer, som frembyder en øget risiko, og  

 for hvilke fritagelsen for sikkerhedsstillelse ikke gælder, se bilag 70.
Den hovedforpligtede skal ved påbegyndelse af en EF-forsendelse  

 dokumentere berettigelsen til at opnå fritagelse for sikkerhedsstillelse.
For  

 at få denne attest skal den hovedforpligtede underskrive en erklæring,  

 hvorved denne forpligter sig til at betale eventuelle told- og afgiftskrav,  

 som toldmyndighederne måtte fremsætte i forbindelse med de pågældende  

 forsendelser.
Erklæringens udformning fremgår af bilag 71.
De udstedte attester har en gyldighedsperiode på indtil 2 år.
Den  

 gyldighedsperiode kan regionen forlænge èn gang for en ny periode på  

 ikke over 2 år.
 Ved udfyldning af T-angivelsen skal der anføres kode 0 i rubrik 52, og der  

 skal anføres nummeret på den vedlagte attest for fritagelse for  

 sikkerhedsstillelse.
I tilfælde af misbrug kan regionen tilbagekalde attesten.
Den  

 hovedforpligtede skal så straks tilbagelevere alle de gyldige attester for  

 fritagelse af sikkerhedsstillelse, som er blevet udstedt, til regionen.
B.1.3.4 Kontrol af varerne GB art. 349 Regionen fastsætter en tidsfrist, inden for hvilken varerne skal frembydes  

 ved bestemmelsesstedet.
Denne frist fastsættes normalt til 8 dage men kan  

 under særlige omstændigheder forlænges.
Tidsfristen må imidlertid aldrig  

 overstige 1 måned.
Ved forsendelser, der både påbegyndes og afsluttes her i  

 landet, fastsættes tidsfristen til 2 dage med tillæg af eventuelle  

 ikke-arbejdsdage.
Til sikring af varernes identitet skal der ske toldlukning af lastrum  

 eller kolliplombering.
For så vidt angår landevejstransporter vil det medføre  

 væsentlige tidsmæssige besparelser, hvis der benyttes toldgodkendte køretøjer  

 eller containere, og at EF-forsendelsen først påbegyndes, når alle varerne er  

 indladet i køretøjet, fx i forbindelse med udførsel.
Ved kolliplombering skal den, der forestår forsendelsen, foretage det  

 arbejde, der er nødvendigt af hensyn til plomberingen, såsom anbringelse af  

 toldsnøre, frembydelse af det enkelte kolli mv.
Anbringelse af toldplombe  

 skal dog altid foretages af told- og skatteregionen.
 For andre varer end landbrugsvarer vil kolliplombering kunne undlades, når  

 varernes identitet kan sikres ved hjælp af beskrivelsen i  

 forsendelsesangivelsen eller i ledsagedokumenterne.
B.1.3.5 Udpassagested Når en EF-forsendelse endelig udpasserer fra EF til et land udenfor EF,  

 der ikke er et EFTA-land, anses udpassagestedet som bestemmelsessted.  

 Fragtførerne skal i sådanne tilfælde frembyde varer for toldmyndighederne  

 under fremlæggelse af angivelsens eksemplarer 4, 5 og 7, og der forholdes i  

 øvrigt som anført under Bestemmelsessted, se B.1.3.7.
B.1.3.6 Grænseovergangssted Ved grænseovergangsstedet skal fragtføreren afgive en  

 grænseovergangsattest hvis ind- eller udpassagen sker fra eller til et  

 ikke-EF-land eller et EFTA-land.
Attesten skal være udfyldt af transportøren  

 og indeholde oplysninger om transportmidlets betegnelse, art samt  

 registreringsnummer eller navn, afgangsstedets navn, forsendelsesangivelsens  

 art og nummer samt navnet på det planlagte grænseovergangssted.
 Toldmyndighederne kan forlange aflæsning i et omfang, der muliggør  

 gennemførelse af de foreskrevne kontrolforanstaltninger.
B.1.3.7 Bestemmelsessted Ved bestemmelsesstedet frembydes varerne for toldmyndighederne i  

 forbindelse med forsendelsens afslutning, fx godsregistrering eller udførsel,  

 under fremlæggelse af forsendelsesangivelsens eksemplar 4, 5 og 7.
 Forsendelsesangivelser, der her i landet afvikles i forbindelse med  

 godsregistreringen, skal indleveres sammen med godsdeklarationen.  

 Ekspeditøren skal i godsdeklarationen angive varernes toldmæssige status samt  

 anføre eventuelle særlige bemærkninger fra forsendelsesangivelsen.
Angivelsens eksemplar 7 skal efter anmodning udleveres til brug ved den  

 senere fortoldning.
Dette vil være aktuelt i de situationer, hvor  

 enhedsdokumentet anvendes i sin fulde udstrækning.
Bestemmelsesstedet skal på anmodning give kvittering for modtagelse af  

 angivelsen.
Som kvittering skal anvendes den dertil indrettede del af  

 angivelsens eksemplar 5 eller et ankomstbevis.
Ankomstbeviset skal være  

 udfyldt af den, der anmoder om at få kvittering udleveret.
B.1.3.8 Omladning af gods Varer kan omlades fra et transportmiddel til et andet uden afgivelse af ny  

 forsendelsesangivelse, men omladningen skal anmeldes for toldmyndighederne.
B.1.3.9 Ændret grænseovergangssted og/eller bestemmelsessted Den hovedforpligtede kan uden anmeldelse benytte andre  

 grænseovergangssteder og bestemmelsessteder end anført i  

 forsendelsesangivelsen.
 For forsendelser til og fra EFTA-landene er der i Konventionen om  

 Fællesforsendelse skabt mulighed for på visse betingelser at ændre  

 bestemmelsessted.
B.1.3.10 Flere afgangssteder og/eller bestemmelsessteder Samme transportmiddel kan anvendes til transport af varer fra flere  

 afgangssteder og/eller til flere bestemmelsessteder.
 I en enkelt forsendelsesangivelse må dog kun anføres varer, der skal  

 transporteres fra samme afgangssted til samme bestemmelsessted, hvorfor den  

 hovedforpligtede må afgive forsendelsesangivelser i et omfang, der svarer til  

 antallet af berørte afgangs- eller bestemmelsessteder.
 Ved hvert afgangssted respektive bestemmelsessted, skal samtlige  

 forsendelsesangivelser over varer, der befinder sig i transportmidlet,  

 fremlægges for toldmyndighederne.
B.1.4 Proceduren for intern EF-forsendelse - T-2 TK art. 163 og GB art. 311 og 381-388 Proceduren omfatter EF-varer, bortset fra de som er nævnt under ekstern  

 forsendelse, se B.1.3:
- der forsendes fra et sted i EF til et andet sted i EF gennem et eller  

 flere EFTA-landes område eller til et EFTA-land, - der forsendes i forbindelse med samhandlen med Spanien og Portugal, og  

 hvor der stadig er resttold eller tilsvarende i overgangsperioden, Rådets direktiv 77/388/EF - der forsendes til eller fra eller mellem steder indenfor EF's  

 toldområde, hvor EF's 6. momsdirektiv ikke er gældende, fx De Kanariske Øer,  

 De franske oversøiske Departementer - Fransk Guyana, Martinique, Guadeloupe  

 og Réunion -, Kanaløerne - Jersey og Guernsey -, Athos bjerget i  

 Grækenland og flere andre steder.
 I forbindelse med T-2 forsendelse gennem Schweiz eller Østrig henstilles  

 det, at forsendelserne ikke startes ved disses grænser af hensyn til  

 ekspeditionstiden, men istedet startes ved et afgangssted beliggende  

 andetsteds på ruten.
B.1.4.1 Afgangssted Varer, der skal forsendes i henhold til proceduren for intern  

 EF-forsendelse, skal opføres på en T-2 angivelse.
Varerne skal frembydes for Told Skat på de steder, der er anvist som  

 godsregistreringssted for de pågældende transportmidler, se det i afsnittet  

 for de enkelte trafikmidler anførte.
Det nødvendige arbejde med ud- og  

 indpakning mv. i forbindelse med en eventuel kontrol påhviler vareafsenderen.
 Indeholder blanketten ikke tilstrækkelige rubrikker til specifikation af  

 varerne fortsættes på bis-blanketter.
 Det pågældende transportdokument - fragtbrev, konnossement mv. - skal  

 forevises i forbindelse med indgivelse af forsendelsesangivelse.  

 Transportdokumentet skal dog til enhver tid under transporten på forlangende  

 forelægges for toldmyndighederne.
 Når udførselsangivelse kræves afgivet indleveres de kombinerede eller  

 opdelte dokumenter samtidigt.
I forsendelsesangivelsen må kun opføres varer, der er bestemt til  

 indladning i et og samme transportmiddel, og som skal transporteres fra samme  

 afgangssted til samme bestemmelsessted.
Følgende transportmidler anses som et  

 og samme transportmiddel:
- et køretøj til vejtransport med en eller flere påhængsvogne eller  

 sættevogne, - en togstamme, - skibe, der udgør en enhed, - containere, der er indladet på et transportmiddel, som omhandlet  

 ovenfor.
B.1.4.2 Sikkerhedsstillelse Den hovedforpligtede skal stille sikkerhed for betalingen af told og  

 afgifter, som et EF-land eller et EFTA-land kan gøre krav på for varer, der  

 under en EF-forsendelse passerer dets område.
Der gælder dog visse  

 undtagelser for varer, der forsendes med jernbane, se B.1.7, med fly, se  

 B.1.8, eller med skib, se B.1.9.
Sikkerheden skal stilles i form af en selvskyldnerkaution fra en fysisk  

 eller juridisk person, der er bosat eller er etableret i EF, og er godkendt  

 af toldmyndighederne i det EF-land, hvor sikkerheden stilles.
For en enkelt  

 EF-forsendelse kan sikkerheden dog stilles ved, at der deponeres kontant.
Der  

 skelnes mellem:
- kontant depositum for en enkelt EF-forsendelse, gælder kun indenfor EF,  

 se B.1.3.2.1, - selvskyldnerkaution for en enkelt EF-forsendelse, se B.1.3.2.2, - selvskyldnerkaution for flere EF-forsendelser, også kaldet samlet  

 kaution, se B.1.3.2.3, - sikkerhedsdokumenter, se B.1.3.2.4.
Sikkerhedsstillelse for en enkelt EF-forsendelse skal ske ved  

 afgangsstedet, mens sikkerhedsstillelse for flere EF-forsendelser sker ved et  

 garantisted.
Sikkerhedsdokumenter udstedes af Dansk Speditørforening.
B.1.4.3 Fritagelse for sikkerhedsstillelse Bestemmelserne om fritagelse for sikkerhedsstillelse fremgår af B.1.3.3.
B.1.4.4 Kontrol af varerne Regionen fastsætter en tidsfrist, inden for hvilken varerne skal frembydes  

 ved bestemmelsesstedet.
Til sikring af varernes identitet skal der ske toldlukning af lastrum  

 eller kolliplombering.
For så vidt angår landevejstransporter vil det medføre  

 væsentlige tidsmæssige besparelser, hvis der benyttes toldgodkendte køretøjer  

 eller containere, og at EF-forsendelsen først påbegyndes, når alle varerne er  

 indladet i køretøjet.
Ved kolliplombering skal den, der forestår forsendelsen, foretage det  

 arbejde, som er nødvendigt af hensyn til plomberingen, såsom anbringelse af  

 toldsnøre og frembydelse af den enkelte kolli mv.
Anbringelse af toldplombe  

 skal dog altid foretages af Told Skat.
 Kolliplombering vil kunne undlades, når varernes identitet kan sikres ved  

 hjælp af beskrivelsen i forsendelsesangivelsen eller i ledsagedokumenterne.
B.1.4.5 Grænseovergangssted Fragtføreren skal ved grænseovergangsstedet afgive en  

 grænseovergangsattest, hvis ind- eller udpassagen sker fra eller til et  

 ikke-EF-land eller EFTA-land.
Attesten skal være udfyldt af transportøren og  

 indeholde oplysninger om transportmidlets betegnelse, art samt  

 registreringsnummer eller navn, afgangsstedets navn, forsendelsesangivelsens  

 art og nummer samt navnet på det planlagte grænseovergangssted.
 Toldmyndighederne kan forlange aflæsning i et omfang, der muliggør  

 gennemførelse af de foreskrevne kontrolforanstaltninger.
B.1.4.6 Bestemmelsessted Ved bestemmelsesstedet frembydes varerne for toldmyndighederne i  

 forbindelse med forsendelsens afslutning, fx godsregistrering eller udførsel,  

 under fremlæggelse af forsendelsesangivelsens eksemplar 4, 5 og 7.
 Forsendelsesangivelser, der her i landet afvikles i forbindelse med  

 godsregistreringen, skal indleveres sammen med godsdeklarationen.  

 Ekspeditøren skal i godsdeklarationen angive varernes toldmæssige status samt  

 anføre eventuelle særlige bemærkninger fra forsendelsesangivelsen.
Bestemmelsesstedet skal på anmodning give kvittering for modtagelse af  

 angivelsen.
Som kvittering skal anvendes den dertil indrettede del af  

 angivelsens eksemplar 5 eller et ankomstbevis.
Ankomstbeviset skal være  

 udfyldt af den, der anmoder om at få kvittering udleveret.
B.1.4.7 Omladning af gods Varer kan omlades fra et transportmiddel til et andet uden afgivelse af ny  

 forsendelsesangivelse, men omladningen skal anmeldes for toldmyndighederne.
B.1.4.8 Ændret grænseovergangssted og/eller bestemmelsessted Den hovedforpligtede kan uden anmeldelse benytte andre  

 grænseovergangssteder og bestemmelsessteder end de i forsendelsesangivelsen  

 anførte.
 For så vidt angår forsendelser til og fra EFTA-landene er der i  

 Konventionen om fælles forsendelse skabt mulighed for på visse betingelser at  

 ændre bestemmelsessted.
B.1.4.9 Flere afgangssteder og/eller bestemmelsessteder Samme transportmiddel kan anvendes til transport af varer fra flere  

 afgangssteder og/eller til flere bestemmelsessteder.
 I en enkelt forsendelsesangivelse må dog kun opføres varer, der skal  

 transporteres fra samme afgangssted til samme bestemmelsessted, hvorfor den  

 hovedforpligtede må afgive forsendelsesangivelser i et omfang, der svarer til  

 antallet af berørte afgangs- eller bestemmelsessteder.
 Ved hvert afgangssted, respektive bestemmelsessted, skal samtlige  

 forsendelsesangivelser over varer, der befinder sig i transportmidlet,  

 fremlægges for toldmyndighederne.
B.1.4.10 Særlige udførselsrestriktioner GB art. 463 Der skal anvendes forsendelsesdokumenter ved udførsel af varer, hvis  

 udførsel fra EF er forbudt eller er undergivet restriktioner eller afgift  

 eller anden beskatning.
 Varerne forsendes efter de almindelige regler afhængig af situationen,  

 dvs. ekstern eller intern forsendelse, eller TIR- eller ATA-carnetordninger.
 I sådanne tilfælde skal der i forsendelsesangivelsens rubrik 31 - kolli og  

 varebeskrivelse - anføres:
- udførsel fra EF undergivet restriktioner, - udførsel fra EF betinget af afgiftsbetaling.
Transporteres varerne ikke efter ordningen for EF-forsendelse, men fx på  

 TIR-carnet, udstedes kontroleksemplar T-5 ved det toldsted, hvor  

 afsendelsesformaliteterne opfyldes.
Nævnte påtegning anføres af brugeren i  

 rubrik 104. Toldstedet forsyner det tolddokument, hvorpå varerne  

 transporteres, med en tilsvarende påtegning.
 Påtegningen skal ikke foretages, hvis det godtgøres ved det toldsted, hvor  

 udførselsformaliteterne iagttages, at der enten foreligger en tilladelse til  

 dispensation fra restriktionerne, at tolden eller afgifterne er betalt, eller  

 at varerne efter omstændighederne kan udføres fra EF's område uden yderligere  

 formaliteter.
Er det i den pågældende retsforskrift fastsat, at der skal stilles  

 sikkerhed, kan sikkerheden for EF-forsendelsen anses for dækkende, medmindre  

 varerne under transporten på anden måde end ad luftvejen, midlertidigt  

 forlader EF's område.
I disse tilfælde skal der stilles særlig sikkerhed, se  

 dog nedenfor.
Sikkerheden må stilles ved det afgangssted, hvor  

 forsendelsesformaliteterne for varerne opfyldes.
Foreskriver den pågældende  

 bestemmelse at udførselen er betinget af betaling af en afgift eller anden  

 beskatning, kræves sikkerhedsstillelse ikke, når transporten foregår som  

 EF-forsendelse, og der allerede er stillet en anden sikkerhed end et kontant  

 depositum, eller når der med hensyn til den hovedforpligtede er bevilget  

 fritagelse for at stille sikkerhed.
 Regler om kontroleksemplar T-5 og sikkerhed gælder også for varer, der  

 forsendes mellem to steder i EF over EFTA-landes område samt videreforsendes  

 i et af disse lande.
 Ankommer varer, der midlertidigt har forladt EF's område, herunder også ad  

 luftvejen, ikke til EF inden den fastsatte frist, anses varerne for at være  

 udført uberettiget til et ikke-EF-land fra det land, som de er forsendt fra,  

 medmindre det godtgøres, at de er gået til grunde som følge af force majeure  

 eller ved et hændeligt uheld.
B.1.5 Godkendt afsender GB art. 398-405 og 410 Told- og skatteregionen kan give enhver person tilladelse til som Godkendt  

 afsender at forsende varer som EF-forsendelse, uden at frembyde disse varer  

 og til ikke at fremlægge tilhørende EF-forsendelsesangivelse for  

 afgangsstedet.
Der skal anvendes et særligt stempel, se bilag 72.
 Tilladelse gives til fysiske eller juridiske personer:
1. der jævnligt forsender varer, 2. hvis bogføring gør det muligt at kontrollere varebevægelserne, 3. som, når der efter bestemmelserne om EF-forsendelser kræves  

 sikkerhedsstillelse, har stillet en samlet sikkerhed, 4. som ikke har begået alvorlige eller gentagne overtrædelser af told-  

 eller skattelovgivningen.
 Tilladelsen kan tilbagekaldes, når den godkendte afsender ikke længere  

 opfylder ovennævnte betingelser eller ikke overholder de i tilladelsen  

 fastsatte betingelser.
 I tilfælde, hvor toldlukke er påkrævet, påsættes dette af den godkendte  

 afsender.
 Kun TIR-godkendte transportmidler, eller transportmidler der opfylder  

 samme krav, kan toldlukkes.
 Yderligere detaljer om ordningen for godkendte afsendere fås ved  

 henvendelse til told- og skatteregionen.
B.1.6 Godkendt modtager GB art. 406-410 Told- og skatteregionen kan tillade, at varer, der sendes som  

 EF-forsendelse, ikke frembydes ved bestemmelsesstedet, når de er bestemt for  

 en person, der opfylder betingelser for Godkendt modtager.
 Den hovedforpligtede for EF-forsendelsen har opfyldt sine forpligtelser,  

 så snart eksemplar 4, 5 og 7 af forsendelsesangivelsen, er afleveret til den  

 godkendte modtager, og på betingelse af at varerne er identificeret, er i  

 uændret stand og afleveret inden for den fastsatte frist.
 For hver forsendelse skal den godkendte modtager på transportørens  

 anmodning udstede et ankomstbevis, hvori han erklærer, at dokumenter og varer  

 er overgivet i hans varetægt.
B.1.6.1 Betingelser for tilladelsen Tilladelse gives til fysiske eller juridiske personer:
1. der jævnligt modtager forsendelser under EF's forsendelsesprocedurer, 2. hvis bogføring gør det muligt at kontrollere varebevægelserne, 3. som ikke har begået alvorlige eller gentagne overtrædelser af told-  

 eller skattelovgivningen.
 Tilladelsen kan tilbagekaldes når den godkendte modtager ikke mere  

 opfylder ovennævnte betingelser og betingelserne i tilladelsen.
 Tilladelse gives kun til virksomheder, der er tilkoblet Told Skats  

 godsregistreringssystem som on-line bruger, og der skal straks i forbindelse  

 med varernes ankomst foretages godsregistrering af alt godset i Told Skats  

 godssystem.
Dette gælder ikke for varer under den interne forsendelsesprocedure, der  

 kun har transiteret et EFTA-land, fx T-2 varer fra Italien via Østrig til  

 Danmark.
Disse forsendelser afsluttes uden godsregistrering.
 Efter endt godsregistrering påfører virksomhederne forsendelsesangivelsens  

 eksemplar 4 oplysning om de modsvarende godsregistreringsnumre, hvorefter  

 eksemplar 4 og 5 afleveres dagligt til told- og skatteregionen.
 Virksomhederne skal for hver modtaget forsendelsesangivelse udfærdige en  

 losningsrapport indeholdende oplysninger vedrørende forsendelsesangivelsens  

 nummer, godsregistreringsnummer og evt. uregelmæssigheders art.  

 Losningsrapporten afleveres til den lokale told- og skatteregion sammen med  

 de tilhørende forsendelsesangivelser mv.
 Virksomhederne hæfter som ekspeditør for told og afgifter i henhold til  

 Skatteministeriets bekendtgørelse om toldbehandling og er i øvrigt underlagt  

 de almindelige regnskabsmæssige forpligtelser.
 Yderligere information om ordningen for godkendte modtagere fås ved  

 henvendelse til told- og skatteregionen.
B.1.7 Den forenklede procedure for varetransport med jernbane eller i  

 store containere GB art. 411-442 Ved transport af varer med jernbane anvendes jernbanefragtbrevet, kaldet  

 CIM som forsendelsesangivelse.
CIM fragtbrevet anvendes som T-1 eller T-2  

 angivelse.
 Som hovedforpligtet anses:
- et jernbaneselskab, som til forsendelse modtager varer, der er ledsaget  

 af et CIM fragtbrev gældende som T-1- eller T-2 angivelse, - et jernbaneselskab i et EF-land, som modtager varer til transport fra  

 ikke-EF-landes jernbaner.
Klæbeseddel Jernbaneselskaberne sørger for, at varetransporter, der gennemføres som  

 EF-forsendelser, mærkes med specielle klæbesedler på CIM fragtbrev samt på  

 container, banevogn samt det eller de pågældende kolli, se bilag 73.
Ændring af fragtkontrakter Ved en ændring af fragtkontrakten der medfører:
- at en forsendelse, der skulle afsluttes uden for EF, nu afsluttes inden  

 for EF, - at en forsendelse, der skulle afsluttes inden for EF, nu afsluttes uden  

 for EF, kan jernbanerne kun opfylde den ændrede fragtkontrakt, når der forinden  

 foreligger godkendelse fra afgangsstedet.
I alle andre tilfælde kan jernbaneselskaberne opfylde den ændrede  

 fragtkontrakt.
Afgangsstedet skal da omgående underrettes om ændringen.
B.1.7.1 Varebevægelser mellem EF-lande Varernes toldmæssige status og anvendelse af CIM fragtbrev CIM fragtbrev skal fremlægges, når en transport under anvendelse af  

 proceduren for EF-forsendelse påbegyndes og sluttes inden for EF.
 I rubrikken forbeholdt toldmyndighederne anfører afgangsstedet på CIM  

 fragtbrevets eksemplar 1, 2 og 3 tydeligt:
- T-1, hvis varerne forsendes under ekstern procedure, - T-2, T-2 ES eller T-2 PT, hvis varerne forsendes under intern procedure  

 og som skal bekræftes af afgangsstedets stempel.
Dette gælder ikke, hvis den  

 interne procedure kun anvendes på grund af transport gennem et EFTA-land.
 Samtlige blade af CIM fragtbrevet afleveres til bruger.
 Varer, der forsendes under intern procedure fra et sted til et andet i EF  

 gennem et eller flere EFTA lande, forsendes uden, at CIM fragtbrevet skal  

 fremlægges for disse varer på afgangsstedet og uden anvendelse af  

 klæbesedler.
 Fritagelsen gælder ikke CIM fragtbreve for varer, hvis udførsel fra EF er  

 undergivet restriktioner eller er betinget af afgiftsbetaling.
 For de omhandlede varer bliver den region, i hvis distrikt  

 bestemmelsesstationen er beliggende, bestemmelsesstedet.
 Hvis varerne ved en mellemstation overgår til fri omsætning eller anden  

 toldprocedure, bliver den region, hvor denne station er beliggende,  

 bestemmelsesstedet.
 Hvis varer forsendes fra et sted til et andet i EF gennem et eller flere  

 EFTA-lande, er der ingen formaliteter at iagttage ved bestemmelsesstedet.
 Når EF-varer forsendes med jernbane fra et sted til et andet inden for EF  

 gennem et ikke-EF-land, som ikke er et EFTA-land, anvendes proceduren for  

 intern EF-forsendelse.
B.1.7.2 Forsendelse til ikke-EF-lande Hvis en forsendelse påbegyndes inden for EF og skal sluttes uden for EF,  

 se B.1.7.1.
 Bestemmelsesstedet er den region, i hvis distrikt den grænsestation er  

 beliggende, over hvilken en forsendelse forlader EF.
 Ved bestemmelsesstedet er der ingen formaliteter at iagttage.
B.1.7.3 Forsendelse fra ikke-EF-lande Hvis en forsendelse påbegyndes uden for EF og skal sluttes inden for EF,  

 bliver den region, hvor den grænsestation er beliggende, hvor forsendelsen  

 kommer ind i EF, afgangsstedet.
 Ved afgangsstedet er der ingen formaliteter at iagttage.
Den region, hvor bestemmelsesstationen er beliggende, bliver  

 bestemmelsessted.
Hvis varerne ved en mellemstation overgår til fri omsætning  

 eller anden toldprocedure, bliver den region, hvor denne er beliggende,  

 bestemmelsessted.
B.1.7.4 Forsendelser, der transiterer EF Hvis en transport påbegyndes og afsluttes uden for EF bliver regionerne  

 ved grænsestationerne henholdsvis afgangs- eller bestemmelsessted.
 Ved afgangs- og bestemmelsesstederne er der ingen formaliteter at  

 iagttage.
B.1.7.5 Toldmæssig status for transitvarer og varer fra lande udenfor EF Hvis en forsendelse påbegyndes uden for EF og afsluttes inden for EF eller  

 går den i transit gennem EF, anses den for at være forsendt som T-1  

 forsendelse, medmindre varernes status som EF-varer er dokumenteret.
B.1.7.6 Regler om forsendelse i store containere Hvis ordningen for EF-forsendelse skal anvendes, forenkles formaliteterne  

 for de vareforsendelser i store containere, som jernbaneselskaberne lader  

 udføre af transportvirksomheder, og som er ledsaget af overleveringsbeviser.
 Overleveringsbeviserne skal være udformet, så de kan anvendes som  

 forsendelsesangivelse, også kaldet TR overleveringsbevis.
 Transportvirksomheden, som kaldes Intercontainer, er et selskab  

 jernbanerne har oprettet i fællesskab, og hvor de er parthavere.
 Formålet er gennemførelse af vareforsendelser i store containere ledsaget  

 af TR overleveringsbeviser.
 Store containere er transportenheder, som er:
- af varig beskaffenhed, - særlig indrettede til uden omladning at lette godstransporten inden for  

 en eller flere transportformer, - indrettet således, at de er lette at fastgøre eller håndtere, - indrettet således, at de kan toldlukkes effektivt, når identifikation er  

 nødvendig, - er dimensioneret således, at arealet inden for de fire nederste  

 udvendige hjørner er mindst 7 m2.
Et TR overleveringsbevis er en fragtkontrakt mellem transportvirksomheden  

 og afsender.
Det er forsynet med et serienummer i øverste højre hjørne - 8  

 cifre efter TR.
 Beviset består af følgende blade:
nr. 1 - eksemplar til transportvirksomheden, nr. 2 - eksemplar til den nationale repræsentant for transportvirksomheden  

 på bestemmelsesstationen, nr. 3a- eksemplar til toldmyndigheden, nr. 3b- eksemplar til modtager, nr. 4 - eksemplar til transportvirksomheden, nr. 5 - eksemplar til den nationale repræsentant for transportvirksomheden  

 på afgangsstationen, nr. 6 - eksemplar til afsender.
En specifikation over store containere er et dokument vedlagt et TR  

 overleveringsbevis, som dækker forsendelsen af flere store containere fra  

 samme afsendelsesstation til samme bestemmelsesstation.
Toldformaliteterne  

 skal opfyldes ved begge stationer.
Antallet af specifikationer anføres i rubrikken bestemt hertil på TR  

 overleveringsbeviset.
Endvidere anføres TR overleveringsbevisets serienummer  

 på hver specifikation.
 TR overleveringsbeviset gælder som:
- T-1 angivelse for varer, der forsendes under ekstern  

 forsendelsesprocedure, - T-2 angivelse for varer, der forsendes under intern  

 forsendelsesprocedure.
Hovedforpligtet Jernbaneselskabet bliver hovedforpligtet for de vareforsendelser på TR  

 overleveringsbeviset, der modtages af transportvirksomheden.
 Jernbaneselskabet i det EF-land, gennem hvis område en vareforsendelse på  

 TR overleveringsbevis kommer ind i EF, bliver hovedforpligtet for de  

 vareforsendelser, der modtages af transportvirksomheden i et ikke-EF-land.
 Hvis toldformaliteter gennemføres under en forsendelse, der ikke sendes  

 med jernbane til afgangsstationen eller fra bestemmelsesstationen, kan TR  

 overleveringsbeviset kun vedrøre en stor container.
 Transportvirksomheden skal sørge for, at forsendelser der udføres som  

 EF-forsendelse, bliver mærket med klæbeseddel, se bilag 73, på TR  

 overleveringsbevis og på den eller de store containere.
Ændring af fragtkontrakt Hvis en ændring af fragtkontrakten medfører, at en forsendelse der skulle  

 afsluttes:
- uden for EF, bliver afsluttet inden for EF, - inden for EF, bliver afsluttet uden for EF, kan transportvirksomheden kun opfylde den ændrede fragtkontrakt med  

 forudgående godkendelse fra afgangsstedet.
I alle andre tilfælde kan  

 transportvirksomheden opfylde den ændrede fragtkontrakt.
 Transportvirksomheden underretter omgående afgangsstedet om ændringer.
B.1.7.6.1 Varebevægelser mellem EF-lande Varernes toldmæssige status og specifikationer Når en forsendelse, hvor proceduren for EF-forsendelse skal anvendes,  

 påbegyndes og afsluttes inden for EF, fremlægges TR-overleveringsbeviset for  

 afgangsstedet.
 I rubrikken for toldmyndigheden i TR-overleveringsbevisets eksemplar 1, 2,  

 3a og 3b anfører afgangsstedet på tydelig måde:
- T-1 hvis varerne forsendes under ekstern EF-forsendelsesprocedure, - T-2, T-2 ES eller T-2 PT hvis varerne forsendes under intern  

 EF-forsendelsesprocedure.
Dette gælder ikke hvis proceduren kun er anvendt på  

 grund af transport gennem et EFTA-land.
 T-2, T-2 ES, T-2 PT mærket på TR-overleveringsbeviset skal bekræftes med  

 afgangsstedets stempel.
 Når et TR overleveringsbevis vedrører en container, hvori der både  

 forsendes T-1 og T-2 varer, anfører afgangsstedet i toldmyndighedens rubrik  

 på eksemplar 1, 2, 3a og 3b særskilte henvisninger til containeren, alt efter  

 om det er T-1, T-2, T-2 ES eller T-2 PT varer de indeholder.
 Når der i de nævnte tilfælde benyttes specifikationer for store  

 containere, udfærdiges der særskilte specifikationer for hver kategori af  

 containere, og henvisning hertil anføres i toldmyndighedens rubrik på  

 TR-overleveringsbevisets eksemplar 1, 2, 3a og 3b med løbenumre på  

 specifikationerne til de store containere.
 Der anføres T-1, T-2, T-2 ES eller T-2 PT ud for løbenumrene på  

 specifikationerne alt efter kategorien af de containere, de vedrører.
 Samtlige eksemplarer af TR overleveringsbeviset tilbageleveres til den  

 pågældende transportvirksomhed.
 Varer, der forsendes fra et sted til et andet i EF gennem et eller flere  

 EFTA-lande under proceduren for intern EF-forsendelse, kan forsendes, uden at  

 TR overleveringsbeviset fremlægges for afgangsstedet og uden at få påsat  

 klæbesedler.
 Fritagelsen gælder ikke varer, hvis udførsel fra EF er undergivet  

 restriktioner eller betinget af afgiftsbetaling.
 For T-1, T-2, T-2 ES og T-2 PT varer skal TR overleveringsbeviset  

 fremlægges for det bestemmelsessted, hvor varerne angives til overgang til  

 fri omsætning eller med henblik på henførsel under anden toldprocedure.
 Ved bestemmelsesstationen er der ingen formaliteter at iagttage for  

 forsendelser, der kun har transiteret et EFTA-land.
B.1.7.6.2 Forsendelse til ikke-EF-lande Hvis en forsendelse påbegyndes inden for EF, og skal sluttes uden for EF,  

 se B.1.7.6.1.
 Bestemmelsesstedet er den region, hvorfra en forsendelse forlader EF.
 Ved bestemmelsesstedet er der ingen formaliteter at iagttage.
B.1.7.6.3 Forsendelse fra ikke-EF-lande Hvis en forsendelse påbegyndes uden for EF og skal sluttes inden for EF,  

 bliver den region, hvor forsendelsen kommer ind i EF, afgangssted.
 Ved afgangsstedet er der ingen formaliteter at iagttage.
 Den region, hvor varerne frembydes, bliver bestemmelsessted.  

 Formaliteterne ved anvendelse af TR overleveringsbeviset skal opfyldes ved  

 bestemmelsesstedet.
B.1.7.6.4 Forsendelser, der transiterer EF Hvis en forsendelse påbegyndes og sluttes uden for EF, bliver den region,  

 i hvis distrikt den grænsestation er beliggende, over hvilken forsendelsen  

 kommer ind i EF, afgangssted og den region over hvilken forsendelsen går ud  

 af EF, bestemmelsessted.
 Ved afgangs- og bestemmelsesstederne er der ingen formaliteter at  

 iagttage.
B.1.7.6.5 Toldmæssig status for varer fra ikke-EF-lande og transitvarer Varer, der kommer ind i EF fra et ikke-EF-land anses for at have T-1  

 status.
Forsendes disse varer videre, bliver det under proceduren for ekstern  

 forsendelse, medmindre varernes EF-status kan dokumenteres.
B.1.7.7 Ladelister Hvis der benyttes ladelister, skal antallet af ladelister anføres i  

 rubrikken til bilag.
Dette gælder såvel CIM fragtbrev som TR  

 overleveringsbevis.
 Der skal anføres nummeret på den banevogn, som CIM fragtbrevet vedrører,  

 eller nummeret på den container, som varerne er anbragt i.
 For forsendelser, der påbegyndes i EF og omfatter både T-1 og T-2 varer,  

 skal der udfærdiges særskilte ladelister.
 Angående forsendelser i store containere omfattet af TR  

 overleveringsbeviset, udfærdiges den særskilte ladeliste for hver af de store  

 containere, hvori der både er T-1 og T-2 varer.
Der henvises til løbenumre på ladelister for hver af de to varekategorier  

 i rubrikken for varebeskrivelse.
Dette gælder såvel CIM fragtbrev som TR  

 overleveringsbevis.
B.1.7.8 Den almindelige og de forenklede procedurers anvendelsesområde Hvis proceduren for EF-forsendelse skal anvendes, udelukker bestemmelserne  

 om forenkling ikke muligheden for at benytte den almindelige  

 forsendelsesprocedure.
Bestemmelserne om klæbesedler opretholdes.
 Hvis proceduren for EF-forsendelse anvendes, skal der i CIM fragtbrevet  

 eller TR overleveringsbeviset anføres en henvisning til den anvendte  

 T-angivelse i rubrikken til angivelse af antal bilag.
 Henvisningen skal omfatte angivelsens art, udstedende region, dato og  

 registreringsnummer for hver angivelse.
 Hvis en forsendelse er ledsaget af et TR overleveringsbevis, er et  

 eventuelt ledsagende CIM fragtbrev anvendt i forbindelse med denne  

 forsendelse ikke omfattet af almindelige bestemmelser om forsendelse med  

 jernbane.
 I dette tilfælde skal CIM fragtbrevet i rubrikken til antal bilag forsynes  

 med tydelig henvisning til TR overleveringsbeviset med angivelse af  

 serienummer.
B.1.7.9 Forsendelser, der skal frembydes for told- og skatte-regionen Forsendelsen skal frembydes for told- og skatteregionen, hvis den  

 indeholder følgende varer:
- varer, der forsendes efter EF's ordning for EF-forsendelse i tilfælde  

 hvor der ikke anvendes den forenklede jernbaneprocedure, - varer, der udføres mod fremlæggelse af TIR- eller ATA-carnet, - spiritus, ethanol og vin med mere end 18 rumfangsprocent alkohol samt  

 tobaksvarer og cigaretpapir, der udføres i uberigtiget stand eller mod  

 godtgørelse af eller fritagelse for told og afgifter, - varer, der udføres til reparation eller anden behandling i udlandet med  

 henblik på efterfølgende genindførsel i uforandret stand mod toldlempelse, - varer, der udføres mod godtgørelse af eller fritagelse for told, moms og  

 punktafgifter, medmindre told- og skatteregionen har fritaget virksomheden  

 for at frembyde varerne, - varer, for hvilke der kræves udbetalt eksportrestitution, - varer, for hvilke der er fastsat bestemmelser om opkrævning af  

 eksportafgift, - varer, der er licenspligtige eller underkastet andre restriktioner, - varer, for hvilke der opkræves eller udbetales udligningsbeløb, - varer, der er omfattet af varefortegnelse A, bilag 1, i  

 Industriministeriets bekendtgørelse om udførsel af visse varer, benævnt  

 COCUM, - godsregistrerede varer.
 EF-varer og fortoldede varer kan uden frembydelse for told- og  

 skatteregionen indleveres til jernbanen, medmindre de omfattes af de ovenfor  

 omtalte regler.
B.1.8 Særregler for varetransport med fly GB art. 313 og 443-445 Varer, der ankommer fra en lufthavn i et ikke-EF-land, anses for at være  

 T-1-varer, medmindre det godtgøres, at de har T-2-status.
 Varer, der transporteres fra en lufthavn indenfor EF til en anden lufthavn  

 indenfor EF, anses for at have T-2-status, medmindre det godtgøres, at de har  

 T-1-status.
 Ordningen for EF-forsendelse er obligatorisk for varer, der transporteres  

 ad luftvejen, når de enten indlades eller omlades i en lufthavn indenfor EF.
 Det luftfartsselskab, som transporterer varer ledsaget af manifester, der  

 gælder som EF-forsendelsesangivelse, anses som hovedforpligtet for den  

 pågældende forsendelse.
 Når det er obligatorisk at anvende forsendelsesproceduren for varer, der  

 transporteres ad luftvejen, er det tilladt at anvende de almindelige  

 procedurer for EF-forsendelser.
B.1.8.1 Anvendelse af forsendelsesordningen Som angivelse til EF-forsendelse anvendes ikke et almindeligt  

 enhedsdokument, men derimod et eller flere flymanifester.
 Hvis der både forsendes varer under proceduren for ekstern - T-1 - og  

 intern - T-2, T-2 PT, T-2 ES - forsendelse, opføres disse på hvert sit  

 manifest.
 Manifesterne skal være forsynet med en af luftfartsselskabet dateret og  

 underskrevet påtegning, som viser, hvilken toldmæssig status de pågældende  

 varer har.
 Manifesterne gælder i udfyldt og underskrevet stand som T-1 eller T-2  

 angivelse.
 Manifesterne skal endvidere indeholde følgende oplysninger:
1. navnet på luftfartsselskabet, 2. rutenummer, 3. dato for flyvningen, 4. navne på afgangs- og bestemmelseslufthavne, og for hver enkelt  

 forsendelse på manifestet:
1. luftfragtbrevets nummer, 2. antal kolli, 3. varebeskrivelse eller "consolidated", 4. bruttomasse.
I afgangslufthavnen fremlægges manifesterne i mindst 2 eksemplarer til  

 påtegning hos toldmyndighederne, som beholder det ene eksemplar, mens det  

 andet ledsager transporten til bestemmelseslufthavnen.
Dette gælder ikke for  

 godkendte afsendere efter gennemførselsbestemmelsernes artikel 398.
Toldmyndighederne i bestemmelseslufthavnen sender hver måned en liste  

 tilbage til toldmyndighederne i hver afgangslufthavn.
Listen er en  

 fortegnelse over de manifester, der er blevet forelagt i den forgangne måned  

 fra den pågældende afgangslufthavn.
 Det er luftfartsselskaberne, der skal udarbejde listen og få denne  

 bekræftet af toldmyndighederne.
 Listen skal indeholde følgende oplysninger:
1. manifestets referencenummer, 2. navnet, evt. forkortelse, på det luftfartsselskab, der har  

 transporteret varerne, 3. rutenummeret, 4. dato for flyvningen.
 Listen over modtagne manifester kan luftfartsselskaberne efter tilladelse  

 selv overføre til toldmyndighederne i hver afgangslufthavn.
 Toldmyndighederne kan til kontrolformål forlange udleveret manifesterne  

 vedrørende alle varer, der udlosses i lufthavnen, selvom manifesterne ikke  

 gælder som EF-forsendelsesangivelser.
B.1.8.2 Forenklet procedure Der kan gives luftfartsselskaber tilladelse til anvendelse af forenklede  

 procedurer ved brug af den dataoverførselsteknik, som det pågældende  

 luftfartsselskab anvender.
 Ansøgning indgives til told- og skatteregionen.
 Betingelserne for, at internationale etablerede luftfartsselskaber eller  

 selskaber, der har et regionalt kontor i EF, kan få tilladelse er følgende:
1. at der udføres et betydeligt antal flyvninger indenfor EF, 2. at der hyppigt afsendes og modtages varer, 3. at selskabernes bogføring sætter toldmyndighederne i stand til at  

 kontrollere deres transporter ved afgangs- og bestemmelsesstedet, 4. at de ikke har begået alvorlige og gentagne overtrædelser af told- og  

 afgiftsbestemmelserne, 5. at de stiller alt regnskabsmateriale til rådighed for  

 toldmyndighederne, 6. at de påtager sig at samarbejde med henblik på efterforskning af alle  

 overtrædelser og uregelmæssigheder.
B.1.8.3 Anvendelsen af forenklede procedurer Manifestet, der ved hjælp af dataoverførselssystemer er blevet fremsendt  

 fra afgangslufthavnen, skal anvendes som manifest i ankomstlufthavnen.
 Ud for hver post i manifestet anfører lufthavnsselskaberne den relevante  

 toldmæssige status; T-1, T-2, TE - der svarer til T-2 ES, TP - der svarer til  

 T-2 PT, C - der svarer til T-2 L, eller TD - der betyder, at der er anvendt  

 et andet forsendelsesdokument.
 Det er kun nødvendigt at anvende ét manifest, uanset det er varer  

 med forskellig status.
 Forsendelsen anses for afsluttet, når det EDB-overførte manifest er  

 stillet til rådighed for toldmyndighederne i bestemmelseslufthavnen.
 Luftfartsselskaberne skal opbevare dokumentation for samtlige  

 forsendelsers T-status.
B.1.9 Særregler for varetransport med skibe GB art. 313 og 446-449 Anvendelse af forsendelsesordningen er kun obligatorisk for varer, der  

 transporteres ad søvejen, når de indlades eller omlades i en EF havn.
 Ordningen benyttes ikke, hvis varer nævnt under proceduren for ekstern  

 forsendelse, se B.1.3, indskibes i en EF havn:
- for at blive udført til et ikke-EF-land uden udlosning eller omladning i  

 en anden EF havn, - for at blive transporteret til en frihavn, også kaldet frizone.
I dette  

 tilfælde er et oplysningsblad TC 12 obligatorisk.
 Når anvendelse af ordningen for EF-forsendelse er obligatorisk for varer,  

 der transporteres ad søvejen fra en EF-havn, kan toldmyndighederne efter  

 anmodning fra de berørte rederier eller agenter, give tilladelse til, at  

 manifestet anvendes som EF-forsendelsesangivelse.
B.1.9.1 Varers status som EF-varer Alle varer, der forsendes inden for EF, anses for at være T-2 varer,  

 medmindre det modsatte er fastslået.
 Varer ombord på et skib, der sejler fra EF-havn til EF-havn, er ikke T-2  

 varer men T-1 varer, hvis:
- skibet kommer fra og transporterer varer lastet i et ikke-EF-land, og  

 som har anløbet en eller flere EF-havne, - skibet sejler til et ikke-EF-land og transporterer varer lastet i en  

 EF-havn med bestemmelsessted i et ikke-EF-land, og som undervejs har anløbet  

 en eller flere EF-havne, - skibet mellem EF afgangshavnen og EF bestemmelseshavnen har anløbet en  

 eller flere havne i ikke-EF-lande, - skibet ankommer direkte til en frihavn, også benævnt frizone, - skibet har anløbet en havn, hvor der er en frihavn, også benævnt  

 frizone, medmindre det fremgår klart af toldmyndighedernes påtegning af  

 skibets dokumenter, at det er ankommet fra den del af havnen, der ligger uden  

 for frihavnen.
 Varers status som EF-varer - T-2 - kan fx dokumenteres ved fremvisning af  

 skibets logbog, der skal fortælle fra hvilken havn skibet afsejlede med den  

 oprindelige last, og hvilke havne skibet har anløbet på sejladsen til  

 bestemmelseshavnen.
 Ligeledes kan et T-2 L-dokument eller en genpart af et oplysningsblad  

 attesteret af toldmyndighederne i EF afgangshavnen med angivelse af endelig  

 bestemmelseshavn samt de havne skibet forventes at anløbe på vej til  

 bestemmelseshavnen anvendes til dokumentation.
 Fremlæggelse af et oplysningsblad er obligatorisk, hvis skibet  

 transporterer varer som anført under proceduren for ekstern forsendelse, se  

 B.1.3.
 Hvis de nødvendige oplysninger ikke fremlægges for toldmyndighederne i  

 bestemmelseshavnen på tilfredsstillende måde, anses alle varer ombord på  

 skibet for ikke-EF-varer - T-1.
Toldmyndighederne i bestemmelseshavnen kan undlade at anvende  

 bestemmelserne om, at alle varer ombord på skibet har T-1 status, hvis - der ikke hersker tvivl om, at skibet udelukkende sejler mellem EF havne  

 uden anløb på ikke-EF-landes havne, - hvis det er skibe, der benyttes af rederier eller rederiagenter med  

 tilladelse til at benytte den forenklede procedure.
B.1.9.2 Forenkling af forsendelsesordningen 1. Anvendelse af den forenklede forsendelsesordning er betinget af en  

 tilladelse til rederierne fra de enkelte landes toldmyndigheder.
 2. Ansøgning herom indgives til told- og skatteregionen.
 3. Efter at have modtaget ansøgning fra rederiet om tilladelse til at  

 anvende manifestet som forsendelsesdokument, giver toldmyndighederne de andre  

 berørte EF-lande eller EFTA-lande, meddelelse om de forventede afgangs- og  

 bestemmelseshavne, der er beliggende på deres områder.
 4. Såfremt toldmyndighederne ikke inden for 60 dage efter datoen for  

 meddelelsen modtager nogen indsigelser, gives tilladelsen til det pågældende  

 rederi.
 5. Tilladelsen gælder i alle involverede EF- og/eller EFTA-lande.
 Hvis tilladelse ikke gives, anvendes bestemmelserne i afsnit B.1.9.1 eller  

 den almindelige forsendelsesprocedure, se B.1.3 og B.1.4.
 Et rederi eller en rederiagent, der har fået en tilladelse, kan frit  

 anvende de almindelige EF-forsendelsesprocedurer.
 Tilladelse til at anvende manifestet som EF-forsendelsesdokument gives kun  

 til rederier:
1. hvis bogføring sætter toldmyndighederne i stand til at kontrollere  

 deres transporter, 2. som ikke har begået alvorlige og gentagne overtrædelser af told- og  

 afgiftsbestemmelserne, 3. som anvender manifester, udformet efter en model der mindst indeholder  

 oplysninger om rederiets navn og adresse, skibets identitet, lastested, lossested,  

 henvisning til konnossement, og for hver forsendelse: kolliantal, art, mærke,  

 numre, varebeskrivelse, bruttomasse i kg, og eventuelle container numre, og  

 som kan fremlægges behørigt udfyldt og underskrevet for toldmyndighederne  

 inden skibets afgang.
 Hvis forsendelsen indeholder varer med både T-1 og T-2 status, skal disse  

 varer opføres på hvert sit manifest.
 Rederiet skal forsyne manifesterne med en dateret og underskrevet  

 påtegning om, at manifesterne gælder som EF-forsendelsesdokumenter og vise  

 hvilken status varerne har.
 Rederiet, der transporterer varer ledsaget af et manifest, anses som  

 hovedforpligtet for den pågældende forsendelse.
Manifesterne fremlægges i mindst 2 eksemplarer til påtegning for  

 afgangshavnens toldmyndigheder, som herefter beholder et eksemplar.
Dette  

 gælder ikke for godkendte afsendere.
 Bestemmelseshavnens toldmyndigheder skal have fremlagt 2 eksemplarer af  

 manifestet, hvoraf de beholder et eksemplar.
 I øvrigt kan toldmyndighederne i bestemmelseshavnen altid forlange at få  

 udleveret samtlige manifester og konnossementer til kontrol af alle varer,  

 der udlosses i havnen.
Toldmyndighederne i bestemmelseshavnen sender hver måned en liste over de  

 manifester, som har været forelagt i løbet af foregående måned, til  

 afgangshavnens toldmyndigheder.
Listen udarbejdes af rederierne.
 På listen anføres for hvert manifest følgende oplysninger:
1. manifestets referencenummer - rederiets, 2. navnet på rederiet, evt. forkortet, der har transporteret varerne, 3. datoen for søtransporten.
Yderligere forenkling Internationale rederier der er etablerede i eller har et regionalt kontor  

 inden for EF-området og - som har tilladelse til at anvende manifester som  

 EF-forsendelsesangivelse, - som har et betydeligt antal regelmæssige sejladser ad godkendte ruter  

 inden for EF, - som ofte afsender og modtager varer, - som accepterer det fulde ansvar for deres forpligtelser overfor  

 toldmyndighederne og påtager sig samarbejde med henblik på efterforskning af  

 alle overtrædelser, - kan anmode om yderligere forenkling af proceduren.
 Ansøgning om den yderligere forenklede procedure indgives til told- og  

 skatteregionen.
 Når toldmyndighederne i medlemslandet, hvor rederiet er etableret,  

 modtager en sådan anmodning, gives der meddelelse til de andre EF-lande,  

 eller EFTA-lande, om de forventede afgangs- og bestemmelseshavne på deres  

 områder.
 Hvis toldmyndighederne ikke inden for 60 dage efter meddelelsernes dato  

 har modtaget nogen indsigelse, gives tilladelsen til den forenklede  

 procedure.
 Forenklingen anvendes således:
- rederiet opbevarer dokumentation for samtlige forsendelsers status og  

 genparter af manifester, - rederiet kan anvende et enkelt manifest for alle transporterede varer.
I  

 så fald anføres den relevante status ud for hver vare i manifestet - T-1,  

 T-2, TE - der svarer til T-2 ES, TP - der svarer til T-2 PT, C der svarer til  

 T-2 L, eller TD - der betyder at der er anvendt et andet  

 forsendelsesdokument.
 Proceduren for EF-forsendelse anses for afsluttet, når manifesterne er  

 forelagt og varerne frembudt for toldmyndighederne i bestemmelseshavnen.
Derefter kan toldmyndighederne - i afgangshavnen foretage efterfølgende kontrol ved systemrevision  

 baseret på analyse af anslået risiko, - i bestemmelseshavnen foretage kontrol ved systemrevision, og sende  

 nærmere oplysninger til afgangshavnens toldmyndigheder med henblik på  

 verificering.
 Rederiet er ansvarlig for konstatering af og meddelelse til  

 toldmyndighederne om overtrædelser og uregelmæssigheder, der opdages i  

 bestemmelseshavnen.
B.1.9.3 Afsendelse fra frihavn - frizone Varer, der indlades eller omlades i en frizone, beliggende i en havn i  

 EF's toldområde, anses for at være indladet eller omladet i et ikke-EF-land.
 Dette gælder dog ikke, hvis det af toldmyndighedernes påtegning af skibets  

 dokumenter fremgår, at det pågældende skib kommer fra den del af havnen, der  

 ligger uden for frizonen.
B.1.10 Særregler for transport gennem rørledninger GB art. 450 Når ordningen for EF-forsendelse finder anvendelse, tilpasses  

 formaliteterne for varetransport gennem rørledninger.
 Varer, der transporteres gennem rørledninger, betragtes som angivet til  

 proceduren for EF-forsendelse:
- på ankomsttidspunktet til EF's toldområde, gennem rørledninger, - på tidspunktet for deres indførelse i rørledningerne, hvis der er tale  

 om varer, der allerede befinder sig i EF's toldområde.
 I givet fald fastslås de pågældende varers status som EF-varer efter  

 bestemmelserne i afsnittet om T-2 L-dokument eller andet dokument, se B.1.12.
 Den bruger af rørledninger, der er etableret i det EF-land, over hvis  

 område varerne kommer ind i EF, eller den bruger, der er etableret i det  

 EF-land, hvor transporten påbegyndes, betragtes som den hovedforpligtede.
 Den bruger af rørledninger, der er etableret i det EF-land, over hvis  

 område varerne forsendes gennem rørledninger, betragtes som transportøren.
 EF-forsendelsen betragtes som afsluttet på det tidspunkt, hvor de varer,  

 der transporteres gennem rørledninger, kommer ind i modtagerens  

 installationer eller distributionsnet og optages i dennes bogføring.
 De virksomheder, der er berørt af varernes forsendelse skal føre  

 regnskaber og stille deres bogføring til rådighed for toldmyndighederne.
B.1.11 Posttrafik GB art. 313, stk 2, punkt d Ordningen for EF-forsendelse kan ikke anvendes ved forsendelse med post.
 Postforsendelser, herunder postpakker, vil således aldrig være ledsaget af  

 EF-forsendelsesangivelser.
Varer, der forsendes med post fra et postkontor beliggende i EF, anses i  

 bestemmelseslandet for en EF-vare, dvs.
T-2 status, medmindre varens  

 indpakning eller ledsagepapir er forsynet med en gul klæbeseddel, se bilag  

 62.
 Ved forsendelse af T-2 varer til EFTA lande må der udstedes et T-2 L  

 dokument her i landet, som dokumentation for varernes status, såfremt varerne  

 skal genindføres i EF.
 Forsendes varer med forskellig toldmæssig status i samme pakke, forsynes  

 forsendelsen med gul klæbeseddel.
 Også her kan der udstedes T-2 L dokument på de T-2 varer, der er i pakken.
 T-2 L dokumentet må ikke lægges inden i pakken, men skal vedhæftes  

 adressekort mv.
B.1.11.1 Forsendelser, der skal frembydes for told- og skatteregionen Følgende varer, der sendes med post, skal forinden frembydes for told- og  

 skatteregionen:
- varer, der udføres mod fremlæggelse af TIR- eller ATA-carnet, - spiritus, ethanol og vin med mere end 18 rumfangsprocent alkohol samt  

 tobaksvarer og cigaretpapir, der udføres i uberigtiget stand eller mod  

 godtgørelse af eller fritagelse for told og afgifter, - varer, der udføres til reparation eller anden behandling i udlandet med  

 henblik på efterfølgende genindførsel i uforandret stand mod toldlempelse, - varer, der udføres mod godtgørelse af eller fritagelse for told og  

 afgifter, medmindre told- og skatteregionen har fritaget virksomheden for at  

 frembyde varerne, - varer, for hvilke der kræves udbetalt eksportrestitution, - varer for hvilke der er fastsat bestemmelser om opkrævning af  

 eksportafgift, - varer, der er licenspligtige eller underkastet andre restriktioner, - varer, for hvilke der opkræves eller udbetales udligningsbeløb, - varer, der er omfattet af varefortegnelse A, bilag 1, i  

 Industriministeriets bekendtgørelse om udførsel af visse strategiske varer,  

 benævnt COCUM, - godsregistrerede varer.
 Når postvæsenet modtager postforsendelser indeholdende varer med T-1  

 status, skal de forsyne adressekort og varernes indpakning med gule  

 klæbesedler.
B.1.12 Dokumentation af varers status af EF-varer - T-2 L-dokument eller andet dokument GB art. 315-319 T-2 L-dokumenter, i det efterfølgende benævnt T-2 L, udstedes på  

 enhedsdokumentets eksemplar 4 og tjener som dokumentation af varers karakter  

 af EF-varer og kan kun udstedes, når varerne ikke forsendes efter EF's  

 forsendelsesordning.
 T-2 L må ikke udstedes for varer:
- som skal udføres til andre ikke-EF-lande end EFTA-landene, - hvor udførselsformaliteterne for at opnå restitutioner ved udførsel til  

 ikke-EF-lande er opfyldt, - hvis emballage er af en sådan art, at de vil blive omfattet af en T-1  

 angivelse, hvis de bliver forsendt under ordningen for EF-forsendelse.
 Et T-2 L dokument kan kun tjene til at føre bevis for varers status som  

 EF-varer, når disse varer forsendes direkte fra et land - EF- eller EFTA-land  

 - til et andet - EF- eller EFTA-land.
 Som varer, der forsendes direkte, anses varer hvis forsendelse:
- ikke berører et ikke-EF-lands eller EFTA-lands område, - foregår gennem et eller flere ikke-EF-landes områder, bortset fra  

 EFTA-landene, men hvis transit gennem ikke-EF-lande sker på grundlag af et og  

 samme transportdokument udstedt i et EF- eller EFTA-land.
 Forsendelser til Grækenland, der transiterer lande, med hvilke der ikke er  

 aftale om anvendelse af EF's forsendelsesordning, kan forsendes i henhold til  

 TIR-transportordningen.
 Disse TIR-forsendelser kan ledsages af et T-2 L dokument til dokumentation  

 af varers karakter af EF-varer.
 I T-2 L-dokumentet må der kun opføres varer, som indlades på et enkelt  

 transportmiddel for at blive forsendt fra samme afgangssted til samme  

 bestemmelsessted.
Varer, der er indladet i en havn i et EF-land og som skal udlosses i en  

 havn i et andet EF-land, anses ikke for at have forladt EF's toldområde, hvis  

 søtransporten er dækket af en enkelt transportdokument.
B.1.12.1 Udfyldning Vareafsenderen m.fl. må fremlægge blanketten i et eksemplar i udfyldt  

 stand.
Anmodning om udstedelsen skal rettes til den told- og skatteregion,  

 hvor udførselsekspeditionen foretages.
 Blanketten skal udfyldes med læselig holdbar skrift, såvidt muligt på  

 skrivemaskine eller edb-udskrift.
Der må hverken forekomme raderinger eller overskrivninger.
Foretages der  

 ændringer, skal det gøres ved hjælp af overstregning og tilføjelse af de  

 ønskede oplysninger.
 Enhver ændring skal bekræftes af den, der har foretaget den, og påtegnes  

 af regionen.
B.1.12.2 Anvendelse af ladelister Udstedes der et T-2 L-dokument for en forsendelse, der omfatter mere end  

 en slags varer, kan oplysninger vedrørende disse varer meddeles på en eller  

 flere ladelister i stedet for at blive anført i angivelsens rubrik 31 - Kolli  

 og varebeskrivelse, 32 - Varepost nr, 35 - Bruttomasse (kg), og i givet fald  

 33 - Varekode, 38 - Nettomasse (kg) og 44 - Supplerende oplysninger, vedlagte  

 dokumenter, certifikater og bevillinger.
Ved anvendelse af ladelister  

 overstreges de pågældende rubrikker i T-2 L-dokumentet.
I den øverste rubrik i højre hjørne på ladelisten anføres T-2 L.
I den  

 nederste del anføres regionens påtegning.
Kolonnen,  

 Afsendelses/-udførselsland, på ladelisten udfyldes ikke.
Når flere ladelister vedlægges ét og samme T-2 L-dokument, skal  

 brugeren påføre listerne løbenumre.
Antallet af lister, der vedlægges,  

 anføres i rubrik 4 - ladelister - i T-2 L-dokumentet.
B.1.12.3 Udstedelse af dokumentet T-2 L-dokumentet udfærdiges i et eksemplar.
Hvis virksomheden er Godkendt  

 afsender, skal denne gemme en kopi i mindst 2 år.
 T-2 L-dokumentet, og i givet fald T-2 L bis, påtegnes efter brugers  

 anmodning af toldmyndighederne i afgangsmedlemslandet.
 Påtegningen, der skal stå i rubrik C, skal indeholde følgende oplysninger:
1. afgangsstedets navn og stempel, 2. den ansvarlige tjenestemands underskrift, 3. dato for påtegning, samt et registreringsnummer eller nummeret på et eventuel  

 transportdokument, fx TIR-carnet eller CIM-fragtbrev og lignende.
 Nummeret kan påføres enten som et stempel med afgangsstedets navn og  

 nummer eller manuelt, tilligemed toldmyndighedens officielle stempel.
 Hvis dokumentet T-2 L bis anvendes skal nummeret overføres hertil.
 Dokumentet og diverse ladelister eller bis-dokumentet leveres herefter  

 tilbage til vedkommende.
B.1.12.4 Efterfølgende udstedelse Et T-2 L dokument kan udstedes efter at varerne har forladt afgangsstedet  

 eller er udført her fra landet.
 Dokumentet forsynes med følgende påtegning i rød skrift: UDSTEDT  

 EFTERFØLGENDE.
 Efterfølgende udstedelse kan kun ske ved det toldsted, hvor  

 udførselsformaliteterne er iagttaget.
B.1.12.5 Afvikling af dokumentet T-2 L dokumentet skal afleveres i forbindelse med varernes ankomst til  

 bestemmelsesstedet, evt. ved godsregistrering eller senest ved fortoldningen.
B.1.12.6 Anvendelse af andet dokument end T-2 L Der kan føres bevis for en vares status som EF-vare ved fremlæggelse af en  

 faktura eller et transportdokument.
 Virksomheden skal tydeligt påtegne faktura eller transportdokument med T-2  

 L samt sin underskrift.
 Såfremt den samlede værdi af de EF-varer, der er omfattet af faktura eller  

 transportdokument ikke overstiger 80.000 kr., fritages den pågældende for at  

 fremlægge faktura eller transportdokument til påtegning hos toldmyndighederne  

 i afgangsmedlemslandet, men denne myndigheds hjemsted skal påføres faktura  

 eller transportdokument af virksomheden.
 Såfremt den samlede værdi overstiger 80.000 kr., skal påtegningen  

 foretages af toldmyndighederne.
En fejlagtigt udstedt T-1-angivelse kan aldrig erstattes af en faktura  

 eller et transportdokument.
Her skal altid udstedes et T-2 L-dokument.
B.1.12.7 Transport på grundlag af et TIR-carnet eller ATA-carnet Forsendes varer på grundlag af et TIR- eller ATA-carnet, kan afsenderen  

 som bevis for varernes status som EF-varer på tydelig måde i rubrik 31 -  

 varebeskrivelse - anføre T-2 L mærket ledsaget af hans underskrift på alle de  

 relevante blade i carnetet inden fremlæggelsen til påtegning på  

 afgangsstedet.
 T-2 L mærket skal på alle blade, hvor det er anført, bekræftes ved  

 afgangsstedets stempel ledsaget af pågældende tjenestemands underskrift.
 Omfatter TIR- og ATA-carneter både EF-varer og ikke-EF-varer, skal de to  

 varekategorier angives særskilt, og T-2 L - mærket skal anføres således, at  

 det klart kun vedrører EF-varerne.
B.1.12.8 Forenkling af formaliteterne GB art. 393 Toldmyndighederne kan give tilladelse til, at godkendte afsendere kan  

 udstede T-2 L dokument eller andet dokument uden at fremlægge det for  

 myndighederne.
 Ansøgning herom indgives til told- og skatteregionen.
B.1.13 Proceduren for EF-behandling af landinger af fisk - T-2 M-dokument GB art. 325-340 Fangster, som fiskes af EF-landenes fartøjer og indføres til EF's område  

 enten i uforandret stand eller efter at være behandlet om bord på EF-landenes  

 fartøjer, kan opnå EF-behandling ved fremlæggelse af et T-2 M-dokument, se  

 bilag 61.
 Det er en betingelse, at de fremstillede varer ikke udelukkes fra kapitel  

 3 - fisk, eller position 15.04 - fiskeolie, eller 23.01 - fiskeaffald, i den  

 fælles toldtarif.
 De fangster og de varer fremstillet om bord, som omtalt ovenfor, skal være  

 ledsaget af et T-2 M dokument, når:
- det fartøj, som har foretaget fangsten og i givet fald en behandling af  

 den om bord, transporterer den direkte til et andet EF-land end det, hvor  

 fartøjet er hjemmehørende, - et EF-lands fartøj, til hvilket fangsten er blevet omladet fra det  

 ovenfor nævnte fartøj, behandler fangsten ombord og transporterer de  

 fremstillede varer direkte til EF's toldområde, - et andet fartøj end de ovenfor nævnte, som er hjemmehørende i et  

 EF-land, og til hvilket fangsterne eller de fremstillede varer er blevet  

 omladet, transporterer dem direkte til EF's toldområde, - et af de ovenfor omhandlede fartøjer transporterer fangsten eller de  

 fremstillede varer direkte til et land eller territorium uden for EF, hvorfra  

 fangsten eller varerne forsendes til EF's toldområde.
B.1.13.1 T-2 M dokumentet Et hæfte med T-2 M-formularer, se bilag 61, udstedes på anmodning fra  

 fartøjets reder eller dennes repræsentant af den told- og skatteregion, hvor  

 fartøjet er hjemmehørende eller registreret.
 Udstedelsen kan først ske, når fartøjets reder eller dennes repræsentant  

 har udfyldt rubrik 1 og 2 på alle originaleksemplarerne og kopierne af de  

 formularer, hæftet indeholder.
 Ved udstedelsen udfylder regionen rubrik 3.
B.1.13.2 Anvendelse af dokumentet Føreren af fangstfartøjet udfylder rubrik 4, 5 og 8 på et  

 originaleksemplar og kopi af en af formularerne i hæftet:
- ved hver landing af fangster i et andet EF land end det, hvor fartøjet  

 er hjemmehørende, - ved hver omladning af fangster til et andet fartøj hjemmehørende i EF, - ved hver landing af fangster i et land eller territorium uden for EF's  

 toldområde.
 Hvis fangsten på selve fangstfartøjet har undergået en behandling, som  

 betyder, at varerne hører under position 1504 eller 2301, udfylder  

 skibsføreren rubrik 4-8 på dokumentet, samt noterer behandlingen i sin  

 skibsjournal.
Hvis der sker en omladning mellem to fartøjer, skal rubrik 9 udfyldes og  

 omladningserklæringen underskrives af begge førere.
T-2 M dokumentets  

 originaleksemplar udleveres til føreren af det fartøj, hvortil varerne er  

 omladet, idet omladningen noteres i begge fartøjers skibsjournaler.
 Hvis fangsten undergår en behandling som nævnt, men dette foretages om  

 bord på et andet fartøj, der er hjemmehørende i EF, udfylder føreren af dette  

 fartøj rubrik 6, 7 og 10 på originaleksemplaret af det T-2 M dokument, han  

 fik udleveret ved omladningen, og behandlingen noteres i skibsjournalen.
B.1.13.3 Afvikling af T-2 M dokumentet T-2 M dokumentets originaleksemplar forelægges det toldsted, hvor de  

 omhandlede varer angives til en toldprocedure.
 Hvis varerne har været oplagt i et land eller territorium uden for EF, er  

 T-2 M dokumentet kun gyldigt i den udstrækning, det er ledsaget af en attest  

 udstedt af det pågældende lands eller territoriums toldmyndigheder.
 Det skal af denne attest fremgå:
1. at de omhandlede fangster eller fremstillede varer har været under  

 toldtilsyn i hele det tidsrum, de har været oplagt, samt at de ikke har  

 undergået nogen behandling ud over, hvad deres holdbarhed måtte kræve, 2. hvilken dato fangsterne eller de fremstillede varer er indgået og  

 afsendt og en nøjagtig betegnelse af det transportmiddel, der er benyttet ved  

 videreforsendelsen til EF.
 Hvis denne attest ikke foreligger, kan toldmyndighederne i det EF-land,  

 som fangst eller de fremstillede varer indføres i, tillade, at der anvendes  

 et andet dokument, der anerkendes som svarende hertil.
B.1.14 Regler om dokumentation, der skal benyttes med henblik på anvendelse af EF-foranstaltninger, som medfører kontrol med  

 varers anvendelse og/eller bestem- melse - Kontroleksemplar T-5 GB art. 471-495 I dette afsnit forstås ved:
 kompetente myndigheder:
toldmyndighederne eller alle andre myndigheder, der skal anvende  

 bestemmelserne i dette afsnit; sted:
 det toldsted eller organ på lokalt niveau, der skal anvende bestemmelserne  

 i dette kapitel.
Formål - Kontroleksemplar T-5 I EF's retsforskrifter om frie varebevægelser er anvendelsen af bestemte  

 forskrifter hyppigt gjort afhængig af dokumentation for særlig anvendelse  

 eller bestemmelse.
Dette gælder især inden for den fælles landbrugspolitik.
 For at kunne gennemføre en sådan kontrol er det foreskrevet, at der skal  

 benyttes et særligt eksemplar af det fælles forsendelsesdokument benævnt  

 Kontroleksemplar T-5, se bilag 58.
 Formålet med at anvende Kontroleksemplar T-5 er, at man på den måde kan  

 følge bestemte varer fra de afsendes til de enten udføres af EF eller overgår  

 til anden anvendelse indenfor EF, idet der på bagsiden af kontroleksemplar  

 T-5-originalen attesteres for varernes anvendelse eller bestemmelse,  

 hvorefter dette returneres til afgangsstedet.
B.1.14.1 Anvendelse af kontroleksemplar T-5 Kontroleksemplar T-5 skal benyttes, når anvendelsen af en fælles  

 foranstaltning vedrørende varers indførsel eller udførsel eller varers  

 bevægelser inden for EF afhænger af, at der foreligger dokumentation for, at  

 varerne er underkastet en nærmere foreskrevet anvendelse eller bestemmelse.
 Kontroleksemplar T-5 anvendes, selv om varerne ikke transporteres efter  

 ordningen for EF-forsendelse.
 Kontroleksemplar T-5 skal bl.a. udstedes for restitutionsberettigede  

 landbrugsvarer, for hvilke udførselsformaliteterne i forbindelse med ydelse  

 af restitution ved udførsel til ikke-EF-lande er iagttaget, når udførsel sker  

 via et andet EF-land.
 I kontroleksemplaret må kun opføres varer, der indlades eller er indladet  

 på et enkelt transportmiddel for at blive transporteret fra samme afgangssted  

 til samme bestemmelsessted.
 Kontroleksemplar T-5 udfærdiges med en original og mindst en kopi.
 Bruger skal underskrive hvert dokument.
 Erfaringen har vist, at det er en fordel at medbringe en ekstra kopi til  

 Tyskland.
Original og kopi indgives samlet til afgangsstedet.
Her opbevares kopi af  

 T-5, mens original, og eventuelle øvrige kopier, ledsager varerne og  

 forevises sammen med disse på bestemmelsesstedet i medlemslandet.
 En T-5 formular kan ikke suppleres både med T-5 BIS, se bilag 59, og T-5  

 ladelister, se bilag 60.
 De kompetente myndigheder kan give tilladelse til, at virksomheder, som er  

 etableret indenfor deres område, supplerer kontroleksemplar T-5 med én  

 eller flere T-5 bis-formularer eller T-5 ladelister, forudsat at samtlige  

 formularer kun vedrører én og samme vareforsendelse, indladet i  

 ét og samme transportmiddel til én og samme varemodtager og  

 angivet til én og samme anvendelse eller bestemmelse.
 Kontroleksemplar T-5 med bis eller ladelister skal, for så vidt angår  

 varebeskrivelse og de særlige oplysninger, indeholde alle de nødvendige  

 oplysninger i henhold til bestemmelserne vedrørende den EF-foranstaltning,  

 der medfører kontrollen.
 Forsendes varer under toldkontrol under en procedure for EF-forsendelse  

 eller under enhver anden procedure for forsendelse, fx TIR, udsteder  

 afgangsstedet et kontroleksemplar T-5.
 Afgangsstedet beholder en kopi.
 Originalen ledsager varerne til det sted, hvor kontrollen af anvendelsen  

 og/eller bestemmelsen for varerne attesteres på samme vilkår, som det  

 dokument, der vedrører den anvendte forsendelsesprocedure.
Når varerne, der er undergivet kontrol med anvendelsen og/eller særlig  

 bestemmelse, ikke er henført under en forsendelsesprocedure, udstedes  

 kontroleksemplar T-5 af de kompetente myndigheder i afsendelseslandet.
Disse  

 myndigheder beholder en kopi af kontroleksemplaret.
 Er varerne ikke henført under en procedure for EF-forsendelse, skal  

 kontroleksemplar T-5 indeholde følgende angivelse:
 - ingen forsendelsesprocedure.
B.1.14.2 Udfyldning af kontroleksemplar T-5 Blanketten skal udfyldes ved gennemskrift med læselig og holdbar skrift,  

 såvidt muligt på skrivemaskine.
Der må hverken forekomme raderinger eller  

 rettelser.
Foretages der ændringer, skal det gøres ved hjælp af overstregning  

 og i givet fald ved tilføjelse af de ønskede oplysninger.
Enhver ændring skal  

 bekræftes af den, der har foretaget den og attesteres af de kompetente  

 myndigheder.
B.1.14.2.1 Særligt for T-5 ladelister Der må kun anvendes forsiden på ladelister.
Ud for hver varepost angives  

 et løbenummer.
 Umiddelbart under den sidste varepost trækkes en vandret streg, og den  

 uudnyttede plads overstreges for at umuliggøre tilføjelser.
 Det samlede antal kolli og deres samlede brutto- og nettomasse anføres i  

 nederste kolonner.
 Rubrikkerne 31, 33, 35, 38, 100, 103 og 105 overstreges i det  

 kontroleksemplar T-5, som anvendes.
 Dette dokument kan ikke suppleres med T-5 bis-formularer.
 Antallet af ladelister anføres i rubrik 4 på kontroleksemplar T-5.  

 Registreringsnummeret anføres på hver ladeliste.
B.1.14.3 Afvikling af kontroleksemplar T-5 Kontroleksemplarets originaleksemplar ledsager varerne på samme  

 betingelser, som gælder for forsendelsesangivelsen.
 Transporteres varerne efter TIR-ordningen, behandles kontroleksemplaret  

 efter samme retningslinjer som ved EF-forsendelse.
Det kompetente kontor i bestemmelseslandet kontrollerer den foreskrevne  

 anvendelse eller bestemmelse, hvorefter kontroleksemplaret tilbagesendes til  

 afgangsstedet med fornøden attest.
Ved forsendelser bestemt til forbliven i  

 eller udførsel via EFTA-landene forsynes kontroleksemplaret af  

 udpassagestedet fra EF med attest om den foreskrevne bestemmelse.
 Ved eventuel godsregistrering af varer, som er ledsaget af et  

 kontroleksemplar, skal ekspeditøren i godsdeklarationen angive - T-5 nr.
 Ved udførsel til et ikke-EF-land via et andet EF-land af godsregistrerede  

 varer, som ved indførslen har været ledsaget af et kontroleksemplar udstedt i  

 et andet EF-land, skal kontroleksemplaret i den blanke rubrik under -  

 Forbeholdt afgangsmedlemslandet -, forsynes med attest i overensstemmelse med  

 reglerne for omladning, der gælder for forsendelsesangivelsen.
 De kompetente myndigheder i bestemmelseslandet kan beslutte, at varerne  

 leveres direkte til modtager på de betingelser, det kompetente  

 bestemmelsessted fastsætter, og således at bestemmelsesstedet kan foretage  

 kontrol ved eller efter varernes ankomst.
B.1.14.3.1 Særlige regler for landbrugsvarer - restitution Udføres varer til et ikke-EF-land via andre EF-lande, skal T-5  

 kontroleksemplaret ledsage varerne bortset fra nedennævnte tilfælde.
 Ved søværts udførsel af landbrugsvarer mod restitution til et ikke-EF-land  

 via omladningshavne i andre EF-lande, og hvor der er udstedt et gennemgående  

 transportdokument til et ikke-EF-land for de omhandlede varer, skal der ikke  

 anvendes kontroleksemplar T-5, idet varerne betragtes som udført af EF's  

 geografiske område, når skibet har forladt indladningshavnen.
 Ved udførsel af landbrugsvarer med bane til en station i et ikke-EF-land  

 efter den forenklede jernbaneprocedure skal kontroleksemplar T-5 heller ikke  

 anvendes.
B.1.14.4 Udstedelse af ankomstbevis De kompetente myndigheder skal på anmodning give kvittering for modtagelse  

 af kontroleksemplaret.
Som kvittering skal anvendes en særlig blanket -  

 Ankomstbevis -, der skal være udfyldt af den, der anmoder om at få  

 kvitteringen udleveret.
B.1.14.5 Rød etikette - signal om medfølgende T-5 For at eksportøren kan sikre sig, at transportøren er opmærksom på, at  

 varer ledsages af kontroleksemplar T-5, kan eksportøren anvende en særlig rød  

 etikette.
 Denne er i to dele:
- den ene del anbringes på kontroleksemplar T-5, - den anden del anbringes på tolddokumentet, der ledsager varerne.
På dokumenterne anbringes etiketten - på blad 4 af EF-forsendelsesdokumentet, - på TIR-carnetets omslag, - på eksemplar 3 - ankomstbevis - af CIM fragtbrev, - på eksemplar 3A af TR-overleveringsbeviset.
 Etiketterne anbringes således, at oplysningerne i dokumenterne stadig er  

 læselige.
B.1.14.6 Efterfølgende udstedelse Et kontroleksemplar T-5 kan udstedes efterfølgende, forudsat at:
1. der ved varernes afsendelse ikke er anmodet om eller udstedt et sådant  

 dokument, der kan tilskrives brugeren eller forudsat at bruger over for de  

 kompetente myndigheder på tilfredsstillende måde, kan godtgøre, at dette ikke  

 er sket på grund af uagtsomhed eller almindelig forsømmelighed fra brugers  

 side, 2. brugeren godtgør, at det pågældende kontroleksemplar T-5 virkelig  

 vedrører de varer, for hvilke alle administrative formaliteter er blevet  

 opfyldt, 3. brugeren fremlægger de fornødne dokumenter, for at der kan udstedes  

 kontroleksemplar T-5, 4. det over for de kompetente myndigheder på tilfredsstillende måde  

 godtgøres, at efterfølgende udstedelse af kontroleksemplar T-5 ikke kan  

 medføre, at der opnås finansielle fordele, der måtte være uberettigede efter  

 den eventuelt benyttede forsendelsesprocedure, varernes toldmæssige status og  

 deres anvendelse og/eller bestemmelse.
 Udstedes Kontroleksemplar T-5 efterfølgende, forsynes det med følgende  

 påtegning i rød skrift:
 - UDSTEDT EFTERFØLGENDE.
 På dette kontroleksemplar T-5 skal brugeren desuden angive identiteten for  

 det transportmiddel, som varerne er blevet afsendt med, samt afgangsdato og i  

 givet fald datoen for varernes frembydelse på bestemmelsesstedet.
 Et kontroleksemplar T-5, der udstedes efterfølgende, kan først påtegnes af  

 bestemmelsesstedet, når dette konstaterer, at de omhandlede varer har fået  

 den anvendelse og/eller bestemmelse, som er forudsat eller foreskrevet ved  

 den EF-foranstaltning, der er vedtaget med hensyn til indførsel eller  

 udførsel af disse varer eller til deres bevægelse inden for EF.
B.1.14.7 Duplikat Duplikater af kontroleksemplar T-5, udskrifter af kontroleksemplar T-5,  

 T-5 bis-formular og T-5 ladelister kan udstedes, hvis originaler går tabt.
 Duplikatet skal være forsynet med ordet DUPLIKAT angivet med store røde  

 bogstaver samt stemplet for duplikatets udstedelsessted og den kompetente  

 persons underskrift.
 Medmindre andet er fastsat i bestemmelserne vedrørende  

 EF-foranstaltningen, kan det enkelte EF-land bestemme, at dokumentation for  

 at varerne har fået den foreskrevne anvendelse og/eller bestemmelse  

 fremlægges efter dens egne regler, når varerne ikke forlader dets  

 territorium, inden de får den foreskrevne anvendelse og/eller bestemmelse.
B.1.14.8 Godkendt afsender De kompetente myndigheder i det enkelte EF-land kan inden for rammerne af  

 deres beføjelser give enhver person, der opfylder betingelserne i henhold til  

 ordningen for godkendt afsender og som ønsker at forsende varer, for hvilke  

 der skal udstedes et kontroleksemplar T-5, tilladelse til hverken at frembyde  

 de pågældende varer eller forelægge det tilsvarende kontroleksemplar T-5 for  

 afgangsstedet.
 Tilladelsen gives kun til fysiske eller juridiske personer:
1. der jævnligt forsender varer, 2. hvis regnskaber gør det muligt for de kompetente myndigheder at  

 kontrollere varebevægelserne, 3. som stiller sikkerhed, når udstedelse af kontroleksemplar T-5 er  

 betinget af, at der stilles sikkerhed, 4. som ikke har begået alvorlige eller gentagne overtrædelser af den eller  

 de relevante lovgivninger.
 De kompetente myndigheder træffer passende foranstaltninger med henblik på  

 omhandlede sikkerhedsstillelse.
 I den tilladelse, der udstedes af de kompetente myndigheder, fastsættes  

 bl.a.:
- hvilket afgangssted der er kompetent med hensyn til afsendelse af  

 varerne, - hvilken frist og hvilke bestemmelser der gælder for den godkendte  

 afsenders meddelelse til afgangsstedet om forsendelser, der vil blive  

 afsendt, således at afgangsstedet eventuelt kan foretage kontrol før varerne  

 afgår, - inden for hvilken frist varerne skal frembydes for bestemmelsesstedet.  

 Denne frist fastsættes afhængigt af transportvilkår, - hvilke identifikationsforanstaltninger der skal træffes.
 De kompetente myndigheder kan bestemme, at transportmidlet eller de  

 enkelte kolli af den godkendte afsender skal forsynes med en særlig  

 forsegling, der er godkendt af de kompetente myndigheder.
 Det fastsættes i tilladelsen, at rubrikken - Afgangssted - på forsiden af  

 kontroleksemplar T-5:
- på forhånd skal være forsynet med et aftryk af afgangsstedets stempel og  

 underskrift af en ansat ved dette, - af den godkendte afsender skal forsynes med et aftryk af et af de  

 kompetente myndigheder godkendt særligt stempel af metal, se bilag 72.
 Dette stempelaftryk kan fortrykkes på formularerne, når trykningen  

 foretages af et hertil godkendt trykkeri.
 Den godkendte afsender skal udfylde denne rubrik og desuden angive  

 varernes afsendelsesdato og give angivelsen et nummer efter reglerne i  

 tilladelsen.
 De kompetente myndigheder kan foreskrive anvendelse af formularer, der med  

 henblik på identifikation er forsynet med et særligt kendetegn.
Senest på det tidspunkt hvor varerne afsendes, anfører den godkendte  

 afsender i givet fald den frist, inden for hvilken varerne skal være frembudt  

 på bestemmelsesstedet, på forsiden af kontroleksemplaret i rubrikken -  

 Afgangsstedets kontrol.
Endvidere anføres henvisningerne til det udførsels-  

 eller andet dokument, der kræves af afsendelseslandet, de  

 identifikationsforanstaltninger der er truffet, samt følgende påtegning:
 - Forenklet fremgangsmåde.
 Efter afsendelsen tilsender den godkendte afsender omgående en kopi af  

 kontroleksemplar T-5 til afgangsstedet sammen med ethvert dokument, på  

 grundlag af hvilket kontroleksemplar T-5 er udstedt.
 Når afgangsstedet foretager kontrol ved en forsendelses afgang, attesteres  

 dette i rubrikken - Afgangsstedets kontrol, på forsiden af kontroleksemplar  

 T-5.
 Det udfyldte kontroleksemplar T-5 med de omtalte oplysninger og  

 underskrevet af den godkendte afsender anses for at være udstedt af det  

 afgangssted, der foretager forhåndsattestering af formularen, eller hvis navn  

 er anført i aftrykket af det særlige stempel.
 Den godkendte afsender skal:
1. overholde bestemmelserne i dette kapitel og i tilladelsen, 2. træffe alle nødvendige foranstaltninger til at sikre opbevaringen af  

 det særlige stempel eller de formularer, der er forsynet med afgangsstedets  

 stempel eller aftrykket af det særlige stempel.
 Den godkendte afsender hæfter for alle konsekvenser, herunder finansielle  

 konsekvenser, af eventuelle fejl, udeladelser eller andre mangler i  

 forbindelse med det udfærdigede kontroleksemplar T-5 og i forbindelse med  

 afviklingen af de procedurerne.
 De kompetente myndigheder kan give den godkendte afsender tilladelse til  

 at undlade at underskrive kontroleksemplar T-5, når det er forsynet med  

 aftryk af det særlige stempel og udfærdiget ved hjælp af integrerede  

 elektroniske eller automatiske databehandlingssystemer.
 Denne tilladelse gives på betingelse af, at den godkendte afsender forud  

 har afgivet en skriftlig erklæring til disse myndigheder om hæftelse for  

 betaling af alle afgifter, som ikke er blevet betalt, samt tilbagebetaling,  

 hvis der uretmæssigt er opnået finansielle fordele som følge af enhver  

 anvendelse af et kontroleksemplar T-5, som er forsynet med at aftryk af det  

 særlige stempel.
 Denne erklæring fritager ikke den pågældende for eventuelle strafferetlige  

 foranstaltninger.
 De kontroleksemplarer T-5, der er udfærdiget i henhold til tilladelsen om  

 at undlade at underskrive kontroleksemplar T-5, skal i den rubrik, der er  

 beregnet til klarererens underskrift, indeholde følgende påtegning:
 - Fritaget for underskrift.
