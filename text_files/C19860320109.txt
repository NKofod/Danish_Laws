 Arbejdsformidlingskontorerne.
 I henhold til lærlingelovens § 1, stk. 1 skal der oprettes lærekontrakt,  

 som skal godkendes af AF-kontoret - også for personer, der ved læreforholdets  

 indgåelse er over 18 år - når læreforholdet er en fortsættelse af et  

 tidligere læreforhold inden for samme fag og branche, der er indgået i  

 henhold til § 1.
Under henvisning til at der har hersket tvivl om, hvornår et læreforhold  

 skal anses for et fortsat læreforhold har arbejdsdirektoratet forelagt  

 spørgsmålet for undervisningsministeriet med indstilling om, at bestemmelsen  

 - uanset at den endelige afgørelse af nævnte spørgsmål henhører under  

 domstolene - indtil videre forstås på den måde, at et læreforhold for en  

 lærling, som ved læreforholdets indgåelse er fyldt 18 år, ikke anses for et  

 fortsat læreforhold, når det nye læreforhold påbegyndes mere end 1 år efter  

 ophævelsen af det tidligere læreforhold.
Af undervisningsministeriets svar  

 fremgår det, at ministeriet efter indhentet udtalelse fra lærlingerådet er  

 enig i ovennævnte vejledende fortolkning af fortsatte læreforhold.
 Det tilføjes, at der herefter vil foreligge et fortsat læreforhold i de  

 tilfælde, hvor lærlingen inden det fyldte 18. år opnår et nyt læreforhold,  

 hvori der gælder de samme eller tilsvarende uddannelsesregler som i det  

 tidligere afbrudte læreforhold, samt i de tilfælde, hvor lærlingen efter det  

 fyldte 18. år inden 1 år efter afbrydelsen af et læreforhold opnår et  

 tilsvarende læreforhold.
 Ved fortsatte læreforhold skal der oprettes kontrakt i henhold til  

 lærlingelovens § 1, såfremt den samlede læretid, som normalt ikke må  

 overstige den for faget gældende æretid, er begyndt før lærlingens 18. år.
 P.D.V.
 E.B.
