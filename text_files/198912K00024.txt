Nr LSF 24 Forslag til Lov om kundgørelse af love, anordninger og bekendtgørelser på  

 Færøerne Fremsat af justitsministeren (Engell) den 10. oktober 1989 Vedtaget ved tredjebehandling den 23. november 1989 Lov nr. 735 af 06/12/1989 § 1. Love, anordninger og bekendtgørelser, der gælder på Færøerne, skal kundgøres i landsstyrets kundgørelsestidende for Færøerne, Kunngerdabladid.
 Stk. 2. Anordninger og bekendtgørelser, der er undtaget fra kundgørelse i  

 Lovtidende, skal ikke kundgøres i Kunngerdabladid.
Stk. 3. Vedkommende minister kan bestemme, at en lov, anordning eller  

 bekendtgørelse ikke skal kundgøres med den fulde ordlyd.
Kundgørelsen kan  

 begrænses til titel og underskriftsdato.
 § 2. Love, anordninger og bekendtgørelser, der ikke indeholder  

 bestemmelser om ikrafttrædelsen, træder i kraft på Færøerne ugedagen efter  

 kundgørelsen i Kunngerdabladid.
 § 3. Loven træder i kraft den 1. januar 1990.
 Stk. 2. Lov nr. 51 af 1. april 1896 om kundgørelse af love og anordninger  

 på Færøerne ophæves.
Oprindeligt fremsat forslag § 1. Love, anordninger og bekendtgørelser, der gælder på Færøerne, skal kundgøres i Landsstyrets kundgørelsestidende for Færøerne, Kunngerdabladid.
 Stk. 2. Anordninger og bekendtgørelser, der er undtaget fra kundgørelse i  

 Lovtidende, skal ikke kundgøres i Kunngerdabladid.
Stk. 3. Vedkommende minister kan bestemme, at en lov, anordning eller  

 bekendtgørelse ikke skal kundgøres med den fulde ordlyd.
Kundgørelsen kan  

 begrænses til titel og underskriftsdato.
 § 2. Love, anordninger og bekendtgørelser, der ikke indeholder  

 bestemmelser om ikrafttrædelsen, træder i kraft på Færøerne ugedagen efter  

 kundgørelsen i Kunngerdabladid.
 § 3. Loven træder i kraft den 1. januar 1990.
 Stk. 2. Lov nr. 51 af 1. april 1896 om kundgørelse af love og anordninger  

 på Færøerne ophæves.
Bemærkninger til lovforslaget Almindelige bemærkninger 1. Lovtidendeloven, lovbekendtgørelse nr. 617 af 15. september 1986,  

 gælder ikke for Færøerne.
Love, anordninger og bekendtgørelser, der gælder  

 for Færøerne, kundgøres i dag efter reglerne i lov nr. 51 af 1. april 1896 om  

 kundgørelse af love og anordninger på Færøerne.
Efter denne lov sker  

 kundgørelse af love m.v. på Færøerne ved, at offentliggørelsen i Lovtidende  

 suppleres med en kundgørelse af de pågældende loves og anordningers titel og  

 udstedelsesdag i det organ, der er godkendt til offentlige bekendtgørelser,  

 Dimmalætting.
Herefter træder loven m.v. i kraft på Færøerne 4 uger efter  

 kundgørelsen i Dimmalætting, medmindre den indeholder hjemmel for andet.  

 Efter den nugældende lov kræves endvidere, at det pågældende nummer af  

 Dimmalætting fremlægges i retten, og at der føres en fortegnelse over  

 retsforskrifterne i justitsprotokollen.
2. Ved lagtingslov nr. 109 af 17. december 1987 om en offentlig  

 kundgørelsestidende blev det vedtaget, at der ved Landsstyrets foranstaltning  

 fra 1. oktober 1988 udgives en offentlig kundgørelsestidende for Færøerne  

 (Kunngerdabladid). I denne kundgørelsestidende skal alle lagtingslove,  

 kundgørelser, reglementer og andre offentlige forordninger udstedt af  

 Landsstyret bekendtgøres.
Fra samme dato er optagelse i Kunngerdabladid den  

 eneste bindende kundgørelsesmåde for lagtingslove m.v.
Lagtingslove m.v.  

 træder i kraft ugedagen efter det nummer af Kunngerdabladid, som forskriften  

 er optaget i, er udkommet, medmindre lagtingsloven m.v. bestemmer andet.
I  

 samme lovs § 7 er der givet landsstyret en bemyndigelse til efter aftale med  

 regeringen eller rigsmyndighederne og andre myndigheder at optage rigslove  

 m.v. i Kunngerdabladid.
På baggrund af vedtagelsen af lagtingsloven om en offentlig  

 kundgørelsestidende har Færøernes Landsstyre anmodet rigsmyndighederne om at  

 foranledige 1896-loven ændret således, at rigslovene kundgøres i  

 Kunngerdabladid i stedet for i Dimmalætting.
Man har også anmodet om, at der  

 fremover skal gælde samme ikrafttrædelsesfrist for rigslove m.v. som for  

 lagtingslove, det vil sige en uge.
Justitsministeriet er enig i, at der bør gælde samme ikrafttrædelsesfrist  

 for rigslove som for lagtingslove.
Behovet for den særlige 4-ugers frist i  

 1896-loven foreligger med de nuværende postforsendelses- og  

 kommunikationsforhold ikke længere.
Derudover har Færøernes Landsstyre anmodet om, at 1896-loven ændres  

 således, at rigslove m.v. i almindelighed kundgøres med deres fulde ordlyd på  

 Færøerne, og ikke som hidtil alene med oplysning om de pågældende loves m.v.  

 titel og underskriftsdato.
Der skal dog også fremover være adgang til at  

 begrænse kundgørelsen til offentliggørelse af titel og underskriftsdato.
3. I betænkning nr. 740/1975 om Lovtidende og Ministerialtidende blev der  

 stillet forslag om at ophæve den særlige færøske kundgørelsesordning, idet  

 udvalget skønnede, at der ikke længere forelå praktisk behov for en  

 særordning for Færøerne.
Det blev samtidig foreslået, at det af den nye  

 lovtidendelov skulle fremgå, at loven også gjaldt for Færøerne.  

 Ikrafttrædelse af rigslove og anordninger på Færøerne ville herefter ikke  

 længere blive knyttet til en kundgørelse i en særlig færøsk  

 kundgørelsestidende, men alene være knyttet til kundgørelsen i Lovtidende.
Med etableringen af en egentlig offentlig kundgørelsestidende for  

 Færøerne, hvori færøske lagtingslove m.v. kundgøres, foreligger de hensyn,  

 der, som anført i lovtidendebetænkningen, kunne tale imod at opretholde en  

 særlig kundgørelsesform på Færøerne, efter Justitsministeriets opfattelse  

 ikke længere.
Justitsministeriet finder derfor ikke, at der er grundlag for  

 helt at ophæve den særlige kundgørelsesordning for Færøerne.  

 Justitsministeriet er endvidere enig med Landsstyret i, at det vil være  

 hensigtsmæssigt, at der fremover gælder samme ikrafttrædelsesregler for  

 lagtingslove og rigslove m.v.
 Den nugældende ordning, hvorefter rigslove, der gælder for Færøerne, skal  

 kundgøres særskilt, foreslås derfor opretholdt, således at det fortsat vil  

 være en betingelse for, at en rigslov m.v. er trådt i kraft på Færøerne, at  

 den er kundgjort på Færøerne.
4. Justitsministeriet har fundet det mest hensigtsmæssigt at udforme en ny  

 lov.
I den forbindelse foreslås den hidtil gældende ordning, hvorefter den  

 stedfundne kundgørelse skal fremlægges i retten og tilføres  

 justitsprotokollen, ophævet.
Med indførelsen af en egentlig offentlig  

 kundgørelsestidende for Færøerne vil hensynet til, at borgerne kan få et  

 samlet overblik over ikrafttrådte love m.v. på Færøerne, fuldt ud blive  

 tilgodeset uden fremlæggelse i retten er fornøden.
 5. Lovforslaget har forinden fremsættelsen været sendt til udtalelse hos  

 Færøernes Landsstyre, Statsministeriet, Rigsombudsmanden på Færøerne,  

 Sorenskriveren, Budgetdepartementet, Politimesteren på Færøerne, Østre  

 Landsret og Sekretariatet for Retsinformation.
 6. Gennemførelse af lovforslaget skønnes ikke i forhold til den gældende  

 ordning at medføre væsentlige administrative og økonomiske konsekvenser af  

 betydning for det offentlige.
Bemærkninger til lovforslagets enkelte bestemmelser Til § 1 Efter bestemmelsen i stk. 1 skal samtlige love, anordninger og  

 bekendtgørelser om rigets fællesanliggender, jf. § 7 i lov nr. 317 af 23.  

 marts 1948 om Færøernes Hjemmestyre, og som gælder på Færøerne, foruden i  

 Lovtidende optages i Kunngerdabladid.
Kundgørelse i Kunngerdabladid er en  

 betingelse for, at retsforskriften får retsvirkninger på Færøerne.
En retsforskrift gælder for Færøerne, når den, uden at være et  

 særanliggende, intet nævner om sin territoriale gyldighed.
Det er dog en  

 forudsætning, at den kan finde anvendelse på Færøerne.
Bestemmer loven, at  

 den ved kongelig anordning kan sættes i kraft på Færøerne, skal både loven og  

 den efterfølgende anordning kundgøres i Kunngerdabladid.
Bestemmelsen i stk. 2 om, at anordninger og bekendtgørelser, der er  

 undtaget fra kundgørelse i Lovtidende, ikke skal kundgøres i Kunngerdabladid,  

 er medtaget for at sikre samme retstilstand, som gælder efter  

 Lovtidendeloven.
I tilfælde, hvor det efter Lovtidendelovens § 2 ved kongelig  

 anordning er bestemt, at en bekendtgørelse eller anordning ikke skal optages  

 i Lovtidende, skal den pågældende retsforskrift således heller ikke optages i  

 Kunngerdabladid.
Den kongelige anordning, hvori det er bestemt, at  

 bekendtgørelsen eller anordningen skal undtages fra optagelse i Lovtidende,  

 skal bekendtgøres både i Lovtidende, jf. lovtidendelovens § 2 og i  

 Kunngerdabladid, jf. lovforslagets § 1, stk. 1.
 Undtagelse fra kundgørelse i Lovtidende sker navnlig med hensyn til  

 anordninger og bekendtgørelser, der har et meget væsentligt omfang, og som er  

 af rent teknisk karakter, som f.eks. stærkstrømsreglementet, eller som kun  

 har betydning for en meget begrænset del af befolkningen eller et erhverv med  

 et lille antal erhvervsudøvere.
 Efter den gældende lovs § 1 er kundgørelse på Færøerne af love m.v.  

 begrænset til en bekendtgørelse af den pågældende retsforskrifts titel og  

 udstedelsesdag.
 Denne kundgørelsesform foreslås ændret, jf. lovforslagets § 1, stk. 1,  

 således at en rigslov m.v. i almindelighed skal kundgøres med den fulde  

 ordlyd og med den dato og det nummer, hvormed den fremtræder i Lovtidende.  

 Lovens officielle betegnelse er således det nummer, den dato og den titel  

 retsforskriften har i Lovtidende.
Der kan tænkes tilfælde, hvor en retsforskrift, selv om den formelt skal  

 gælde på Færøerne, ikke vil have interesse for en større kreds af borgere  

 eller for administrative myndigheder på Færøerne.
I disse tilfælde vil der  

 ikke være behov for en kundgørelse af retsforskriftens fulde ordlyd.  

 Bestemmelsen i stk. 3 giver derfor den minister, under hvem det  

 pågældende forretningsområde hører, bemyndigelse til at begrænse omfanget af  

 kundgørelsen af en konkret retsforskrift på Færøerne.
Afgørelsen, der så vidt  

 muligt træffes efter forhandling med de færøske myndigheder, rettes ved en  

 forvaltningsakt til den ansvarlige for udgivelsen af Kunngerdabladid.
Kundgørelsen skal altid indeholde retsforskriftens titel og  

 underskriftsdato.
Det vil i almindelighed også være rigtigst at medtage  

 retsforskriftens nummer i Lovtidende for at sikre en entydig identifikation  

 af forskriften.
Til § 2 Bestemmelsen svarer med hensyn til ikrafttrædelsesordningen til den  

 gældende lovs § 3, dog således at fristen er ændret til en uge.
Herved svarer  

 bestemmelsen til reglerne i lovtidendeloven og lagtingslov nr. 109 af 17.  

 december 1987 om en offentlig kundgørelsestidende.
Til § 3 Loven foreslås sat i kraft den 1. januar 1990 og kundgøres i  

 Kunngerdabladid.
Bilag 1 Lov nr. 51 af 1. april 1896 om Kundgørelse af Love og Anordninger på  

 Færøerne.
Vi Christian den Niende, af Guds Nåde Konge til Danmark, de Venders  

 og Goters, Hertug til Slesvig, Holsten, Stormarn, Ditmarsken, Lauenborg og  

 Oldenborg, Gøre vitterligt: Rigsdagen har vedtaget og Vi ved Vort Samtykke stadfæstet  

 følgende Lov:
§ 1 Kundgørelse paa Færøerne af Love og kongelige og ministerielle  

 Anordninger, under hvilket Navn de end maatte udstedes (Anordninger, aabne  

 Breve, Bekendtgørelser, Kundgørelser, Plakater, Reglementer, Regulativer,  

 Instrukser, Vedtægter o.s.v.) skal herefter ikke ske ved Tinglæsning i  

 Syslerne, men derved, at den i den almindelige Lovtidende stedfundne  

 Offentliggørelse suppleres med en af Amtmanden foranstaltet Bekendtgørelse af  

 de paagældendes Loves og Anordningers Titel og Udstedelsesdag i den til  

 Optagelse af offentlige Bekendtgørelser paa Færøerne autoriserede Tidende.
§ 2 Ved det første ordinære Ting i Torshavn efter Kundgørelsen fremlægger  

 Sorenskriveren i Retten et Eksemplar af det Nummer af den nævnte Tidende,  

 hvori Kundgørelsen er sket, idet en Fortegnelse over de i samme bekendtgjorte  

 Love og Anordninger tilføres Justitsprotokollen.
Det fremlagte Eksemplar af  

 Tidenden forsynes med Fremlæggelsespaategning og opbevares i Sorenskriveriets  

 Arkiv som et Bilag til Justitsprotokollen.
§ 3 Den paagældende Lov eller Anordning træder, for saa vidt den ikke  

 indeholder nogen herfra afvigende Bestemmelse, i Kraft overalt paa Færøerne 4  

 Uger efter den Dag, da det Nummer af den ovennævnte Tidende, hvori den  

 bekendtgøres, er udkommet.
§ 4 Kancelliplakat om Anordningens Publikation paa Færøerne af 23de Marts 1813  

 ophæves.
§ 5 Denne Lov træder i Kraft den 1ste Januar 1897.
 Hvorefter alle vedkommende sig have at rette.
 Givet paa Amalienborg, den 1ste April 1986.
 Christian R.
(L.
S.) J.
Nellemann Bilag 2 Lagtingslov om offentlig kundgørelsestidende I overensstemmelse med vedtagelse af Færøernes lagting stadfæster og  

 kundgør lagmanden følgende lagtingslov:
 § 1. Fra 1. oktober 1988 udgives ved landsstyrets foranstaltning et  

 offentlig kundgørelsestidende: »Kunngerdabladid«.
 § 2. I »Kunngerdabladid« indføres såvel alle lagtingslove som  

 kundgørelser, reglementer og andre offentlige forordninger udstedt af  

 landsstyret.
 Stk. 2. I »Kunngerdabladid« kan også indføres:
a.
Annoncer, meddelelser o.l. fra det offentlige.
b.
Kundgørelser, reglementer og andre offentlige forordninger i det hele  

 taget fra andre offentlige institutioner end landsstyret, samt meddelelser  

 fra private i retsforhold.
 § 3. Fra 1. oktober 1988 er optagelsen i »Kunngerdabladid« den  

 eneste bindende kundgørelsesmåde for lagtingslove m.v., som nævnt i § 2, stk.  

 1. Såfremt de i § 2, stk. 2 nævnte kundgørelser m.v. optages i  

 »Kunngerdabladid«, har optagelsen samme lovkraft som optagelse af  

 lagtingslove m.v., denne kundgørelsesmåde er dog ingen betingelse, med mindre  

 den er foreskrevet af vedkommende lagtingslov.
 Stk. 2. Med mindre andet er foreskrevet i vedkommende lagtingslov m.v.,  

 træder denne i kraft ugedagen efter det nummer af  

 »Kunngerdabladid«, som denne er optaget i, er udkommet.
 § 4. »Kunngerdabladid« udkommer så ofte, som der er behov  

 herfor, dog mindst en gang om måneden.
 Stk. 2. Hvert nummer skal angive udgivelsesdagen.
 § 5. Al øvrighed, sorenskriver, postvæsen og kommnalbestyrelser får  

 tilstillet eksemplar af »Kunngerdabladid« uden betaling.
§ 6. Landsstyret foreskriver nærmere regler for udgivelsen, udseende,  

 abonnement, annoncepriser o.l.
Ligeledes udgiver landsstyret et  

 »Kunngerdasavn«, hvori optages de lagtingslove m.v. efter § 2, stk.  

 2, og lovene m.v. efter § 7, kan endvidere optages i samlingen.
 § 7. Landsstyret bemyndiges til efter aftale med regeringen eller  

 rigsmyndighederne og andre myndigheder at optage i  

 »Kunngerdabladid« love, kundgørelser, meddelelser o.l.
