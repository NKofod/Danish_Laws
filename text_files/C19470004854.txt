 Ved Skrivelse af 30. September 1946 har Revisionen af Eksekutorboer i  

 København meddelt Dem Antegnelse vedrørende det af Dem som Eksekutorer  

 behandlede Bo efter afdøde Konsul X. i Anledning af, at den umyndiggjorte  

 Arving V.'s Arv tildels er udlagt ham i ikke-anordningsmæssige Obligationer,  

 uanset at der i Boet fandtes anordningsmæssige Effekter.
 I et hertil indsendt Andragende har De nu anholdt om Fritagelse for at  

 omgøre de foretagne Arveudlæg, hvorved den umyndiggjorte har faaet udlagt  

 Hypotekforeningsobligationer til Paalydende 57 000 Kr. og Østsjællandske  

 jernbaneobligationer til Paalydende 41 200 Kr., idet De har anført, at man  

 ved Udlægget, der er godkendt af den umyndiggjortes Værge, Landsretssagfører  

 Z., har valgt Værdipapirer, der skønnedes at give den højeste effektive  

 Rente, samtidig med at de frembød den ringeste Fare for Udtrækning paa Grund  

 af Konvertering.
 Foranlediget heraf skal man meddele, at Justitsministeriet ikke kan  

 billige, at den umyndiggjortes Arv er udlagt ham i ikke-anordningsmæssige  

 Effekter, skønt den efter Boets Forhold kunde være udlagt i anordningsmæssige  

 Obligationer, hvorfor man herved paalægger Dem at omgøre Opgørelsen i saa  

 Henseende.
