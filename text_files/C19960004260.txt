Indholdsfortegnelse 1. Indledning Kapitel I.
Betingelser for retten til børnetilskud og forskudsvis udbetaling af børnebidrag 2. Indfødsret 3. Hjemsted 4. At barnet ikke har  

 indgået ægteskab 5. At barnet ikke er forsørget af offentlige midler 6. Bopæl  

 her i landet 7. Hvornår betingelserne skal være opfyldt Kapitel II.
Børnetilskud og ydelser til særlige grupper af børn 8.  

 Ordinært børnetilskud til enlige forsørgere 9. Ekstra børnetilskud til enlige  

 forsørgere 10. Ansøgning om ordinært og ekstra børnetilskud til enlige  

 forsørgere 11. Ordinært børnetilskud til pensionister 12. Særligt  

 børnetilskud til forældreløse 13. Særligt børnetilskud, når faderskabet til  

 barnet ikke er fastslået 14. Særligt børnetilskud, når kun en af barnets  

 forældre lever 15. Særligt børnetilskud, når barnet adopteres af en enlig 16.  

 Særligt børnetilskud til pensionister 17. Særligt børnetilskud, når der  

 ifølge overenskomst med andre stater ikke kan udfærdiges dansk  

 bidragsresolution 18. Flerbørnstilskud 19. Adoptionstilskud Kapitel III.
Udbetaling af børnetilskud 20. Hvornår børnetilskud udbetales  

 21. Til hvem børnetilskud udbetales Kapitel IV.
Forskudsvis udbetaling af børnebidrag 22. Bidragsforskud 23.  

 Bidragsresolution 24. Bidragsberettigede 25. Bidragsforskuddets størrelse 26.  

 Ansøgning om bidragsforskud 27. Udbetalingsperioder Kapitel V.
Inddrivelse af forskudsvis udbetalte børnebidrag 28. Regler om  

 inddrivelse 29. Forældelsesfrister ved tvangsinddrivelse 30. Fyldestgørelse i  

 overskydende skat Kapitel VI.
Eftergivelse af bidragsgæld 31. Eftergivelse af bidrag Kapitel VII.
Regler for udlændinge 32. Lovens krav om bopælstid 33.  

 Flygtninge 34. EF-forordning nr. 1408/71 35. Konventioner Kapitel VIII.
Klageadgang 36. Afgørelser om retten til ydelser 37.  

 Afgørelser om inddrivelse Kapitel IX.
Administration af udbetaling af børnetilskud og bidragsforskud 38. Det sociale udvalg i bopælskommunen 39. Flytning 40.  

 Efterbetaling og forældelse 41. Tilbagebetaling 42. Retsforfølgning og  

 modregning Kapitel X.
Administration ved inddrivelse af forskudsvis udbetalte bidrag 43. Bidragsskyldige med bopæl i Danmark 44.  

 Bidragsskyldige med bopæl i et andet nordisk land 45. Bidragsskyldige med  

 bopæl uden for de nordiske lande Kapitel XI.
Forskellige bestemmelser 46. Regnskabsaflæggelse, refusion,  

 anvisning og revision 47. Regulering af ydelser 48. Overgangsbestemmelser 49.  

 Den centrale organisation Bilagsfortegnelse (* 2) Bilag 1:
Socialministeriets bekendtgørelse nr. 707 af 25. august 1995 af lov om børnetilskud og forskudsvis udbetaling af børnebidrag.
 Bilag 2:
Socialministeriets bekendtgørelse nr. 1008 af 14. december 1993 om udbetaling af børnetilskud og forskudsvis udbetaling af børnebidrag samt ophævelse af bestemmelser om dansk indfødsret, hjemsted og bopæl i Danmark.
 Bilag 3:
Kort oversigt over administrationen af EF-forordning 1408/71 og konventioner om social sikring (Direktoratet for Social Sikring og Bistands opgaver).
 Bilag 4:
Oversigt over hvilke dokumenter fra de øvrige nordiske lande, der kan danne grundlag for bidragsforskud.
 Bilag 5:
Oversigt over regler og vejledninger for inddrivelse af underholdsbidrag.
Stikordsregister ==================================================================== Indledning 1. Lov nr. 350 af 4. juni 1986 om børnetilskud og  

 forskudsvis udbetaling af børnebidrag trådte i kraft den 1. juli 1987. Loven  

 er senest bekendtgjort ved lovbekendtgørelse nr. 707 af 25. august 1995, der  

 er optrykt som bilag 1 til denne vejledning.
Lovbekendtgørelsen indeholder de  

 ændringer i loven, der er sket efter lovens ikrafttræden den 1. juli 1987.  

 Overgangsbestemmelserne §§ 28 og 29 er ikke medtaget i lovbekendtgørelsen, da  

 de ikke længere har praktisk betydning.
Ved de senere lovændringer er der indført to nye former for ydelser:  

 flerbørnstilskud og adoptionstilskud, og personkredsen for ret til ordinært  

 og ekstra børnetilskud er blevet udvidet, således at ægtefællen til en indsat  

 kan få ret til de samme ydelser som en enlig forsørger.
Der er indført regler  

 om eftergivelse af bidragsgæld for tidligere indsatte og udpantningsret for  

 tilbagebetalingskrav.
Der er desuden foretaget ændringer af mere  

 administrativ og teknisk karakter.
 Ydelserne efter børnetilskudsloven er: Ordinært børnetilskud, ekstra  

 børnetilskud, særligt børnetilskud, flerbørnstilskud og adoptionstilskud.  

 Endvidere indeholder loven regler om forskudsvis udbetaling af børnebidrag.
Denne vejledning er en revideret, ajourført og justeret udgave af  

 Sikringsstyrelsens vejledning nr. 158 af 18. december 1986 om lov om  

 børnetilskud og forskudsvis udbetaling af børnebidrag.
Systematikken fra den  

 tidligere vejledning er bevaret, og formålet med den nye vejledning er at få  

 en samlet beskrivelse af reglerne på området.
Vejledningen indeholder desuden  

 fortolkninger og oplysninger om praksis på området, herunder  

 fortolkningsbidrag, som er kommet til siden udsendelsen af den forrige  

 vejledning.
Endvidere er der medtaget bestemmelser fra Socialministeriets  

 cirkulære af 10. april 1979 om inddrivelse af bidrag samt enkelte afsnit fra  

 vejledning om effektiv inddrivelse på det sociale område udsendt af  

 Sikringsstyrelsen og Socialstyrelsen i maj 1986.
Lov om en børnefamilieydelse hører under Skatteministeriet, og  

 administreres dels af skattemyndighederne, dels af de sociale myndigheder.
På  

 de områder, hvor reglerne om børnefamilieydelsen svarer til reglerne i  

 børnetilskudsloven, anvendes denne vejledning også for børnefamilieydelsen.  

 Der henvises til Skatteministeriets bekendtgørelse nr. 791 af 1. oktober 1995  

 af lov om en børnefamilieydelse og Skattedepartementets cirkulære nr. 148 af  

 17. december 1986 om lov om en børnefamilieydelse.
Ved lov nr. 372 af 7. juni 1989 om registreret partnerskab er der indført  

 mulighed for, at to personer af samme køn kan indgå registreret partnerskab,  

 som - stort set - sidestilles med ægteskab.
I forhold til børnetilskudsloven  

 gælder de samme regler for personer i registreret partnerskab som i ægteskab,  

 og et samliv mellem to personer af samme køn vurderes på linje med et samliv  

 mellem en mand og en kvinde.
Dette har især betydning for retten til ordinært  

 og ekstra børnetilskud som enlig, se nærmere under punkt 8-10.
Udover den danske lovgivning kan internationale aftaler om social sikring  

 have betydning for administrationen af børnetilskud og børnefamilieydelse.  

 EF-forordning nr. 1408/71 om anvendelse af de sociale sikringsordninger på  

 arbejdstagere, selvstændige erhvervsdrivende og deres familiemedlemmer, der  

 flytter inden for Fællesskabet har gyldighed i det Europæiske Økonomiske  

 Samarbejdsområde - EØS.
Danmark har desuden med flere andre lande indgået  

 konventioner om social sikring, der også omfatter børnetilskud og  

 børnefamilieydelse.
Administrationen af de internationale regler er henlagt  

 dels til kommunerne, dels samlet centralt i Direktoratet for Social Sikring  

 og Bistand, der også yder rådgivning og vejledning om reglerne til kommunerne  

 og de sociale ankenævn m.v.
Se nærmere under punkt 34 og 35 og i bilag 3.
Med virkning fra 1. januar 1992 fik det sociale ankesystem tillagt nye  

 vejledningsopgaver (jf. lov nr. 399 af 6. juni 1991). Vejledningsvirksomheden  

 indebærer, at ankesystemet yder vejledning om praksis og fortolkning af  

 retsregler på alle de områder, hvor der efter lovgivningen er klageadgang til  

 det sociale ankenævn.
Det betyder, at de sociale ankenævn yder kommunerne råd  

 og vejledning om administration og fortolkning af børnetilskudslovens regler.  

 Den Sociale Ankestyrelse yder tilsvarende vejledning over for nævnene.  

 Socialministeriets vejledningsvirksomhed er herefter primært koncentreret om  

 fortolkning af nye lovbestemmelser.
 Denne vejledning erstatter Sikringsstyrelsens vejledning nr. 158 af 18.  

 december 1986 om lov om børnetilskud og forskudsvis udbetaling af børnebidrag  

 med tilhørende ændring af punkt 45 ved vejledning nr. 67 af 27. marts 1990.
Betingelser for retten til børnetilskud og  

 forskudsvis udbetaling Indfødsret 2. Retten til ydelser efter loven er betinget af, at  

 barnet eller en af forældrene, der har forældremyndigheden over barnet, har  

 dansk indfødsret, § 5, stk. 1, nr. 1 og § 12, stk. 2.
 Kravet om dansk indfødsret er dog efter loven fraveget for personer, der  

 har haft en vis bopælstid her i landet, samt for udlændinge, som har fået  

 opholdstilladelse i Danmark efter § 7 eller § 8 i udlændingeloven, se punkt  

 32 og 33. Herudover er kravet om dansk indfødsret fraveget ved  

 EF-forordningen og overenskomster med andre lande, se punkt 34 og 35.
Hjemsted 3. Det er en betingelse for retten til ydelser, at  

 barnet har hjemsted her i landet, §§ 5, stk. 1, nr. 2 og 12, stk. 2.
 Kravet om hjemsted i Danmark er fraveget ved EF-forordning nr. 1408/71 og  

 ved overenskomster med andre stater, se nærmere punkt 34 og 35. Kravet om  

 hjemsted er tillige fraveget, hvis barnets forældre har ret til at modtage  

 pension i udlandet efter lov om social pension, se punkt 16.
Et barn har normalt hjemsted, hvor dets forældre bor.
Baggrunden er, at  

 ydelserne er hjælp til forældrene til opfyldelse af deres forsørgelsespligt  

 over for barnet.
Om forståelsen af bopæl henvises til punkt 6.
Når forældrene bor i Danmark, har barnet således normalt hjemsted her,  

 selv om det opholder sig i udlandet.
Det gælder f.eks., hvis barnet er på  

 midlertidigt skoleudvekslingsophold, og forældrene dækker udgifterne i  

 forbindelse med udenlandsopholdet.
Derimod anses hjemstedsbetingelsen ikke  

 for opfyldt, hvis barnet opholder sig mere langvarigt i udlandet.
Hvis forældrene bor i udlandet, har barnet normalt ikke hjemsted i  

 Danmark, selv om barnet er her.
Det gælder, selv om forældrenes ophold i  

 udlandet er tidsbegrænset.
Et barn anses dog for at have hjemsted, hvor det selv bor, når det klarer  

 sig selv og har selvstændig bopæl.
Det samme gælder, når barnet er anbragt i  

 et andet hjem med adoption for øje, når der er etableret et plejeforhold af  

 andre grunde end forældrenes midlertidige fravær, eller når forbindelsen med  

 forældrene er brudt.
Under et au-pair ophold i udlandet, hvor barnet modtager kost, logi og  

 lommepenge, vil der normalt ikke være ret til børnetilskud, idet den unge må  

 anses for at klare sig selv og have selvstændig bopæl.
Der gælder særlige  

 regler, hvis au-pair opholdet finder sted i et EØS-land, se nærmere under  

 punkt 34.
Hvor et barn, der ikke opholder sig hos forældrene, har hjemsted, må  

 afgøres ud fra en konkret vurdering af den fortsatte tilknytning mellem  

 barnet og forældrene.
Der må navnlig tages hensyn til barnets alder, formålet  

 med opholdet, under hvilke former barnet har kontakt med forældrene og  

 forsørges af dem samt opholdets varighed, herunder om opholdet uden for  

 hjemmet har midlertidig eller varig karakter.
 Det er normalt en forudsætning for, at barnet under ophold i udlandet  

 bevarer hjemsted her, at det kan påregnes, at barnet vil vende tilbage til  

 Danmark.
 Et barn, der opholder sig i udlandet, og som ikke har haft ophold her i  

 landet, vil normalt ikke have hjemsted her i landet.
Hvis kun den ene af forældrene har forældremyndigheden, har barnet normalt  

 hjemsted hos den, der har forældremyndigheden.
Der kan dog efter  

 omstændighederne være hjemsted hos den af forældrene, der ikke har  

 forældremyndigheden, hvis barnet opholder sig der i en længere periode.
Der  

 kan også være hjemsted i Danmark, hvis barnet bor hos en stedmoder eller  

 stedfader i Danmark, og hjemmet således opretholdes der, mens den, der har  

 forældremyndigheden, er i udlandet.
 Hvis der er fælles forældremyndighed, men forældrene ikke lever sammen,  

 har barnet normalt hjemsted hos den af forældrene, barnet opholder sig mest  

 hos.
Hvis et barn er ulovligt fjernet fra hjemmet i Danmark til udlandet, vil  

 der i almindelighed være en formodning for, at fjernelsen bliver midlertidig.  

 Barnet har derfor bevaret hjemsted her.
Hvis der kommer oplysninger, der  

 giver grundlag for at vurdere opholdet til at blive af varig karakter, kan  

 betingelsen om hjemsted ikke længere anses for opfyldt.
Det kan være  

 tilfældet, hvis barnet opholder sig i et land, der afviser at udlevere barnet  

 til Danmark, eller hvis eftersøgningen i udlandet må opgives.
 Ordene »hjemsted her i landet« i § 5, stk. 1, nr. 2, omfatter  

 ikke Grønland og Færøerne.
At barnet ikke har indgået ægteskab 4. Der er ikke ret til ydelser efter loven, hvis  

 barnet har indgået ægteskab, § 5, stk. 1, nr. 3 og § 12, stk. 2.
 Retten til ydelser berøres ikke af, at en ung selv har et barn, der har  

 ret til ydelserne.
At barnet ikke er forsørget af offentlige midler 5. Barnet må ikke være anbragt uden for hjemmet efter  

 bistandsloven, ikke sammen med en indehaver af forældremyndigheden være  

 optaget i en døgnforanstaltning efter bistandsloven eller i øvrigt være  

 forsørget af offentlige midler, § 5, stk. 1, nr. 4 og § 12, stk. 2.
Et barn er anbragt uden for hjemmet efter bistandsloven, når barnet efter  

 kommunalbestyrelsens eller børn og unge-udvalgets beslutning har ophold i en  

 døgninstitution eller er anbragt i et opholdssted for børn og unge, jf.  

 bistandslovens § 33, stk. 2, nr. 10 og § 35. Det gælder uanset varigheden af  

 anbringelsen.
Et barn er også forsørget af offentlige midler, hvis der  

 udbetales plejeløn.
 Kortvarige aflastningsophold uden for hjemmet efter bistandslovens § 33,  

 stk. 2, nr. 5 berører ikke retten til ydelser.
Hvis et barn opholder sig i en døgninstitution efter bistandsloven § 33,  

 stk. 2, nr. 4 sammen med den, der har forældremyndigheden, eller har del i  

 den, anses barnet også for forsørget af offentlige midler.
Baggrunden herfor  

 er, at opholdet ikke medfører udgifter til forsørgelse af barnet for den, der  

 har forældremyndigheden.
Et barn anses i øvrigt for forsørget af offentlige midler, når det  

 offentlige yder et beløb, der dækker den væsentligste del af udgifterne ved  

 forsørgelsen.
Det gælder, uanset om det drejer sig om foranstaltninger inden  

 for Socialministeriets område eller f.eks. om undervisningsforanstaltninger.  

 Udgifterne til kost og logi anses i almindelighed for at udgøre den  

 væsentligste del af udgifterne ved barnets forsørgelse.
Det betyder, at det  

 offentlige skal dække samtlige udgifter til kost og logi, for at barnet anses  

 for forsørget af offentlige midler.
 Når et barn opholder sig uden for hjemmet på f.eks. en observationsskole  

 eller lignende, hvor det offentlige afholder udgiften til kost og logi fra  

 mandag til fredag, skal der som udgangspunkt ikke ske bortfald af ydelserne.  

 Der må således foretages en konkret vurdering af om barnet reelt er forsørget  

 af offentlige midler.
 Samme konkrete vurdering må foretages, når et barn modtager  

 deltagergodtgørelse eller lignende under ophold på produktionsskole eller  

 tilsvarende beskæftigelsessted.
Under ophold på kostskole, efterskole eller ungdomsskole bevares retten  

 til ydelser normalt, da forældrene betaler for opholdet.
Forældrenes egen  

 betaling skal udgøre mere end et symbolsk beløb.
Delvis støtte til opholdet efter bistandslovens § 33, stk. 2, nr. 9 vil  

 som udgangspunkt ikke bevirke, at retten til børnetilskud bortfalder.
Hvis  

 det offentlige derimod afholder den fulde udgift til kost og logi på skolen,  

 herunder de udgifter, som forældrene selv skulle afholde, må der foretages en  

 konkret vurdering af om barnet reelt er forsørget af offentlige midler.
Under midlertidig indlæggelse til behandling på sygehus eller lignende  

 anses barnet ikke for forsørget af offentlige midler.
Hvis opholdet påregnes  

 at blive af længere varighed, efter praksis mere end ca. 2 måneder, anses  

 barnet dog for forsørget af offentlige midler under hele indlæggelsen.
 Hvis en forventet kortere indlæggelse strækker sig over længere tid, skal  

 der ikke ske tilbagebetaling fra indlæggelsestidspunktet.
 Under afsoning af fængselsstraf anses den unge for forsørget af offentlige  

 midler, mens dette ikke er tilfældet under anholdelse og varetægtsfængsling.
Retten til ydelser berøres ikke af, at hjemmet modtager kontanthjælp efter  

 bistandsloven.
Hvis en familie samlet er på højskoleophold og under opholdet  

 får udbetalt kontanthjælp efter bistandsloven, stilles barnet som om, det har  

 ophold i eget hjem, og anses ikke for forsørget af offentlige midler.
 Et barn er derimod forsørget af offentlige midler, hvis barnet  

 selvstændigt modtager løbende hjælp til forsørgelsen i form af kontanthjælp  

 efter bistandsloven.
 Flygtninge, der fra Dansk Flygtningehjælp modtager hjælp, der er udmålt  

 efter reglerne i bistandsloven, er stillet som andre familier i Danmark, der  

 modtager kontanthjælp efter bistandsloven, jf. punkt 33.
Hjælp efter bistandsloven til dækning af enkeltudgifter i særlige tilfælde  

 for barnet eller familien er uden betydning for retten til børnetilskud.
Det  

 samme gælder for ydelser efter bistandslovens § 48 til dækning af merudgiften  

 ved forsørgelsen af et barn med vedvarende fysisk eller psykisk lidelse.
Bopæl her i landet 6. Ydelser efter loven kan endvidere kun udbetales,  

 hvis den, der skal have dem udbetalt, har fast bopæl her i landet, §§ 5, stk.  

 1, nr. 5 og 12, stk. 2. Bopælskravet er fraveget i særlige tilfælde, se  

 nedenfor.
 Kravet om fast bopæl skal være opfyldt af den, der skal have børnetilskud  

 udbetalt efter § 8 og § 9, se punkt 21. For forskudsvis udbetaling af  

 børnebidrag skal kravet være opfyldt af den bidragsberettigede.
 Personer, der opholder sig i udlandet, anses ikke for at have bevaret fast  

 bopæl i Danmark, selv om opholdet i udlandet er tidsbegrænset, og selv om de  

 fortsat er skattepligtige her i landet eller er tilmeldt folkeregistret.  

 Bopæl anses dog for bevaret under kortvarige ophold i udlandet, der normalt  

 er af højst 6 måneders varighed.
 Ved ferieophold i udlandet kan bopæl og hjemsted i Danmark anses for  

 bevaret, hvis varigheden af opholdet på forhånd er fastlagt til under et år.
 Personer, der er udstationeret, har ikke ret til ydelser under  

 udstationeringen, se dog nedenfor 2) og 3).
 Ordene »bopæl her i landet« i § 5, stk. 1, nr. 5, omfatter ikke  

 Grønland og Færøerne.
 Bopælskravet er fraveget i følgende tilfælde:
Hvornår betingelserne skal være opfyldt 7. Betingelserne for retten til børnetilskud skal være  

 opfyldt ved begyndelsen af det første døgn i kvartalet, § 6, stk. 2. For  

 personer, der har ret til ydelser efter EF-forordning nr. 1408/71, se punkt  

 20.
 Hvis betingelserne ikke er opfyldt ved begyndelsen af det første døgn i  

 kvartalet, bortfalder retten til børnetilskud i hele det pågældende kvartal.
 Om tidspunktet for første udbetaling af børnetilskud henvises til punkt  

 20.
 Betingelserne for forskudsvis udbetaling af bidrag til et barns underhold  

 skal være opfyldt på bidragets forfaldsdag, § 12, stk. 2 og 4.
 Hvis betingelserne ikke er opfyldt på forfaldsdagen, bortfalder retten til  

 bidragsforskud således i hele den pågældende bidragsperiode.
Børnetilskud og ydelser til særlige grupper  

 af børn Ordinært børnetilskud til enlige forsørgere 8. Ordinært børnetilskud ydes til et barn under 18 år,  

 når den, der alene har forældremyndigheden, eller som har del i  

 forældremyndigheden over et barn, er enlig forsørger, § 2, nr. 1.
 Ordinært børnetilskud ydes desuden, når begge eller kun den ene af  

 indehaverne af forældremyndigheden er enlig, og barnet opholder sig lige  

 meget hos begge, medmindre barnet er tilmeldt folkeregistret hos den, der  

 ikke er enlig, § 2, nr. 2.
 Retten til ordinært børnetilskud afhænger således af forholdene hos den,  

 der har forældremyndigheden eller har del i den.
 Hvis et barn opholder sig mest hos eller - efter at barnet er flyttet  

 hjemmefra - har mest tilknytning til den ene af to ikke samlevende forældre  

 med fælles forældremyndighed, og den pågældende er enlig, skal der udbetales  

 ordinært børnetilskud efter § 2, nr. 1.
I § 2, nr. 2 er fastsat regler om udbetaling af børnetilskud i de  

 tilfælde, hvor barnet opholder sig lige meget hos to ikke samlevende forældre  

 med fælles forældremyndighed, og begge eller kun den ene af forældrene er  

 enlig forsørger.
Der ydes ordinært børnetilskud, medmindre barnet er tilmeldt  

 folkeregistret på adressen hos den af forældrene, der ikke er enlig.
Der er  

 ret til ordinært børnetilskud, selvom barnet har selvstændig  

 folkeregisteradresse.
 Det er en betingelse, at forsørgeren er reelt enlig.
En person, der er gift eller lever i et registreret partnerskab, kan kun  

 anses som enlig forsørger, når den pågældende er separeret eller lever  

 adskilt fra ægtefællen/partneren på grund af uoverensstemmelse.
Den anden  

 ægtefælles/partners fravær på grund af sygdom, bortrejse eller optagelse i  

 plejehjem betragtes ikke som ophævelse af samlivet med den virkning, at der  

 kan udbetales ordinært børnetilskud, medmindre der samtidig er tale om  

 samlivsophævelse på grund af uoverensstemmelse.
Der kan heller ikke udbetales  

 ordinært børnetilskud, selv om der er tale om et særbarn.
En person, der ikke er gift, anses kun for enlig, hvis pågældende ikke  

 lever i ægteskabslignende forhold med den anden af forældrene, eller med en  

 anden person.
Der foreligger et ægteskabslignende forhold, når parterne  

 gennem kontante bidrag, arbejde i hjemmet eller på anden måde bidrager til  

 den fælles husførelse, og der er tale om et samlivsforhold, der kan føre til  

 ægteskab eller registreret partnerskab efter dansk ret.
Det vil i almindelighed være en forudsætning, at parterne har samme bopæl,  

 men den formelle tilmelding til folkeregistret er ikke afgørende.
Det er  

 derfor ikke tilstrækkeligt til at statuere ægteskabslignende eller  

 partnerskabslignende forhold, at kommunen alene via folkeregistret bliver  

 bekendt med, at en anden person er tilmeldt børnetilskudsmodtagerens adresse.
 Afgørelsen om udbetaling af ordinært børnetilskud må således træffes ud  

 fra en konkret vurdering af, om der består et ægteskabslignende eller  

 partnerskabslignende forhold.
Det udelukker ikke retten til ordinært børnetilskud, at den, der har  

 forældremyndigheden, bor i samme kollektiv som den anden af barnets forældre.  

 Det er dog en betingelse, at den, der har forældremyndigheden, ikke lever i  

 ægteskabslignende forhold med den anden af forældrene eller med en anden  

 person.
Et bofællesskab, der alene består af far, mor og barn, betragtes  

 normalt ikke som et kollektiv.
Efter § 2, nr. 3 ydes ordinært børnetilskud, når den ene  

 ægtefælle/registrerede partner er indsat i institutioner under  

 Kriminalforsorgen ud over 3 måneder og den anden ægtefælle/partner er enlig.  

 Bestemmelsen omfatter indsættelse i institutioner under Kriminalforsorgen i  

 form af varetægtsfængsel, fængselsophold eller anden frihedsberøvende  

 foranstaltning i henhold til dom, f.eks. i institutioner under  

 sygehusvæsenet.
Det er en betingelse, at indsættelsen skal vare ud over 3  

 måneder.
En kortvarig indsættelse giver derfor ikke ret til børnetilskud.  

 Desuden er det en betingelse, at den indsattes ægtefælle/partner ikke lever  

 sammen med en tredje person, men er reelt enlig.
Bestemmelsen i § 2, nr. 3  

 omfatter både fællesbarn og særbarn.
Retten til børnetilskud til den  

 indsattes særbarn er betinget af, at barnet opholder sig hos ægtefællen, samt  

 at den indsatte har forældremyndighed over barnet eller har del heri.
 Ved samlivsophævelse mellem personer, der ikke er gift eller har fået  

 deres partnerskab registreret, er det ikke en betingelse, at samlivsforholdet  

 er ophørt på grund af uoverensstemmelse.
 Hvis en ægtefælle er meldt savnet i Danmark eller i udlandet, kan  

 kommunalbestyrelsen ud fra en samlet vurdering anse den anden ægtefælle for  

 enlig forsørger med ret til ordinært børnetilskud.
Ekstra børnetilskud til enlige forsørgere 9. Der ydes et ekstra børnetilskud, når den, der har  

 forældremyndigheden over et eller flere børn, har barnet hos sig og får  

 udbetalt ordinært børnetilskud som enlig forsørger efter § 2, nr. 1, 2 og 3,  

 § 3.
 Der ydes kun et ekstra børnetilskud, uanset om der er et eller flere børn.
Det er en betingelse for udbetaling af det ekstra børnetilskud, at den af  

 forældrene, der har ret til det ordinære børnetilskud, har barnet (et af  

 børnene) hos sig.
Hvis barnet bor hos den anden af forældrene eller hos  

 andre, er der ikke ret til ekstra børnetilskud, men kun til ordinært  

 børnetilskud.
Betingelsen om, at den, der har forældremyndigheden, skal have barnet hos  

 sig, er opfyldt, selv om barnet er midlertidigt fraværende fra hjemmet på  

 grund af skolegang eller lignende uddannelse, hvis den pågældende fortsat  

 forsørger barnet.
Betingelsen kan ligeledes ud fra en konkret vurdering anses  

 for opfyldt, selv om barnet flytter på eget værelse, f.eks. på grund af  

 pladsmangel i hjemmet.
Det forudsættes, at forældremyndighedsindehaveren i  

 samme omfang som før fraflytningen afholder udgifterne til barnets daglige  

 fornødenheder.
 Når den ene af to ikke samlevende forældre med fælles forældremyndighed  

 modtager ordinært børnetilskud, kan der også ydes ekstra børnetilskud, hvis  

 pågældende har barnet hos sig.
 Hvis forældremyndigheden over et forældreløst barn tillægges en advokat  

 eller en anden person i kraft af offentlig stilling, og barnet ikke opholder  

 sig hos denne, kan der udbetales ordinært børnetilskud, men ikke ekstra  

 børnetilskud, uanset om pågældende er enlig.
Ansøgning om ordinært og ekstra børnetilskud til enlige forsørgere 10. Ordinært og ekstra børnetilskud til enlige  

 forsørgere udbetales efter ansøgning herom, § 6, stk. 1. Ansøgningen kan  

 indgives skriftligt eller mundtligt.
Kommunalbestyrelsen har pligt til at  

 påse, at betingelserne for at få udbetalt børnetilskud er opfyldt.
 Det vil normalt være tilstrækkeligt, at ansøgeren dokumenterer sin ret til  

 børnetilskud ved en erklæring om, at pågældende er reelt enlig, se punkt 8.
 Kommunalbestyrelsen bør ikke tage hensyn til anonyme anmeldelser eller  

 søge oplysninger hos tredjemand, f.eks. hos en døgninstitution, om en  

 ansøgers personlige forhold.
 Kommunalbestyrelsen kan til enhver tid kræve, at erklæringen skal fornys.  

 Anmodning fra kommunalbestyrelsen om en ny erklæring medfører dog ikke, at  

 udbetaling af ordinært og ekstra børnetilskud ophører, og at disse tilskud  

 skal søges påny.
Inddragelse af ordinært og ekstra børnetilskud bør kun finde sted, når der  

 er begrundet formodning om, at betingelserne for udbetaling ikke længere er  

 til stede.
Træffer kommunen beslutning om at standse udbetalingen, er dette  

 at betragte som en ny afgørelse, der skal behandles efter almindelige  

 forvaltningsretlige principper om bl.a. partshøring, meddelelse af afgørelsen  

 med begrundelse samt klagevejledning.
 Forsørgeren har pligt til at holde den udbetalende myndighed underrettet  

 om de ændringer i sine forhold, der kan medføre bortfald af ydelserne, se  

 punkt 41.
Ordinært børnetilskud til pensionister 11. Ordinært børnetilskud til pensionister ydes, når  

 begge et barns forældre modtager folkepension eller førtidspension efter lov  

 om social pension, § 2, nr. 4. Det ydes også, når folkepension eller  

 førtidspension til en eller begge af to pensionsberettigede forældre ikke  

 udbetales, fordi § 46 i lov om social pension finder anvendelse, § 2, nr. 5.
Der er ikke ret til ordinært børnetilskud, hvis en pension er bortfaldet  

 som følge af indtægter, eller hvis førtidspension frakendes eller bliver  

 hvilende.
Om indtægtsregulerede pensioner se nærmere under punkt 16.
Det er kun folke- og førtidspension efter lov om social pension, der giver  

 ret til ordinært børnetilskud.
Personer, der modtager invaliditetsydelse, har  

 således ikke ret til børnetilskuddet.
Lovens betingelser er heller ikke  

 opfyldt, hvis der modtages privat pension eller udenlandsk offentlig pension.
Der kan udbetales ordinært børnetilskud til børn boende hos  

 pensionistægtepar eller samlevende pensionister, selv om den ene ikke er  

 fader eller moder til børnene.
Der sker således ligestilling for alle  

 pensionistpar, uanset at kun den ene har del i forældremyndigheden.
Særligt børnetilskud til forældreløse 12. Der ydes et særligt børnetilskud, der svarer til  

 to normalbidrag for et barn under 18 år, når ingen af barnets forældre lever,  

 § 4, stk. 2.
 Hvis moderen er død, og faderskabet ikke er fastslået, anses barnet for  

 forældreløst.
 Om ret til særligt børnetilskud, hvis dødsattest ikke kan skaffes, se  

 punkt 14.
 Flygtninge under 18 år, der er kommet her til landet uledsaget eller  

 ledsaget af andre end deres biologiske forældre, anses for forældreløse i  

 børnetilskudslovens forstand, hvis de biologiske forældres opholdssted er  

 ukendt.
Det afskærer ikke retten til særligt børnetilskud, at forældremyndigheden  

 og dermed værgemålet er tillagt en anden, da det kun er forældre, der har  

 forsørgelsespligt.
Hvis der udbetales plejeløn, bortfalder retten til  

 børnetilskud, da barnet er forsørget af offentlige midler, se punkt 5.
 Om ret til særligt børnetilskud ved bopæl i et andet EØS-land henvises til  

 punkt 34.
Særligt børnetilskud, når faderskabet til barnet ikke er fastslået 13. Der ydes et særligt børnetilskud, der svarer til  

 et normalbidrag, for et barn under 18 år, når faderskabet til barnet ikke er  

 fastslået, § 4, stk. 3, nr. 1. Det særlige børnetilskud udbetales, uanset  

 hvad der er årsagen til, at faderskab ikke er fastslået.
Hvis der rejses faderskabssag, udbetales det særlige børnetilskud under  

 sagen.
Moderen skal gøres opmærksom på, at der kan blive krav om  

 tilbagebetaling, hvis faderskab fastslås.
Det særlige børnetilskud udbetales,  

 indtil der foreligger et sådant retsgrundlag, at der kan udfærdiges dansk  

 bidragsresolution.
 Hvis en faderskabssag afsluttes, uden at nogen er anset som fader til  

 barnet, udbetales det særlige børnetilskud fortsat.
Hvis sagen afsluttes med, at faderskab bliver fastslået, har det  

 offentlige krav på, at moderen tilbagebetaler det beløb, der er udbetalt som  

 særligt børnetilskud under urigtige forudsætninger.
I disse tilfælde kan der  

 normalt udfærdiges en bidragsresolution og på det grundlag være ret til  

 bidragsforskud.
I så fald kan tilbagebetalingskravet gennemføres ved, at det  

 særlige børnetilskud omkonteres til forskudsvis udbetalt bidrag og søges  

 inddrevet hos den bidragspligtige.
Hvis der ikke udfærdiges  

 bidragsresolution, eller hvis betingelserne for forskudsvis udbetaling ikke  

 er opfyldt, f.eks. fordi faderen bor sammen med barnet, må kravet om  

 tilbagebetaling gøres gældende over for moderen.
Der kan ikke ydes særligt børnetilskud til et barn i ægteskab, selv om der  

 rejses sag om, at en anden end ægtefællen er fader til barnet.
Der kan heller  

 ikke ydes særligt børnetilskud, fordi ægtefællens opholdssted er ukendt, og  

 der derfor ikke kan udfærdiges en bidragsresolution.
Hvis en person, der oprindelig er anset som fader, efterfølgende frifindes  

 i en faderskabssag, uden at nyt faderskab fastslås, kommer det særlige  

 børnetilskud først til udbetaling for tiden efter domsafsigelsen.
Selv om  

 barnets ændrede status principielt først gælder fra dommens dato, kan  

 inddrivelse af en eventuel restance med bidrag, der har været udlagt  

 forskudsvis forud for dommen, efter omstændighederne undlades.
Hvis barnets status ændres ved, at faderskab fastslås, kræves det særlige  

 børnetilskud, der er udbetalt for tiden før barnets ændrede status, i  

 almindelighed ikke tilbagebetalt.
Det gælder f.eks., hvis Statsamtet efter §  

 10, stk. 2, i lov om børns retstilling har fritaget moderen for at opgive,  

 hvem der er eller kan være barnets far.
Det særlige børnetilskud kræves  

 derimod tilbagebetalt, hvis moderen har modvirket sagens opklaring, og det er  

 grunden til, at faderskabet ikke tidligere er fastslået.
Særligt børnetilskud, når kun en af forældrene lever 14. Der ydes et særligt børnetilskud, der svarer til  

 et normalbidrag for et barn under 18 år, når kun en af barnets forældre  

 lever, § 4, stk. 3, nr. 2.
 Der ydes særligt børnetilskud, selv om afdøde ikke var bidragspligtig.
 Hvis den længstlevende af forældrene ikke har forældremyndigheden og ikke  

 får den tillagt, men er bidragspligtig, har den, der får tillagt  

 forældremyndigheden, ret til såvel et særligt børnetilskud som et  

 normalbidrag, eventuelt som bidragsforskud.
Der ydes særligt børnetilskud, selv om den længstlevende af forældrene  

 gifter sig.
Hvis barnet adopteres af ægtefællen, bortfalder retten til  

 særligt børnetilskud.
 Der skal ikke foretages fradrag i det særlige børnetilskud, hvis barnet  

 får ret til forsørgertabserstatning (f.eks. børnepension,  

 arbejdsskadeerstatning og/eller lignende).
 Hvis det ikke er muligt at skaffe dødsattest, kan særligt børnetilskud  

 udbetales, når kommunalbestyrelsen ud fra en konkret vurdering finder det  

 overvejende sandsynligt, at en af forældrene er død.
 Om ret til særligt børnetilskud ved bopæl i et andet EØS-land henvises til  

 punkt 34.
Særligt børnetilskud, når barnet adopteres af en enlig 15. Der ydes et særligt børnetilskud, der svarer til  

 et normalbidrag for et barn under 18 år, når barnet, efter at  

 forældremyndighedens indehaver er død, adopteres af dennes ægtefælle eller af  

 en enlig person, § 4, stk. 3, nr. 3.
Det kræves ikke, at adoptanten er i slægt med barnet.
Bestemmelsen tager  

 sigte på adoptioner, hvor der før forældremyndighedsindehaverens død har  

 været en vis form for tilknytning mellem barnet og adoptanten.
Enlige  

 adoptanter, der adopterer et udenlandsk barn gennem en af de organisationer,  

 der er godkendt af justitsministeren efter adoptionslovens § 30, er ikke  

 omfattet af bestemmelsen.
 Tilskuddet ydes fortsat, selv om adoptanten senere indgår ægteskab,  

 medmindre ægtefællen adopterer barnet.
Særligt børnetilskud til pensionister 16. Der ydes et særligt børnetilskud, der svarer til  

 et normalbidrag, til et barn under 18 år, når en af eller begge barnets  

 forældre modtager folkepension eller førtidspension efter lov om social  

 pension.
Det ydes også, når folkepension eller førtidspension til en eller  

 begge af to pensionsberettigede forældre ikke udbetales, fordi § 46 i lov om  

 social pension finder anvendelse, § 4, stk. 3, nr. 4 og nr. 5.
 Retten til særligt børnetilskud for børn af pensionister er betinget af,  

 at der ikke er fastsat og ikke kan fastsættes underholdsbidrag til barnet  

 efter lov om børns retsstilling, § 5, stk. 2, 1. punktum.
 Der ydes særligt børnetilskud efter § 4, stk. 3, nr. 4, når forældrene  

 lever sammen med barnet og derved opfylder deres forsørgelsespligt.
Der kan derimod ifølge § 5, stk. 2, 1. punktum ikke udbetales særligt  

 børnetilskud til en pensionist, som har barnet hos sig, hvis pågældende ikke  

 lever sammen med den anden af forældrene, da der i disse tilfælde er fastsat  

 eller kan fastsættes underholdsbidrag.
Der kan heller ikke udbetales særligt  

 børnetilskud, selv om retten til bidrag bortfalder, fordi barnet kan forsørge  

 sig selv.
Der kan fastsættes underholdsbidrag igen, hvis barnet ikke længere  

 kan forsørge sig selv.
Hvis en pensionist skal betale underholdsbidrag efter lov om børns  

 retsstilling, ydes det særlige børnetilskud til hel eller delvis dækning af  

 pensionistens forpligtelser, § 5, stk. 2, 2. punktum.
Er bidragspligten  

 fastsat til mere end normalbidraget, må det overskydende beløb dækkes af  

 pensionisten selv.
 Børnetilskuddet udbetales kvartalsvis, jf. § 7 og § 10, 1. punktum samt  

 punkt 20. Det betyder, at hvis en pensionist sættes i bidrag med virkning fra  

 f.eks. den 1. september, kan det særlige børnetilskud til dækning af  

 bidragsforpligtelsen først udbetales fra og med oktober kvartal.
Det særlige børnetilskud er ment at skulle dække pensionistens faktiske  

 forsørgelsespligt og kan ikke udbetales, hvis barnet forsørger sig selv.
Er  

 barnet selvforsørget, har den bidragspligtige adgang til at få  

 bidragsresolutionen ophævet hos statsamtet (se nærmere herom under punkt 24).  

 Hvis denne adgang er til stede, men pensionisten ikke ønsker at benytte sig  

 af den, er betingelsen for ret til det særlige børnetilskud ikke opfyldt.
 Særligt børnetilskud kan ikke udbetales til dækning af særlige bidrag  

 pålagt efter lov om børns retsstilling i forbindelse med barnets fødsel, dåb,  

 konfirmation eller i anden anledning, jf. § 15 og punkt 25.
Der udbetales særligt børnetilskud, selv om en pension alene udbetales med  

 beløb til personlige fornødenheder i forbindelse med plejehjemsophold eller  

 andet institutionsophold.
Fra 1. januar 1995 er pensionsloven ændret, således  

 at alle beboere på plejehjem og visse andre institutioner herefter får deres  

 pension udbetalt på lige fod med pensionister, der bor i eget hjem.
Hvis førtidspension frakendes eller bliver hvilende efter lov om social  

 pension, bortfalder det særlige børnetilskud.
Der udbetales ikke særligt  

 børnetilskud, hvis en pension helt er bortfaldet på grund af indtægter.
 Førtidspensionister har derimod ret til det særlige børnetilskud, så længe  

 de modtager en eller flere af de pensionsydelser, som ikke kan  

 indtægtsreguleres (førtidsbeløb, invaliditetsbeløb eller  

 erhvervsudygtighedsbeløb).
Det er kun folke- og førtidspension efter lov om social pension, der giver  

 ret til særligt børnetilskud.
Personer, der modtager invaliditetsydelse, har  

 således ikke ret til børnetilskuddet.
Lovens betingelser er heller ikke  

 opfyldt, hvis der modtages privat pension eller udenlandsk offentlig pension.
 Det særlige børnetilskud kan ydes til opfyldelse af en pensionists  

 bidragsforpligtelse, når den bidragsberettigede og barnet opholder sig i  

 udlandet, § 5, stk. 2, 3. punktum.
Har en pensionist ret til at modtage pension i udlandet efter lov om  

 social pension, er der også ret til det særlige børnetilskud, § 5, stk. 1,  

 nr. 5, 2. punktum.
I denne situation fraviges samtidigt kravet om, at barnet  

 skal have hjemsted her i landet, jf. punkt 3. Retten til børnetilskuddet er  

 ikke betinget af, at barnet er født i Danmark, inden pensionisten flytter til  

 udlandet.
 Der ydes særligt børnetilskud, hvis en bidragsforpligtelse er fastsat  

 efter et udenlandsk bidragsdokument, når bidragsdokumentet efter  

 international konvention umiddelbart danner grundlag for tvangsinddrivelse  

 her i landet.
Hvis satsen for det særlige børnetilskud overstiger det bidrag,  

 pensionisten skal betale efter lov om børns retsstilling, nedsættes det  

 særlige børnetilskud til det beløb, bidragsresolutionen lyder på.
Der kan  

 således ikke blive tale om et overskydende beløb.
 Om udbetaling af særligt børnetilskud til en bidragspligtig pensionist  

 henvises til punkt 20 (hvornår børnetilskud udbetales) og punkt 21 (til hvem  

 børnetilskud udbetales).
Særligt børnetilskud, når der ifølge overenskomst med andre stater ikke kan udfærdiges dansk bidragsresolution 17. Der ydes et særligt børnetilskud, der svarer til  

 et normalbidrag for et barn under 18 år, når der efter overenskomst med andre  

 stater ikke er mulighed for at udfærdige bidragsresolution, der kan danne  

 grundlag for forskudsvis udbetaling af bidrag, § 4, stk. 3, nr. 6.
 Reglen har kun praktisk betydning, hvis bidragspligtige bor i et andet  

 nordisk land og er pålagt et privatretligt bidrag på 0 kr.
 Det er en forudsætning for at udbetale særligt børnetilskud efter denne  

 bestemmelse, at det ved overenskomst med det pågældende land er bestemt, at  

 kompetencen til at fastsætte bidrag tilkommer myndighederne i dette land, og  

 at bidragsdokumenter udfærdiget i det pågældende land giver samme adgang til  

 forskudsvis udbetaling af børnebidrag her i landet som danske  

 bidragsdokumenter, se § 11, stk. 3 og punkt 23. Sådan overenskomst har  

 Danmark indtil nu kun indgået med de nordiske lande.
I andre nordiske lande, f.eks. i Sverige afhænger det beløb, der pålægges  

 en bidragspligtig af den pågældendes økonomiske forhold, hvorfor en ubemidlet  

 normalt vil få pålagt et privatretligt bidrag på 0 kr.
Dette udelukker dog  

 ikke bidragsberettigede fra at få børnebidrag udbetalt forskudsvis i de  

 pågældende lande.
Hvis den bidragsberettigede imidlertid bor i Danmark, vil den pågældendes  

 adgang til forskudsvis udbetaling af børnebidrag være betinget af en  

 privatretlig bidragsresolution.
Da kompetencen til at fastsætte størrelsen af  

 bidraget tilkommer myndigheder i det andet nordiske land, vil  

 bidragsberettigede være afskåret fra at få udlagt bidrag forskudsvis, når  

 bidraget er fastsat til 0 kr.
 Der ydes i sådanne tilfælde et særligt børnetilskud.
 Der kan ikke udbetales særligt børnetilskud, hvis der er fastsat et beløb  

 i resolutionen, uanset om dette er mindre end normalbidraget, se punkt 25 om  

 bidragsforskuddets størrelse.
 Hvis årsagen til, at der ikke er pålagt noget bidrag er, at de almindelige  

 betingelser (alder m.v.) ikke er opfyldt efter lovgivningen i det land, hvor  

 bidrag skal fastsættes, udbetales der ikke særligt børnetilskud.
Det særlige børnetilskud kan heller ikke anvendes som kompensation for en  

 manglende bidragsresolution, f.eks. fordi den bidragspligtige (forsørgeren)  

 bor i udlandet eller har ukendt opholdssted.
Statsamtet kan give oplysninger  

 om muligheden for eventuelt at få fastsat en dansk bidragsresolution i disse  

 tilfælde.
Flerbørnstilskud 18. Ved flerbørnsfødsler, dvs. samtidig fødsel af  

 flere levendefødte børn (tvillinger, trillinger mv.) udbetales for hvert barn  

 et årligt beløb - flerbørnstilskud - indtil børnene fylder 7 år, § 10 a, stk.  

 1.
 Flerbørnstilskud udbetales kvartalsvis forud uden forudgående ansøgning,  

 og reglerne i § 5, stk. 1, og § 6, stk. 2, samt §§ 8- 10 finder anvendelse  

 også for flerbørnstilskud, § 10 a, stk. 2 og 4, se punkt 2-7 samt 20 og 21.
Bestemmelsen indeholder ikke krav om, at børnene har samme bopæl.
Det  

 betyder, at tilskuddet også kan ydes, hvis forældrene senere bliver skilt  

 eller flytter fra hinanden, og børnene får bopæl hos hver af forældrene.
Det  

 berører heller ikke retten til flerbørnstilskud, at forældrene får  

 forældremyndigheden over hver sin tvilling eller deler forældremyndigheden  

 over børnene.
På samme måde opretholdes tilskuddet for den ene tvilling, hvis  

 den anden f.eks. anbringes uden for hjemmet og dermed ikke opfylder  

 betingelserne efter § 5, stk. 1. Afgår den ene tvilling ved døden før det  

 fyldte 7. år, ophører tilskuddet for den anden tvilling.
Flerbørnstilskud ydes tillige for adopterede, samtidig fødte søskende  

 (tvillinger, trillinger mv.), § 10 a, stk. 3. Der kan ikke ydes  

 flerbørnstilskud til andre samtidig adopterede børn som ikke er tvillinger  

 mv.
Retten til ydelser erhverves, når børnene får ophold hos den familie, der  

 har dem i pleje med henblik på adoption, og børnene har fået  

 opholdstilladelse her i landet, § 10 a, stk. 3, 2. pkt.
De nærmere regler om  

 adoption af udenlandske børn, herunder kravet om opholdstilladelse, findes i  

 Justitsministeriets bekendtgørelse nr. 597 af 5. september 1986, som ændret  

 ved bekendtgørelse nr. 783 af 14. december 1988.
Adoptionstilskud 19. Til forældre, der adopterer et udenlandsk barn,  

 ydes der et engangsbeløb - adoptionstilskud - til dækning af udgifter i  

 forbindelse med adoptionen, § 10 b, stk. 1, 1. pkt.
Adoptionstilskuddet ydes  

 pr. barn, hvis der adopteres flere børn samtidig f.eks. søskende.
Det er en betingelse for at opnå adoptionstilskud, at barnet er formidlet  

 af en af de organisationer, der er godkendt af justitsministeren efter  

 adoptionslovens § 30, jf. § 10 b, stk. 1, 2. pkt.
De godkendte organisationer  

 er: Adoption Center, Danadopt og Terres des Hommes.
Adoptionstilskuddet kan ikke ydes i tilfælde, hvor den adoptionssøgende  

 selv har etableret kontakten til myndigheden, institutionen eller  

 barnet/forældrene i udlandet.
Har en af de ovennævnte organisationer  

 medvirket i en sådan adoption, er det en forudsætning for adoptionstilskud,  

 at organisationen fuldt og helt står inde for forløbet af adoptionen på samme  

 måde som ved adoption formidlet af organisationen.
Adoptionstilskud kan ikke  

 ydes til familie- og stedbarnsadoptioner.
Det er desuden en betingelse for at opnå adoptionstilskud, at de  

 almindelige betingelser i lovens § 5 er opfyldt, herunder at adoptanterne  

 eller en af dem har fast bopæl her i landet.
Der henvises til punkt 6.
 Adoptionstilskuddet udbetales af kommunen, når den adoptionsundersøgende  

 myndighed kan attestere, at barnet er ankommet her til landet, § 10 b, stk.  

 2. Der kræves ikke dokumentation for de afholdte udgifter i forbindelse med  

 adoptionen.
Udbetaling af børnetilskud Hvornår børnetilskud udbetales 20. Børnetilskud udbetales kvartalsvis forud, § 7.  

 Udbetalingen sker senest den 20. i kvartalets første måned.
 Børnetilskud udbetales første gang for kvartalet efter det kvartal, i  

 hvilket retten til tilskuddet er erhvervet, og sidste gang for det kvartal, i  

 hvilket retten til tilskuddet ophører, § 10, 1. punktum.
 Når et barn bliver født f.eks. 1. januar, erhverves retten til  

 børnetilskud i januar kvartal, og tilskud udbetales første gang for april  

 kvartal.
 Når et barn fylder 18 år 1. januar, ophører retten til børnetilskud i  

 januar kvartal, og tilskud udbetales sidste gang for dette kvartal.
 Hvis retten til børnetilskud opstår og bortfalder i samme kvartal, kan der  

 ikke udbetales børnetilskud, da betingelserne skal være opfyldt ved  

 begyndelsen af det første døgn i kvartalet.
 Da ordinært og ekstra børnetilskud til den enlige forsørger, (herunder  

 ægtefællen til en indsat), skal søges, kan tilskuddene først komme til  

 udbetaling for kvartalet efter det kvartal, i hvilket der er søgt om dem.
Reglen om udbetaling af børnetilskud fra begyndelsen af et kvartal gælder  

 også, når der skal udbetales særligt børnetilskud, fordi en af forældrene får  

 pension efter lov om social pension.
Eventuelle vanskeligheder som følge af,  

 at børnetilskuddet ikke kan udbetales fra samme tidspunkt som pensionen, vil  

 eventuelt kunne afhjælpes ved tildeling af personligt tillæg efter  

 pensionsloven.
Forskud på pension giver ikke ret til forskud på børnetilskud.
Eventuel  

 nødvendig hjælp til dækning af udgifter ved børns forsørgelse må derfor  

 afholdes som forskud på personligt tillæg.
Hvis der tilkendes pension, bør  

 der ske omkontering.
Når der f.eks. tilkendes førtidspension i august med  

 virkning fra den forudgående 1. februar, konteres hjælp ydet vedrørende  

 børnene som personligt tillæg til pensionen indtil udgangen af januar kvartal  

 og som børnetilskud fra den 1. april.
Hvis hjælp efter den 1. april er ydet  

 med et beløb, der er mindre end det særlige børnetilskud, må der ske  

 efterbetaling.
 Personer, der tilkendes førtidspension eller tillægges folkepension med  

 første udbetaling den første måned i et kvartal, har ret til særligt  

 børnetilskud for samme kvartal.
Reglen om, at børnetilskud udbetales første gang for det kvartal, der  

 følger efter det kvartal, i hvilket retten til tilskud er erhvervet og sidste  

 gang for det kvartal, i hvilket retten til tilskuddet ophører, gælder også  

 for det særlige børnetilskud til en bidragspligtig pensionist.
Der udbetales  

 således særligt børnetilskud for hele det kvartal, hvor barnet fylder 18 år.
Reglen om, at børnetilskud udbetales fra kvartalet efter, at retten er  

 opstået, gælder ikke, når der efter en bidragspligtigs død udbetales særligt  

 børnetilskud til et barn, der hidtil har fået underholdsbidrag på grundlag af  

 en resolution efter lov om børns retsstilling.
Det særlige børnetilskud  

 udbetales da først fra udløbet af den periode, for hvilken der senest er  

 udbetalt bidrag efter bidragsresolutionen enten forskudsvis eller direkte, §  

 10, 2. punktum.
Særligt børnetilskud kan i disse tilfælde ydes for en del af  

 et kvartal.
Personer, der har ret til ydelser i kraft af EF-forordning nr. 1408/71,  

 har ret til børnetilskud fra den dag, de tager bopæl her i landet eller i  

 øvrigt bliver omfattet af dansk lovgivning om social sikring.
I sådanne  

 tilfælde udbetales børnetilskud for det antal dage, der er tilbage i et  

 kvartal.
Ved fraflytningen standses udbetalingen fra fraflytningsdatoen, hvis  

 den pågældende ophører med at være omfattet af dansk lovgivning og overgår  

 til at være omfattet af et andet EØS-lands lovgivning om social sikring.
For  

 personer, der overgår fra at være omfattet af lovgivningen i Tyskland og  

 Nederlandene, udbetales børnetilskud dog først fra begyndelsen af det  

 kvartal, der følger efter datoen for tilflytning eller ændring af social  

 sikrings land.
Ved overgangen til at være omfattet af disse to landes  

 lovgivning fortsættes udbetalingen tilsvarende til udgangen af det kvartal,  

 hvor ændringen er sket.
Hvis der i forbindelse med skift af social sikrings  

 land er udbetalt børnetilskud fra Danmark for et tidsrum, hvor betalingen  

 påhvilede et andet EØS-land, har kommunen krav på refusion fra dette land.  

 Der henvises til Socialministeriets vejledning af juli 1993 om EF-reglerne om  

 social sikring, hæfte 7, se punkt 34.
Kommunalbestyrelsen kan træffe bestemmelse om, at børnetilskud udbetales  

 for kortere tidsrum end et kvartal, når det skønnes at være bedst for barnet  

 § 9. Dette kan f.eks. være tilfældet, når den, der skal have børnetilskuddet  

 udbetalt må anses for uegnet til at forvalte tilskuddet.
Afgørelsen træffes  

 af kommunalbestyrelsen i den kommune, der udbetaler børnetilskuddet.
Til hvem børnetilskud udbetales 21. Børnetilskud tilkommer barnet eller børnene, § 7.  

 Udbetaling sker normalt til moderen, § 8, stk. 1. Der er i samme bestemmelse  

 fastsat regler om, hvornår børnetilskud skal udbetales til andre end moderen.
 Hvis kun faderen har forældremyndigheden over barnet, udbetales  

 børnetilskud til ham, § 8, stk. 2.
 Tilkommer forældremyndigheden den ene af forældrene, og den anden af  

 forældrene godtgør, at barnet bor hos ham eller hende, kan børnetilskud efter  

 kommunalbestyrelsens bestemmelse udbetales til den, som barnet bor mest hos,  

 § 8, stk. 3.
 Hvis forældre, der har fælles forældremyndighed, ikke lever sammen,  

 udbetales børnetilskud til den af forældrene, der har barnet hos sig, § 8,  

 stk. 4, 1. punktum.
 Bor barnet ikke hos nogen af forældrene, udbetales det til den af  

 forældrene, barnet opholder sig mest hos.
Når forældre, der har fælles forældremyndighed, ikke lever sammen, og  

 barnet opholder sig lige meget hos begge forældrene, udbetales børnetilskud  

 til den af forældrene, på hvis adresse barnet er tilmeldt folkeregistret, §  

 8, stk. 4. 2. punktum.
I Indenrigsministeriets vejledning af 24. marts 1993  

 om folkeregistrering er der fastsat retningslinier for børns  

 folkeregistrering.
Hvis forældre med fælles forældremyndighed ikke er enige  

 om, hvor barnet skal være tilmeldt og derfor skiftes til at anmelde flytning,  

 kan folkeregistret nægte at registrere nye flytninger og kan eventuelt  

 »fastfryse« registreringen på den bopæl, barnet var registreret på,  

 inden striden opstod.
 Efter praksis er et barn normalt tilmeldt folkeregistret hos en af  

 forældrene, selv om barnet opholder sig på skole eller lignende.
Når barnet er i privat familiepleje, jf. bistandslovens § 65, kan  

 børnetilskud efter kommunalbestyrelsens bestemmelse udbetales til den, der  

 har taget barnet i pleje.
Er barnet i pleje hos et ægtepar, udbetales  

 børnetilskud til plejemoderen, § 8, stk. 5.
 Hvis det skønnes bedst for barnet, kan det sociale udvalg bestemme, at  

 børnetilskuddet skal udbetales til barnet selv, § 8, stk. 6. Det kan være  

 tilfældet, hvis barnet har egen bopæl og helt eller delvis forsørger sig  

 selv.
 Når den, der har forældremyndigheden over et barn eller del i den, er  

 indsat i institutioner under Kriminalforsorgen, jf. § 2, nr. 3, kan  

 kommunalbestyrelsen bestemme at børnetilskud udbetales til den indsattes  

 ægtefælle, hvis barnet opholder sig hos denne, § 8, stk. 7.
Kommunalbestyrelsen kan træffe afgørelse om, at børnetilskud skal  

 udbetales til andre end de personer, der er nævnt i § 8, når det skønnes at  

 være bedst for barnet, jf.
Socialministeriets bekendtgørelse af nr. 1008 af  

 14. december 1993 om udbetaling af børnetilskud og forskudsvis udbetaling af  

 børnebidrag samt ophævelse af bestemmelser om dansk indfødsret, hjemsted og  

 bopæl i Danmark.
 Dette kan ske, når det må anses for godtgjort, at børnetilskuddet ikke  

 kommer barnet til gode ved udbetaling efter reglerne i lovens § 8.
Særligt børnetilskud til en bidragspligtig pensionist ydes til hel eller  

 delvis dækning af pågældendes bidragsforpligtelse og skal udbetales til  

 pensionisten selv.
Børnetilskuddet kan evt. konteres som betaling af bidrag,  

 der er udbetalt forskudsvis efter lovens kap. 3.
 Skal børnetilskuddet efter bestemmelserne i EF-forordning nr. 1408/ 71  

 udbetales for et barn, som ikke bor her i landet, kan bopælsstedets  

 institution, hvis den person, som ydelsen udbetales til, ikke anvender den  

 til barnets underhold, efter art. 75 i forordningen, forlange, at  

 børnetilskuddet gennem den udenlandske institution eller organ, som er  

 udpeget hertil udbetales til den, der faktisk forsørger barnet.
Forskudsvis udbetaling af børnebidrag Bidragsforskud 22. Hvis et underholdsbidrag, der er fastsat efter lov  

 om børns retsstilling, ikke er betalt på forfaldsdagen, kan det udbetales  

 forskudsvis af det offentlige, § 11, stk. 1.
 Bidrag kan udbetales forskudsvis, indtil barnet fylder 18 år, § 12, stk.  

 1.
 Betingelserne i § 5, stk. 1, som er beskrevet i kapitel I i vejledningen,  

 skal være opfyldt, for at der kan udbetales bidrag forskudsvis, § 12, stk. 2.  

 Om flygtninge og andre udlændinges ret til bidragsforskud henvises til punkt  

 32, 33 og 35.
 Endvidere er det en betingelse for retten til bidragsforskud, at  

 forældrene ikke lever sammen, § 12, stk. 3. Betingelsen kan anses for  

 opfyldt, selv om forældrene i en kortere periode må blive boende sammen på  

 grund af boligproblemer, efter at separationsbevilling er udstedt.
Betingelsen i § 12, stk. 3, anses derimod ikke for opfyldt, hvis samlivet  

 mellem forældrene i en tidsbegrænset periode er afbrudt, uden at fraværet fra  

 hjemmet skyldes faktisk ophævelse af samlivet, f.eks. på grund af den ene  

 parts sygdom, bortrejse, strafafsoning o.l.
Dette gælder også i de tilfælde,  

 hvor der er ret til ordinært børnetilskud efter § 2, nr. 3.
 Betingelserne skal være opfyldt på bidragets forfaldsdag, § 12, stk. 4, se  

 punkt 7.
Bidragsresolution 23. Bidraget skal enten være fastsat af statsamtet  

 efter § 14 i lov om børns retsstilling eller være fastsat af statsamtet i  

 overensstemmelse med forældrenes aftale.
 Et færøsk og et grønlandsk bidragsdokument giver samme adgang til  

 bidragsforskud som et dansk bidragsdokument.
Et bidragsdokument, der er udstedt i et andet nordisk land, sidestilles  

 med et dansk bidragsdokument ved forskudsvis udbetaling af bidrag, § 11, stk.  

 3. Bestemmelsen herom vil fremover findes i art. 11 i Nordisk Konvention om  

 Social Bistand og Sociale Tjenester af 14. juni 1994. Konventionen forventes  

 at træde i kraft i 1996. Indtil da gælder bestemmelserne i art. 30 i Nordisk  

 Konvention om Social Sikring af 15. juni 1992 og art. 31 i den tidligere  

 nordiske konvention om social tryghed.
Se nærmere om konventioner under punkt  

 35.
Som bilag 4 til vejledningen er optrykt en oversigt over hvilke dokumenter  

 fra de øvrige nordiske lande, der kan danne grundlag for bidragsforskud.
Om  

 bidragsforskuddets størrelse se punkt 25.
 Der er ikke indgået overenskomster med andre lande om, at  

 bidragsdokumenter fra andre lande kan sidestilles med dansk bidragsdokument  

 ved forskudsvis udbetaling af bidrag.
Bidragsberettigede 24. Bidrag kan kun udbetales forskudsvis til den  

 person, der er berettiget til at kræve bidraget fastsat efter § 18, stk. 2, i  

 lov om børns retsstilling.
Efter § 18, stk. 2 i lov om børns retsstilling tilkommer retten til at  

 kræve bidrag fastsat og til at indkræve bidraget den, der afholder udgifterne  

 ved barnets forsørgelse.
Det er en betingelse, at den pågældende har eller  

 ved forældremyndighedens ophør havde forældremyndigheden over barnet eller  

 lovligt har barnet i pleje.
 Hvis barnet selv har indtægter, må der i hvert enkelt tilfælde foretages  

 en bedømmelse af, om barnet må anses for at være i stand til at forsørge sig  

 selv.
 Et barn anses normalt for at kunne forsørge sig selv, hvis den  

 bidragspligtige vil kunne få bidragsresolutionen ophævet ved at rette  

 henvendelse herom til statsamtet.
Efter statsamtets praksis vil ansøgning om bortfald af normalbidraget som  

 regel blive imødekommet, hvis barnets indtægter klart overstiger 3 gange  

 normalbidraget.
Har barnet kun indtægt fra midlertidige feriejobs, vil  

 bidragsresolutionen normalt ikke kunne ophæves.
Dette gælder også selv om  

 barnets indtægt for en feriemåned kan komme til at udgøre væsentlig mere end  

 3 gange normalbidraget.
Bidragsforskuddets størrelse 25. Bidrag til et barns underhold udbetales  

 forskudsvis med det beløb, der er fastsat efter lov om børns retsstilling,  

 dog højst med normalbidraget, der svarer til det særlige børnetilskud efter §  

 4, stk. 3, § 14.
 Da normalbidraget for en far og en mor er af samme størrelse, er det dette  

 normalbidrag, der skal udbetales, selv om der i et ældre bidragsdokument er  

 fastsat normalbidraget for en mor.
Hvis der fastsættes bidrag, der er mindre end normalbidraget, kan kun det  

 mindre beløb, som bidragsresolutionen lyder på, udlægges forskudsvis.
Dette  

 kan f.eks. være aktuelt, hvis bidragsdokumentet er udstedt i et andet nordisk  

 land, se punkt 23.
 Hvis et bidrag i et færøsk eller grønlandsk bidragsdokument er fastsat til  

 det til enhver tid gældende normalbidrag, udbetales bidrag forskudsvis med  

 det danske normalbidrag, når bidragsberettigede bor her i landet.
Direktoratet for Social Sikring og Bistand udsender hvert år en  

 orientering om størrelsen af de beløb, der kan udbetales som børnebidrag i de  

 øvrige nordiske lande.
Der vil dog højst kunne udbetales et beløb svarende  

 til det danske normalbidrag.
Hvis bidrag er fastsat til 0 kr., kan der  

 udbetales særligt børnetilskud, se vejledningens punkt 17.
Bidragsforskud kan nedsættes i den udstrækning, bidragsforskud er udbetalt  

 fra et andet nordisk land for samme tidsrum.
Der henvises til art. 11 i  

 Nordisk Konvention om Social Bistand og Sociale Tjenester af 14. juni 1994.  

 Konventionen forventes at træde i kraft i 1996. Indtil da gælder  

 bestemmelserne i art. 30 i Nordisk Konvention om Social Sikring af 15. juni  

 1992 og art. 31 i den tidligere nordiske konvention om social tryghed.
Se  

 nærmere om konventioner under punkt 35.
Retten til forskudsvis udbetaling af bidrag omfatter også de særlige  

 bidrag, der fastsættes efter lov om børns retsstilling til udgifter ved  

 fødslen og morens underhold før og efter fødslen.
Disse bidrag udbetales  

 højst med de beløb, der er fastsat i § 15, stk. 1 og som reguleres hvert år  

 den 1. januar.
 Endvidere kan de særlige bidrag, der fastsættes efter lov om børns  

 retsstilling til barnets dåb, konfirmation, sygdom, begravelse eller i anden  

 særlig anledning, udbetales forskudsvis inden for den grænse, som statsamtet  

 fastsætter, § 15, stk. 2.
Ansøgning om bidragsforskud 26. Bidragsforskud udbetales kun efter ansøgning, §  

 11, stk. 2. Regler om udbetaling er fastsat i Socialministeriets  

 bekendtgørelse nr. 1008 af 14. december 1993, som er optrykt som bilag 2 til  

 vejledningen.
Ansøgning indgives før første udbetaling af bidrag.
Ved senere  

 udbetalinger kræves der ikke ansøgning forud for hver enkelt udbetaling af  

 bidragsforskud.
Der skal dog søges påny, hvis den forskudsvise udbetaling har  

 været standset i en periode, f.eks. fordi den bidragspligtige betaler  

 bidraget direkte til den bidragsberettigede.
 Inden første udbetaling af bidragsforskud skal bidragsberettigede  

 orienteres om betingelserne for at få bidrag udbetalt forskudsvis.
 Ved hver udbetaling af bidragsforskud skal kommunalbestyrelsen gøre  

 bidragsberettigede opmærksom på oplysningspligten efter børnetilskudslovens §  

 24.
Efter barnets fyldte 15. år skal kommunalbestyrelsen ved hver udbetaling  

 indhente oplysninger om barnets egenindtægt for at vurdere, om barnet er i  

 stand til at forsørge sig selv, således at bidragsresolutionen kunne ophæves.  

 Kommunalbestyrelsen kan i øvrigt herudover indhente oplysninger, når der er  

 behov for det.
Med henblik på forskudsvis udbetaling af de særlige bidrag,  

 der efter lov om børns retsstilling er fastsat til dækning af udgifter ved  

 fødsel, dåb, konfirmation, sygdom m.v., må forevises særlig bidragsresolution  

 herom.
Bidragsberettigede skal desuden orienteres om, at kommunalbestyrelsen skal  

 underrettes, hvis bidragsberettigede flytter til en anden kommune, eller hvis  

 der i øvrigt sker ændringer, der har betydning for fortsat udbetaling af  

 bidrag.
Om flytning se nærmere under punkt 39.
 Kommunalbestyrelsen udbetaler bidragsforskud på grundlag af de  

 oplysninger, der er afgivet i forbindelse med ansøgningen om bidragsforskud,  

 indtil kommunalbestyrelsen fra den bidragsberettigede eller på anden måde  

 modtager oplysninger, der kan begrunde en ændring eller bortfald af bidraget.  

 Træffer kommunen beslutning om at standse udbetalingen, er dette at betragte  

 som en ny afgørelse, der skal behandles efter almindelige forvaltningsretlige  

 principper om bl.a. partshøring, meddelelse af afgørelsen med begrundelse  

 samt klagevejledning.
Udbetalingsperioden 27. Bidrag udbetales forskudsvis for den periode, der  

 er angivet i bidragsdokumentet.
Det vil normalt sige for et halvt år.
 Kommunalbestyrelsen kan træffe beslutning om udbetaling for kortere  

 perioder ad gangen end fastsat i bidragsdokumentet, når det skønnes at være  

 bedst for barnet, § 16. En beslutning herom medfører ikke, at bidragets  

 forfaldstid forrykkes.
 Søges bidrag udbetalt for tiden forud for bidragsdokumentets dato, kan  

 bidrag udbetales i det omfang betingelserne har været opfyldt på de  

 forfaldsdage, som ville være indtrådt, hvis bidragsdokumentet havde  

 foreligget ved bidragsperiodens begyndelse, § 13.
 Retten til at kræve bidrag forskudsvis vedvarer til og med årsdagen for  

 bidragets forfaldsdag, § 17, stk. 1.
 Hvis betingelserne for forskudsvis bidrag er opfyldt på forfaldsdagen, men  

 der søges på et tidspunkt, hvor barnet forsørges af offentlige midler, eller  

 hvor forældrene lever sammen, skal der kun ske forskudsvis udbetaling af  

 bidrag for den tid, hvor barnet ikke blev forsørget af offentlige midler,  

 eller for den tid, hvor forældrene ikke levede sammen, § 17, stk. 2.
 Hvis barnet har modtaget hjælp til forsørgelse, indtræder det offentlige i  

 kravet mod den bidragsskyldige for et beløb, der svarer til hjælpen, se § 8 i  

 lov om social bistand.
Selvom barnet skifter opholdssted mellem forældrene i den løbende  

 bidragsperiode, har den af forældrene, der er bidragsberettiget i henhold til  

 en resolution, ret til at få hele det forfaldne bidrag udbetalt.
Samtidig kan  

 pågældende blive pålagt at betale bidrag fra den dato, hvor barnet skiftede  

 opholdssted, idet den af forældrene, som barnet er flyttet hen til, efter  

 ansøgning kan få udfærdiget en bidragsresolution.
Bidraget efter den nye  

 bidragsresolution kan ligeledes kræves udbetalt forskudsvis ifølge § 11, stk.  

 1 fra forfaldsdagen.
Der er således ikke hjemmel til at undlade at betale  

 bidragsforskud for den del af bidragsperioden, for hvilken der allerede er  

 udbetalt forskudsvis bidrag til den bidragsberettigede.
Inddrivelse af forskudsvis udbetalte  

 børnebidrag Regler om inddrivelse 28. Når bidrag udbetales forskudsvis, indtræder det  

 offentlige i retten til at indkræve bidraget.
Retten hertil er i forhold til  

 det offentlige undergivet den almindelige 20-årige forældelse, § 18.
Det offentlige skal søge hele det beløb inddrevet, der er fastsat ved  

 bidragsresolutionen, § 19. Det offentlige skal således inddrive også den del  

 af bidraget, der ikke kan udbetales forskudsvis.
Hvis det beløb, der  

 inddrives, overstiger det forskudsvis udbetalte bidrag, udbetales det  

 overskydende beløb til den, der er berettiget til at indkræve bidrag.
 Ifølge § 15, stk. 3, i Justitsministeriets cirkulære nr. 217 af 29.  

 november 1978 om inddrivelse af underholdsbidrag, viger pålæg om  

 tilbageholdelse i løn m.v. til dækning af bidrag, som er udbetalt forskudsvis  

 af det offentlige, dog for pålæg om tilbageholdelse for private krav på  

 underholdsbidrag.
 Inddrivelse sker efter reglerne i lov om inddrivelse af underholdsbidrag.  

 Der henvises herom til Justitsministeriets cirkulære nr. 217 af 29. november  

 1978 samt vejledning nr. 218 også af 29. november 1978 om inddrivelse af  

 underholdsbidrag, se dog punkt 29 om forældelsesfrister for  

 tvangsinddrivelse.
Når det offentlige indtræder i retten til bidraget, skal kravet straks  

 følges op over for skyldneren.
Der bør fastlægges en rykkeprocedure, således  

 af sagerne følges tæt, og der er kontrol med indbetalingerne.
Kommunalbestyrelsen må vurdere skyldnerens mulighed for at betale  

 bidragsgælden.
Der må om nødvendigt søges opnået en afdragsordning med den  

 bidragsskyldige, således at afdragenes størrelse afpasses efter skyldnerens  

 mulighed for at betale.
I vurderingen af betalingsevnen kan der tages  

 udgangspunktet i et leveniveau, der svarer til kontanthjælpen efter  

 bistandslovens § 37 og § 37 a.
Det er imidlertid vigtigt, at der tages  

 individuelle hensyn til skyldneren, således at pågældende ikke presses så  

 hårdt, at incitamentet til at overholde betalingsordningen forsvinder.
En  

 betalingsordning må så vidt muligt fastsættes således, at afdraget mindst  

 svarer til den løbende ydelse, som skyldneren er i restance med.
På denne  

 måde sikres det, at gælden ikke vokser.
Betalingsordningen bør tages op til  

 vurdering med regelmæssige mellemrum, og især når der sker ændringer i  

 skyldnerens økonomiske forhold.
 Hvis skyldnerens beskæftigelsesmæssige og økonomiske forhold taler herfor,  

 kan kommunalbestyrelsen give henstand med betalingen.
 Er der ikke grundlag for en henstandsordning, og kan der ikke opnås en  

 afdragsordning med skyldneren, eller overholder skyldneren ikke en indgået  

 aftale, træffer kommunalbestyrelsen bestemmelse om tvangsmæssig inddrivelse.
Forældelsesfrister ved tvangsinddrivelse 29. For tvangsinddrivelse af forskudsvis udbetalte  

 bidrag gælder der særlige regler om forældelse i børnetilskudsloven, § 18,  

 stk. 2.
 Bidrag, der har været forfaldet i mere end 5 år, kan inddrives ved  

 tilbageholdelse i løn m.v., dog ikke ud over 20 år fra forfaldsdagen og kun,  

 når inddrivelse er iværksat og fremmet uden ophold.
 Retten til at anvende tilbageholdelse i løn m.v. eller afsoning  

 bortfalder, hvis forskudsvis udbetaling ikke er sket inden 1 år efter  

 bidragets forfaldsdag.
 Der kan ikke træffes bestemmelse om afsoning af bidrag, der vedrører en  

 periode, som ligger mere end 1 år forud for det tidspunkt, hvor den  

 forskudsvise udbetaling er sket.
Fyldestgørelse i overskydende skat 30. Når bidrag er udbetalt forskudsvis, indtræder  

 kommunalbestyrelsen for et beløb, der svarer til det skyldige bidrag, i den  

 bidragspligtiges ret til udbetaling af overskydende skat med godtgørelse og  

 renter samt tilbagebetaling efter § 55 i kildeskatteloven,  

 børnetilskudslovens § 18, stk. 3. Der kan foretages fyldestgørelse i  

 overskydende skat, selv om en person overholder en betalingsordning.
§ 18,  stk. 3 finder kun anvendelse på fyldestgørelse  

 i overskydende skat.
Modregning for skyldige børnebidrag i momstilgodehavende  

 eller andre tilgodehavender forudsætter således, at de almindelige  

 betingelser for modregning er opfyldt.
Hvis der er indgået en afdragsordning,  

 som overholdes af skyldneren, forudsætter modregning i tilgodehavende, at der  

 er foretaget konkret forbehold for modregning ved indgåelsen af  

 afdragsaftalen.
 For så vidt angår administrationen ved inddrivelse af forskudsvis  

 udbetalte børnebidrag henvises til Kapitel X.
Eftergivelse af bidragsgæld Eftergivelse af bidrag 31. Forskudsvis udbetalte bidrag, som ikke er betalt  

 af den bidragsskyldige, skal eftergives, når der ikke er udbetalt bidrag  

 forskudsvis i det sidste år, og den bidragsskyldige ikke kan betale det  

 skyldige beløb uden at komme til at mangle, hvad der må anses for nødvendigt  

 til eget eller familiens underhold, § 21, stk. 1, nr. 1, jf. stk. 2.
 Kravet om, at der ikke i det sidste år er udbetalt forskudsvis bidrag,  

 anses for opfyldt, hvis der ydes særligt børnetilskud efter  

 børnetilskudslovens § 5, stk. 2, til dækning af en pensionists pligt til at  

 betale bidrag.
Den bidragsskyldiges bidragsgæld betragtes under et, når bidragsgælden  

 vedrører flere børn.
Bidragsgælden kan således ikke eftergives, hvis der i  

 det sidste år er udbetalt bidrag forskudsvis for blot et af bidragsskyldiges  

 børn.
En bidragsskyldig, der har været indsat i institutioner under  

 Kriminalforsorgen, vil på et tidligere tidspunkt end efter bestemmelsen i §  

 21, stk. 1, nr. 1, have mulighed for at få eftergivet de børnebidrag, som er  

 forskudsvis udbetalt af det offentlige i indsættelsesperioden, § 21, stk. 1,  

 nr. 2, jf. stk. 2. Kommunalbestyrelsen skal således ved løsladelsen eller  

 prøveløsladelsen vurdere, hvorvidt bidragsgælden skal eftergives.  

 Bestemmelsen i § 21, stk. 1, nr. 2, omfatter kun den gæld, som den indsatte  

 har oparbejdet i indsættelsesperioden på grund af manglende betaling af  

 børnebidrag.
For personer omfattet af bestemmelsen medregnes også den  

 bidragsgæld, der er oparbejdet i den del af indsættelsesperioden, der ligger  

 før loven ikrafttræden den 23. december 1993. Bestemmelsen i § 21, stk. 1,  

 nr. 2, berører ikke anden gæld, eller bidragsgæld oparbejdet i eventuelle  

 tidligere indsættelsesperioder. § 21, stk. 1, nr. 2, omfatter alene personer,  

 som efter indsættelse i institutioner under Kriminalforsorgen og lignende,  

 løslades eller prøveløslades efter bestemmelsens ikrafttræden.
Opgørelsen af den bidragsgæld der kan eftergives, foretages måned for  

 måned svarende til indsættelsesperioden.
Har pågældende f. eks. været indsat  

 fra 1. maj til 1. oktober kan der således eftergives bidragsgæld for 5  

 måneder.
§ 21  kan ikke anvendes overfor andre end den  

 bidragsskyldige.
Der vil således ikke kunne ske eftergivelse af bidragsgæld,  

 hvor en kreds af privatskiftende arvinger hæfter for gælden, uanset om  

 arvingerne hver for sig befinder sig i en trangssituation som beskrevet i §  

 21, stk. 2. Det er i den forbindelse uden betydning, at arvingerne har  

 vedgået arv og gæld ud fra svigtende forudsætninger om arveladers økonomiske  

 forhold.
Reglen om eftergivelse i § 21 kan dog anvendes over for en  

 ægtefælle, der hensidder i uskiftet bo og dermed har ansvaret for afdødes  

 forpligtelse.
§ 21  gør udtømmende op med de situationer, hvor der  

 kan ske eftergivelse af forskudsvis udbetalte bidrag.
Der er f.eks. ikke  

 hjemmel til, at de sociale myndigheder kan indgå akkord med en insolvent  

 bidragsskyldig, når der er udbetalt bidrag i det sidste år.
 Ved udøvelsen af skønnet over den bidragsskyldiges betalingsevne må der  

 tages hensyn til familiens samlede økonomiske situation, herunder også til  

 ægtefællens økonomiske forhold.
Kommunalbestyrelsen kan selv rejse spørgsmålet om, hvorvidt betingelserne  

 for eftergivelse af bidragsgæld er opfyldt.
Ud fra et effektivitetssynspunkt  

 kan det anbefales, at kommunerne udnytter mulighederne i loven for  

 eftergivelse af bidragsgæld.
Det kan lette administrationen, at kommunerne i højere grad selv tager  

 spørgsmålet om eftergivelse op, således at klart uerholdelige beløb udrenses.  

 Man bør desuden være opmærksom på, at loven om gældssanering omfatter både  

 gæld til private og det offentlige.
Reglerne om gældssanering kan derfor også  

 anvendes på bidragskrav efter børnetilskudsloven.
 Afgørelse om eftergivelse træffes af den bidragsskyldiges bopælskommune,  

 som har kendskab til den pågældendes økonomiske forhold, og som normalt har  

 stået for afkrævning af bidrag.
Hvis den bidragskyldige har bopæl i udlandet, kan det være vanskeligt at  

 få oplysning om bidragsskyldiges økonomiske forhold.
I sådanne tilfælde vil  

 inddrivelsessag kunne henlægges, hvis det efter en vurdering af mulighederne  

 anses for udelukket at inddrive beløbet, eller det økonomiske resultat ikke  

 står i rimeligt forhold til inddrivelsesomkostningerne.
 Hvis det er en myndighed i et andet nordisk land, der har udbetalt  

 bidraget forskudsvis, er det myndighederne i det pågældende land, der træffer  

 afgørelse om eftergivelse.
Regler for udlændinge Lovens krav om bopælstid for udlændinge, der ikke er flygtninge 32. For udlændinge er retten til ordinært og ekstra  

 børnetilskud samt flerbørnstilskud betinget af, at barnet eller mindst en af  

 forældrene, der har forældremyndigheden over barnet, har haft fast bopæl her  

 i landet i det seneste år, § 5, stk. 1, nr. 1 og § 10 a, stk. 2 og 4. Et års  

 bopælstid i Danmark er ligeledes en betingelse for udlændinges ret til  

 adoptionstilskud, § 10 b, stk. 3.
 Retten til særligt børnetilskud og forskudsvis udbetaling af bidrag er for  

 udlændinge betinget af, at barnet eller mindst en af forældrene, der har  

 forældremyndigheden, har haft bopæl her i landet i de seneste 3 år, § 5, stk.  

 1, nr. 1 og § 12, stk. 2.
Det er tilstrækkeligt, at forældrene eller blot en af dem opfylder kravet  

 om bopælstid.
Hvis barnet senere kommer hertil og får hjemsted her, er der  

 ret til ydelser i kvartalet efter tilflytningen.
Hjemstedskravet anses da for  

 opfyldt straks ved barnets indrejse og afhænger ikke af selvstændig  

 opholdstilladelse.
Udenlandske børn, der opholder sig i Danmark med henblik på adoption, er  

 også omfattet af kravet om bopælstid.
Når der er udstedt dansk  

 adoptionsbevilling, ydes børnetilskud fra det første kvartal efter kvartalet,  

 hvor bevilling blev udstedt.
Bopælskravet for en udlænding er kun opfyldt, hvis der faktisk har været  

 fast bopæl her i landet.
Tilmelding til folkeregistret, besiddelse af fast  

 ejendom eller betaling af skat her i landet under ophold i udlandet er ikke  

 tilstrækkeligt.
Bopælstiden regnes fra det tidspunkt, pågældende er indrejst  

 hertil.
Bopælstiden i Danmark må være uafbrudt bortset fra korte  

 ferieperioder.
Bopælsperioden må ligge umiddelbart forud for udbetaling af  

 ydelserne.
 En ret, der er erhvervet ved fast bopæl, bevares uanset senere fravær, når  

 pågældende påny får fast bopæl her, § 5, stk. 1, nr. 1, 2. punktum.
Bopælskravene gælder ikke for flygtninge, som har fået opholdstilladelse i  

 Danmark efter § 7 eller § 8 i udlændingeloven, se nærmere under punkt 33.  

 Asylansøgere, der får opholdstilladelse efter udlændingelovens øvrige  

 bestemmelser, herunder på humanitært grundlag efter § 9, stk. 2, nr. 2 i  

 udlændingeloven, må som andre udlændinge opfylde lovens krav om fast bopæl  

 her i landet i henholdsvis 1 eller 3 år for ret til ydelser.
Udbetaling af  

 børnetilskud forudsætter, at udlændingen har opholdstilladelse eller er  

 fritaget herfor efter udlændingelovens regler, men bopælstiden regnes i disse  

 tilfælde fra det tidspunkt, hvor de pågældende er indrejst i landet og -  

 såfremt de ikke er fritaget herfor - har søgt om opholdstilladelse.
Kravet om  

 opholdstilladelse og fast bopæl indebærer, at personer fra det tidligere  

 Jugoslavien med midlertidig opholdstilladelse efter den særlige lovgivning  

 herom eller asylansøgere ikke vil kunne få udbetalt børnetilskud.
Ved tvivl  

 om, hvorvidt en udlænding har opholdstilladelse her i landet eller er  

 fritaget herfor, kan der rettes henvendelse til Udlændingestyrelsen, Ryesgade  

 53, 2100 København Ø, tlf. 31 39 31 00.
 Bopælskravene for ret til ydelser efter kap. 1 og 2 a fraviges endvidere  

 for personer omfattet af EF-forordning 1408/71 og de konventioner, som  

 Danmark har indgået med andre lande om social sikring, se punkt 34 og 35.
 Kravet om 3 års bopælstid for ret til bidragsforskud er fraveget ved  

 nordisk konvention samt for engelske statsborgere ved en dansk-engelsk  

 overenskomst, se punkt 35.
Fravigelse af kravet om dansk indfødsret og bopælstid for flygtninge 33. Betingelsen om dansk indfødsret eller forudgående  

 bopælstid gælder ikke for udlændinge, som har fået opholdstilladelse i  

 Danmark efter § 7 eller § 8 i udlændingeloven, børnetilskudslovens § 5, stk.  

 1, nr. 1, 3. punktum og § 12, stk. 2. Det er tilstrækkeligt, at blot en af  

 forældrene har fået opholdstilladelse på dette grundlag.
 Personer der får opholdstilladelse efter udlændingelovens § 7, stk. 1 er  

 såkaldte konventionsflygtninge, dvs. de falder ind under definitionen af  

 flygtninge i FN's flygtningekonvention af 28. juli 1951.
 Opholdstilladelse efter udlændingelovens § 7, stk. 2 gives til de  

 factoflygtninge, dvs. personer der ikke opfylder betingelserne i  

 konventionen, men hvor det af lignende årsager eller af andre tungtvejende  

 grunde ikke bør kræves, at de vender tilbage til hjemlandet.
Opholdstilladelse efter udlændingelovens § 8 gives til flygtninge, der  

 kommer hertil som led i en aftale med De Forenede Nationers Højkommissær for  

 Flygtninge (UNHCR) eller lignende international aftale.
Dette er de såkaldte  

 kvoteflygtninge.
 Om udlændinge med opholdstilladelse på humanitært grundlag se punkt 32.
 Om betaling af særligt børnetilskud, når de biologiske forældres  

 opholdssted er ukendt, henvises til punkt 12.
EF-forordning nr. 1408/71 34. EF-forordning nr. 1408/71 om anvendelse af de  

 sociale sikringsordninger på arbejdstagere, selvstændige erhvervsdrivende og  

 deres familiemedlemmer, der flytter inden for Fællesskabet, har gyldighed  

 inden for det Europæiske Økonomiske Samarbejdsområde - EØS.
Forordningen  

 gælder for statsborgere i et EØS-land, dvs. i landene Danmark, Belgien,  

 Tyskland, Grækenland, Frankrig, Irland, Italien, Luxembourg, Holland,  

 Portugal, Spanien, Storbritannien, Island, Norge, Finland, Sverige, Østrig og  

 Liechtenstein.
EF-forordningen omfatter EØS-landenes lovgivning om bl.a. familieydelser.  

 Familieydelser efter dansk lovgivning er i denne sammenhæng  

 børnefamilieydelsen samt børnetilskudslovens bestemmelser om børnetilskud,  

 flerbørnstilskud og adoptionstilskud.
Forskudsvis udbetaling af børnebidrag  

 er ikke omfattet af forordningen.
 Ved EF-forordningen fraviges reglerne om dansk indfødsret, skattepligt,  

 hjemsted og bopæl her i landet for ret til familieydelser.
Som hovedregel er en arbejdstager eller selvstændig erhvervsdrivende, der  

 er statsborger i et EØS-land, og som tager bopæl i Danmark straks fra  

 tilflytningen ligestillet med danske statsborgere med hensyn til retten til  

 familieydelser.
Ydelserne kan i disse tilfælde udbetales for dele af et  

 kvartal, se punkt 20.
 Hvilket land der primært skal udbetale familieydelser til et barn, afgøres  

 efter bestemmelserne i EF-forordning nr. 1408/71 afsnit II om lovvalg og  

 afsnit III, kapitel 7 og 8 om særlige bestemmelser om ydelser til børn, samt  

 art. 10 i EF-forordning nr. 574/72. Se nærmere herom i Socialministeriets  

 vejledning om EF-reglerne om social sikring af juli 1993, hæfte 1 og 7.
Efter forordning nr. 1408/71 har en arbejdstager eller selvstændig  

 erhvervsdrivende, der er statsborger i et EØS-land, og som er bosat og  

 beskæftiget i Danmark ret til familieydelser fra Danmark.
Den samme ret har  

 en arbejdsløs, der modtager arbejdsløshedsdagpenge i Danmark.
Personer, der  

 under beskæftigelse og/eller bopæl i Danmark er omfattet af et andet  

 EØS-lands lovgivning, skal dog primært have ydelser fra dette land.
Desuden kan personer, der er bosat i et andet EØS-land, have ret til  

 familieydelser fra Danmark, uanset kravene om bopæl og hjemsted, efter  

 reglerne i EF-forordningen.
Det gælder f.eks.:
 Når en person efter reglerne i EF-forordningen er omfattet af dansk  

 lovgivning om social sikring, er der ret til familieydelser fra Danmark også  

 til de børn, som bor i et andet EØS-land.
Retten til familieydelser til børn, der bor i et andet EØS- land, gælder  

 også for børn, der har ophold og hjemsted i et andet EØS-land, selvom  

 forældrene bor i Danmark.
Dette betyder, at retten til familieydelser  

 opretholdes for et barn, der f.eks. tager arbejde som au-pair i et andet  

 EØS-land og klarer sig selv, så længe forældrene bor her i landet.
Om au-pair  

 ophold uden for EØS-området se punkt 3.
Når et barns forældre efter reglerne i EF-forordning nr. 1408/71 er  

 omfattet af hver sit lands lovgivning om social sikring, er der ret til  

 ydelser fra to EØS-lande til det samme barn.
I denne situation skal der ikke  

 samtidig udbetales ydelser fra begge lande med det fulde beløb.
Der skal i  

 stedet tages stilling til, hvilket lands ydelser, der har forrang.
 Hvis der er ret fra begge lande i kraft af erhvervsudøvelse, har ydelser  

 fra barnets bopælsland forrang, og ydelser fra det andet land udbetales kun  

 med det beløb, hvormed de overstiger ydelserne fra bopælslandet.
 Hvis der er ret fra det ene land i kraft af erhvervsudøvelse og fra det  

 andet alene i kraft af bopæl i dette land, har ydelser fra det førstnævnte  

 land forrang, og ydelser fra bopælslandet udbetales kun med det beløb,  

 hvormed de overstiger de øvrige ydelser.
 Der gælder særlige regler om retten til børnefamilieydelse og børnetilskud  

 for børn af pensionister og forældreløse børn, se nærmere herom i  

 Socialministeriets vejledning om EF-regler af juli 1993, hæfte 7.
Ved beregningen af danske ydelser går man således frem: Hvis de danske  

 ydelser ikke har forrang, nedsættes det beløb, der udbetales i danske  

 børnetilskud og børnefamilieydelse med et beløb, der svarer til ydelsen fra  

 det andet land.
Børnetilskuddet og børnefamilieydelsen sammenlægges for hvert  

 barn for sig, forinden der sker fradrag af den udenlandske ydelse til det  

 pågældende barn.
Når der kan være ret til ydelser fra et andet land samtidig med, at der er  

 ret til ydelser fra Danmark, må kommunalbestyrelsen undersøge, hvilket lands  

 ydelser, der skal nedsættes.
Der kan ydes forskud på ydelserne fra Danmark,  

 mens undersøgelsen foretages.
Hvis det senere viser sig, at de danske ydelser  

 ikke har forrang, har kommunalbestyrelsen krav på at få refunderet det beløb,  

 der er udbetalt for meget fra den udenlandske institution, der har pligten  

 til at yde familieydelser til barnet.
 Hvis der til et barn er udbetalt familieydelser fra et andet EØS-land  

 samtidig med, at der er ydet fulde ydelser fra Danmark, uden at der har været  

 ret hertil, må det afgøres ud fra en konkret vurdering, om det for meget  

 udbetalte kan kræves tilbage, se nærmere under punkt 41.
Der henvises i øvrigt til Socialministeriets vejledning af juli 1993 om  

 EF-regler om social sikring: hæfte 1 generel introduktion og lovvalgsreglerne  

 og hæfte 7 om børnefamilieydelser og børnetilskud.
Endvidere henvises til  

 vejledning af 22. december 1993 om EØS-aftalen fra Direktoratet for Social  

 Sikring og Bistand.
Kommunerne kan få råd og vejledning om administration af  

 EF-forordningens bestemmelser hos Direktoratet for Social Sikring og Bistand,  

 se også punkt 1 og bilag 3.
Konventioner 35. Danmark har indgået en række konventioner om  

 social sikring med andre lande, hvorved børnetilskudslovens regler om  

 indfødsret og bopæl her i landet er fraveget, § 26. Konventionerne omfatter  

 børnefamilieydelsen samt børnetilskudslovens bestemmelser om børnetilskud,  

 flerbørnstilskud og adoptionstilskud (familieydelser) og finder anvendelse i  

 det omfang, betingelserne i den danske lovgivning ikke er opfyldt.
De fleste  

 af konventionerne omfatter ikke forskudsvis udbetaling af børnebidrag, se dog  

 undtagelserne nedenfor under punkt a) og c).
Konventionerne tager først og fremmest sigte på at statsborgere fra  

 konventionslandene ligestilles med danske statsborgere, evt. efter en vis  

 bopælstid.
Endvidere kan der efter konventionerne være regler om, at personer  

 under ophold i et andet konventionsland kan forblive omfattet af dansk  

 lovgivning om social sikring.
 Omvendt kan personer, der i øvrigt opfylder betingelserne i  

 børnetilskudsloven og lov om en børnefamilieydelse, ikke få familieydelser,  

 hvis de efter en konvention med et andet land, er omfattet af dette lands  

 lovgivning om social sikring.
 Der foreligger følgende konventioner:
Nordisk Konvention om Social Bistand og Sociale Tjenester af 14. juni  

 1994. Konventionen, der forventes at træde i kraft i 1996, omfatter  

 bestemmelser om forskudsvis udbetaling af børnebidrag.
En fællesnordisk  

 vejledning til konventionen er ved at blive udarbejdet.
Efter denne  

 konvention vil alle personer, der flytter hertil fra et andet nordisk land,  

 uanset statsborgerskab, have ret til bidragsforskud uden ventetid på linje  

 med danske statsborgere.
Indtil denne nye konvention træder i kraft gælder  

 stadig bestemmelserne om bidragsforskud i den tidligere Nordiske Konvention  

 om Social Tryghed af 5. marts 1981. Bestemmelserne indebærer, at nordiske  

 statsborgere med bopæl her i landet er ligestillet med danske statsborgere  

 med hensyn til retten til bidragsforskud uden ventetid.
Se i øvrigt punkt 23.
Konvention af 22. juni 1977 med Jugoslavien om social sikring, se  

 Sikringsstyrelsens cirkulære af 18. januar 1979 og Sikringsstyrelsens  

 cirkulære af 26. juli 1983 om den administrative aftale til gennemførelse af  

 den dansk-jugoslaviske konvention.
Konventionen anvendes i forhold til  

 personer, der er statsborgere i Slovenien og Kroatien og i forhold til disse  

 landes område.
 Konvention af 1. marts 1982 med Pakistan om social sikring, se  

 Sikringsstyrelsens cirkulære af 11. april 1983.
 Konvention af 5. januar 1983 med Schweiz om social sikring med  

 tillægskonvention af 18. september 1985, se Sikringsstyrelsens vejledning af  

 10. december 1986.
 Konvention af 16. juni 1987 med Østrig om social sikring, se  

 Sikringsstyrelsens vejledning af 25. februar 1988. Konventionen anvendes  

 efter den 1. januar 1994 i forholdet mellem Danmark og Østrig på danske og  

 østrigske statsborgere, der ikke er omfattet af EF-forordning nr. 1408/71, se  

 punkt 34.
Konvention af 26. april 1982 med tillægskonvention af 15. februar 1988 med  

 Marokko om social sikring.
Se Sikringsstyrelsens vejledning af 26. april  

 1988.
Efter disse konventioner har et barn, der har bopæl her i landet, og hvis  

 far eller mor er statsborger i et af de kontraherende lande og har bopæl i  

 Danmark, ret til ordinært og ekstra børnetilskud uden ventetid.
Ret til  

 særligt børnetilskud erhverves, efter at barnet eller en af forældrene har  

 haft bopæl her i landet i 6 måneder.
For børn af enker og enkemænd og  

 forældreløse børn kræves tillige, at den afdøde far og/eller mor havde bopæl  

 i Danmark på tidspunktet for dødsfaldet.
 Overenskomst af 14. august 1953 med Forbundsrepublikken Tyskland om social  

 tryghed, jf. udenrigsministeriets bekendtgørelse af 7. oktober 1954.
 Overenskomst af 27. august 1959 med England om social tryghed, jf.  

 udenrigsministeriets bekendtgørelse af 2. marts 1960.
 Disse overenskomster gælder for statsborgere i de pågældende lande, som  

 ikke er omfattet af EF-reglerne, fordi de ikke er beskæftiget som  

 arbejdstagere eller selvstændige erhvervsdrivende i Danmark, se punkt 34. Der  

 henvises endvidere til punkt d) nedenfor.
Efter den dansk-engelske overenskomst har engelske statsborgere ret til  

 børnetilskud og forskudsvis udbetaling af bidrag uden ventetid, når de har  

 fast bopæl her i landet.
Forskudsvis udbetaling af børnebidrag forudsætter,  

 at der foreligger dansk bidragsresolution, se punkt 23.
 Efter den dansk-tyske overenskomst har børn af tyske enker og enkemænd og  

 tyske forældreløse børn ret til særligt børnetilskud efter § 4, stk. 2 og  

 stk. 3, nr. 2) -4), når de bor i Danmark, og den/ de afdøde forældre  

 umiddelbart før dødsfaldet har opholdt sig i Danmark i et år.
 Efter den dansk-franske overenskomst har børn af franske statsborgere ret  

 til børnetilskud uden ventetid, når de bor i Danmark.
 Konventionen om bl.a. familieydelser får kun betydning for personer, der  

 ikke er omfattet af EF-forordningen, se punkt 34, eller andre konventioner,  

 se punkt c).
 Herefter kan statsborgere fra medlemsstaterne af Europarådet få ret til  

 børnetilskud som danske statsborgere, når de har opholdt sig her i landet i 6  

 måneder og har fast bopæl her.
 Kommunerne kan få råd og vejledning om administration af  

 sikrings-konventionerne hos Direktoratet for Social Sikring og Bistand, se  

 også punkt 1 og bilag 3.
Klageadgang Afgørelser om retten til ydelser 36. Afgørelser, der er truffet af kommunalbestyrelsen,  

 kan indbringes for det sociale ankenævn, § 22, stk. 2.
 Nærmere regler om behandlingen af klagesager er fastsat i  

 Socialministeriets bekendtgørelse nr. 122 af 28. marts 1985 om indsendelse af  

 klager over afgørelser truffet af det sociale udvalg/magistrater og regionale  

 nævn inden for det sociale område og om genvurdering i forbindelse med klager  

 (Remonstration).
Klager over afgørelser indgives til den myndighed, som har truffet  

 afgørelsen, for at myndigheden kan vurdere, om der er grund til at omgøre  

 afgørelsen.
Hvis der ikke er grund til at omgøre afgørelsen, sendes klagen  

 normalt inden 4 uger til klageinstansen.
Dette skal klart fremgå af  

 klagevejledningen, som også skal give oplysning om klagefristen.
 Det sociale ankenævns afgørelse kan ikke indbringes for anden  

 administrativ myndighed, jf. § 22, stk. 3. Den Sociale Ankestyrelse kan dog,  

 hvis Ankestyrelsen skønner, at sagen har principiel eller generel betydning,  

 optage en sag til behandling, jf. § 22, stk. 7. Såvel borgeren som  

 kommunalbestyrelsen kan indbringe det sociale ankenævns afgørelse for Den  

 Sociale Ankestyrelse, jf. § 22, stk. 2, og § 22, stk. 4.
Der henvises til Den Sociale Ankestyrelses vejledning nr. 123 af 1. juli  

 1993 om klageregler på det sociale område.
Der henvises endvidere til  

 Socialministeriets vejledning nr. 155 af 1991 om tilsynet på  

 Socialministeriets område, hvis klagen drejer sig om sagsbehandlingen m.v.
 Klage over ankenævnets afgørelse kan ikke tillægges opsættende virkning, §  

 22, stk. 5.
 En afgørelse til ugunst for borgeren kan ikke tillægges tilbagevirkende  

 kraft med den konsekvens, at allerede udbetalte ydelser skal tilbagebetales,  

 medmindre lovens almindelige bestemmelser om tilbagebetaling er opfyldt, §  

 22, stk. 6 og § 24.
Efter § 22, stk. 8, skal klage til det sociale ankenævn eller Den Sociale  

 Ankestyrelse indgives inden 4 uger efter, at klageren har fået meddelelse om  

 afgørelsen.
Anmodning til Ankestyrelsen om optagelse af en sag til principiel  

 eller generel behandling indgives inden for samme tidsfrist.
Det sociale  

 ankenævn og Ankestyrelsen kan se bort fra overskridelse af klagefristen, når  

 der er særlig grund hertil.
Afgørelser om inddrivelse 37. Afgørelser om inddrivelse af forskudsvis udbetalte  

 bidrag, som træffes af kommunalbestyrelsen, kan også indbringes for det  

 sociale ankenævn, se § 23 a i loven om inddrivelse af underholdsbidrag.  

 Ankenævnets afgørelser efter § 23 a i inddrivelsesloven er endelige, dvs. at  

 Den Sociale Ankestyrelse ikke kan optage principielle eller generelle sager  

 efter inddrivelsesloven.
 Afgørelser om udpantning og løntilbageholdelse indbringes dog for  

 fogedretten.
 Der henvises til Familieretsdirektoratets vejledning af 30. oktober 1984  

 om amtsankenævnenes (nu de sociale ankenævn) kompetence efter § 23 a i lov om  

 inddrivelse af underholdsbidrag.
Administration af udbetaling af  

 børnetilskud og bidragsforskud Bopælskommunens administrative opgaver 38. Administrationen af børnetilskudsloven varetages  

 af kommunalbestyrelsen i bopælskommunen.
Udbetaling af børnetilskud og bidragsforskud påhviler således  

 kommunalbestyrelsen i den kommune, hvor den, der har ret til ydelsen, har  

 fast bopæl.
Hvis der er ret til ydelse i udlandet, er bopælskommunen den  

 kommune, hvor pågældende senest har haft fast bopæl.
For personer, der aldrig har haft bopæl i Danmark, behandles ansøgning om  

 børnefamilieydelse og børnetilskud af den kommune, hvor pågældendes  

 arbejdsgiver har adresse/hjemsted.
Se punkt 34 og 35 om ret til ydelser efter  

 EF-forordning 1408/71 og konventionerne.
Efter EF-forordningen anses en ansøgning, der skal være indgivet til en  

 myndighed eller institution inden for en bestemt frist, for rettidigt  

 indgivet, selvom den er indgivet til en tilsvarende myndighed eller  

 institution i et andet EØS-land.
Tilsvarende bestemmelse er fastsat i de  

 tosidede konventioner om social sikring.
Kommunalbestyrelsen må selv tage initiativ til udbetaling af de ydelser,  

 der ikke kræver ansøgning, d.v.s. ordinært børnetilskud til pensionister,  

 særligt børnetilskud og flerbørnstilskud.
Forvaltningen må sikre sig, at den  

 gennem folkeregistret eller på anden måde modtager de oplysninger, der er  

 nødvendige for udbetaling.
Kommunalbestyrelsen har efter bistandslovens § 28 en forpligtelse til at  

 yde enlige og familier vejledning og rådgivning.
Dette omfatter også  

 vejledning om rettigheder, muligheder og forpligtelser efter  

 børnetilskudsloven.
Flytning 39. Når den, der har ret til en ydelse efter  

 børnetilskudsloven, flytter til en anden kommune, skal kommunalbestyrelsen i  

 fraflytningskommunen underrette tilflytningskommunen.
Fraflytningskommunen skal samtidig sende sagens akter til den nye kommune  

 til brug for den fortsatte udbetaling.
Der skal desuden gives meddelelse om,  

 for hvilken periode der senest er sket udbetaling.
 Der kan ikke stilles krav om ny ansøgning ved flytning, men  

 tilflytningskommunen skal sikres sig, at betingelserne for ret til ydelsen  

 stadig er opfyldt.
Efterbetaling og forældelse 40. Hvis kommunalbestyrelsen bliver bekendt med eller  

 gjort opmærksom på, at et børnetilskud, der skal udbetales uden ansøgning,  

 fejlagtigt ikke er kommet til udbetaling, skal der ske efterbetaling fra det  

 tidspunkt, da retten opstod.
Krav på børnetilskud forældes dog efter dansk  

 rets almindelige forældelsesregler, d.v.s. i løbet af 5 år, jf. lov nr. 274  

 af 22. december 1908 om forældelse af visse fordringer.
Der er ikke hjemmel i  

 loven til at udbetale renter.
Tilbagebetaling 41. Den, der modtager ydelser efter  

 børnetilskudsloven, skal underrette kommunalbestyrelsen om forandringer i  

 sine forhold, der kan føre til bortfald af ydelserne, § 24, stk. 1.
 Hvis nogen mod bedre vidende har modtaget ydelser, som pågældende ikke var  

 berettiget til, skal det beløb, der er modtaget med urette, tilbagebetales, §  

 24, stk. 2.
 Bestemmelsen omfatter de tilfælde, hvor modtageren har udvist svig, d.v.s.  

 forsætligt har fremkaldt, vedligeholdt eller udnyttet en vildfarelse hos  

 kommunalbestyrelsen.
Herudover omfatter bestemmelsen tilfælde, hvor modtageren uden at gøre sig  

 skyldig i svig ved modtagelsen, dog har været vidende om, at udbetalingen  

 beroede på en vildfarelse hos kommunalbestyrelsen.
Her kan være tale om, at  

 kommunalbestyrelsen er gået ud fra en fejlagtig forudsætning med hensyn til  

 de kendsgerninger, der er af betydning for udbetalingen.
Almindelige retsprincipper om tilbagebetaling af urigtigt udbetalte beløb  

 fører til, at der i begrænset omfang kan kræves tilbagebetaling uden for  

 bestemmelsens område.
Det gælder efter omstændighederne i tilfælde, hvor en  

 udbetalingsfejl skyldes forkerte oplysninger, der hidrører fra den  

 berettigede, uden at det kan fastslås, at betingelsen om forsæt er opfyldt,  

 og hvor kommunen ikke har haft mulighed for at opdage fejlen.
Tilbagebetalingskravet må rettes mod den, på grundlag af hvis forhold  

 børnetilskud udbetales, d.v.s. den, der har forældremyndigheden, eller hvis  

 der er fælles forældremyndighed, og forældrene ikke lever sammen, den, barnet  

 er mest hos.
Det gælder, uanset om børnetilskuddet er udbetalt til en anden,  

 f.eks. til plejeforældre.
 Hvis der er udbetalt bidrag forskudsvis, og den bidragspligtige siden har  

 betalt direkte til den bidragsberettigede for samme periode, kan  

 kommunalbestyrelsen søge det udlagte bidrag tilbagebetalt fra den  

 bidragsberettigede.
 Krav på tilbagebetaling af ydelser, som skyldes, at modtageren har  

 tilsidesat sin oplysningspligt, er omfattet af den 20-årige forældelsesfrist  

 i Danske Lov 5-14-4. Hvis der undtagelsesvis er krav på tilbagebetaling uden  

 for de nævnte tilfælde (condictio indebiti), forældes kravet på 5 år,  

 medmindre modtageren har udvist svig, jf. 1908-lovens § 1, stk. 1, nr. 6.
 Om refusion og tilbagebetaling, hvis der samtidig er ret til eller er  

 modtaget ydelser fra andet EØS-land, se punkt 34.
Retsforfølgning og modregning 42. Et tilbagebetalingskrav for uretmæssigt udbetalte  

 børnetilskud og bidragsforskud, er tillagt udpantningsret, § 24, stk. 3. Sker  

 tilbagebetalingen ikke frivilligt, udnyttes udpantningsretten, medmindre der  

 er mulighed for modregning i krav, der tilkommer barnet.
Krav på fejlagtigt udbetalte børnetilskud kan modregnes i fremtidige  

 børnetilskud for samme barn.
Krav på tilbagebetaling af forskudsvis udbetalte  

 bidrag kan tilsvarende modregnes i fremtidige bidrag for samme barn.  

 Modregning skal gennemføres således, at afdragene fastsættes under hensyn til  

 familiens økonomiske forhold.
Der kan normalt ikke ske modregning i børnetilskud for bidragsforskud, der  

 har været udbetalt fejlagtigt.
Tilsvarende kan krav på børnetilskud ikke  

 modregnes i fremtidige bidragsforskud.
Da børnetilskud ifølge lovens § 7 tilkommer barnet eller børnene, kan  

 børnetilskud ikke modregnes i forældrenes skat eller gøres til genstand for  

 retsforfølgning af krav mod forældrene.
Tilsvarende følger det af § 18 i  

 loven om børns retsstilling, at bidrag tilkommer barnet, og bidrag kan derfor  

 ikke indgå i modregning overfor bidragsberettigede.
Administration ved inddrivelse af  

 forskudsvis udbetalte børnebidrag Bidragsskyldige med bopæl i Danmark 43. Inddrivelse foretages af kommunalbestyrelsen i den  

 kommune, hvor bidragspligtige bor.
 Fremgangsmåden er beskrevet i Socialministeriets bekendtgørelse nr. 927 af  

 2. december 1993 om kommunernes regnskabsaflæggelse og statsrefusion m.v. på  

 visse dele af det sociale område, kapitel 6, § 26 og § 27.
 Efter bekendtgørelsen skal den kommune, der udbetaler bidrag, sende  

 anmodning om opkrævning til den kommune, hvor bidragspligtige bor.
 Hvis bidragspligtige flytter, skal den kommune, der opkræver bidraget,  

 sende sagen til tilflytningskommunen sammen med en specifikation af  

 restgælden og samtidig underrette udbetalingskommunen om flytningen.
 Afgår den bidragspligtige ved døden, skal afkrævningskommunen straks  

 underrette udbetalingskommunen herom.
 Om fremgangsmåden henvises i øvrigt til Justitsministeriets cirkulære nr.  

 217 og vejledning nr. 218 af 29. november 1978, samt til punkt 28 ovenfor.
Bidragsskyldige med bopæl i et andet nordisk land 44. Sager, der vedrører bidragsskyldige med ophold i  

 et andet nordisk land, fremmes efter den nordiske konvention om  

 underholdsbidrag.
Inddrivelsen sker efter lovgivningen i det land, hvor bidragsskyldige  

 opholder sig.
Spørgsmål om forældelse afhænger af reglerne i det land, hvor  

 bidraget er fastsat.
Afgørelse om eftergivelse af bidrag, der er udbetalt  

 forskudsvis efter børnetilskudsloven, træffes her i landet.
Hvis bidragskyldiges adresse ikke kendes, sendes anmodningen om  

 inddrivelse til kontaktmyndigheden i pågældende land, jf.
Justitsministeriets  

 bekendtgørelse nr. 269 af 28. juni 1963 om inddrivelse af underholdsbidrag i  

 henhold til den nordiske konvention.
Bidragsskyldige med bopæl uden for de nordiske lande 45. Sager, der vedrører bidragsskyldige med kendt  

 opholdssted i udlandet bortset fra de nordiske lande, indsendes til  

 statsamtet/social- og sundhedsforvaltningen i København og Frederiksberg til  

 afkrævning.
Sagen indsendes af den kommune, der inddriver bidraget.
Hvis  

 inddrivelsessag endnu ikke er iværksat, er det den kommune, der udbetaler  

 bidraget forskudsvis, der indsender sagen.
Anmodningen om inddrivelse skal indeholde de oplysninger og kopi af de  

 dokumenter, der kræves efter den konvention, sagen skal behandles efter.
Der  

 henvises til § 5, stk. 1, i Justitsministeriets bekendtgørelse nr. 434 af 17.  

 december 1965 om inddrivelse i henhold til Haager-konventionen og § 1, stk.  

 2, i Justitsministeriets bekendtgørelses nr. 433 af 17. december 1965 om  

 inddrivelse i henhold til FN-konventionen.
Statsamtet/social- og sundhedsforvaltningen i København sender sagen til  

 afkrævning gennem vedkommende danske repræsentation.
Herved forstås, med  

 undtagelse af Canada, den repræsentation, inden for hvis distrikt den  

 bidragsskyldige opholder sig.
En oversigt over samtlige danske  

 repræsentationer med angivelse af bl.a. adresser, embedsdistrikter og  

 korrespondancesprog findes i Udenrigsministeriets årlige kalender.
 For Canada gælder, at fremsendelsen altid bør ske til generalkonsulatet i  

 Toronto.
Hvis sagen behandles efter FN-konventionen, sender statsamtet/social- og  

 sundhedsforvaltningen i København sagen til Udenrigsministeriet.
Eventuelle  

 udgifter til oversættelse af dokumenter afholdes af den kommune, der har  

 udbetalt bidraget forskudsvis.
 Når det må anses for sandsynligt, at inddrivelsesforsøget vil medføre et  

 negativt resultat, bør sagen ikke fremmes.
Den danske repræsentation, der har foretaget inddrivelsen, sender beløbet  

 til afkrævningskommunen.
Dette gælder både bidrag, der er udbetalt  

 forskudsvis og bidrag, der ikke er udbetalt forskudsvis.
Afkrævningskommunen  

 nedskriver bidragsrestancen og eventuelt det offentliges tilgodehavende med  

 de inddrevne beløb.
 Hvis bidragsberettigede har et tilgodehavende, underretter  

 afkrævningskommunen samtidig bidragsberettigedes bopælskommune om størrelsen  

 af det inddrevne beløb, og om hvor meget der kan udbetales til  

 bidragsberettigede efter fradrag af eventuelle omkostninger.
 Omkostningerne ved inddrivelsen afholdes af det offentlige, i det omfang  

 bidrag er forskudsvis udlagt.
 Hvis inddrivelsen omfatter både forskudsvis og ikke forskudsvis udbetalte  

 bidrag, fordeles omkostningerne forholdsmæssigt.
 Kommunerne skal af hensyn til korrekt nedskrivning af bidragspligtiges  

 restance nedskrive med hele det beløb, den bidragspligtige har indbetalt.
 Ved afregning til kommunen af forskudsvis udbetalte bidrag anvendes kursen  

 på tidspunktet for indbetaling til den danske repræsentation i udlandet.
 Bidrag, der ikke er udbetalt forskudsvis, afregnes derimod til berettigede  

 med kursen på vekslingstidspunktet.
Forskellige bestemmelser Regnskabsaflæggelse, refusion, anvisning og revision 46. Staten afholder udgifterne til ydelser efter  

 børnetilskudsloven, § 25, stk. 1.
 Børnebidrag, der ikke er udbetalt forskudsvis og derfor ikke kan anmeldes  

 til refusion, kan afregnes mellem kommunerne gennem Socialministeriet, når de  

 indbetales til en anden kommune end den, der skal udbetale beløbene.
Den enkelte kommune opfører forskellen mellem det samlede beløb, den har  

 modtaget, og det samlede beløb, den har udbetalt, i en indberetning til  

 Socialministeriet.
Nettobeløbet opføres som udgift - eller indtægt - på en  

 særlig post på det skema, der indsendes ved anmeldelse af de udgifter, der  

 afholdes af staten efter den sociale lovgivning.
Socialministeriet vil ved  

 anvisningen henholdsvis tillægge eller fradrage nettobeløbet.
Af praktiske  

 grunde kan afregningen gennem Socialministeriet for bidrag indgået og  

 udbetalt i et regnskabsår først foretages i forbindelse med restafregningen  

 for de sociale udgifter for pågældende regnskabsår.
Eventuelle ændringer med  

 hensyn til tidspunktet for anvisningen vil blive meddelt af  

 Socialministeriet.
 Regnskabsaflæggelse, refusion, anvisning og berigtigelse af beløb, der med  

 urette er anmeldt til afregning, sker i henhold til Socialministeriets  

 bekendtgørelse nr. 927 af 2. december 1993 om kommunernes regnskabsaflæggelse  

 og statsrefusion m.v. på visse dele af det sociale område.
 Revisionen sker i henhold til Socialministeriets bekendtgørelse nr. 926 af  

 2. december 1993 om revision af kommunernes regnskaber på visse dele af det  

 sociale område.
Regulering af ydelser 47. Ydelserne reguleres en gang årligt med  

 satsreguleringsprocenten, jf. lov om en satsreguleringsprocent.
Den årlige  

 regulering finder sted pr. 1. januar.
 Socialministeriet bekendtgør størrelsen af ydelserne.
Socialministeriet, den 30. januar 1996 KAREN JESPERSEN / Anders Lynge Madsen =================================================================== BILAG 3 Kort oversigt over administrationen af EF-forordning 1408/71 og  

 konventionerne om social sikring.
 Direktoratet for Social Sikring og Bistand varetager den praktiske,  

 centrale administration af EF-forordning 1408/71 om anvendelse af de sociale  

 sikringsordninger på arbejdstagere, selvstændige erhvervsdrivende og deres  

 familiemedlemmer, der flytter inden for Fællesskabet og de konventioner om  

 social sikring, som Danmark har indgået med andre lande.
Direktoratet er forbindelsesorgan efter EF-forordningen og konventionerne  

 om social sikring.
Det betyder, at Direktoratet bistår kommunerne ved  

 kontakten til de udenlandske socialforsikringsinstitutioner i EØS- og  

 konventionslande, når der er behov herfor.
Direktoratet er ligeledes de  

 udenlandske institutioner behjælpelig i kontakten til de danske kommuner.
 I tilfælde, hvor der efter reglerne i EF-forordning 1408/71 eller en  

 konvention skal udstedes dokumentation for, at en person er omfattet af dansk  

 lovgivning under beskæftigelse eller bopæl i et andet land, træffer  

 Direktoratet afgørelse om, hvorvidt dansk lovgivning skal anvendes.  

 Dokumentation herfor bliver udstedt af Direktoratet i form af en blanket  

 eller en skrivelse.
I situationer, hvor der efter reglerne i forordningen eller konventionerne  

 ikke skal udstedes dokumentation for, hvilket lands lovgivning der skal  

 anvendes, træffer Direktoratet ikke afgørelse om lovvalget.
Spørgsmål om,  

 hvorvidt en ansøger er omfattet af dansk lovgivning, vil i disse situationer  

 skulle afgøres af kommunen som led i afgørelsen af, om der er ret til  

 ydelser.
Bestemmelserne er nærmere beskrevet i Socialministeriets vejledning af  

 juli 1993 om EF-regler om social sikring: hæfte 1 generel introduktion og  

 lovvalgsreglerne og hæfte 7 om børnefamilieydelser og børnetilskud.
Desuden  

 henvises til de forskellige konventioner med tilhørende cirkulærer /  

 vejledninger.
Se også punkt 34 og 35 i børnetilskudsvejledningen.
 Direktoratet for Social Sikring og Bistand yder tillige rådgivning og  

 vejledning til kommunerne, de sociale ankenævn m.v. om reglerne i  

 EF-forordningen og konventionerne om social sikring.
BILAG 4 Oversigt over hvilke dokumenter fra de øvrige nordiske lande, der kan  

 danne grundlag for bidragsforskud Et bidragsdokument, der er udstedt i et andet nordisk land, sidestilles  

 med et dansk bidragsdokument ved forskudsvis udbetaling af børnebidrag, se  

 vejledningens punkt 23.
 Hvis det ikke drejer sig om en beslutning fra en domstol eller en anden  

 offentlig myndighed, men f.eks. om en aftale mellem ægtefæller, er det en  

 betingelse, at dokumentet er forsynet med attestation for, at det kan danne  

 grundlag for inddrivelse hos den bidragsskyldige i det land, hvor det er  

 udstedt.
 Følgende finske dokumenter kan danne grundlag for bidragsforskud:
 - Dom om underholdsbidrag.
 - Skriftlig aftale om underholdsbidrag som er fastsat af socialnævnet.
 Attestation kan gives af socialnævnene.
 Følgende islandske dokumenter kan danne grundlag for bidragsforskud i  

 henhold til børneloven nr. 20/1993:
 - Bidragsresolutioner udstedt af en sysselmand (§ 10).
 - Skriftlige aftaler mellem bidragspligtige om børnebidrag, godkendt af en  

 sysselmand (§ 17).
 - Separations- eller skilsmissebevillinger eller separations- eller  

 skilsmissedomme som indeholder bidragsbestemmelser.
 Følgende norske dokumenter kan danne grundlag for bidragsforskud:
 - Retsforlig, dom eller beslutning fra domstol om underholdsbidrag.
 - Afgørelse om bidrag truffet af bidragsfogden eller fylkestrygdekontoret.
 - Skriftlig aftale om bidrag.
 Attestation kan efter begæring gives af folketrygdkontoret for  

 utenlandssaker.
 Følgende svenske dokumenter kan danne grundlag for bidragsforskud:
 - Dom eller beslutning af en domstol.
 - Skriftlig aftale mellem parterne om underholdsbidrag.
 Attestation kan efter begæring gives af lansstyrelsen.
BILAG 5 Oversigt over regler og vejledninger for inddrivelse af underholdsbidrag Lov af 24. april 1963 om inddrivelse af underholdsbidrag, jf. nu  

 lovbekendtgørelse nr. 631 af 15. september 1986, som senest ændret ved § 7 i  

 lov nr. 448 af 1. juni 1994.
 Justitsministeriets cirkulære nr. 217 af 29. november 1978 om inddrivelse  

 af underholdsbidrag.
 Justitsministeriets vejledning nr. 218 af 29. november 1978 om inddrivelse  

 af underholdsbidrag.
 Socialministeriets bekendtgørelse nr. 927 af 2. december 1993 om  

 kommunernes regnskabsaflæggelse og statsrefusion m.v. på visse dele af det  

 sociale område.
 Familiedirektoratets (nu Civilretsdirektoratet) vejledning af 30. oktober  

 1984 om amtsankenævnenes (nu de sociale ankenævn) kompetence efter § 23 a i  

 lov om inddrivelse af underholdsbidrag.
 Justitsministeriets cirkulære nr. 124 af 20. juli 1979 om inddrivelse af  

 underholdsbidrag hos personer, der er omfattet af sømandsskatteordningen.
 Justitsministeriets cirkulæreskrivelse nr. 159 af 1. september 1971 om  

 behandlingen af sager om fastsættelse af underholdsbidrag til børn i  

 tilfælde, hvor der kan blive tale om inddrivelse af bidraget i udlandet.
 Anordning nr. 432 af 17. december 1965 om anerkendelse og fuldbyrdelse af  

 afgørelser om underholdsbidrag i henhold til Haager-konventionen af 15. april  

 1958 om underholdspligt over for børn.
 Justitsministeriets bekendtgørelse nr. 434 af 17. december 1965 om  

 anerkendelse og fuldbyrdelse af afgørelser om underholdsbidrag i henhold til  

 Haager-konventionen af 15. april 1958 om underholdspligt over for børn, som  

 ændret ved bekendtgørelse nr. 600 af 29. november 1978.
 Justitsministeriets bekendtgørelse nr. 433 af 17. december 1965 om  

 inddrivelse af underholdsbidrag i henhold til den af De Forenede Nationer  

 vedtagne konvention af 20. juni 1956, som ændret ved bekendtgørelse nr. 601  

 af 29. november 1978.
 Justitsministeriets bekendtgørelse nr. 269 af 28. juni 1963 om inddrivelse  

 af underholdsbidrag i henhold til konventionen af 23. marts 1962 mellem  

 Danmark, Finland, Island, Norge og Sverige, som ændret ved bekendtgørelse nr.  

 599 af 29. november 1978.
 Justitsministeriets cirkulære nr. 128 af 28. juni 1963 om inddrivelse af  

 underholdsbidrag, fastsat i Danmark, Finland, Norge eller Sverige, som ændret  

 ved cirkulære nr. 216 af 29. november 1978.
