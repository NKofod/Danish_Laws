Vedtaget af Folketinget ved 3. behandling den 2. juni 2006 Forslag til Lov  

 om tilskud til distribution af dagblade Kapitel 1 Formål § 1.  

  

 Kulturministeren  

 yder tilskud til udgivere til distribution i Danmark af dagblade inden for  

 det  

 beløb, der afsættes til formålet på den årlige finanslov.
 Stk. 2.  

  

 Formålet  

 med tilskuddet er fremme af flerheden og mangfoldigheden af dagblade samt  

 udbredelsen  

 heraf.
Kapitel 2 Tilskudsordninger § 2.  

  

 Der  

 etableres tre tilskudsordninger: en hovedordning, en permanent  

 supplementsordning  

 og en midlertidig 5-årig overgangsordning.
 § 3.  

  

 For  

 alle tre ordninger gælder følgende betingelser for ydelse af tilskud:
 1)  

 	  

 Dagbladet skal  

 udkomme mindst fem hverdage om ugen.
 2)  

 	  

 Prisen på et  

 abonnement skal være fastsat uafhængigt af en abonnents bopæl.
 Stk. 2.  

  

 Alene  

 hverdagseksemplarer, der distribueres i abonnement, er tilskudsberettigede.
 Stk. 3.  

  

 Det samlede  

 tilskud efter denne lov til udgiveren af et dagblad kan maksimalt udgøre 85  

 pct.  

 af de samlede dokumenterede udgifter til distribution.
 § 4.  

  

 Efter  

 hovedordningen ydes der efter ansøgning tilskud til udgivere af dagblade,  

 således at der for hvert tilskudsberettiget eksemplar ydes et tilskud, hvis  

 størrelse i et givet år beregnes på grundlag af det samlede antal  

 tilskudsberettigede eksemplarer, tilskudssatserne, jf. stk. 3, samt  

 bevillingen i det pågældende år.
 Stk. 2.  

  

 Et dagblad  

 kan maksimalt modtage tilskud til distribution af 7,2 mio. eksemplarer  

 årligt.
Stk. 3.  

  

 Tilskudssatserne gradueres under hensyn til dagbladenes karakter.
Der skelnes  

 mellem  

 følgende bladtyper:
 1)  

 	  

 Landsdækkende  

 morgendagblade, som modtager højeste tilskudssats.
 2)  

 	  

 Landsdækkende  

 eftermiddagsblade, som modtager mellemste tilskudssats.
 3)  

 	  

 Ikkelandsdækkende  

 morgendagblade, som modtager mellemste tilskudssats.
 4)  

 	  

 Ikkelandsdækkende  

 eftermiddagsblade, som modtager laveste tilskudssats.
 § 5.  

  

 Efter  

 supplementsordningen kan der efter  

 ansøgning ydes tilskud til udgivere af dagblade med henblik på at fremme  

 mangfoldigheden i udbuddet af dagblade.
Stk. 2.  

  

 Omfattet er  

 dagblade, som modtager tilskud under hovedordningen, hvis 1)  

 	  

 dagbladet er et  

 landsdækkende dagblad med et gennemsnitligt dagligt oplagstal under 50.000  

 eksemplarer, hvor andelen af redaktionelt stof udgør mindst 75 pct., eller 2)  

 	  

 dagbladet henvender  

 sig til et nationalt mindretal i Danmark.
 Stk. 3.  

  

 Tilskud  

 ydes til et dagblads samlede hverdagsoplag distribueret i abonnement.
Stk. 4.  

  

 Tilskuddet beregnes  

 ved, at der  

 fastsættes en fast takst pr. tilskudsberettiget eksemplar, der indgår i  

 ordningen.
Taksten beregnes ved at sætte bevillingens størrelse i forhold til  

 det samlede antal tilskudsberettigede eksemplarer.
 Stk. 5.  

  

 Eventuelle  

 uforbrugte midler i et tilskudsår overføres til hovedordningen til anvendelse  

 i  

 samme tilskudsår.
 § 6.  

  

 Efter  

 overgangsordningen kan der efter  

 ansøgning ydes tilskud til udgivere af dagblade, hvis økonomi i særlig grad  

 berøres negativt af omlægningen af tilskuddet til befordring af dagblade.
 Stk. 2.  

  

 For  

 at modtage tilskud skal følgende kriterier være opfyldt:
 1)  

 	  

 Udgiveren af dagbladet skal dokumentere, at de samlede  

 distributionsomkostninger  

 pr. distribueret eksemplar fratrukket tilskud under hovedordningen og  

 supplementsordningen er steget med mindst 10 pct. i forhold til  

 distributionsomkostningerne per eksemplar distribueret under den tidligere  

 gældende bladtilskudsordning.
 2)  

 	  

 Udgiveren af dagbladet skal fremlægge en plan,  

 der  

 sandsynliggør, at der kan skabes grundlag for en økonomisk bæredygtig drift  

 efter bortfald af midlertidigt tilskud fra overgangsordningen.
 Stk. 3.  

  

 For en koncern, der udgiver flere dagblade, skal  

 vurderingen af, om den i stk. 2, nr. 1, nævnte procentsats er  

 oversteget,  

 foretages samlet for de af koncernen udgivne dagblade.
 Stk. 4.  

  

 Tilskuddets  

 størrelse fastsættes forholdsmæssigt under hensyn til de omkostninger, der  

 overstiger den procentsats, der er nævnt i stk. 2, nr. 1.
 Stk. 5.  

  

 For  

 så vidt angår dagblade, hvis udgivelse påbegyndes efter lovens ikrafttræden,  

 fastsætter kulturministeren regler om muligheden for ydelse af tilskud efter  

 overgangsordningen.
 Stk. 6.  

  

 Eventuelle  

 uforbrugte midler i et tilskudsår overføres til hovedordningen til anvendelse  

 i  

 samme tilskudsår.
 § 7.  

  

 Kulturministeren  

 fastsætter regler om udformningen af de tilskudsordninger, der er nævnt i  

 §§ 4-6.
Kapitel 3 Fordelingsudvalget § 8.  

  

 Kulturministeren nedsætter et fordelingsudvalg, der får til opgave at træffe  

 afgørelse om ydelse af tilskud efter denne lov.
 Stk. 2.  

  

 Fordelingsudvalgets  

 afgørelser er endelige og kan ikke indbringes for en anden administrativ  

 myndighed.
§ 9.  

  

 Fordelingsudvalget  

 består af en formand og 4 medlemmer, som beskikkes af kulturministeren.
Ingen  

 af udvalgets medlemmer må være repræsentanter for eller ansatte i eller have  

 væsentlige personlige, herunder økonomiske, interesser i enkelte bladhuse  

 eller  

 distributionsselskaber.
Udvalget beskikkes for 4 år ad gangen.
 Stk. 2.  

  

 Udvalgets  

 formand skal være jurist og have indsigt i medievirksomhed.
 Stk. 3.  

  

 Kulturministeren udpeger 1 medlem, der har bredt anerkendt ekspertise i  

 driftsøkonomiske forhold.
 Stk. 4.  

  

 1 medlem  

 beskikkes efter indstilling af Danske Dagblades Forening.
 Stk. 5.  

  

 1 medlem  

 beskikkes efter indstilling af Dansk Journalistforbund.
 Stk. 6.  

  

 1 medlem  

 beskikkes efter indstilling af Dansk Fagpresse.
§ 10.  

  

 Udvalgets  

 afgørelser træffes ved almindeligt stemmeflertal.
Ved stemmelighed er  

 formandens  

 stemme udslagsgivende.
 Stk. 2.  

  

 Udvalget  

 fastsætter selv sin forretningsorden.
 § 11.  

  

 Biblioteksstyrelsen  

 stiller sekretariatsbetjening til rådighed for udvalget.
Kapitel 4 Administrative bestemmelser § 12.  

  

 Kulturministeren  

 fastsætter regler om fordeling af tilskud, om indsendelse af ansøgninger og  

 afgivelse af oplysninger, om regnskabsaflæggelse og revisionens udførelse  

 samt  

 om vilkår for anvendelse af tilskud.
 Stk. 2.  

  

 Udbetaling  

 af tilskud kan ske forskudsmæssigt.
 Stk. 3.  

  

 Afgivne  

 tilsagn bortfalder, og udbetalte tilskud kan kræves tilbagebetalt, hvis  

 tilskudsmodtageren ikke opfylder betingelserne for tilskuddet.
Kapitel 5 Ikrafttræden m.v.
 § 13.  

  

 Kulturministeren  

 fastsætter tidspunktet for lovens ikrafttræden og kan herunder bestemme, at  

 loven har virkning fra den 1. januar 2007.
 § 14.  

  

 I  

 lov nr. 472 af 9. juni 2004 om postbefordring foretages følgende ændringer:
 1.  


  

 § 11, nr. 3,  

  

 ophæves.
 Nr. 4-9 bliver herefter nr. 3-8.
 2.  

  

 I  

  

 § 11, nr. 4,  

  

 der bliver nr. 3, udgår », herunder  

 visse momsfritagne blade til Færøerne samt momsfritagne dagblade til Grønland  

 til særligt lave takster«.
 3.  

  

 I  

  

 § 11, nr. 9,  

  

 der bliver nr. 8, udgår », visse  

 momsfritagne blade«.
 4.  


  

 § 11, nr. 10,  

  

 ophæves.
 Nr. 11-15 bliver herefter nr. 9-13.
 5.  


  

 § 12, nr. 4,  

  

 ophæves.
 Nr. 5-9 bliver herefter nr. 4-8.
 § 15.  

  

 Loven  

 gælder ikke for Færøerne og Grønland.
