Vedtaget af Folketinget ved 3. behandling den 23. juni 2020 Forslag til Lov om ændring af lov om markedsføring (Forældelsesfrist for vildledende markedsføring af fast ejendom, kreditaftaler til finansiering af eller med sikkerhed i fast ejendom og løbende kontraktforhold med angivelse af varig pris) § 1 I lov nr. 426 af 3. maj 2017 om markedsføring, som ændret ved § 20 i lov nr. 309 af 25. april 2018, lov nr. 1309 af 6. december 2019 og § 2 i lov nr. 801 af 9. juni 2020, foretages følgende ændring:
 1. Efter kapitel 10 indsættes:
»Kapitel 10 a Forældelsesfrist § 39 a.
Forældelsesfristen er 5 år for overtrædelse af bestemmelserne i § 5, stk. 1, og § 6, stk. 1, i forbindelse med vildledende markedsføring af fast ejendom eller kreditaftaler til finansiering af eller med sikkerhed i fast ejendom og vildledende markedsføring af løbende kontraktforhold med angivelse af en varig pris.« § 2 Loven træder i kraft den 1. juli 2020.
