Bekendtgørelse om opsætning af  

 mindre oplysningsskilte samt reklamer på idrætsanlæg m.v. i  

 det åbne land I medfør af § 21, stk. 2, nr. 4, § 67, stk. 2, § 73, stk. 8, og §  

 87, stk. 4, i lov om naturbeskyttelse, jf. lovbekendtgørelse nr. 835  

 af 1. november 1997 med senere ændringer, fastsættes:
Kapitel 1 Mindre oplysningsskilte § 1. En næringsdrivende eller en virksomhed  

 må opsætte et mindre oplysningskilt ved indkørslen til  

 ejendommen samt, hvis den er beliggende ud til en lukket, privat  

 fællesvej, ved dennes udmunding i anden vej.
 § 2. Skiltet skal være rektangulært,  

 må ikke overstige 0,25m2, og skiltets overkant må ikke  

 være mere end 1 m over terræn.
 Stk. 2. Skiltet må udelukkende oplyse om en  

 virksomheds navn, adresse, art og produktion.
Stk. 3. Skiltet skal have ensfarvet, afdæmpet  

 bundfarve med tekst i afdæmpede farver.
Logo kan holdes i de af  

 virksomheden normalt benyttede farver, jf. dog stk. 4, og skal være det  

 af virksomheden normalt benyttede logo.
Et logo må højst  

 udgøre 10% af skiltets areal.
 Stk. 4. Skiltet må ikke belyses, være oplyst,  

 retroreflekterende eller bevægeligt.
 Stk. 5. Der må ikke i reklameøjemed i  

  tilknytning til skiltet anbringes produkter, genstande, flag eller  

 lignende.
 Stk. 6. Amtsrådet kan påbyde flytning eller  

 ændring af et skilt, der opfylder bestemmelserne i stk. 1 - 5, hvis  

 skiltet efter amtsrådets vurdering virker skæmmende på  

 omgivelserne.
Kapitel 2 Reklamer på idrætsanlæg m.v.
 § 3. Amtsrådet kan tillade opsætning  

 af beskedne reklamer på idrætsanlæg i umiddelbar  

 tilknytning til klubhuse, større, faste tilskuertribuner og lignende.  

 Skiltets overkant må ikke være mere end 1 m over  

 terræn.
 Stk. 2. Uanset bestemmelsen i stk. 1 kan  amtsrådet  

 på afskærmede idrætsanlæg tillade opsætning af  

 reklamer, når reklamerne ikke, eller kun i meget begrænset  

 omfang, er synlige uden for idrætsanlægget.
 Stk. 3. Amtsrådet kan i særlige  

 tilfælde meddele tilladelse til midlertidig opsætning af reklamer  

 i forbindelse med idrætsarrangementer.
 § 4. Amtsrådet kan tillade, at der uanset  

 bestemmelsen i § 3 opsættes beskedne sponsorreklamer på golfbaner  

 i de i stk. 2-4 nævnte tilfælde.
 Stk. 2. Tilladelse kan meddeles til reklamer, der  

 opsættes som en sammenhængende del af teestedsinformationstavler,  

 når følgende betingelser er opfyldt:
 1)	Reklameskiltet må ikke  overstige 900 cm2.
 2)	Reklameskilt og teestedsinformationstavle skal have samme bundfarve.  

 Bundfarven skal holdes i en af de i bilag 1 nævnte farver eller  

 så tæt herpå, som det er teknisk muligt at fremstille under  

 hensyn til det valgte materiale.
 3)	Der kan opsættes højst to reklamer pr. hul men kun en  

 pr. teestedsinformationstavle.
4)	Logo kan uanset bestemmelsen i nr. 2 holdes i de af virksomheden  

 normalt benyttede farver.
Et logo må højst udgøre 10% af  

 reklameskiltets areal.
 Stk. 3. Amtsrådet kan tillade, at flag, der  

 markerer huller, påføres sponsorlogo, når flaget er  

 udført af blødt stof og ikke overstiger 2.100  

 cm2.
Stk. 4. Amtsrådet kan tillade, at der  

 opsættes mindre sponsorreklameskilte på bænke.  

 Reklamebærende bænke skal være af træ og/eller sten,  

 være umalede eller holdt i grønne eller brune nuancer.  

 Reklameskiltet må ikke overstige 150 cm2 og skal  

 udføres i messing.
Der kan højst tillades 6  

 reklamebærende bænke på en 18-hullers golfbane, dvs.  

 højst en pr. tre huller.
Kapitel 3 Tilsyn § 5. Amtsrådet kan meddele påbud om  

 afhjælpende foranstaltninger, hvis oplysningsskiltet eller  

 reklameindretningen ikke opfylder reglerne i bekendtgørelsen eller  

 vilkår fastsat efter denne.
 § 6. For tilsyn gælder i øvrigt  

 reglerne i §§ 73, 74 og 76 i naturbeskyttelsesloven.
Kapitel 4 Underretning § 7. Amtsrådet skal foretage skriftlig  

 underretning om afgørelser efter §§ 3 og 4 i denne  

 bekendtgørelse til følgende klageberettigede:
1)	adressaten for afgørelsen, 2)	kommunalbestyrelsen, 3)	Skov- og Naturstyrelsen i sager, der ikke anses for at være af  

 underordnet betydning, 4)	offentlige myndigheder, der må antages at have interesse i  

 afgørelsen, 5)	Danmarks Naturfredningsforening og 6)	lokale foreninger og lignende, som har en væsentlig interesse  

 i afgørelsen, og som har anmodet om underretning.
 Stk. 2. Amtsrådets underretning om  

 afgørelsen skal indeholde oplysning om, at tilladelsen ikke må  

 udnyttes, før klagefristen er udløbet, og at rettidig klage har  

 opsættende virkning for den påklagede afgørelse, medmindre  

 klagemyndigheden bestemmer andet, jf. naturbeskyttelseslovens § 87, stk.  

 3.
 Stk. 3. Amtsrådet giver den, som har fået en  

 tilladelse, underretning om en indgivet klage og om klagens opsættende  

 virkning, jf. naturbeskyttelseslovens § 87, stk. 3.
Kapitel 5 Ikrafttrædelse § 8. Bekendtgørelsen træder i kraft  

 den 1. september 1999.
 Stk. 2. Reklamebærende teestedsinformationstavler opstillet  

 før den 1. august 1999 skal være fjernet senest den 1.  

 august 2004. Reklamebærende informationstavler opsat før den 1.  

 august 1999, der opfylder bestemmelserne i § 4, stk. 2, kan dog bibeholdes,  

 hvis amtet efter ansøgning meddeler tilladelse hertil.  

 Ansøgning skal indsendes inden den 1. februar 2004.
 Stk. 3. Miljø- og Energiministeriets bekendtgørelse  

 nr. 568 af 15. juni 1999 om opsætning af mindre oplysningsskilte samt  

 reklamer på idrætsanlæg m.v. i det åbne land  

 ophæves.
/ Miljø- og Energiministeriet, den 23. august  

 1999 Svend Auken /Hans Henrik Christensen Bilag 1 Farver, der kan anvendes som bundfarve på  

 sponsorreklamer, jf. bestemmelsen i § 4, stk. 2:
