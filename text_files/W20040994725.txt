Klage  

 over information og behandling i forbindelse med laseroperation for  

 nærsynethed Nævnet fandt ikke grundlag for at kritisere overlæge A  

 for, at denne ikke fandt kontraindikation for operation for nærsynethed,  

 eftersom patienten var blevet relevant undersøgt og udspurgt ved en tidligere  

 forundersøgelse i relation til et sådant indgreb, og der samlet ikke forelå  

 objektive forhold, som talte imod den pågældende type operation.
Nævnet fandt desuden ikke anledning til at kritisere  

 overlæge A for dennes information af patienten.
Nævnet lagde herunder vægt  

 på,  

 at overlæge A informerede om risici ved et eventuelt indgreb, og at patienten  

 samtidig fik forklaret, at hans kraftige nærsynethed, særlig på venstre øje,  

 lå  

 på grænsen af, hvad laserbehandlingen inden for det forsvarlige kunne  

 afhjælpe,  

 og at han derfor måtte påregne fortsat at have en vis restnærsynethed.
Nævnet fandt heller ikke grundlag for kritik af  

 overlæge B for dennes behandling af patienten.
Nævnet lagde vægt på, at der i  

 forhold til den anvendte type laseroperation er udviklet internationale  

 standarder for indikation for behandlingen med hensyn til egnethed og sikring  

 mod komplikationer, herunder hvor tyk hornhinden skal være, og hvor stort  

 behandlingsområdet må være, og at disse internationale grænser for  

 vævsfjernelse (tykkelse) blev efterlevet, ligesom behandlingszonen  

 (diameteren  

 centralt) blev begrænset efter international faglig standard for at undgå  

 bygningsfejl (astigmatisme). Nævnet lagde også vægt på, at der ikke i  

 efterforløbet blev konstateret objektive forhold i øjnene, som kunne anses  

 som  

 tegn på manglende omhu ved foretagelsen af øjenoperationerne.
Nævnet fandt yderligere ikke anledning for kritik af  

 overlæge B´s information af patienten.
Nævnet lagde vægt på, at patienten fik  

 udleveret udførligt skriftligt informationsmateriale blandt andet om risici  

 ved  

 indgrebene, og at overlæge B fremhævede over for patienten, at den højre  

 styrke  

 og den relativt tynde hornhinde betød en svækkelse af hornhinden i en sådan  

 grad, at der på venstre øje ikke ville kunne gennemføres en fuld behandling,  

 og  

 at man derfor ville stile efter en underkorrektion, dvs. reststyrke som  

 tidligere drøftet med overlæge A.
