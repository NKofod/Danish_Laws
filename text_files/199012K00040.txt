Nr LSF 40 Forslag til Lov om ændring af lov om afgift af arv og gave Fremsat af Kofod-Svendsen (KRF) Glønborg (KRF) Arne Nielsen (KRF) Inger  

 Stilling Pedersen (KRF) den 10. oktober 1990 § 1 I lov om afgift af arv og gave, jf. lovbekendtgørelse nr. 62 af 6.  

 februar 1987, som ændret senest ved § 6 i lov nr. 888 af 29. december 1989,  

 foretages følgende ændring:
 § 3, stk. 4, affattes således:
 »Stk. 4. Skatteministeriet er bemyndiget til at bevilge  

 arveafgiftsfritagelse for:
1) Kunstværker, håndskrifter, bøger og andre genstande, der har national,  

 historisk, kunstnerisk eller videnskabelig interesse, og som skænkes til  

 offentlige institutioner, 2) arveforskud og andre forstrækninger, der falder ind under reglerne i §  

 4 d og e og § 14, stk. 3, når de ydede midler i alt væsentligt er forbrugt af  

 modtageren inden tidspunktet for afgiftspligtens indtræden, og modtagerens  

 økonomiske og andre forhold taler for en sådan fritagelse, og 3) arv, som tilfalder offentlige institutioner, foreninger, selskaber  

 eller stiftelser med almenvelgørende eller andet almennyttigt formål, eller  

 som på anden måde bortskænkes i tilsvarende øjemed.
Et legat eller en  

 stiftelse betragtes ikke som almenvelgørende, når medlemmerne af en bestemt  

 familie kan nyde fortrinsret til nydelse af samme for mere end to  

 generationer.« § 2 Loven træder i kraft den 1. juli 1991.
Bemærkninger til lovforslaget Efter arveafgiftslovens § 2, stk. 3, betaler staten, kommuner, kirker,  

 offentlige foreninger, selskaber, stiftelser, legater og lign. 35 pct. i  

 arveafgift uanset arvens eller legatets størrelse.
Tilfalder arven offentlige institutioner, selskaber eller stiftelser med  

 almenvelgørende eller andet almennyttigt formål, nedsættes afgiften med  

 hjemmel i arveafgiftslovens § 3, stk. 4, til 12 pct.
En institution m.v., der  

 er godkendt efter ligningslovens § 8 A, vil altid kunne få  

 arveafgiftsnedsættelse.
Skifteretter og eksekutorer er bemyndiget til at  

 nedsætte arveafgiften for institutioner m.v., der er godkendt til at modtage  

 skattefri gaver.
Den seneste fortegnelse over godkendte institutioner m.v.  

 findes i Told- og Skattestyrelsens cirkulære nr. 17 af 26. marts 1990. I de  

 tilfælde, hvor en institution ikke er optaget i cirkulæret, ligger  

 kompetencen til afgiftsfritagelse hos departementet.
 Hensigten med lovforslaget er at give skatteministeren bemyndigelse til  

 helt at fritage offentlige institutioner, foreninger, selskaber eller  

 stiftelser med almenvelgørende eller andet almennyttigt formål for at betale  

 arveafgift.
 Disse organisationer løser på det sociale og sundhedsmæssige område en  

 række opgaver af både forebyggende og behandlende art, som det let ville være  

 væsentlig dyrere at få løst, hvis de skulle overlades til det offentlige.
Institutioner og organisationer betaler ikke gaveafgift.
Hvis beløbet  

 altså er modtaget, mens giveren stadig lever, skal der ikke betales afgift af  

 det.
Dog skal skattepligtige institutioner og organisationer betale  

 indkomstskat af gavebeløbet.
Denne forskel på testamentariske bestemmelser og  

 gaver givet i levende live bør ophæves for så vidt angår ikke skattepligtige  

 institutioner og organisationer.
Den foreslåede fritagelse for arveafgift bør følge de regler, der gælder  

 for nedsættelse af arveafgiften til 12 pct., som ovenfor beskrevet.
Det vil  

 bl.a. betyde, at institutioner m.v., der er godkendt efter ligningslovens § 8  

 A, altid vil være fritaget for at betale arveafgift.
Fremskrives en undersøgelse fra 1982 om arveafgiftens fordeling, skønnes  

 12 pct. afgiften at ville indbringe et beløb i størrelsesordenen 35 til 40  

 mio. kr.
Statens provenutab ved en gennemførelse af forslaget vil komme til  

 at svare hertil.
