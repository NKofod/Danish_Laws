 Voldgiftssag afgjort af Voldgiftsnævnet  

 for Bygge- og Anlægsvirksomhed.
 Vedrører AB 92 generelt.
Parterne indgik den 18. juli 1994 entreprisekontrakt om  

 udskiftning af døre og vinduer.
Der blev løbende under  

 arbejdets udførelse aftalt tillægsarbejder, ligesom der blev  

 aftalt reduktioner i projektet.
Som følge af, at der ikke har kunnet  

 opnås enighed imellem klageren og indklagedes rådgiver om  

 nærmere angivne problemer, har klageren ved klageskrift af 11. marts  

 1996 indbragt  sagen for Voldgiftsnævnet for bygge- og  

 anlægsvirksomhed til afgørelse efter "Regler for behandling  

 af sager ved Voldgiftsretten for bygge- og anlægsvirksomhed".
Der er herefter nedsat en voldgiftsret bestående af  

 tømrermester Poul-Erik Pedersen, arkitekt m.a.a.
Erik Jørgensen  

 og landsdommer Niels Johan Petersen, sidstnævnte som formand.
 Mundtlig forhandling har fundet sted den 27. august  

 1997.
 Klageren har under sagen nedlagt følgende  

 påstand :
 Indklagede tilpligtes at betale kr. 406.299,82 med  

 sædvanlig procesrente fra 13, juni 1996.
 Indklagede har under sagen nedlagt følgende  

 påstand :
 Frifindelse.
 Der er under sagen afgivet forklaring af direktør,  

 tømrermester, varmemester og en beboer.
 For så vidt angår de enkelte tvistepunkter  

 skal anføres :
 Pkt. 1 :Tilbageholdelse af beløb.
Problemet består i, at indklagede betvivlede, at  

 vinduerne havde den lovede kvalitet, hvorfor klageren fremskaffede en  

 udtalelse om kvaliteten.
Omkostningerne hertil androg kr. 4.030,00.  

 Voldgiftsretten finder, at det påhvilede entreprenøren at  

 godtgøre, at de leverede vinduer er mangelfri.
Da der med føje  

 er rejst tvivl herom, må entreprenøren selv betale udgiften  

 hertil.
 Pkt. 2: Sålbænke.
Sålbænkekonstruktionen er med tilsynets  

 godkendelse ændret.
Den besparelse, der herved er fremkommet, er alene  

 betaling af mureren for fræsning af riller.
Klageren har i sit krav  

 fratrukket ca. kr. 9.000,- - vedrørende dette.
Dette beløb  

 finder voldgiftsretten passende.
Efter skrivelse af 7.11.1995 fra XXbeton har  

 der ikke været besparelse ved leverancen af sålbænke.  

 Klagerens krav om betaling af kr. 50.244,- ekskl. moms tages derfor til  

 følge.
 Pkt. 3 : Prøveelementer.
Voldgiftsretten finder det ikke godtgjort, at klageren  

 har forpligtet sig til at betale for opsætning og nedtagning af de  

 forkert leverede vinduer i en prøveopstilling.
Da klageren i  

 øvrigt ikke er ansvarlig for forkert leverede vinduespartier, skal  

 opsætning og nedtagning betales med kr. 6.530 + moms.
 Pkt. 4 : Vending af døre.
Parterne er enige om, at der mellem klageren og  

 tilsynet er indgået aftale om, at der kunne leveres og opsættes  

 enslukkende døre.
Imod klagerens benægtelse findes det ikke  

 godtgjort, at der herudover er indgået aftale om, at klageren skulle  

 undersøge om de enkelte beboere havde indvendinger herimod.
Klageren  

 har derfor krav på betaling for vending af 4 døre.  

 Voldgiftsretten fastsætter skønsmæssigt omkostningerne  

 herved til i alt 30.000 kr. ekskl. moms.
 Pkt. 5 : Ændring af vinduer.
 Den foretagne ændring er godkendt af tilsynet  

 efter at klageren ved en fejl delvis havde monteret en forkert type vinduer.  

 Klageren har som følge heraf ikke krav på yderligere betaling  

 for vinduesmontering.
 Pkt. 6 : Altanpartier.
 Det er i Fællesbetingelser, bilag E, pkt. 00.03  

 anført, at "Det påhviler entreprenøren ved egne  

 opmålinger og optællinger at sikre sig, at tilbudet er i  

 overensstemmelse med de faktiske forhold" og i Særlige betingelser  

 vedrørende snedkerarbejde (samme bilag) pkt. 01.04 "Nye vinduer  

 leveres som indadgående vinduer med inddeling som vist på tegning  

 4.42. Entreprenøren skal opmåle samtlige vinduer og har det  

 fulde ansvar for vinduernes antal, størrelse og tilpasning i  

 konstruktionen".
Tegning 4.42, bilag D, udarbejdet af bygherrens  

 rådgiver den 28.2.1994, er entydigt tegnet og målsat og korrekt  

 for så vidt angår de ydre dimensioner.
Brystningshøjden  

 viste sig imidlertid efterfølgende at være 28 cm. for  

 høj.
Voldgiftsretten finder, at denne indre fejl i elementets  

 udformning ikke burde være konstateret af klageren, idet hverken den  

 citerede bestemmelse fra FB eller fra SB tager sigte herpå.  

 Voldgiftsretten kan ikke tage hensyn til en bestemmelse i  

 projektmødereferat nr. 1 (bilag F), idet denne bestemmelse er  

 indføjet efter en projektgennemgang efter entreprisekontraktens  

 underskrift, og idet en ændring af projektet på dette tidspunkt  

 ville have medført ekstrabetaling.
Voldgiftsretten finder derfor, at  

 klageren efter de generelle bestemmelser i AB 92 ikke kan  

 pålægges at betale nogen del af udgifterne til køb af nye  

 vinduer.
Klageren har herefter krav på betaling af 125.000 kr. +  

 moms.
 Ad dagbod.
Tilsynet har første gang fremsat krav overfor  

 klageren om betaling af dagbod på et byggemøde 15.3.1995. Efter  

 den oprindelige tidsplan resterer der på dette tidspunkt alene  

 udskiftning af delel af kældervinduer, yderdøre og  

 efterhjælp, da afleveringsfristen på dette tidspunkt var fastsat  

 til udgangen af uge 12, og da det længe forinden måtte have  

 stået tilsynet klart, at denne frist ikke kunne overholdes under den  

 daværende bemanding, og da en væsentlig funktion af truslen om  

 dagbøder er at anspore entreprenøren til at fremme arbejdet,  

 findes kravet for sent fremsat.
Klageren har derfor krav på betaling af  

 kr. 122.009,82. Dagbod er ikke momspligtig.
 Der tillægges klageren sædvanlig procesrenter  

 fra 13. marts 1996 til betaling sker.
 For så vidt angår sagsomkostninger forholdes  

 som nedenfor bestemt :
 THI BESTEMMES :
 Indklagede betaler til klageren kr. 386.727,32 incl. moms  

 af kr. 264.717,50 og med sædvanlig procesrente fra 13.marts 1996 til  

 betaling sker.
 Indklagede betaler i sagsomkostninger til klageren kr.  

 25.000,00.
 Betaling finder sted senest 14 dage efter kendelsens  

 modtagelse.
 Indklagede betaler de med voldgiftsrettens behandling af  

 sagen forbundne omkostninger efter opgørelse og påkrav fra  

 Voldgiftsnævnet.
