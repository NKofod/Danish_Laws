I henhold til § 2, stk. 7 og § 18, stk. 2 i lov nr. 508 af 30.juni 1993 om åben uddannelse (erhvervsrettet voksenuddannelse) m.v.
 fastsættes:
Formål og adgangskrav § 1.  Det er uddannelsens formål at kvalificere  

 deltagerne til at varetage projektering, planlægning, styring, udførelse,  

 kvalitetssikring og drift af arbejdsopgaver inden for maleteknik, æstetik,  

 renovering og virksomhedsdrift.
 Stk. 2.  Hvis ikke andet følger af denne bekendtgørelse,  

 gælder reglerne i bekendtgørelse om åben uddannelse.
Stk. 3.  Undervisningsministeriet godkender, hvilke  

 erhvervsskoler der kan udbyde uddannelsen.
En godkendelse kan tilbagekaldes.
 § 2.  Adgang til uddannelsen har personer, der har  

 gennemført en uddannelse som bygnings-, skilte- eller vognmaler, eller som  

 har tilsvarende kvalifikationer og efter skolens skøn kan gennemføre  

 uddannelsen.
 Stk. 2.  Skolen kan fritage for dele af undervisningen,  

 hvis deltageren kan dokumentere tilsvarende tidligere opnåede  

 kvalifikationer.
 § 3.  Skolen yder interesserede oplysning og  

 vejledning om uddannelsens tilrettelæggelse og mål og om de krav, uddannelsen  

 stiller til deltageren.
Struktur, mål og indhold § 4.  Uddannelsen omfatter fire moduler.
Hvert modul  

 har et omfang svarende til en normeret arbejdstid for deltagerne på 25 pct.  

 af et arbejdsår.
 Stk. 2.  Undervisningens tilrettelæggelse i 2.- 4. modul  

 forudsætter, at det eller de tidligere moduler er gennemført.
 Stk. 3.  Undervisningen i områderne Design, form og  

 farve og Renovering, jf. § 6, stk. 1, nr. 1 og 2, afsluttes med et projekt,  

 jf. bekendtgørelse om eksamensordningen og om uddannelses- og eksamensbeviser  

 for videregående teknikeruddannelser m.v.
 § 5.  Skolen fastsætter de nærmere retningslinjer for  

 undervisningens tilrettelæggelse inden for rammerne af denne bekendtgørelse,  

 sammenholdt med reglerne i bekendtgørelse om åben uddannelse.
 § 6.  Uddannelsen omfatter de nedenfor opførte  

 områder, som indgår i uddannelsen med den vægt, der fremgår af de anførte  

 vejledende procentsatser:
 Stk. 2.  Den uddannede skal have indsigt i og forståelse  

 for beskæftigelsesområdets miljømæssige forhold, herunder håndteringen af  

 miljømæssige problemstillinger i forbindelse med områdets  

 materialeanvendelse.
 § 7.  Skolen fastsætter undervisningens indhold i en  

 fagplan inden for de rammer, der fremgår af § 6, jf. § 5 og bilag 1.
 Stk. 2.  Ved fagplanens udformning tages særligt hensyn  

 til opfyldelsen af de i § 6, stk. 2, nævnte krav.
 Stk. 3.  Et eksemplar af fagplanen opbevares i  

 Undervisningsministeriet.
§ 8.  Skolen påser, at lærerne har de fornødne faglige  

 og pædagogiske kvalifikationer for at varetage undervisningen, herunder  

 relevant og aktuel erhvervserfaring.
Kravene skal mindst svare til krav om  

 lærerkvalifikationer i erhvervsuddannelserne.
Eksamen § 9.  I eksamen indgår de fagområder, der er nævnt i §  

 6, stk. 1, nr. 1, 2, 4 og 5.
 Stk. 2.  Prøverne i de områder, der er nævnt i § 6, stk.  

 1, nr. 1 og 2 består i udførelse af et projektarbejde, jf. § 4, stk. 3, som  

 bedømmes ved en mundtlig eksamen.
 Stk. 3.  Prøverne i de områder, der er nævnt i § 6, stk.  

 1, nr. 4 og 5 er skriftlige.
§ 10.  Skolen stiller opgaverne til eksamen.
Emnet for  

 projektarbejde stilles af skolen i samråd med deltageren.
 § 11.  Eksamen er bestået, når der ved hver prøve  

 mindst er opnået karakteren 6.
 Stk. 2.  En eksamensdeltager, der ikke har gennemført  

 eller bestået eksamen, kan deltage i omprøve eller omeksamen 2 gange, jf. dog  

 § 15.
§ 12.  Skolen udvælger censorerne blandt de censorer,  

 der er beskikket af ministeriet.
Skolen kan stille forslag til ministeriet om  

 beskikkede censorer.
 § 13.  For afholdelsen af prøverne gælder i øvrigt  

 bekendtgørelse om eksamensordningen og om uddannelses- og eksamensbeviser for  

 videregående teknikeruddannelser m.v. for så vidt angår reglerne i kapitel  

 4-6 og 9-14, dog bortset fra § 9, stk. 1, § 12, stk. 2, § 23, stk. 1, § 26, §  

 30 og § 33, stk. 2. Skolens fagplan skal indeholde kravene til en  

 bedømmelsesplan.
 § 14.  Skolen udsteder beviser for beståede prøver og  

 for den samlede uddannelse.
Andre regler § 15.  Undervisningsministeriet kan dispensere fra  

 bekendtgørelsens regler, når det findes begrundet i særlige forhold eller som  

 led i tidsbegrænsede forsøg.
Klager § 16.  Klager over skolens afgørelse efter denne  

 bekendtgørelse kan for så vidt angår retlige spørgsmål indbringes for  

 Undervisningsministeriet.
Stk. 2.  Klagen indgives til skolen senest 4 uger efter,  

 at afgørelsen er meddelt den pågældende.
Hvis klagen ikke tages til følge af  

 skolen og klageren fastholder klagen, videresender skolen klagen til  

 ministeriet ledsaget af skolens udtalelse.
Skolen skal give ministeriet de  

 nødvendige oplysninger til behandling af sagen.
Ikrafttrædelses- og overgangsregler § 17.  Bekendtgørelsen træder i kraft den 2. august  

 1995.
 Stk. 2.  Bekendtgørelse nr. 325 af 18. juni 1982 om  

 videregående uddannelse af faglærte malere ophæves.
 § 18.  Personer, der har påbegyndt uddannelse i  

 henhold til de regler, der er nævnt i § 17, stk. 2, i januar 1995 eller  

 tidligere, kan afslutte uddannelsen efter de hidtidige regler indtil udgangen  

 af 1997.
Undervisningsministeriet, den 24. juli  

 1995 Ole Vig Jensen / Gunvor Kiil Bekendtgørelse om videreuddannelse af malere  Juli 1995 Bilag 1 Uddannelsens mål, jf. § 6 I.
Design, form og farve Den uddannede kan udvikle, planlægge og gennemføre fagligt æstetiske  

 opgaver som følge af kendskab til, viden om og færdigheder inden for design,  

 form og farve og skal derfor II.
Renovering Den uddannede kan planlægge, forstå og udføre maletekniske  

 renoveringsopgaver som følge af kendskab til ældre maleteknikker og  

 materialer, og skal derfor III.
Stilforståelse Den uddannede har en bevidst holdning til eksisterende udtryk og egen  

 anvendelse af stilistiske virkemidler som følge af kulturel forståelse for  

 stilmæssige og arkitektoniske udtryk og skal derfor IV.
Materialelære Den uddannede kan projektere og beskrive maletekniske arbejdsopgaver med  

 korrekt materialeanvendelse og skal derfor V.
Virksomhedslære Den uddannede kan forestå og udføre økonomiske, styringsmæssige og  

 ledelsesmæssige funktioner inden for en malervirksomheds arbejdsområder og  

 skal derfor VI.
Dokumentation og formidling Den uddannede kan fremlægge projekter i skriftlig, mundtlig og visuel form  

 med begrundelse for de valgte løsninger og skal have det hertil fornødne  

 kendskab til dansk, forhandlings- og mødeteknik samt informationsbehandling  

 og visuel kommunikation.
