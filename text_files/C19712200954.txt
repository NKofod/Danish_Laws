(Handelsskoler) Man skal herved meddele, at undervisningsministeriet har opnået  

 lønningsministeriets tilslutning til, at lærere og forstandere m.fl. ved  

 handelsskoler indplaceres således:
 Handelslærere og handelsoverlærere i 14./20. lønningsklasse indplaceres i  

 lønrammerne 13/21/23 og således, at det hidtil ydede bestillingstillæg på 720  

 kr. årligt + honorartillæg opretholdes som »særligt tillæg«.  

 Oprykning til lønramme 21 sker, når de pågældende lærere i 2 år har oppebåret  

 slutløn i lønramme 13. Efter yderligere 2 års forløb oprykkes lærerne til  

 lønramme 23 med stillingsbetegnelsen handelsoverlærer, såfremt deres  

 tjenstlige forhold i enhver henseende har været tilfredsstillende.
 Endvidere har lønningsministeriet tilsluttet sig, at handelslærere, der  

 fra 3. løntrin i 14. lønningsklasse henføres til lønramme 13, straks  

 indplaceres på dennes 3. løntrin.
 Det bemærkes, at handelsoverlærere i 20. lønningsklasse, 1. trin, der  

 indplaceret i lønramme 21, 1. trin (jf. indplaceringsoversigt) bevarer deres  

 titel.
 Handelslærere og handelsoverlærere i 17./22. lønningsklasse indplaceres i  

 lønrammerne 18/26/28. Oprykning til lønramme 26 sker, når de pågældende  

 lærere i 2 år har oppebåret slutløn i lønramme 18. Efter yderligere 4 års  

 forløb oprykkes de pågældende lærere til lønramme 28 med stillingsbetegnelsen  

 handelsoverlærer, såfremt deres tjenstlige forhold i enhver henseende har  

 været tilfredsstillende.
 Adjunkter og lektorer i 19./24. lønningsklasse indplaceres i lønrammerne  

 16/21/29/31, jf. § 30 i lov nr. 13 af 18. juni 1969 om tjenestemandslønninger  

 m.m. og klassificering af tjenstemandsstillinger samt lønningsministeriets  

 vejledning bilag 4. I henhold til ovennævnte lov § 31, stk. 6, kan der  

 endvidere tillægges lektorer (men ikke forstandere), der i 5 år har oppebåret  

 slutløn i 24. lønningsklasse eller lønramme 31 et særligt tillæg med  

 grundbeløb 900 kr.
 Lektorer i tidligere 26. lønningsklasse indplaceres i lønramme 34 med et  

 særligt tillæg med grundbeløb 900 kr. (jf. ovennævnte lov § 31, stk. 7).
 Aspiranter og prøveansatte indplaceres efter tilsvarende retningslinier.
 Inspektører i 23. lønningsklasse indplaceres i lønramme 33.
 Forstandere indplaceres således:
24. lønningsklasse til lønramme 34, 25. lønningsklasse til lønramme 35, 27. lønningsklasse til lønramme 37.
 Til lønramme 35 er knyttet generelt og særligt tillæg på henholdsvis 600  

 kr. (fra 1. april 1970 400 kr.) og 1.200 kr.
 Til lønramme 37 er knyttet generelt og særligt tillæg på henholdsvis 800  

 kr. (fra 1. april 1970 600 kr.) og 2.400 kr.
 Herudover kan der - ligeledes med virkning fra den 1. juli 1969 - ydes  

 skolehjemsledertillæg til forstandere med 600 kr. årligt, til forstandere ved  

 skolehjem med over 25.000 årlige elevdage dog 1.200 kr. årligt.
 Der kan ikke ydes særligt tillæg herudover til forstandere for skoler med  

 handelshøjskoleafdeling.
 Til de nævnte tillæg ydes sædvanligt honorartillæg.
 Der henvises til medfølgende indplaceringsoversigter samt tidligere  

 udsendt materiale (skrivelse af 17. marts 1971, II-257).
 Det indskærpes, at alle hidtil ydede tillæg af enhver art (dog ikke  

 tilsagnstillæg) bortfalder ved indplaceringen.
Det er en forudsætning, at ansættelsesvilkårene er godkendt herfra.
Ved  

 lønudbetalingerne må tages forbehold med henblik på eventuelle  

 fejlberegninger.
 Meddelelse om oprettelse af stillinger som studielektorer i lønramme 36  

 vil fremkomme senere.
 P.D.V.
 E.B.
Erik Metz eksp.sekr.
 Bilag.
 Handelsoverlærere, der fra 1. trin i 20. lønningsklasse indplaceres i  

 lønramme 21, skalatrin 26, bevarer deres titel.
Indplaceringsoversigt Handelslærere og handelsoverlærere i 17./22. lønningsklasse.
 Handelsoverlærere, der fra 1. og 2. løntrin i 22. lønningsklasse  

 indplaceres i lønramme 26, skalatrin 32, bevarer deres titel.
