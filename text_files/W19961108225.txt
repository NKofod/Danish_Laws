 Adoptionsbekendtgørelsens § 6 opremser udtømmende de forhold, der kan  

 begrunde et afslag uden forundersøgelse.
 Samrådet afslog at godkende ansøgerne som adoptanter til et udenlandsk  

 barn med henvisning til adoptionsbekendtgørelsens § 6, stk. 1, nr. 1, da der  

 ikke forelå sådanne særlige omstændigheder, der kunne begrunde en  

 aldersdispensation.
 Ansøgerne var henholdsvis 39 år og 46 år og havde et biologisk barn på 5  

 år.
Ansøgerne ønskede godkendelse som adoptanter til et udenlandsk barn i  

 alderen 48-60 måneder, d.v.s. yngre end deres biologiske barn.
Subsidiært  

 ønskede ansøgerne godkendelse som adoptanter til et barn, der var ældre end  

 deres biologiske barn.
 Adoptionsnævnet stadfæstede afgørelsen for så vidt angår ansøgningen om  

 godkendelse til et barn, der var yngre end ansøgernes biologiske barn.
 Adoptionsnævnet fandt samtidig, at ansøgerne skulle tilbydes en  

 forundersøgelse med henblik på godkendelse som adoptanter til et barn, der  

 var ældre end ansøgernes biologiske barn, idet § 6 i adoptionsbekendtgørelsen  

 udtømmende opremser de forhold, der kan begrunde et afslag uden  

 forundersøgelse.
