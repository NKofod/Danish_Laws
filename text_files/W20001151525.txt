Landsskatteretskendelse Tab på aktier - led i næring Reference:
ABL § 3 A A/S klagede for skatteåret 1995/96 over, at  

 skatteankenævnet ikke havde godkendt fradrag for tab på aktier,  

 267.000 kr.
Det fremgik af sagen, at selskabet fremstillede  

 præfabrikerede huse og bygningselementer af træ. I 1995/96  

 udgjorde ca 75 % af selskabets omsætning eksport til Tyskland.  

 Selskabet havde et datterselskab, B A/S, hvor igennem al handel med tyskerne  

 foregik.
De to selskaber var sambeskattede.
Datterselskabets eneste aktivitet  

 bestod i fakturering af de tyske kunder.
I løbet af foråret/sommeren 1992 etableredes  

 et samarbeje mellem flere danske virksomheder og et tysk selskab, C, der  

 skulle have opført 493 tagboliger oven på 52 allerede  

 eksisterende boligblokke i Berlin.
Da det tyske selskab kun ønskede en  

 kontrakt og en garantistillelse stiftede de deltagende danske selskaber den  

 18. september 1992 med virkning fra den 1. april 1992 selskabet C A/S, hvori  

 de danske selskaber hver købte aktier for et beløb svarende til  

 1,5 % af deres respektive entreprisesummer.
Endvidere lånte de hver C  

 A/S et beløb svarende til 1,5 % af entreprisesummen, samt stillede  

 garanti for et beløb svarende til 7,5 % af entreprisesummen.
C A/S' formål var at besidde aktier i selskaber, der  

 virkede inden for byggeindustrien, navnlig i Tyskland.
Selskabet virkede via  

 dets datterselskab, B A/S, som var et konsortium for de deltagende selskaber.  

 Aftalen om opførelse af de omhandlede boliger blev indgået  

 mellem B og C A/S.
Entreprisesummen på byggeriet var på i alt ca.  

 85 mio.
DEM, hvoraf det klagende selskabs andel udgjorde 5,3 % (=4.618.764  

 DEM). Selskabet erhvervede herefter den 24. september 1992 aktier i C A/S for  

 i alt 267.000 DDK, indbetalte ansvarlig lånekapital med 267.000 DDK og  

 stillede garanti for 1.333.500 DKK.
Byggeriet blev påbegyndt i oktober 1992. Af de 52  

 boligblokke, hvorpå der skulle bygges tagboliger, var der imidlertid  

 primo 1994 kun opført 3, hvilket havde kostet 22 mio. kr.
De danske  

 aktionærer i C A/S besluttede herefter på en ekstraordinær  

 generalforsamling den 27. april 1994 at sælge deres aktier.
Salget  

 fandt sted i august 1994. Ifølge det oplyste var aktierne solgt for  

 kr. 0, og det udbetalte beløb, 41.082 kr., relaterede sig til  

 gældsbrevet.
 Selskabet havde i det påklagede år fratrukket  

 tab vedrørene C A/S med 491.500 kr. og i 1996/97 med 1.418 kr., i alt  

 492.918 DKK.
Skatteankenævnet havde ikke anerkendt aelskabets tab  

 på aktierne som fraragsberettigede, da aktierne ikke kunne anses for  

 næringsaktier, jf. atieavancebeskatningslovens § 3. Nævnet havde  

 herved henset til, at aktierne og det tilhørende gældsbrev var  

 anskaffet i forbindels med, at selskabet ønskede at deltage i en stor  

 entrepriseopgave i Tyskland.
Selskabets hovedformål med erhvervelsen  

 havde således være at foretage en investering, hvorfor tabet ved  

 afståelsen ikke var fradrageberettiget. jf. bl.a.
TfS 1989.437, punkt  

 4.2.2.1 og TfS 1988.334 (LSR).
 Klagerens repræsentant havde nedlagt påstand  

 om at selskabets tab ved afståelsen af aktierne skulle anerkendes som  

 fradragsberettigede, jf. aktieavancebeskatningslovens § 3.
Til støtte for påstanden havde  

 repræsentanten bl. a. anført, at formålet med stiftelsen  

 af og købet af aktierne alene var for at få adgang til at  

 deltage i byggeprojektet i Berlin.
Derfor var aktierne erhvervet som led i  

 næring, hvorfor selskabet havde fradragsret for sit tab på  

 aktierne. jf. aktieavancebeskatningslovens § 3.
Det fremgik af cirkulære nr. 137 af 19. juli 1994,  

 at aktieavancebeskatningslovens § 3 fandt anvendelse på  

 håndværkeraktier.
Når bestemmelsen omfattede  

 håndværkeraktier, måtte den også finde anvendelse,  

 når formålet med erhvervelsen af aktierne udelukkende skete for  

 at opnå en konkret enkeltstående ordre.
Når deltagerne i  

 byggeriet i Tyskland led et tab på aktierne i byggeselskabet,  

 måtte det sidestilles med en reduktion af den fakturerede pris til  

 byggekonsortiet.
Der kunne tillige henvises til TfS 1989.437, hvor det bl.a.  

 var anført, at næringsaktier kunne være erhvervet "for at  

 sikre eller bevare kundeforbindelser eller for at opnå nye  

 leverancer".
Vedrørende Landsskatterettens kendelse TfS 1988.334  

 angående køb af aktier i et betonværk bemærkedes, at  

 anskaffelsen af aktierne i denne sag skete for at kunne sælge cement  

 til værket fremover.
I den foreliggende sag var der imidlertid ikke  

 tale om en investering, men om en nødvendig anskaffelse for at  

 opnå en enkeltstående ordre.
Der var med andre ord ikke  

 sammenfald i formålet med anskaffelsen i de to sager.
 Landsskattetten bemærkede:
 Efter aktieavancebeskatningslovens § 3 skulle tab ved  

 afståelse af aktier, der var erhvervet som led i den skattepligtige  

 næringsvej medregnes ved opgørelsen af den skattepligtige  

 indkomst.
 På baggrund for det af Landsskatteretten oplyste,  

 måtte det lægges til grund at aktietegningen var en  

 afgørende forudsætning for, at A A/S kunne levere varer i  

 forbindelse med byggeprojektet i Berlin, samt at selskabet - som følge  

 af aktietegningen - opnåede en konkret leverance, der havde direkte  

 forbindelse med selskabets løbende virksomhed.
 Landsskatteretten fandt herefter, at selskabets tab i  

 forbindelse med afståelsen var fradrageberettiget efter  

 aktieavancebeskatningslovens § 3. Den påklagede afgørelse blev  

 nedsat med 267.000 kr.
