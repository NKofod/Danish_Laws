 I medfør af § 4, stk. 2, i lov om erhvervsuddannelser, jf.  

 lovbekendtgørelse nr. 668 af 29. juli 1992, som senest ændret ved lov nr. 507  

 af 30. juni 1993, fastsættes:
Uddannelsen § 1.  Uddannelsens formål er, at eleven gennem  

 skoleundervisning og praktikuddannelse opnår kompetence som chauffør med  

 valgt speciale, jf. § 11.
 § 2.  Uddannelsen afsluttes inden for et af følgende  

 specialer:
 Stk. 2.  I specialet Chauffør kan eleven vælge et af  

 følgende brancherettede specialer:
 Skolerne opretter, efter samråd med det faglige udvalg, det fornødne antal  

 brancherettede specialer.
 Stk. 3.  Det faglige udvalg for uddannelsen er Fagligt  

 udvalg for Chauffører, jf. § 37 i erhvervsuddannelsesloven.
 § 3.  For uddannelsen gælder bekendtgørelse om  

 erhvervsuddannelser (hovedbekendtgørelsen) og bekendtgørelse om 1.  

 skoleperiode samt de regler, som Undervisningsministeriet i øvrigt fastsætter  

 i medfør af erhvervsuddannelseslovens § 4, stk. 1.
 Uddannelsens varighed og struktur m.v.
§ 4.  Uddannelsen varer 3 år.
Uddannelsens 1. år  

 består af en 1. skoleperiode og en 2. skoleperiode begge på 20 uger. 1.  

 skoleperiode kan gennemføres efter reglerne i erhvervsuddannelseslovens § 10,  

 stk. 2.
 Stk. 2.  Skoleundervisningen efter 2. skoleperiode varer  

 i alt 25 uger og gennemføres i perioder af 5 ugers varighed. 2 perioder kan  

 gennemføres uden mellemliggende praktik, jf. stk. 3.
 Stk. 3.  Praktikuddannelsen efter 2. skoleperiode  

 veksler med skoleundervisning, jf. stk. 2.
Voksenuddannelse § 5.  Elever, der er fyldt 25 år, og som har mindst 1  

 års relevant beskæftigelse inden for branchen, kan indgå uddannelsesaftale  

 som chauffør.
Uddannelsen gennemføres på 2 år.
 Stk. 2.  Skolen kan efter samråd med det lokale  

 uddannelsesudvalg dispensere fra mindre afvigelser i alders- og  

 beskæftigelseskravene i stk. 1.
Stk. 3.  Skoleuddannelsen har maksimalt 32 skoleuger  

 (incl. 2. skoleperiode) og gennemføres i perioder af 2 ugers varighed.
To  

 eller flere perioder kan gennemføres uden mellemliggende praktik.
Skolen  

 fastlægger placering af og sammenlægning i skoleperioder i samråd med det  

 lokale uddannelsesudvalg.
Der tages i videst muligt omfang hensyn til  

 praktikvirksomheder og elevers ønsker om placering.
Stk. 4.  Eleverne skal have merit i skoleuddannelsen for  

 gyldige certifikater og gennemførte branchekurser.
Skolen kan efter samråd  

 med det lokale uddannelsesudvalg give merit for andre erhvervede relevante  

 kvalifikationer.
 Stk. 5.  Undervisningen tilrettelægges efter de voksne  

 elevers forudsætninger og erhvervserfaring og gennemføres som en  

 helhedsorienteret undervisning gående fra det specifikt faglige til det  

 alment og teknologisk kvalificerede.
Stk. 6.  Praktikuddannelsen gennemføres således, at der  

 tages udgangspunkt i den indlæring, der er foregået i de forudgående  

 skoleperioder.
Det lokale uddannelsesudvalg udarbejder vejledende  

 retningslinier for de enkelte praktikperioder.
Stk. 7.  Studietur til udlandet, jf. § 10, nr. 17,  

 indgår ikke i voksenuddannelsen Fritagelse for dele af uddannelsen § 6.  Gennemførelse af 2. skoleperiode i nedennævnte  

 uddannelser giver fritagelse for 2. skoleperiode i chaufføruddannelsen:
 Stk. 2.  Fritagelse for dele af uddannelsen i øvrigt  

 følger reglerne i hovedbekendtgørelsen.
Uddannelsens mål og indhold § 7.  Den uddannede skal beherske alle  

 arbejdsfunktioner i forbindelse med transport af alle almindelige typer gods,  

 herunder erhverve de nødvendige certifikater og kørekort.
 Stk. 2.  Den uddannede med speciale skal beherske de  

 særlige arbejdsfuntioner i forbindelse med transport af gods, som kendetegner  

 det valgte speciale.
Skoleundervisningen § 8.  Undervisningen har følgende mål: At eleven  

 gennem praktisk og teoretisk helhedsorienteret undervisning opnår de  

 kvalifikationer, certifikater og kørekort, som sammen med den praktiske  

 uddannelse i virksomheden sætter eleven i stand til at nå uddannelsens mål.
 § 9.  Undervisningen omfatter følgende grundfag:
 Stk. 2.  Mål, indhold, vejledende undervisningstid og  

 bedømmelse følger reglerne om grundfag.
 § 10.  Undervisningen i områdefag har følgende mål og  

 øvrige rammer for undervisningens indhold samt vejledende uddannelsestid:
 - At give eleven kendskab til metoder og arbejdsrutiner for godschauffør,  

 flyttearbejder, redder, lager- og transportarbejder samt kranfører gennem  

 arbejdet med godskendskab, godsbehandling, redderteknik og autohjælp.
 - Landtransportens typiske godsformer.
 - Relevante læsse-, stuve- og surringsmetoder.
- Regler for bugsering af havarerede køretøjer, - Materiel og metoder ved sygetransport og autohjælp.
 - Betjening af kraner og anhugningsudstyr.
 - Kørsel og betjening af gaffeltruck.
 - Problemløsning og arbejdsmetoder, der relaterer til lager- og  

 terminalarbejde.
 Vejledende uddannelsestid: 1,8 uge.
 - At give eleven kendskab til køretøjers og hjælpeudstyrs opbygning,  

 virkemåde og vedligeholdelse ved arbejdet med motorkøretøjer, hjælpeudstyr og  

 gaffeltruck.
 - Relevante motorers opbygning og virkemåde med henblik på at kunne  

 arbejde selvstændigt med almindelige vedligeholdelsesopgaver.
 - Faktorer, der har indflydelse på disse motorers ydeevne, levetid og  

 bedst mulige driftsøkonomi.
 - Køretøjers opbygning og virkemåde.
 - Opbygningen af køretøjers el-anlæg.
 - Køretøjers og hjælpeudstyrs opbygning og virkemåde som grundlag for  

 vedligeholdelse.
 - Brug af de værktøjer og hjælpemidler, der finder anvendelse i  

 forbindelse med vedligeholdelse.
 Vejledende uddannelsestid: 2,2 uger.
 - At eleven opnår kendskab til den for transportområdet relevante fysik ud  

 over, hvad grundfaget naturfag indeholder.
 - Kraft.
 - Anhugning (SWL og spredningsvinkler).
 - Friktion.
 - Moment og stabilitet på køretøjer.
 - El-lære, herunder bilens elektriske system.
 - Akkumulatorens opbygning og virkemåde-effekt.
 - Induktion, transformation.
 Vejledende uddannelsestid: 0,5 uge.
 - At give eleven kendskab til forbrændingsteori, brandslukningsteknik og  

 brandbekæmpelsesmidler.
 - At eleven kan udvælge og anvende korrekt slukningsmiddel og  

 slukningsmateriel ved brand i faste stoffer, væsker og gasarter.
 - Brandteori.
 - Elementær brandslukning.
 Vejledende uddannelsestid: 0,3 uge.
 - At give eleven kendskab til arbejdsmiljømæssige forhold, herunder køre-  

 og hviletidsregler, arbejdsmiljølovgivning og sikkerhed.
 - Arbejdsmiljøloven.
 - Køre- og hviletidsregler.
 - Sikkerhed.
 Vejledende uddannelsestid: 0,5 uge.
 - At give eleven kendskab til emballeringsmaterialer og  

 emballeringsmetoder.
 - At give eleven kendskab til varepåvirkninger under oplagring, håndtering  

 og transport.
 - Emballage.
 - Godsafmærkning.
 - Varepåvirkning og -egenskaber.
 Vejledende uddannelsestid: 0,5 uge.
 - At give eleven et elementært kendskab til de praktiske, teoretiske og  

 lovmæssige faktorer for transportens gennemførelse.
 - Faktorer, der sælger transport.
 - National transportlovgivning, herunder regler om godstransport ad  

 landevej, regler for transport af farligt gods, detailforskrifter, køre- og  

 hviletidsbestemmelser samt kendskab til informationssøgning i forbindelse med  

 regler for det øvrige Europa.
 - Transportgeografi, herunder benyttelse af forskellige korttyper, som  

 bruges i forbindelse med nationale og internationale transporter.
 - Chaufførens personlige papirer samt transportpapirer generelt i  

 forbindelse med national transport, herunder orientering om fremgangsmåde ved  

 passage af landegrænser.
 - Relevante forsikringsforhold for medarbejderen, transportmidlet og  

 godset.
 - Faktorer, der har betydning for korrekt ruteplanlægning ved såvel  

 national som international transport.
 Vejledende uddannelsestid: 1,1 uge.
 - At eleven kan erhverve kvalifikationsbevis til godstransport over 7,5  

 tons i henhold til gældende regler.
 Vejledende uddannelsestid: 1 uge.
 - At eleven opnår ansvarsbevidsthed og selvstændighed, således at eleven  

 er i stand til at optræde hensynsfuldt i trafikken.
 - At eleven opnår en vis viden om og færdighed i grundlæggende fysiske  

 forhold vedrørende trafikale og kørselsmæssige aspekter.
 - At eleven kan bestå den teoretiske og praktiske prøve til kørekort,  

 kategori B, i henhold til gældende regler.
 - Færdselsregler/lov.
 - Praktisk øvelseskørsel med bil.
 - Manøvre på køreteknisk anlæg.
 Vejledende uddannelsestid: 1,2 uge.
 - At eleven opnår færdigheder i anvendelse af truck, og dermed kan bestå  

 certifikatprøve B, jf. gældende regler.
 Vejledende uddannelsestid: 1,1 uge.
 - At eleven får kendskab til forskellige godsformer.
 - Lagermetode og udstyr.
 - Lastbærere.
 - Lastens styrke og stabilitet.
 - Mærkning af gods, herunder farligt gods.
 - Separationstabel.
 Vejledende uddannelsestid: 0,4 uge.
 - At erhverve kørekort, kategori C/D.
 Vejledende uddannelsestid: 1,5 uge.
 - At erhverve certifikat, kran D.
 Vejledende uddannelsestid: 1,1 uge.
 - At erhverve kørekort, kategori E.
 Vejledende uddannelsestid: 0,9 uge.
A.
Kvalitetsbevidsthed.
 - At eleven bliver bevidst om kvalitetsbegrebet i forhold til eget arbejde  

 samt er istand til at benytte relevante metoder til bedømmelse af kvalitet.
B.
Informationsbehandling.
 - At eleven opnår forståelse for den skriftlige og mundtlige  

 kommunikations betydning.
 - At eleven får kendskab til moderne kommunikationsteknologi og bliver i  

 stand til at betjene forskellige kommunikationsmidler hensigtsmæssigt,  

 herunder telefon, telefax og anden moderne kommunikationsteknologi.
 - At eleven får kendskab til databaser og bliver istand til at søge  

 oplysninger i disse.
 - At eleven får kendskab til satellitkommunikation og kan redegøre for  

 brugen af denne.
C.
Arbejdsmiljø.
 - At eleven får grundigt kendskab til de arbejdsmiljøfaktorer, der  

 påvirker chauffører, herunder fysiske og psykiske påvirkninger, samt  

 lovgivningen på området.
 - At eleven får kendskab til hensigtsmæssig arbejdspladsindretning.
D.
Chaufførens dokumenter.
 - At eleven får grundigt kendskab til de dokumenter, der følger en  

 chauffør, herunder kørselsrapporter, fartskriverdiagram og kontrolbog.
 Vejledende uddannelsestid: 0,6 uge.
A.
Lov om godstransport.
 - Eleven bibringes kendskab til love om godstransport og CMR-loven.
B.
Nationale og internationale reguleringer.
 - Under gennemførelse af transportplanlægning behandler eleven.
 - Nationale og internationale foreskrifter samt andre foreskrifter  

 indeholdende vægt og dimensioner, kørselsforbud, diesel-, vægt og vejafgifter  

 m.v.
C.
Forsikringer.
 - Eleven skal have kendskab til forsikringsforhold i forbindelse med  

 transportens gennemførelse: Godsets, transportsvirksomhedens, chaufførens og  

 køretøjets forsikringer.
D.
Miljøbestemmelser.
 - Give eleverne forståelse for hvorledes miljøpåvirkninger/energiformer  

 har indflydelse på landevejstransporter.
 Vejledende uddannelsestid: 0,4 uge.
 - At belyse erhvervets situation og fremtidsperspektiverne gennem  

 studiebesøg i udlandet, herunder give et indblik i, hvor  

 udviklingspotentialerne ligger for erhvervet.
 - At belyse arbejdsmetoder, der afviger fra de danske.
- I overvejende grad tænkes studieturen at gå til et EF-land.  

 Forberedelser, studieturen og efterbearbejdning varer inkl. grundfaget  

 internationale forhold 2 uger og tilrettelægges og afvikles på et højt  

 fagligt niveau.
Det faglige indhold i turen skal tilrettelægges med baggrund  

 i det sidste speciale i uddannelsesforløbet.
Indholdet i turen kan bl.a.  

 bestå i at besøge to eller tre af de virksomheder/firmaer, der er længst  

 fremme uddannelsesmæssigt, arbejdsorganisatorisk og/eller teknologisk inden  

 for brancheområdet.
Der skal stilles krav om rapportering, som kan formidle  

 studieturens resultater til andre.
 - Omkostninger ud over normal undervisningsforpligtigelse aftales med det  

 faglige udvalg, som anviser finansiering heraf.
 Vejledende uddannelsestid: 1,0 uge.
 - At eleven orienteres om logistikbegrebet i forbindelse med transport af  

 gods.
 - Logistikomkostninger, herunder transportomkostninger, lageromkostninger,  

 administrative omkostninger og mangelomkostninger.
 - Tilpasning af emballage.
 - Lageropbygning og intern transport.
 - Transportaftalen.
 - Ekstern transport.
 - Edb i planlægning og styring.
 Vejledende uddannelsestid: 0,2 uge.
 § 11.  Undervisningen indenfor specialefag har  

 følgende mål og øvrige rammer for undervisningens indhold samt vejledende  

 uddannelsestid:
- At eleven skal kunne foretage eftersyn og vedligeholdelse af påhængs- og  

 sættevogn.
Herunder foretages kontrol, eftersyn og vedligehold af:
 - Bærende elementer.
 - Koblingsanordninger (skammel, drejekrans).
 - Træktøj.
 - Chassis, fjedre og dæk.
 - Bremser.
 - El-anlæg (kunne samle el-stik, udskifte pærer, benytte lygtebræt samt  

 almindelig vedligehold).
 - At eleven skal have kendskab til:
 - ATP-godkendelse.
 - T.I.R-godkendelse.
 - ADR-godkendelse.
 - Kørselstilladelser.
 - At eleven skal have kendskab til, og kunne anvende:
 - Registreringsattest.
 - Koblingsattester i forbindelse med sammenkobling af påhængsvogn og  

 sættevogn.
 Vejledende uddannelsestid: 0,8 uge.
 - At eleven bibringes kendskab til de mest almindelige godstyper samt  

 orienteres om de mere sjældne/specielle typer af gods.
 - At eleven skal kunne foretage håndtering af de mest almindelige  

 godstyper og have kendskab til de særlige forhold, der gør sig gældende for  

 specialtransporter.
 - At eleven erhverver certifikat til vejtransport af farligt gods i  

 stykgods/emballager/tanke mindre end 3000 liter.
 - At eleven opnår grundigt kendskab til, hvorledes man sikrer almindeligt  

 forekommende godstyper.
 - At eleven opnår grundigt kendskab til generelle regler for stuvning af  

 gods og er istand til at udføre korrekt stuvning af almindeligt forekommende  

 godstyper.
 - At eleven kan redegøre for de papirer/dokumenter, der følger godset.
Vejledende uddannelsestid: 1,4 uge - At eleven skal kunne foretage forsvarlig sammenkobling af påhængsvogn og  

 sættevogn, herunder alle forekommende eftersyn og vedligeholdelsesopgaver i  

 forbindelse med udenlandsk sættevogn.
 - At eleven skal have kendskab til:
 - ABS-bremser.
 - ASR-system.
 - Elektronisk gearskifte.
 - Telma- og hydraulisk retarder.
 - Forskellige køretøjstyper.
 - Miljøkrav omkring forurening og støj.
 - Hastighedsbegrænser o.lign.
 - At eleven skal have kendskab til.
 - Energibesparende komponenter (herunder turbolader, inter-cooler og  

 motorer).
 - Energibesparende opbygninger (herunder spoiler).
 - Energibesparende betjening af køretøjet (herunder kold-start, korrekt  

 brug af omdrejningstæller, nedbremsning, hastighed og forudseenhed).
Vejledende uddannelsestid: 0,8 uge Eleven skal ud fra tidligere indlært stof omkring rute- og  

 læsseplanlægning kunne:
 - Planlægge en tur.
 - Foretage forsvarlig og hensigtsmæssig læsning.
 - Tage fornøden hensyn til forskellige begrænsninger som:
 - Dimension og vægt.
 - Kørselsforbud.
 - Farligt gods.
 - Færdselsregler og andre begrænsninger.
 - Foretage planlægninger med henblik på overholdelse af køre- og  

 hviletider.
 - Udvise noget kendskab til tankplanlægning.
 Vejledende uddannelsestid: 0,7 uge.
 - At eleven skal have kendskab til logistikbegrebet, herunder  

 logistikomkostningerne samt logistikkens øvrige parametre.
 - At eleven er bekendt med betydningen af indførelsen af  

 kvalitetsstyringssystemer, og med på hvilken måde et sådant system berører  

 den enkelte medarbejder.
 - At eleven er bekendt med de væsentligste konsekvenser af en virksomheds  

 certificering.
 - At eleven får forståelse for de metoder, der anvendes, og for de  

 forhold, der styrer købet og salget af transporter.
 - At eleven får kendskab til de overordnede faktorer, der styrer  

 transporter, herunder mulige konflikter mellem virksomhedens, kundernes og  

 samfundets interesser.
 - At eleven får indblik i distributionsformer og ruteplanlægningsmetoder,  

 samt i kriterier for lager placeringer.
 - At eleven får indblik i transportsektorens specielle  

 kommunikationsteknologi, for selvstændigt og kreativt at kunne anvende den,  

 herunder udnytte dens muligheder og deltage i beslutningsprocessen ved  

 indførelse af ny teknologi, herunder EDI.
 - At eleven er orienteret om de mest grundlæggende elementer i  

 virksomhedsøkonomi.
 - At eleven kan foretage simple driftsøkonomiske beregninger af  

 kørselsomkostninger for køretøjer, samt er fortrolig med afregnings- og  

 omkostningstyper.
 - Målet nås ved integration med grundfaget økonomi.
 - At eleven gøres bekendt med de almindeligste former for  

 virksomhedsledelse og -organisation.
 - At danne baggrund for elevens forståelse for, hvorledes det firma,  

 eleven er ansat i, er opbygget, specielt med hensyn til hvem der har ansvar  

 og kompetence.
 - Målet nås ved integration med grundfaget arbejdsmarkedsforhold.
 - At eleven gøres bekendt med transportsektorens udvikling generelt samt  

 orienteres om, hvilke samarbejdsrelationer der findes til andre  

 transportformer, herunder kombinerede transporter.
 - At eleven orienteres om den forventede teknologiske udvikling indenfor  

 transportsektoren, specielt med hensyn til materiel, transportstyring og  

 kommunikationsformer.
 Vejledende uddannelsestid: 0,6 uger.
Formålet med det brancherettede specialefag er at give eleven mulighed for  

 at tilegne sig et speciale inden for transporterhvervet.
Specialefaget skal  

 vælges inden for de i § 2, stk. 2, anførte specialefag.
Oprettelse af de  

 brancherettede specialer er afhængige af det konkrete elevgrundlag.
Eleven  

 skal inden for det brancherettede speciale opnå indsigt i og forståelse for  

 det pågældende brancheområdes særlige forhold i forbindelse med betjening af  

 udstyr og materiel, som anvendes inden for branchen.
Herudover skal eleven  

 kunne udføre selvstændige arbejdsopgaver samt opnå såvel indsigt i branchens  

 udviklingsmuligheder som en indsigt i den teknologiske udvikling i branchen  

 og de kommende kvalifikationskrav.
 Vejledende uddannelsestid: 3 uger.
- At eleven skal kunne foretage eftersyn og vedligeholdelse af påhængs- og  

 sættevogn.
Herunder foretages kontrol, eftersyn og vedligehold af:
 - Bærende elementer.
 - Koblingsanordninger (skammel, drejekrans).
 - Træktøj.
 - Chassis, fjedre og dæk.
 - Bremser.
 - El-anlæg (kunne samle el-stik, udskifte pærer, benytte lygtebræt samt  

 almindelig vedligehold).
 - At eleven skal have kendskab til:
 - ATP-godkendelse.
 - TIR-godkendelse.
 - ADR-godkendelse.
 - Kørselstilladelser.
 - At eleven skal have kendskab til og kunne anvende:
 - Registreringsattest.
 - Koblingsattester i forbindelse med sammenkobling af påhængsvogn og  

 sættevogn.
 Vejledende uddannelsestid: 0,8 uge.
- Eleven sættes gennem teori og praktiske øvelser i stand til at håndtere  

 almindeligt bohave på plant gulv, på trappen, i flyttevognen og i snævre  

 passager uden skade på sig selv, godset eller omgivelserne.
Der lægges vægt  

 på samarbejde, sikkerhed og kundeservice.
 - Eleven får indgående kendskab til de påvirkninger af kroppen, som  

 almindeligt flyttearbejde giver, og får en grundlæggende forståelse for  

 rigtig brug af kroppen ved håndtering uden udstyr af almindeligt bohave -  

 løftebæreteknik.
 Vejledende uddannelsestid: 1 uge.
 - Eleven sættes gennem teori og praktiske øvelser i stand til at udføre:
 - Pakning og mærkning af flyttekasser til indlandsflytning.
 - Klargøring i øvrigt af privat bohave og kontorer til flytning.
 - Kundeservice i forbindelse med disse opgaver.
 Vejledende uddannelsestid: 0,7 uge.
 - Eleven sættes gennem teori og praktiske øvelser i stand til at udføre  

 pakning, emballering og mærkning af bohave til forsendelse i container eller  

 flyttevogn til udlandet.
 - Eleven sættes i stand til at foretage opmåling til bestilling af  

 træ-emballage.
 Vejledende uddannelsestid: 0,6 uge.
 - Eleven sættes gennem teori og praktiske øvelser i stand til at stuve  

 flyttevogn og container.
 - Eleven sættes ligeledes i stand til at opstille på magasin, både  

 konventionelt og i lifter.
 Vejledende uddannelsestid: 1 uge.
 - Eleven får kendskab til de materialer og det håndværktøj, der anvendes  

 ved pakning og emballering ved national og international flytning.
 - Eleven skal have kendskab til logistikbegrebet, herunder  

 logistikomkostningerne samt logistikkens øvrige parametre.
 - Eleven er bekendt med betydningen af indførelsen af  

 kvalitetsstyringssystemer og med på hvilken måde et sådant system berører den  

 enkelte medarbejder.
 - Eleven er bekendt med de væsentligste konsekvenser af en virksomheds  

 certificering.
 - Eleven sættes i stand til at besigtige og vurdere en flytteopgave og  

 planlægge gennemførelsen af denne.
 - Eleven sættes i stand til at planlægge eget arbejde.
 Vejledende uddannelsestid: 1 uge.
 - Eleven sættes gennem teori og praktiske øvelser i stand til at klargøre  

 tungt gods som piano, pengeskab, edb-udstyr m.v. til transport, herunder  

 adskillelse og samling af godset.
 - Eleven opnår indgående kendskab til håndteringsudstyr, herunder  

 bæreseler, til transport af tungt gods som pengeskabe og musikinstrumenter,  

 især med henblik på kontrol og sikkerhed.
 - Eleven orienteres om priser og kvaliteter.
 - Eleven sættes gennem teori og praktiske øvelser i stand til at  

 transportere pengeskab o. lign. ved brug af ruller, trappegrej m.v. på plant  

 gulv og på trappen.
 I dette fag lægges vægt på sikkerhed og samarbejde.
 - Eleven får indgående kendskab til de påvirkninger af kroppen, som  

 arbejdet med tungt gods giver, og får en grundlæggende forståelse for rigtig  

 brug af kroppen og af det rette udstyr.
 Vejledende uddannelsestid: 1,4 uge.
 - Eleven opnår kendskab til flytteelevatorens opbygning og  

 vedligeholdelse, færdselslovens krav om kørekort og Arbejdstilsynets krav om  

 afmærkning og andre sikkerhedshensyn.
 - Eleven sættes gennem teori og praktiske øvelser i stand til at opsætte,  

 kontrollere og bruge flytteelevatoren, herunder håndtering ved læsning og  

 aflæsning.
 - Eleven orienteres om vinduestyper og sættes i stand til at udtage visse  

 vinduestyper.
 I dette fag lægges vægt på sikkerhed, og der orienteres desuden om  

 kundeservice.
Vejledende uddannelsestid: 0,7 uge § 12.  Undervisningen i valgfag følger reglerne i  

 hovedbekendtgørelsen.
 § 13.  Skolen fastsætter i overensstemmelse med  

 hovedbekendtgørelsen det nærmere indhold af undervisningen.
 Stk. 2.  På 2. skoleperiode undervises i følgende fag:
 - Branchekendskab og teknologiudvikling.
 - Førstehjælp.
 - Kommunikationsteknologi.
 - Dansk (A).
 - Naturfag.
 - Kundebetjening (halvdelen af faget).
 - Fremmedsprog (B).
 - Håndtering/godskendskab.
 - Køretøjskendskab 1.
 - Transportfysik.
 - Brand.
 - Arbejdsmiljø.
 - Emballagekendskab.
 - Transportlære.
Samlæsning § 14.  På 2. skoleperiode kan der samlæses med  

 transportarbejder- og redderuddannelsen.
Praktikuddannelsen § 15.  Virksomheden skal gennemføre praktikuddannelsen  

 således, at den sammen med skoleundervisningen fører til, at eleven kan nå  

 uddannelsens mål, jf. § 1.
§ 16.  Praktikuddannelsens mål er at give eleven de  

 almene og praktiske kvalifikationer, der er nødvendige for at kunne varetage  

 arbejdet som chauffør.
Endvidere er det målet at give eleven en sådan  

 teoretisk og praktisk indlæring i erhvervet som chauffør, at den uddannede  

 selvstændigt kan varetage de arbejdsopgaver, dette indebærer.
Herudover er  

 det målet at give eleven en sådan forståelse for de regler og forhold, der  

 vedrører chaufførens arbejdsvilkår, at den uddannede selvstændigt kan  

 tilrettelægge sit arbejde inden for de givne retningslinjer.
 Stk. 2.  Under virksomhedsuddannelsen indskærpes  

 nødvendigheden af, at de sikkerhedsregler, der gælder i virksomheden  

 vedrørende personlig sikkerhed og sikkerhed over for udstyr, værktøj,  

 køretøjer og maskiner, efterleves.
Praktikregler § 17.  Såfremt eleven indgår uddannelsesaftale inden  

 2.skoleperiode, introduceres eleven i virksomheden og præsenteres for  

 virksomhedens arbejdsområder.
 Stk. 2.  Efter anden skoleperiode afvikles  

 praktikperioderne således:
 1. Praktikperiode 2 - ca. 10 uger.
Eleven introduceres i virksomheden og præsenteres for virksomhedens  

 arbejdsområder.
Eleven beskæftiges med lettere arbejdsopgaver i forbindelse  

 med godsbehandling og materielvedligeholdelse samt med forefaldende arbejde.
 2. Praktikperiode 3 - ca. 5 uger.
 Praktikperioden falder ca. 3 måneder efter 2. skoleperiode, og efter  

 at eleven har erhvervet gaffeltruck-certifikat.
Eleven beskæftiges i hovedsagen med det i den forudgående skoleperiode  

 indlærte.
I særlig grad bør der lægges vægt på kundebetjening,  

 transportpapirer og arbejde med gaffeltruck i det omfang, der er mulighed  

 herfor.
I øvrigt kan eleven beskæftiges med lettere forefaldende, relevant  

 arbejde.
 3. Praktikperiode 4 - ca. 25 uger.
 Praktikperioden falder ca. 5 måneder efter 2. skoleperiode, og efter  

 at eleven har erhvervet kørekort til lastbil.
Eleven beskæftiges i hovedsagen med det i den forudgående skoleperiode  

 indlærte.
I særlig grad bør der lægges vægt på kørsel med sololastbil og i  

 det omfang, det er muligt ved arbejde med lastbilmonteret kran til og med 18  

 tm.
Endvidere bør eleven beskæftiges i en periode på ca. 4 uger med lettere  

 administrativt arbejde f.eks. behandling af transportpapirer.
Såfremt det er  

 muligt tillige med edb.
 4. Praktikperiode 5 - ca. 22 uger.
 Praktikperioden falder ca. 14 måneder efter 2. skoleperiode, og efter  

 at eleven har erhvervet kørekort E.
Eleven har nu opnået alle grundlæggende kvalifikationer som chauffør,  

 incl. kørekort til kategori E, og bør beskæftiges bredt for opnåelse af  

 rutine inden for lærepladsens chaufførmæssige arbejdsområder.
Eleven er  

 fortsat under fagkyndigt opsyn, men kan sættes til at udføre mindre,  

 selvstændige transportopgaver i forhold til sit uddannelsesmæssige stade.
 5. Praktikperiode 6 - ca. 17 uger.
 Praktikperioden falder ca. 20 måneder efter 2. skoleperiode.
Eleven har nu gennemgået sit specialemodul og været på studietur i  

 udlandet.
Eleven skal have lejlighed til at udføre selvstændige  

 transportopgaver, gerne inden for det område, som specialemodulet har  

 omfattet.
Eleven skal i det sidste praktikophold opnå den fornødne  

 selvstændighed, der skal til for at kunne varetage hvervet som chauffør.
1. Praktikperiode 2 - ca. 5 uger Eleven skal i denne periode opnå et grundlæggende kendskab til  

 virksomheden og de forskellige arbejdsfunktioner, idet det dog bør undgås, at  

 han/hun deltager i tungt håndteringsarbejde.
2. Praktikperiode 3 - ca. 5 uger Praktikperioden falder ca. 3 måneder efter 2. skoleperiode, og efter  

 at eleven har erhvervet gaffeltruck-certifikat.
Eleven skal under dette ophold opnå rutine i betjening af og arbejde med  

 gaffeltruck, hvor det er muligt.
Eleven skal, hvor det er muligt, opnå rutine  

 i kørsel med bil u/3500 kg, fx. ved at udføre servicefunktioner med varevogn.  

 Eleven kan deltage i lettere håndtering og i øvrigt udføre forefaldende  

 arbejde.
3. Praktikperiode 4 - ca. 40 uger Praktikperioden falder ca. 7 måneder efter 2. skoleperiode.
Eleven deltager i håndtering af almindeligt bohave, pakning til flytning  

 ad landevej og pakning og emballering til forsendelse.
Eleven deltager i  

 stuvning af flyttevogn og containere samt opstilling på magasin.
Eleven skal  

 have indsigt i det hertil hørende papirarbejde.
Eleven skal i løbet af  

 perioden beskæftiges 10-20 arbejdsdage i virksomhedens administration og bør  

 desuden deltage i besigtigelse og planlægning af nogle flytteopgaver.
4. Praktikperiode 5 - ca. 14 uger Praktikperioden falder ca. 17 måneder efter 2. skoleperiode, og efter  

 at eleven har erhvervet kørekort til lastbil.
Eleven skal opnå rutine i kørsel med lastbil o/3500 kg.
Hvor det er  

 muligt, beskæftiges eleven desuden ved lastbilmonteret kran 8-18 tm, som  

 kranfører og ved anhugning.
Eleven deltager i vedligeholdelse af køretøj, og  

 andet transportudstyr.
Eleven bør i perioden beskæftiges med selvstændige  

 transportopgaver.
5. Praktikperiode 6 - ca. 15 uger Praktikperioden falder ca. 21 måneder efter 2. skoleperiode.
Eleven opnår rutine i kørsel med påhængsvogn, hvor dette er muligt.
Eleven  

 deltager i arbejde med flytteelevator eller andet teknisk hjælpeudstyr, såvel  

 opstilling som praktisk brug, hvor dette er muligt.
Eleven deltager i  

 håndtering af tungt gods, dog under hensyntagen til elevens fysiske  

 udvikling.
Hvor det er muligt, deltager eleven desuden i trapning af tungt  

 gods.
Eleven skal i denne periode opnå den selvstændighed, der skal til for  

 at kunne varetage hvervet som flyttearbejder.
 § 18.  Det lokale uddannelsesudvalg kan fastsætte  

 nærmere vejledende retningslinier om praktikuddannelsens gennemførelse for  

 skolens elever, jf. hovedbekendtgørelsen.
§ 19.  Virksomheden meddeler i en erklæring ved  

 afslutningen af en praktikperiode, undtagen den sidste, til skolen og eleven,  

 hvilke arbejdsområder og funktioner eleven har været beskæftiget med i  

 praktikperioden.
I denne erklæring anføres endvidere, om praktikvirksomheden  

 skønner, at eleven har særlige behov med hensyn til skoleundervisning.
 Stk. 2.  Virksomheden udsteder en praktikerklæring i  

 overensstemmelse med hovedbekendtgørelsen, når praktiktiden i en virksomhed  

 er afsluttet.
 Stk. 3.  Det faglige udvalg udfærdiger i  

 overensstemmelse med hovedbekendtgørelsen blanketter til brug for de  

 erklæringer, som er nævnt i stk. 1, samt blanketter til brug for de  

 erklæringer, som er nævnt i stk. 2, jf. hovedbekendtgørelsen.  

 Praktikvirksomheden kan rekvirere blanketterne på skolen.
 Bedømmelse m.v.
Skolens bedømmelse § 20.  I forbindelse med undervisningens gennemførelse  

 foretager skolen en løbende bedømmelse af eleven i overensstemmelse med  

 skolebedømmelsesplanen, jf. hovedbekendtgørelsen.
 Stk. 2.  Formålet med den løbende bedømmelser er at  

 hjælpe og vejlede eleverne samt foretage en evaluering af undervisningens  

 indhold og metoder.
 Stk. 3.  Den løbende bedømmelse finder sted ved jævnlig  

 konsultation mellem lærer og elev.
 § 21.  Ved en skoleperiodes afslutning udsteder skolen  

 eksamensbevis for grundfag, specialefag og valgfag, som er afsluttet med  

 eksamen i den pågældende skoleperiode.
 Stk. 2.  For de fag, der i en skoleperiode er afsluttet  

 uden eksamen, udsteder skolen bevis for den gennemførte undervisning med  

 angivelse af en karakter som udtryk for elevens standpunkt i faget i forhold  

 til undervisningens mål.
 Stk. 3.  For de fag, der ikke er afsluttet i den  

 pågældende skoleperiode, giver skolen en karakter som udtryk for elevens  

 standpunkt i forhold til målene for den gennemførte undervisning.
Skolevejledning § 22.  Skolen udsteder en skolevejledning ved  

 afslutningen af en skoleperiode.
Gennemføres flere skoleperioder uden  

 mellemliggende praktik, udstedes skolevejledning dog først i forbindelse med  

 elevens overgang til uddannelse i en praktikvirksomhed.
Skolevejledningen  

 skal så omfatte de netop gennemførte skoleperioder.
Vejledningen udleveres  

 til eleven og praktikvirksomheden, jf. dog stk. 3.
Stk. 2.  Efter sidste skoleperiode udsteder skolen en  

 skolevejledning, hvis betingelserne for udstedelse af skolebevis, jf. § 26,  

 ikke er opfyldt.
Endvidere kan skolen udstede en skolevejledning efter sidste  

 skoleperiode med angivelse af elevens eventuelle behov for supplerende  

 oplæring i praktikvirksomheden.
Stk. 3.  Hvis eleven har gennemført 2. skoleperiode uden  

 forudgående praktikuddannelse, udstedes skolevejledning alene til eleven.
Der  

 skal dog altid udstedes skolevejledning efter 2. skoleperiode.
Skolens afsluttende bedømmelse § 23.  Eksamen afholdes efter reglerne i  

 eksamensbekendtgørelsen.
 Stk. 2.  Skolen afholder eksamen i grundfag.
 Stk. 3.  I speciale Chauffør afholdes een samlet eksamen  

 i specialefagene A-E.
 Stk. 4.  I speciale Flyttearbejder afholdes een samlet  

 eksamen i specialefagene A-H.
 Stk. 5.  I de fag, hvor der ikke afholdes eksamen, giver  

 skolen en standpunktskarakter i forhold til målene for undervisningen, jf. §§  

 9-11.
 § 24.  Eksamen afholdes som en helhedsorienteret  

 kombination af en mundtlig og en praktisk prøve, jf. § 8 i  

 eksamensbekendtgørelsen.
 Stk. 2.  Opgaverne stilles af skolen efter samråd med  

 det lokale uddannelsesudvalg.
 Stk. 3.  Opgaverne til den mundtlige og den praktiske  

 prøve skal have en tæt sammenhæng og gives samtidig.
 Stk. 4.  Til den mundtlige og den praktiske prøve gives  

 der tilsammen en forberedelsestid på 1 time inden eksamens påbegyndelse.
 Stk. 5.  De hjælpemidler, der normalt anvendes i  

 undervisningen, skal være til elevernes rådighed, ligesom eleven kan  

 medbringe egne notater.
 Stk. 6.  Den praktiske prøve afholdes efter den  

 mundtlige og har en varighed på 1 til 2 timer.
 Stk. 7.  Bedømmelsen foretages for den mundtlige og  

 praktiske prøve som helhed efter § 25, stk. 2.
Karakterskala § 25.  Ved bedømmelsen i grundfag og valgfag anvendes  

 13-skalaen i overensstemmelse med beskrivelsen i eksamensbekendtgørelsen.
 Stk. 2.  I områdefag og specialefag anvendes følgende  

 skala:
 Meget tilfredsstillende.
 Tilfredsstillende.
 Mindre tilfredsstillende.
 Ikke tilfredstillende.
 Stk. 3.  Hvis eleven modtager bedømmelsen »ikke  

 tilfredsstillende«, er faget ikke bestået.
Skolebevis § 26.  Når samtlige skoleperioder er gennemført,  

 udsteder skolen et skolebevis.
Stk. 2.  Det er dog en betingelse for udstedelse af  

 skolebevis, at eleven Uddannelsesbevis § 27.  Uddannelsesbevis udstedes af det faglige udvalg  

 og affattes i overensstemmelse med hovedbekendtgørelsen.
 Ikrafttrædelses- og overgangsbestemmelser  

 m.v.
 § 28.  Bekendtgørelsen træder i kraft den 22.  

 september 1993.
Stk. 2.  Bekendtgørelse af 7. december 1990 om  

 chaufføruddannelsen ophæves. (* 1) Undervisningsministeriet, den 10.  

 september 1993 Ole Vig Jensen / Finn Møller Larsen (* 1) Bekendtgørelsen er ikke optaget i Lovtidende, jf. anordning nr. 746  

 af 8. november 1990, men forefindes i Retsinformation.
