Cirkulære om retningslinjer  

 for skatteansættende myndigheders registrering af ressourceanvendelse,  

 omsætningstal og kontrolprocesser ved selskabsligningen*  ) Disse retningslinjer om registrering af  

 ressourceanvendelsen og omsætningstal gælder for kommuner, der er  

 beskæftiget med selskabsligningen og told- og skatteregioner.
Ressourceanvendelsen (tidsforbrug pr. sag) Ressourceanvendelsen opgøres  

 som nettotidsforbruget i minutter pr. sag.
Det er den faktisk anvendte tid, der er medgået til  

 lignings- og revisionsprocessen, der skal medregnes.
Herom henvises  

 nærmere til den generelle beskrivelse af lignings- og  

 revisionsprocessen, jf. aftalen om ligning af juridiske personer, bortset fra  

 dødsboer, med dertil hørende administrative opgaver, bilag 2,  

 bilag B.
Tidsforbrug til klargøring, visitering og kontering medregnes  

 ikke.
 Det er kun det tidsforbrug, som er anvendt efter den 1.  

 oktober 1998, som kan medregnes.
 Tidsforbrug i forbindelse med ferie, orlov, sygdom,  

 uddannelse, herunder elevtimer, medregnes ikke.
 Tilsvarende medregnes der ikke tidsforbrug i forbindelse  

 med kursusdeltagelse, generelle mødeaktiviteter, frokost og pauser  

 mv.
 Tidsforbrug i forbindelse med møder, der relaterer  

 sig til den konkrete sag, skal medregnes.
 Tilsvarende medregnes tid, der er anvendt på  

 undersøgelse af lovgrundlag, retspraksis mv. i forbindelse med den  

 konkrete sag.
 Tid, der anvendes til generel ajourføring af faglig  

 viden, retspraksis mv., kan ikke medregnes.
Tidsforbruget opgøres som hovedregel ved en eksakt  

 registrering af det medgåede tidsforbrug pr. sag.
Såfremt det  

 ikke er muligt, opgøres tidsforbruget skønsmæssigt.
 Hvis samme skattesubjekt lignes for flere år, skal  

 der foretages en fordeling af det samlede tidsforbrug på de enkelte  

 indkomstår.
 Ved ligning af moder- og datterselskaber, der er  

 sambeskattede, skal tidsforbruget opgøres under ét hos  

 moderselskabet.
 Hvis et moder- og datterselskab, der ikke er sambeskattet,  

 lignes samtidigt, skal der ske individuel registrering af tidsforbruget  

 på hvert skattesubjekt.
 I tilfælde, hvor en hovedaktionær lignes  

 samtidig med hovedaktionærselskabet, skal den skatteansættende  

 myndighed som udgangspunkt skønne hvor stor en del af  

 ressourceforbruget, der vedrører ligningen af selskabet.
 Ved ligningen af et hovedaktionærselskab medregnes  

 den tid, som er anvendt på at identificere de skattemæssige  

 problemområder i selskabets regnskabsmateriale, der knytter sig til  

 hovedaktionærens selvangivelsesforhold.
 Tidsforbrug på den egentlige ligning af  

 hovedaktionæren herunder udarbejdelse af agter/kendelse og  

 bedømmelse af hovedaktionærens skattemæssige forhold, skal  

 ikke medregnes til selskabsligningen.
 Tidsforbrug, som bruges på oversendelse af  

 regnskaber og anden nødvendig dokumentation til den kommune, hvori  

 hovedaktionæren skattemæssigt er hjemmehørende, medregnes  

 til selskabsligningen.
 Tid, der anvendes i forbindelse med andre former for  

 udveksling af kontroloplysninger, anses for medgået til øvrige  

 administrative opgaver, og kan ikke medregnes ved ligningen af den enkelte  

 sag.
Omsætningstal Omsætningstallene er opgjort på baggrund af  

 selskabernes momsomsætning for kalenderåret 1996 fordelt på  

 de skatteansættende myndigheder (ud fra mandtalskommunerne).
 I omsætningstallene indgår  

 momsomsætningen fra såvel 98%-selskaberne som 2%-selskaberne.
 Omsætning fra fonde og foreninger, som er beskattet  

 efter reglerne i fondsbeskatningsloven, indgår ikke i  

 omsætningstallene.
 Momsomsætningen er opgjort efter overførelsen  

 af store selskaber til Selskabsrevisionsafdelingen i Told- og  

 Skattestyrelsen.
 I omsætningstallene medregnes både  

 omsætningen til det danske marked og eksportomsætningen.
 Omsætningen i sambeskattede selskaber er medregnet  

 ved moderselskabets mandtalskommune.
 Omsætningen fra danske selskabers aktiviteter i  

 filialer med fast driftssted i udlandet og omsætningen fra udenlandske  

 selskaber, der er omfattet af en eventuel sambeskatning med et dansk selskab,  

 er ikke medregnet i omsætningstallene.
 Omsætningstallene for perioden den 1/10-1998 til  

 31/12-1999 er opgjort på baggrund af momsomsætningen i  

 kalenderåret 1996 omregnet til 5 kvartaler.
Indberetning af omsætningstal Der skal ske indberetning af omsætning for alle  

 ligningsarter.
For selskaber indberettes den momspligtige  

 omsætning i det kontrollerede selskab, når der er foretaget en  

 kontrol efter en af de 3 kontrolprocesser.
Omsætningen for selskaber  

 indberettes i SSR-systemets felt 56.
 Har det pågældende selskab mv. ikke haft en  

 moms- eller lønsumsafgiftspligtig omsætning, indberettes der et  

 nul (»0«) i felt 56. Ved manglende indberetning vil der ske afvisning.
 Omsætningstallet uddrages af regnskabet, og vil  

 normalt svare til den moms- eller lønsumsafgiftspligtige  

 omsætning.
 Der indberettes en omsætning for hvert af de  

 kontrollerede indkomstår, idet kontrolresultater fra og med  

 indkomståret 1991 medregnes til målopfyldelsen.
 Har et selskab såvel moms- som  

 lønsumsafgiftspligtig omsætning, indberettes det største  

 af de to omsætningsbeløb.
 Ved samtidig kontrol af et eller flere selskaber under  

 sambeskatning indberettes den samlede omsætning under sambeskatningen  

 af den skatteansættende myndighed, hvor moderselskabet er  

 hjemmehørende.
 Såvel indenlandsk omsætning, som  

 eksportomsætning medregnes.
 Omsætning fra udenlandske selskaber, der er omfattet  

 af sambeskatningen, medregnes dog ikke i den kontrollerede omsætning.  

 Tilsvarende skal der ikke indberettes omsætning fra filialer med fast  

 driftssted i udlandet.
 Hvis et selskab driver virksomhed i fællesskab med  

 et andet selskab mv., kan den skatteansættende myndighed, der  

 kontrollerer den fælles virksomhed medregne den andel af  

 omsætningen fra den fælles virksomhed, som kan henføres  

 til det selskab, som henhører under den skatteansættende  

 myndighed.
 Hvis skatteansættelserne skal korrigeres i et andet  

 selskab, der indgår i fællesskabet, og dette selskab  

 henhører under en anden skatteansættende myndighed , skal denne  

 tilsvarende medregne den andel af omsætningen, der kan henføres  

 til dette selskab.
 Hvis de deltagende selskaber mv. hører under samme  

 skatteansættende myndighed, skal fælleskabets samlede  

 omsætning fordeles efter andelens størrelse på de enkelte  

 selskaber.
 For fonde og foreninger mv. indberettes  

 omsætningen manuelt i det kvartalsvise indberetningsskema A.
 Såfremt en fond ikke har haft moms- eller  

 lønsumsafgiftspligtig omsætning, men alene har indtægter i  

 form af renter og afkast på aktier mv., indberettes den samlede sum,  

 som fonden har udloddet eller udbetalt i form af legater mv.
 I øvrigt henvises til de retningslinjer, der  

 gælder for selskaber.
Valg af kontrolprocesser - sambeskattede selskaber De enkelte kontrolprocesser, »ligningsmæssig  

 gennemgang«, »partiel revision« og »revision« fremgår af vedlagte  

 bilag.
 Ved ligningen af sambeskattede selskaber registreres  

 resultatet, herunder den valgte kontrolproces, under ét hos  

 moderselskabet.
Kontrolprocessen revision forudsætter en revision af  

 alle selskaberne under sambeskatningen.
Der er dog mulighed for - ud fra en  

 konkret risikovurdering - at fravælge selskaber, der ikke skal  

 indgå i revisionen.
Fravalget af selskaber skal vurderes og kommenteres  

 i relation til de øvrige selskaber, som er omfattet af  

 sambeskatningen.
 Hvis den skatteansættende myndighed alene ligner et  

 enkelt af de sambeskattede selskaber efter kontrolprocessen revision, uden  

 fravalg som nævnt ovenfor, registreres kontrolresultatet som en partiel  

 revision af alle selskaberne under sambeskatningen.
 Den skatteansættende myndighed kan i den  

 årlige redegørelse omtale omfanget af gennemførte  

 revisioner i moder- eller datterselskaber, der ikke må registreres som  

 revisioner i SSR-systemet.
 Hvis den skatteansættende myndighed ligner et enkelt  

 selskab under sambeskatning efter kontrolprocessen partiel revision,  

 registreres kontrolresultatet som en partiel revision af alle selskaberne  

 under sambeskatningen.
 Selskaber mv. som flytter - indberetning af tidligere  

 indkomstår.
 Hvis et selskab mv. er flyttet og dermed henhører  

 under en ny skatteansættende myndighed med virkning for  

 indkomståret 1998, er det den nye skatteansættende myndighed, der  

 er autoriseret til at foretage indberetning af skatteansættelser for de  

 tidligere indkomstår.
 Såfremt den tidligere skatteansættende  

 myndighed har lignet et eller flere indkomstår, skal denne myndighed  

 registrere ligningsresultaterne manuelt i det kvartalsvise  

 indberetningsskema, samt på ligningsomslaget.
 Den skatteansættende myndighed, der er autoriseret,  

 anmodes herefter om at foretage indberetningen på grundlag af  

 ligningsomslaget.
 Der henvises nærmere til Told- og Skattestyrelsens  

 brev til kommunerne om indberetning af ansættelser for tidligere  

 indkomstår, udsendt uge 47, j.nr. 99/98-046-000151. Indholdet heraf er  

 udsendt til regionerne som intern meddelelse den 17. november 1998.
 Det bemærkes, at den skatteansættende  

 myndighed, der har indberettet et kontrolresultat på vegne af en anden  

 skatteansættende myndighed, manuelt skal fradrage dette kontrolresultat  

 ved opgørelsen af sine egne kontrolresultater mv. for perioden.
Told- og Skattestyrelsen, den 29. januar  

 1999 Frantz Howitz /Kirsten Otbo Bilag Kontrolprocesserne Ligningsmæssig gennemgang Ved ligningsmæssig gennemgang forstås kontrol-  

 og ligningshandlinger, der foretages efter visitering, og som indebærer  

 en skattemæssig stillingtagen til enkeltposter i  

 selvangivelsen/regnskabet.
Stillingtagen forudsættes gennemført  

 på det formelle plan i relation til gældende lovgivning uden  

 dyberegående kontrol af det materielle grundlag.
 Den ligningsmæssige gennemgang skal omfatte kontakt  

 til selskabet, selskabets repræsentant, andre myndigheder, penge-,  

 realkredit-, pensionsinstitutter eller samhandelspartnere m.v. efter  

 skattekontrolloven og andre forvaltninger internt i kommunen til oplysning af  

 sagen.
 Aktiviteten ligningsmæssig gennemgang kan initieres  

 såvel på grundlag af interne vurderinger, som på grundlag  

 af eksterne i form af systemadviseringer og henvendelser fra andre  

 myndigheder eller fra selskabet m.v.
Revision Ved en revision forstås handlinger, der under hensyn  

 til væsentlighed og risici, er nødvendige for at erhverve en  

 begrundet overbevisning om, at selskabets vare- og pengestrømme er  

 korrekt registreret.
 Hertil kommer handlinger i forbindelse med  

 undersøgelse af, om aktivernes ejendomsforhold er korrekte,  

 værdiansættelse og tilstedeværelse, samt korrekt  

 registrering-/angivelse af kapitaltilvejebringelse.
 Revisionens formål er at undersøge, om  

 retsgrundlaget (subjektiv skattepligt) for skattepligt er til stede, og om  

 selskabets skattepligtige indkomst (objektiv skattepligt) er opgjort i  

 overensstemmelse med gældende skatteregler.
 Ved revision skal der være opklarende kontakt til  

 selskabet, selskabets repræsentant, andre myndigheder, penge-,  

 realkredit-, pensionsinstitutter eller samhandelspartnere m.v. efter  

 skattekontrolloven og andre forvaltninger internt i kommunen, til oplysning  

 vedrørende selve regnskabsgrundlaget.
 Desuden skal revisionen omfatte en gennemførelse af  

 revisionsmæssige arbejdsprocedurer vedrørende selve  

 regnskabsgrundlaget med henblik på konstatering af eventuelle  

 materielle og formelle fejl og lovovertrædelser.
 Selskaber, der tages op til revision, skal vurderes ud fra  

 kriterier om væsentlighed og risici, således at samtlige  

 hovedposter, herunder fravalgte hovedposter, bliver vurderet og kommenteret i  

 relation til en helhedsbedømmelse.
 Revision vil typisk vedrøre nedennævnte  

 hovedposter:
Omsætning Varekøb Igangværende arbejder Lønninger Omkostninger Afskrivninger Finansielle indtægter/udgifter Immaterielle anlægsaktiver Materielle anlægsaktiver Omsætningsaktiver Gæld Egenkapitalen Skattemæssige korrektioner.
Partiel revision Partiel revision dækker de kontrolformer, der ikke  

 falder ind under arbejdet for ligningsmæssig gennemgang eller  

 revision.
Partiel revision omfatter revision af en eller flere af  

 regnskabets hovedposter.
Fravalg af delposter under en hovedpost skal i givet  

 fald kommenteres.
 Ved partiel revision skal der være opklarende  

 kontakt til selskabet, selskabets repræsentant, andre myndigheder,  

 penge-, realkredit-, pensionsinstitutter eller samhandelspartnere m.v. efter  

 skattekontrolloven og andre forvaltninger internt i kommunen, til oplysning  

 vedrørende selve regnskabsgrundlaget.
