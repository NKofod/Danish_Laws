Erstatningsansvarsloven § 26  forbrydelser mod kønssædeligheden m.v., nævnets j.nr. 17-520-11456 Den 16-årige ansøger blev på vej hjem passet op af en 12-årig skadevolder, som truede ansøger med en kniv til at følge med ind i en baggård.
Her truede skadevolder ansøger til bl.a. at tage sit tøj af, masturbere foran ham samt yde oralsex på skadevolderen.
Politiet fandt frem til en 12-årig dreng, der passede på signalementet på gerningsmanden.
Politiet besluttede imidlertid at standse efterforskningen, idet den 12-årige dreng var under den kriminelle lavalder på gerningstidspunktet.
Nævnet fandt forholdet omfattet af offererstatningsloven og tilkendte ansøger 20.000 kr. i godtgørelse for tort.
Ved fastsættelsen af godtgørelsens størrelse lagde nævnet på den ene side vægt på, at ansøger blev truet med en kniv, at skadevolder havde sparket ansøger hårdt i ryggen og maven, og at ansøger var fuldt afklædt under episoden.
På den anden side lagde nævnet vægt på, at ansøger ydede oralsex på skadevolderen i ganske få sekunder, fordi skadevolder opgav og undløb efter, at ansøger lod som om, han skulle kaste op.
