Nr BSF 72 Forslag til folketingsbeslutning om en fælles offentlig inkassovirksomhed Fremsat af Pia Gjellerup (S) Hans Erenbjerg (S) Ove Fich (S) Klaus  

 Hækkerup (S) Karen Jespersen (S) Lykketoft (S) Anne-Marie Meldgaard (S) Lone  

 Møller (S) Stavad (S) den 23. april 1991 Folketinget pålægger regeringen inden den 1. januar 1992 at gennemføre forhandlinger med kommuner og amtskommuner om etablering af en fælles offentlig inkassovirksomhed.
 Med henblik på at inkassovirksomheden kan indlede sit arbejde hurtigst  

 muligt og senest den 1. januar 1993, skal regeringen give Folketinget en  

 redegørelse for de nødvendige administrative institutioner hurtigst muligt  

 efter forhandlingernes afslutning og inden den 1. februar 1992. Eventuelle  

 nødvendige lovforslag skal fremsættes, så de kan vedtages i folketingsåret  

 1991-92.
 Forhandlingerne skal omfatte følgende punkter:
a. placering af lokale enheder og deres personale, b. fordeling af ansvarsområder på de enkelte enheder og disses samarbejde, c. fordeling af udgifter mellem de offentlige parter og d. inddækningsrækkefølge for de omhandlede fordringer.
Bemærkninger til forslaget Almindelige bemærkninger Der er efter gældende lovgivning og praksis en lang række forskellige  

 instanser der opkræver restancer til det offentlige.
I 1990 var der tale om  

 mere end 100 restancearter fordelt på mere end 1,2 mio. fordringer.
Omkring  

 50 forskellige myndigheder tilrettelægger deres inddrivelse af de ca. 34 mia.  

 kr., der skyldtes pr. 1. april 1991, på grundlag af regler i 30-40  

 forskellige love og bekendtgørelser.
Igennem de seneste år er de offentlige tilgodehavender hos borgere og  

 virksomheder steget betydeligt.
Der er tale om en udvikling, hvor der både er  

 færre betalingsmuligheder grundet en generel økonomisk afmatning i samfundet  

 og færre muligheder for at inddrive de udestående fordringer.
Det er ikke  

 acceptabelt, at der nu er oparbejdet restancer på mere end 30 mia. kr.  

 Beslutningsforslaget skal ses i sammenhæng med beslutningsforslag nr.
B 73 om  

 en inddrivelseslov og beslutningsforslag nr.
B 71 om erhvervsbegrænsninger  

 som følge af restance til det offentlige.
Den samlede målsætning er:
 I Øget inddrivelseseffekt.
 II Fjernelse af dobbeltadministration.
 III Enklere forhold for skyldnere.
 IV Ensartede regler for gebyrer, renteberegning, afdragsordninger,  

 afskrivning, genoptagelse, modregning, udlæg m.v.
 V Øget retssikkerhed i samfundet gennem ligebehandling og effektivitet.
 Nærværende beslutningsforslag omhandler etableringen af en fælles  

 offentlig inkassovirksomhed til erstatning af de mange organer, der i dag er  

 beskæftiget med at opkræve tilgodehavender hos borgere og virksomheder.
 Inkassovirksomhedens opgave er at inddrive samtlige offentlige  

 tilgodehavender, der er endelige, og som ikke er indbetalt inden den  

 fastsatte betalingsfrist.
Inkassovirksomheden er berettiget til at begære tvangsauktion over såvel  

 løsøre som fast ejendom.
Tvangsauktion foretages efter reglerne herom i  

 retsplejelovens kapitler 49-52. Der henvises iøvrigt til  

 Statsskattedirektoratets cirkulære nr. 27 af 12. august 1987 om kommunernes  

 opgaver ved udlæg i og tvangsauktion over fast ejendom m.v.
Disse regler  

 omformuleres til anvendelse for den fælles offentlige inkassovirksomhed.  

 Inkassovirksomheden er endvidere berettiget til at varetage det offentliges  

 interesser i forbindelse med en skyldners betalingsstandsning, gældssanering,  

 tvangsakkord eller konkurs.
Der henvises i øvrigt til reglerne i  

 Statsskattedirektoratets cirkulære nr. 7 af 28. februar 1986 om  

 betalingsstandsning, nr. 40 af 29. august 1988 om gældssanering og nr. 50 af  

 1. december 1987 om kreditorordninger, hvilke regler omformuleres til  

 anvendelse for den fælles offentlige inkassovirksomhed.
Gennem en samling af virksomheden opnås en betydelig større mulighed for  

 at sætte ind over for de skyldnere, der oparbejder restancer på mange  

 områder, og som i dag synes at have udviklet særdeles effektive metoder til  

 at undgå at betale de skyldige beløb.
I forhold til disse skyldnere vil der  

 ske en væsentlig effektiviseering.
I forhold til de skyldnere, der har restancer flere steder, uanset om det  

 er svigtende betalingsvilje eller -evne, vil en fælles inkassovirksomhed  

 kunne forenkle administrationen, således at registrering af restancer,  

 opfølgning og inddrivelse samt endelig afregning kan gøres samlet for den  

 enkelte skyldner.
Herved undgås, at en række offentlige myndigheder  

 sideløbende møder frem til eksempelvis møder i forbindelse med  

 betalingsstandsning og lignende.
Den enkelte skyldner vil få en bedre behandling ved kun at skulle forholde  

 sig til een offentlig kreditor.
En skyldner vil een gang for alle kunne  

 aftale en afdragsordning, der bringer restancerne ud af verden frem for, som  

 det gælder i dag, at skulle kæmpe med flere offentlige kreditorer, der ikke  

 indretter sig efter hinanden.
Dette sammenholdt med, at en samlet  

 inkassovirksomhed vil sikre, at alle restanter kan blive behandlet lige  

 effektivt, vil øge retssikkerheden i samfundet.
De i beslutningsforslag nr.
B 73 om en inddrivelseslov foreslåede regler  

 om ensartet fremgangsmåde ved inddrivelsen af de forskellige restancetyper  

 betinger en fælles inkassovirksomhed.
Det samme gælder anvendelsen af  

 reglerne i beslutningsforslag nr.
B 71 om erhvervsbegrænsninger som følge af  

 restance til det offentlige.
Endelig forudsættes en samling af de forskellige eksisterende edb-registre  

 og -systemer at finde sted i fortsættelse af de undersøgelser, der allerede  

 er iværksat herom.
Effektiviseeringen af de mange edb-systemer vil få den  

 optimale virkning, såfremt der bliver en enkelt myndighed, der skal betjene  

 dem.
Bemærkninger til forslagets enkelte punkter a.
Placering af lokale enheder Af hensyn til det overordnede ansvar for inkassovirksomheden synes det  

 mest rimeligt at have som udgangspunkt, at virksomheden skal være statslig og  

 placeret under eksempelvis Finansministeriet.
Det må imidlertid bero på  

 belysningen i forhandlingerne, om mulighederne for at gennemføre forslagets  

 målsætninger om øget effektivitet kan forventes varetaget mere  

 hensigtsmæssigt på anden måde, hvilket vil sige i kommunalt regi.
Forslagsstillerne tænker sig, at de enkelte enheder af inkassovirksomheden  

 under alle, omstændigheder placeres lokalt.
Der kunne være god grund til at  

 pege på de kommunale enheder eller, hvor der er tale om mindre kommuner, et  

 samarbejde dækkende flere kommuner.
Det er afgørende at sikre balancen mellem  

 en rimelig sagsmængde i de enkelte enheder og det afgørende kendskab til  

 lokale forhold, som giver mulighed for en tidlig indgriben i sager, hvor der  

 kan imødeses restancer.
Det er en betingelse for en forsvarlig virksomhed, at der gøres brug af de  

 medarbejdere, der i såvel kommunalt (bl.a. pantefogederne) som statsligt  

 (bl.a. toldfogderne) regi har oparbejdet en ekspertise i at inddrive  

 restancer.
Sideløbende med forhandlingerne mellem de offentlige parter er det  

 således nødvendigt at inddrage medarbejderne og deres organisationer i  

 gennemførelsen af initiativerne, således at virksomheden sikres den bedst  

 mulige start og fortsættelse.
 Det har været helt uforsvarligt at gennemføre bl.a. en beskeden  

 forskydning af restanceopgaverne fra kommunere til staten, som det skete ved  

 gennemførelsen af L 6 og L 7 om skattemyndighedernes organisationer og  

 opgaver m.v. (skattestyrelsesloven), se Folketingets forhandlinger 1989-90,  

 sp. 68, 279, 3381 og 3742 samt tillæg A, sp. 193, og om ændring af  

 forskellige skatte- og afgiftslove (kommuneaftalen), sambehandlet med L 6  

 (tillæg A, sp. 281) med en reduktion af personalet på 560 årsværk til følge.  

 Resultatet har været, at der overalt fra kommuner i landet meldes om, at det  

 er umuligt at varetage det daglige arbejde på forsvarlig vis.
 Dette forhold skal rettes op, hvis der skal genskabes troværdighed i det  

 offentlige inkassoarbejde; her hjælper det ikke afgørende at samle de mange  

 opgaver i den fælles virksomhed.
b.
Fordeling af ansvarsområder I forbindelse med aftale om placeringen af de lokale enheder i  

 virksomheden vil det være hensigtsmæssigt, om det nøjere kunne aftales,  

 hvilken afgrænsning af ansvarsområder der skal gælde for den enkelte enhed.  

 Hertil kommer naturligvis aftale om samarbejdsrelationer.
Som en model for  

 ansvarsfordeling kunne tænkes, at man tager udgangspunkt i de personer, der  

 har bopæl i, og de virksomheder, der har hjemsted i det givne geografiske  

 område.
Der vil efterfølgende være tale om samarbejde bl.a. angående personer  

 knyttet til en virksomhed på tværs af geografiske grænser og om personer og  

 virksomheder, der flytter i den periode, hvori der er en restance.
c.
Fordeling af udgifter De i beslutningsforslag nr.
B 73 om en inddrivelseslov angivne gebyrer  

 medgår til driften af den fælles inkassovirksomhed. Øvrige udgifter fordeles  

 på de enkelte offentlige parter med den samme procent som den enkelte part  

 har andel i de inddrevne beløb, når bortses fra forrentning.
d.
Inddækningsrækkefølge Der er i dag en aftale om en inddækningsrækkefølge, der anvendes i en  

 række sammenhænge bl.a. i de tilfælde, hvor der er modregningsberettigede  

 beløb.
Denne aftale skal udbygges, således at enhver restance til en offentlig  

 myndighed er medtaget.
Der vil herefter ikke være problemer med afgørelse af  

 placeringen af indbetalte beløb fra en borger eller virksomhed.
Aftalen skal suppleres med bestemmelser om afregning af forrentningen for  

 de enkelte tilgodehavender.
En mulighed kunne være, at forrentningen af det  

 samlede tilgodehavende inddækkes forud for de enkelte tilgodehavender, og at  

 rentebeløbet deles mellem de offentlige parter i forhold til den andel, den  

 enkelte part har i de samlede tilgodehavender.
Administrative, personale- og budgetmæssige konsekvenser En række forskellige kontorer og afdelinger hos de enkelte offentlige  

 parter vil skulle nedlægges ved flytning af opgaverne til den fælles  

 inkassovirksomhed.
Der skal skabes plads til den fælles inkassovirksomheds  

 arbejdsopgaver i de enheder, som måtte blive resultatet af aftalen mellem de  

 offentlige parter.
Forslagsstillerne tænker sig, at der som udgangspunkt  

 kunne være tale om kommunale kontorer eller, hvor der af forskellige grunde  

 er pladsmangel, i passende beliggende statslige bygninger i det pågældende  

 område.
I forbindelse med placeringen af de enkelte enheder forudsættes det  

 aftalt, hvilken driftsomkostning der beregnes pr. medarbejder i  

 »lokaleleje«.
Aftalen mellem de enkelte offentlige parter skal kunne undergives  

 revisionen efter aftalens egen bestemmelse, eksempelvis hvert andet år.
Det  

 forudsættes, at der i indkøringsfasen etableres en følgegruppe med  

 repræsentanter for de offentlige parter og personaleorganisationerne til at  

 indsamle og bearbejde erfaringerne med etableringen af den fælles  

 inkassovirksomhed.
Følgegruppens materiale og eventuelle forslag skal  

 medtages ved de første revisioner af aftalen.
Beslutningsforslaget giver i sig selv ikke anledning til ansættelse af  

 yderligere personale.
Såfremt man skulle være tilfreds med den nuværende  

 udvikling i restancemængden, vil gennemførelse af den fælles  

 inkassovirksomhed kunne give anledning til anvendelse af færre  

 personaleressourcer end i dag, da en hel del dobbeltadministration og  

 korrespondance myndighederne imellem undgås.
Dette vil imidlertid direkte  

 modvirke hensigten med beslutningsforslaget og de samtidigt hermed fremsatte  

 beslutningsforslag.
Det er derfor nødvendigt at fastholde det nuværende  

 personale, der hos de enkelte myndigheder er beskæftiget med de af den fælles  

 inkassovirksomhed omfattede opgaver, blot med en overflytning.
Det kunne  

 derudover være relevant at få belyst, hvorledes en tilførsel af  

 personaleressourcer på det fremtidige grundlag yderligere vil påvirke  

 restanceinddrivelsen.
Inkassomedarbejdere fra en række forskellige arbejdssteder i landet  

 vurderer, at der med gennemførelse af sagsbehandlingsforbedringer og  

 systemændringer som aftalt i forbindelse med den såkaldte kommuneaftale vil  

 kunne ske en overførsel af op til 250 medarbejdere til det egentlige  

 restancearbejde.
Det skal bemærkes, at kommuneaftalen opererer med  

 nedlæggelse af 560 stillinger uden overførsel til relevante arbejdsopgaver.  

 En gennemførelse af aftalen uden nedlæggelse af stillinger og tilbageførsel  

 af det personale, der allerede er fjernet fra restanceområdet, vil således  

 over en periode kunne stabilisere situationen.
Det er vurderingen, at det vil  

 være nødvendigt at tilføre personaleressourcer og ressourcer til en  

 forbedring af edb-systemerne, hvis restancerne skal nedbringes og en  

 tilsvarende situation hindres i at opstå på ny.
Forslaget har ikke umiddelbart provenumæssige konsekvenser eller  

 konsekvenser for de samlede offentlige bevillinger, idet der er tale om en  

 række overflytninger af ressourcer imellem forskellige myndigheder.
På lidt  

 længere sigt vil en effektivisering af restanceinddrivelsen vise sig ved  

 færre afskrivninger og en bedre forrentning af de udestående fordringer.  

 Samlet vil dette betyde en bedret offentlig indtjening og likviditet.
