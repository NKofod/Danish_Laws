Skriftlig fremsættelse (17. november 1999) Indenrigsministeren (Thorkild Simonsen):
 Herved tillader jeg mig for Folketinget at  

 fremsætte:
 Forslag til lov om ændring af lov om kommunal  

 indkomstskat. (Ophævelse af kommunal beskatning af  

 statsinstitutioner).
(Lovforslag nr.
L 95).
 Lovforslagets hovedindhold er at ophæve den adgang,  

 kommunerne ifølge lov om kommunal indkomstskat har til at  

 opkræve kommunal indkomstskat af visse indtægter hos staten og  

 dens institutioner, navnlig af indtægter fra udlejningsejendomme.
Lovforslaget vil indebære en årlig  

 mindreindtægt for de enkelte kommuner.
Ifølge kommunernes  

 regnskaber for 1998 var den samlede kommunale indtægt af skatten af  

 statsinstitutioner ca. 9,5 mio. kr.
 For de statsinstitutioner, der hidtil har betalt skatten,  

 vil der være tale om en tilsvarende besparelse ved skattens  

 bortfald.
 Kommunerne under ét vil dog blive kompenseret for  

 provenutabet i medfør af Det Udvidede Totalbalanceprincip.
 Idet jeg i øvrigt henviser til lovforslaget med  

 tilhørende bemærkninger, tillader jeg mig at anbefale forslaget  

 til hurtig og velvillig behandling i det høje Ting.
