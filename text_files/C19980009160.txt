(Til samtlige kommuner og amtskommuner  

 m.fl.) Indholdsfortegnelse Indledning Kapitel 1 Lovgrundlaget for retten til hjælp efter lov om aktiv  

 socialpolitik (tidligere bistandsloven) og indretninger af udlændinge Lov om aktiv socialpolitik 3 og 4 Lovligt ophold efter udlændingelovgivningen Udlændinge, der har opholdsret, men ikke behøver opholdstilladelse eller  

 -bevis Udlændinge, der behøver opholdstilladelse, og administrationen heraf Kapitel 2 Udlændinges ret til hjælp efter lov om aktiv socialpolitik  

 (tidligere bistandsloven) Udlændinge uden opholdstilladelse eller -bevis Udlændinge med opholdstilladelse eller -bevis Om den hjælp, der kan ydes til udlændinge Kapitl 3 Indberetning efter lov om aktiv socialpolitik 3, stk 4 Vedvarende hjælp til forsørgelse »Lovligt og med henblik på varigt ophold« Nordiske statsborgere uden opholdstilladelse eller - bevis Udlændinge med opholdstilladelse eller -bevis Udlændinge, der ikke hjemsendes, skal ikke indberettes Særlige forhold af betydning for afgørelsen om hjemsendelse Den Sociale Sikringsstyrelses behandling af indretningen Afgørelse om hjemsendelse Indledning Socialministeriet har i længere tid - i løbende samarbejde med  

 Indenrigsministeriet - arbejdet på en samlet vejledning til kommunerne om 1. hjælp til udlændinge efter bistandsloven/ lov om  

 aktiv socialpolitik, herunder kontanthjælp.
 2. indberetninger efter bistandslovens § 4/ lov om  

 aktiv socialpolitik § 3, når der ydes vedvarende hjælp til udlændinge.
 3. kommunernes medvirken i sager om  

 familiesammenføring efter udlændingeloven m.v.
 4. kommunernes rolle i sager om dispensation for eller  

 udstedelse af garantierklæringer i henhold til udlændingeloven m.v.
Kort efter udarbejdelsen af et udkast til en sådan vejledning fremsatte  

 indenrigsministeren imidlertid den 17. december 1997 forslag til lov om  

 ændring af udlændingeloven, straffeloven og ægteskabsloven (tidsubegrænset  

 opholdstilladelse, asyl, familiesammenføring og udvisning m.v.) og forslag  

 til lov om integration af udlændinge i Danmark.
Forslagene er genfremsat i 2.  

 samling af Folketingsåret 1997-98 med foreslået ikrafttræden 1/1 1999.
 Vedtagelsen af disse forsalg vil have konsekvenser for indholdet af  

 Socialministeriets planlagte vejledning til kommunerne.
 I forbindelse med ikrafttrædelsen af lov om aktiv socialpolitik overgår  

 sager om hjemsendelse af udlændinge af forsørgelsesmæssige årsager,  

 dispensation fra garantierklæringer og understøttelse til danske statsborgere  

 i udlandet fra Socialministeriet til Den Sociale Sikringsstyrelse pr. 1. juli  

 1998.
Dette nødvendiggør - i sammenhæng med, at flere og flere kommuner  

 efterlyser en ny vejledning på dette område - at der inden 1. juli 1998  

 udsendes en foreløbig vejledning.
Denne gælder fra 1. juli 1998 og indtil en  

 ny samlet vejledning med de ændringer, der følger af en integrationslov og  

 den forestående ændring i udlændingeloven, kan udarbejdes og udsendes.
 Det tilføjes, at Socialministeriets cirkulære af 6. januar 1976 er  

 bortfaldet, mens Socialministeriet vejledning nr. 137 og 138 af 31. juli 1992  

 henholdsvis om indberetning i henhold til bistandslovens § 4 og om  

 kommunernes medvirken i sager om familiesammenføring efter udlændingeloven  

 fortsat kan anvendes som vejledende supplement til den foreliggende  

 foreløbige vejledning (med forbehold for de ændrede lovhenvisninger, der er  

 en følge af den nye lovgivning, som afløser bistandsloven pr. 1. juli 1998).
Lovgrundlaget for retten til hjælp efter  

 lov om aktiv Lov om aktiv socialpolitik §§ 3 og 4 1. Enhver, der opholder sig lovligt her i landet, har  

 ret til hjælp fra det offentlige, jf. lov om aktiv socialpolitik § 3, stk.1.  

 Efter aktivlovens § 3, stk. 2, er ret til vedvarende hjælp til forsørgelse  

 betinget af dansk indfødsret.
Kravet om indfødsret kan imidlertid fraviges  

 efter lovens § 4 ved aftale med stater eller internationale organisationer.
To grupper af udlændinge er omfattet af aktivlovens § 4, og derfor har de  

 ret til vedvarende forsørgelse.
Det gælder:
 - udlændinge, der er anerkendt som flygtninge i Danmark i henhold til  

 FN-konventionen af 28. juli 1951 om flygtninges retsstilling og dermed har  

 opholdsgrundlag efter udlændingelovens §§ 7, stk. 1 eller 8, med mindre det i  

 anden lov er bestemt, at disse personer har ret til forsørgelse efter denne  

 lovs regler.
 - EF/EØS-borgere, der på grundlag af beskæftigelse, udøvelse af  

 selvstændig erhvervsvirksomhed eller ved modtagelse eller ydelse af tjenester  

 har erhvervet ret til at opholde sig i Danmark uanset økonomisk trang.
Hvis en udlænding, der ikke er omfattet af aktivlovens § 4, får behov for  

 vedvarende hjælp til forsørgelse, jf. denne vejlednings pkt. 24, afgør Den  

 Sociale Sikringsstyrelse efter aktivlovens § 3, stk. 4, om den pågældende  

 skal hjemsendes.
Sikringsstyrelsen træffer afgørelse på grundlag af  

 indberetninger fra kommunerne, jf. kapitel 3.
Efter praksis sker der ikke hjemsendelse i de tilfælde, hvor det allerede  

 på grundlag af den pågældendes opholdsstatus - f.eks. som flygtning - kan  

 fastslås, at der ikke kan træffes afgørelse herom.
I disse tilfælde bør  

 kommunerne undlade at foretage indberetning til Sikringsstyrelsen, jf. denne  

 vejlednings pkt. 26.
 Der kan heller ikke træffes beslutning om hjemsendelse af en udlænding,  

 der bor her i landet med henblik på varigt ophold, og lovligt har boet her i  

 mere end de sidste 3 år, jf. aktivlovens § 3, stk. 4, 2. pkt.
Lovligt ophold efter udlændingelovgivningen 2. Enhver, der lovligt opholder sig her i landet, har  

 ret til hjælp fra det offentlige, jf. aktivlovens § 3, stk. 1. Det er en  

 forudsætning, at der er tale om lovligt ophold, det vil sige, at udlændingen  

 enten har ret til at opholde sig her i landet uden tilladelse eller har en  

 gyldig tilladelse.
 Ophold her i landet under behandling af en ansøgning om opholdstilladelse  

 (processuelt ophold), visumophold, visumfrit ophold, udvidet besøgsophold  

 samt »tålt ophold« (personer i afvisningsposition og personer, som  

 ikke kan udsendes) opfylder lovens krav om lovligt ophold.
Kommunen har ansvaret for, at der ikke udbetales hjælp til personer uden  

 lovligt ophold.
Kommunen skal afvise personer uden lovligt ophold og  

 indberette de pågældende til udlændingemyndighederne, med henblik på at  

 forhindre deres fortsatte ophold her i landet.
Der vil dog i visse - akutte -  

 tilfælde være mulighed for at yde hjælp til en udlænding, uanset at den  

 pågældende ikke har lovligt ophold, se pkt. 6.
Udlændinge, der har opholdsret, men ikke behøver opholdstilladelse eller  

 -bevis 3. Udlændinge kan frit indrejse og opholde sig her i  

 landet i indtil 3 måneder, med mindre Danmark kræver visum, for at de  

 pågældende ud-lændinge kan indrejse.
Borgere fra visumpligtige lande kan få  

 visum til maksimalt 3 måneders ophold og kan få forlænget udrejsefristen til  

 i alt 6 måneder ved ophold hos nære familiemedlemmer EF/EØS-borgere kan i alt opholde sig her i 6 måneder uden tilladelse, hvis  

 de er arbejdssøgende.
En ikke-arbejdssøgende EF/EØS-borger kan opholde sig  

 her i 3 måneder uden tilladelse.
Dette gælder også familiemedlemmer, bortset  

 fra visumpligtige.
 Nordiske statsborgere kan frit indrejse og tage ophold her i landet, jf.  

 udlændingelovens § 1.
Børn under 18 år, der er født i Danmark, indrejst visumfrit eller indrejst  

 i medfør af visum, og hvis ophold er godkendt af Udlændingestyrelsen, behøver  

 ikke opholdstilladelse, hvis barnet bor hos den, der har forældremyndigheden  

 (udløser forsørgersats til den voksne, ikke kontanthjælp til barnet) Der henvises til udlændingelovens §§ 1-5.
Det er en forudsætning for en udlændings ophold her i landet, at den  

 pågældende enten er i stand til at forsørge sig selv eller har adgang til  

 forsørgelse her i landet.
Subsistensløse udlændinge kan i almindelighed ikke  

 - som før i tiden - udvises.
Subsistensløse udlændinge på korttidsophold kan  

 imidlertid afvises, jf. udlændingelovens § 28, stk. 1, nr. 4. Kommunen kan  

 rette henvendelse til udlændingemyndighederne/politiet med henblik herpå,  

 idet afvisning kan ske indtil 3 måneder efter indrejsen, jf. udlændingelovens  

 § 28, stk. 2. Muligheden for at afvise subsistensløse gælder ikke EF/EØS  

 statsborgere og ikke- visumpligtige familiemedlemmer, med mindre det  

 offentlige må bekoste udlændingens rejse ud af landet.
Udlændinge, der behøver opholdstilladelse, og administrationen heraf 4. Hvis en udlænding ikke har hverken processuelt  

 ophold, visumophold, visumfrit ophold, udvidet besøgsophold eller tålt  

 ophold, skal den pågældende have en opholdstilladelse efter udlændingeloven  

 eller et opholdsbevis eller opholdstilladelse, der er udstedt i medfør af  

 Indenrigsministeriets EF/EØS- bekendtgørelse, se pkt. 2 og 3.
Opholdstilladelser efter udlændingeloven administreres af  

 Udlændingestyrelsen, opholdsbeviser og -tilladelser efter EF/EØS-  

 bekendtgørelsen administreres af det stedlige statsamt, i Københavns Kommune  

 af Københavns Overpræsidium.
Sager vedrørende Frederiksberg Kommune hører  

 under Københavns Statsamt.
 5. Der kan være knyttet særlige betingelser til en  

 opholdstilladelse eller et EF/EØS-opholdsbevis, som har betydning for  

 udlændingens ret til hjælp til forsørgelse fra det offentlige.
Forvaltningen kan også af andre grunde have brug for at kende en  

 udlændings opholdsstatus og -grundlag, herunder opholdets varighed.
I nogle  

 tilfælde ved familiesammenføringer har forvaltningen også brug for  

 tidspunktet for ansøgningen om opholdstilladelse, og om der er  

 flygtningetilknytning.
Disse oplysninger kan have betydning for, om der skal  

 ske indberetning efter aktivlovens § 3, stk. 4, jf. kapitel 3. De kan også  

 have betydning for, hvordan kommunen skal forholde sig, hvis en  

 garantierklæring ikke opfyldes, samt om udlændingen er omfattet af den  

 særlige flygtningerefusion efter aktivlovens § 107.
Kommunen kan med hjemmel i lov om retssikkerhed og administration på det  

 sociale område § 12 indhente oplysninger hos udlændingemyndighederne om en  

 udlændings aktuelle og tidligere opholdstilladelser, herunder varigheden af  

 udlændingens ophold.
Hvis udlændingen er gift med en herboende udlænding, kan  

 der være brug for tilsvarende oplysninger om ægtefællen.
For så vidt angår udlændinge, der er omfattet af EF-reglerne, kan  

 oplysninger indhentes telefonisk eller skriftligt i statsamtet/Overpræsidiet  

 i København.
For så vidt angår udlændinge i øvrigt kan oplysningerne  

 indhentes telefonisk eller skriftligt i Udlændingestyrelsen.
Udlændingemyndighederne har pligt til at udlevere disse oplysninger uden  

 den pågældende udlændings samtykke, jf. lov om retssikkerhed og  

 administration på det sociale område § 12 og pkt. 73 - 79 i  

 Socialministeriets vejledning af 6. marts 1998 om denne lov.
Endvidere kan  

 der henvises til samme vejlednings pkt. 51-56 og 57, der nærmere henviser til  

 reglerne i forvaltningslovens § 28 og 31 om henholdsvis myndighedernes adgang  

 til at give oplysninger videre og pligten til at imødekomme en anmodning om  

 oplysninger fra en anden forvaltningsmyndighed.
Udlændinges ret til hjælp efter lov om  

 aktiv socialpolitik 6. Hvis en udlænding opholder sig ulovligt her i  

 landet, eller hvis der er tvivl om det, kan der ydes akut hjælp med hjemmel i  

 aktivlovens § 81, indtil Udlændingestyrelsen har taget stilling til  

 udlændingens opholdsgrundlag.
Forsørgelsen af udlændinge, der har fået afslag på asyl, og som nægter at  

 medvirke ved udsendelsen, hører under udlændingemyndighederne.
De kan ikke få  

 hjælp efter aktivloven.
Udlændinge uden opholdstilladelse eller -bevis 7. Udlændinge, der opholder sig her i landet visumfrit  

 eller i kraft af visum, samt udlændinge, der er her som turister, og  

 ikke-nordiske EF/EØS-borgere, der opholder sig her for at søge beskæftigelse,  

 kan få akut hjælp til forsørgelse og hjælp til hjemrejsen, hvis de ikke på  

 anden måde kan skaffe sig de nødvendige midler hertil.
8. Der kan ydes hjælp til en udlænding, der har ret  

 til at opholde sig her i landet, mens en ansøgning om opholdstilladelse efter  

 udlændingeloven er under behandling (processuelt ophold). Det drejer sig  

 typisk om en udlænding, der efter at have indgået ægteskab med en herboende  

 indgiver ansøgning om opholdstilladelse på grundlag af reglerne om  

 familiesammenføring.
Der kan ydes hjælp indtil udløbet af en eventuel  

 udrejsefrist.
 Om udlændinge, der søger om opholdstilladelse efter at have mistet deres  

 hidtidige opholdsgrundlag, henvises til pkt. 12.
 Der kan som alt overvejende hovedregel ikke ydes hjælp til asylansøgere.  

 Dette skyldes, at en udlænding, der opholder sig her i landet, og hvis  

 ansøgning om opholdstilladelse efter udlændingelovens § 7 er taget under  

 behandling, får udgifterne til underholdet dækket af Udlændingestyrelsen, jf.  

 lovens § 42a.
 Der er undtagelser vedrørende asylsøgere, jf. pkt. 12 og pkt. 19.
9. Hvis der tidligere har været truffet afgørelse om  

 hjemsendelse af en nordisk statsborger, kan der kun tilbydes hjælp til  

 hjemrejse.
Det gælder dog ikke, hvis den pågældende i mellemtiden har opnået  

 et opholdsgrundlag, for eksempel ved at have haft arbejde i et omfang, der  

 berettiger til et EF/EØS-opholdsbevis, eller ved ægteskab med en fastboende  

 her i landet.
Udlændinge med opholdstilladelse eller -bevis 10. Er en opholdstilladelse givet med henblik på  

 midlertidigt ophold, vil der i reglen være knyttet særlige forudsætninger til  

 opholdstilladelsen, for eksempel at den pågældende klarer sig uden offentlig  

 hjælp.
Tilladelsen kan også være knyttet til et bestemt ansættelsesforhold.  

 Hvis forudsætningerne ikke fremgår af opholdstilladelsen, kan oplysninger  

 herom indhentes i Udlændingestyrelsen.
Der kan ydes kortvarig hjælp, indtil  

 der foreligger et svar.
 Det er dog ikke nødvendigt at indhente oplysninger om de udlændinge med  

 midlertidig opholdstilladelse, der er omfattet af aktivlovens § 107, nr. 9 og  

 10 (personer fra Bosnien-Hercegovina og Serbien-Montenegro med midlertidig  

 opholdstilladelse efter udlændingelovens § 9, stk. 2, nr. 5, henholdsvis nr.  

 6).
11. Hvis en tidsbegrænset opholdstilladelse eller  

 opholdsbeviset er udløbet, bør udlændingen henvises til  

 udlændingemyndighederne med henblik på fornyelse af opholdstilladelsen eller  

 opholdsbevis.
Der kan udbetales kontanthjælp, indtil udlændingemyndighederne  

 har taget stilling til ansøgningen.
I øvrigt henvises til pkt. 6 og 8.
 12. En opholdstilladelse bortfalder som udgangspunkt  

 ved længerevarende udlandsophold, eller hvis udlændingen opgiver sin bopæl i  

 Danmark.
En tidsbegrænset opholdstilladelse kan inddrages eller nægtes forlænget ,  

 bl.a. hvis grundlaget for tilladelse ikke længere er til stede.
Således kan  

 for eksempel en familiesammenført ægtefælles eller samlevers  

 opholdstilladelse eller opholdsbevis inddrages eller nægtes forlænget, hvis  

 forudsætningerne om ægteskab og/eller samliv på fælles bopæl ikke længere er  

 til stede, jf. dog pkt. 16.
 Der kan ydes hjælp, indtil udlændingemyndighederne har taget stilling til  

 spørgsmålet om den pågældendes opholdsret.
 Hvis udlændingen igen søger om opholdstilladelse, kan  

 udlændingemyndighederne give den pågældende processuelt ophold, indtil der er  

 truffet afgørelse, jf. pkt. 8.
En separeret eller fraskilt udlænding, der søger asyl, skal dog henvises  

 til at bo i et asylcenter.
Udlændingestyrelsen afholder i så fald som  

 udgangspunkt udgifterne til den pågældendes underhold.
Hvis parret hverken er  

 skilt eller separeret, har ægtefællerne stadig gensidig forsørgelsespligt.  

 Hvis asylsøgerens ægtefælle opholder sig her i landet, tillader  

 Udlændingestyrelsen ikke, at den pågældende bor i et asylcenter (jf. pkt.  

 19), hvorfor asylansøgeren vil være henvist til hjælp fra kommunen.
 13. Arbejdstagere samt ydere eller modtagere af  

 tjenesteydelser med opholdsbevis efter EF/EØS-bekendtgørelsens § 6.
 Et tidsubegrænset opholdsbevis kan ikke inddrages (bortset fra tilfælde af  

 udvisning, jf. udlændingelovens kapitel 4).
 Et tidsbegrænset opholdsbevis kan heller ikke inddrages, hvis behovet for  

 hjælp skyldes ledighed, som er uforskyldt, eller arbejdsudygtighed pga.  

 sygdom eller ulykke, som ikke er midlertidig.
 En opholdstilladelse eller et opholdsbevis, der er opnået ved svig, vil  

 altid kunne inddrages, uanset om tilladelsen/beviset er tidsubegrænset.
 Hvis opholdsbeviset ikke kan inddrages, er den pågældende omfattet af  

 aktivlovens § 4 og har dermed ret til vedvarende forsørgelse på samme  

 betingelser som danske statsborgere.
 Selv om en arbejdstager med opholdsbevis efter EF/EØS- bekendtgørelsen  

 mister sit arbejde og ikke er reelt arbejdssøgende, fører det ikke til, at  

 opholdsbeviset inddrages, hvis ledigheden er uforskyldt eller skyldes  

 arbejdsudygtighed p.g.a. sygdom eller ulykke, som ikke er midlertidig.  

 Spørgsmålet om at være arbejdssøgende har imidlertid betydning for retten til  

 kontanthjælp, jf. betingelsen i aktivlovens § 13 om udnyttelse af  

 arbejdsmuligheder.
Kommunen bør være opmærksom på udlændinge med tidsbegrænset opholdsbevis,  

 som selvforskyldt er blevet ledige, eller som er mere end midlertidigt  

 arbejdsudygtige.
Hvis kommunen finder anledning til det, kan den forelægge  

 sagen for statsamtet/Overpræsidiet, så det kan afgøres, om forudsætningerne  

 for opholdsbeviset fortsat er til stede.
 14. Selvstændige med opholdsbevis efter  

 EF/EØS-bekendtgørelsens § 6.
EF/EØS-opholdsbevis, der udstedes med henblik på, at en udlænding ønsker  

 at udøve selvstændig virksomhed, kan udstedes, inden virksomheden er kommet i  

 gang.
Det er af hensyn til momsregistrering.
Opstår der behov for hjælp, og  

 skønner kommunen, at der ikke er tale om reel virksomhed, kan spørgsmålet om  

 opholdsbevisets fortsatte gyldighed forelægges for statsamtet/Overpræsidiet.
 I øvrigt henvises til pkt. 13.
15. Opholdsbevis efter EF/EØS-bekendtgørelsens § 8  

 udstedes til en EF/EØS-borger, som vælger at blive boende i en medlemsstat  

 efter at være ophørt med erhvervsmæssig aktivitet.
Her kan hjemsendelse efter  

 aktivlovens § 3, stk. 4, ikke komme på tale.
 16. Opholdsbevis eller -tilladelse pga. slægtskab med  

 en EF/EØS- borger med opholdsbevis efter EF/EØS-bekendtgørelsens §§ 6 eller  

 8.
De pågældende skal have bevis eller tilladelse efter bekendtgørelsens § 7  

 eller § 14, stk. 1, henholdsvis § 9 eller § 14, stk. 2. Så længe  

 hovedpersonen opfylder betingelserne for sit opholdsbevis, er den pågældendes  

 ægtefælle og børn omfattet af aktivlovens § 4. Det vil sige, at ægtefælle og  

 børn ikke kan hjemsendes på grund af behov for offentlig hjælp.
Det gælder  

 også en frasepareret ægtefælle.
Først ved skilsmisse kan opholdsbeviset  

 inddrages.
Dog gælder det, at børn over 21 år skal forsørges af hovedpersonen  

 (forældrene) for at være beskyttet mod hjemsendelse, jf.  

 EF/EØS-bekendtgørelsens § 1, stk. 2, nr. 1. Forsørgelseskravet gælder også  

 forældre og andre slægtninge til hovedpersonen og dennes ægtefælle, jf.  

 EF/EØS-bekendgørelsens § 1, stk. 2, nr. 2..
 Det bemærkes herved, at EF-retten arbejder med en 21 års grænse, hvor der  

 normalt gælder en 18 års grænse for afkrævelse af forsørgelsesevne og  

 eventuelt -garanti svarende til myndighedsalderen i Danmark.
 17. Opholdsbevis efter EF/EØS-bekendtgørelsens § 10  

 udstedes til EF/EØS-borgere, der godtgør at råde over tilstrækkelige midler  

 til at kunne forsørge sig selv og de familiemedlemmer, der får opholdsbevis  

 efter § 11 eller opholdstilladelse efter § 14. De har ikke ret til hjælp til  

 forsørgelse.
 Kommunen bør høre statsamtet/Overpræsidiet for at få afklaret, om behovet  

 for hjælp har konsekvenser for opholdsbeviset.
Om den hjælp, der kan ydes til udlændinge 18. Med ovennævnte forbehold vedrørende ulovligt  

 ophold, kortvarigt eller midlertidigt ophold og i nogle tilfælde  

 forudsætninger om egenforsørgelse har udlændinge ret til hjælp efter  

 aktivloven på samme vilkår som andre borgere her i landet.
Retten til bistand  

 gælder også tilbud om aktivering, jf. aktivlovens §§ 20 og 21, og pligt til  

 at tage imod et sådant tilbud. (Efter EF-reglerne anses deltagelse i  

 aktivering ikke for at være beskæftigelse).
 Angående nordiske studerendes ægtefæller og samlevere henledes  

 opmærksomheden på, at studiestøtten fra hjemlandet i nogle tilfælde  

 indbefatter støtte til ægtefællen eller samleveren og eventuelle børn, jf.  

 Ankestyrelsens afgørelse SM O 108-97.
 Kommunen bør derfor nøje undersøge, om dette er tilfældet, før der  

 udbetales hjælp til disse udlændinge, eventuelt ved at kontakte det  

 pågældende lands studiestøtteadministration.
 I det følgende nævnes nogle forhold af særlig betydning for udlændinge.
19. En asylansøger, der gifter sig med en herboende,  

 kan efter Udlændingestyrelsens praksis ikke længere opholde sig i et  

 asylcenter, men henvises til at bo hos og blive forsørget af ægtefællen.
Når  

 asylansøgeren på den måde mister sit hidtidige forsørgelsesgrundlag, er der  

 indtrådt sådanne ændringer i den pågældendes forhold, at asylansøgeren er  

 selvstændigt berettiget til kontanthjælp efter den særlige regel i  

 aktivlovens § 28.
 Udgiften afholdes af kommunerne med statsrefusion efter de almindelige  

 regler, d.v.s. uden refusion efter aktivlovens § 107.
20. Hverken udlændinge eller danske statsborgere kan  

 få kontanthjælp under udlandsophold.
Der henvises til aktivlovens § 5,  

 herunder om muligheden for i særlige tilfælde at bevare hjælpen under  

 kortvarige ophold i udlandet.
Årligt tilbagevendende længerevarende udlandsophold i perioder, hvor den  

 pågældende under opholdet her i landet i øvrigt modtager kontanthjælp, bør  

 give kommunen anledning til at overveje, om den pågældende reelt står til  

 rådighed for arbejdsmarkedet og dermed opfylder rådighedsforpligtelsen efter  

 aktivlovens §§ 5, stk. 3, og 13. Hvis den pågældende og dennes eventuelle  

 ægtefælle ikke står til rådighed for arbejdsmarkedet, kan der ikke udbetales  

 hjælp til hverken den pågældende eller ægtefællen.
Kommunen bør i givet fald  

 - før den stopper hjælpen - informere den pågældende om konsekvenserne i  

 gentagelsestilfælde.
Kommunen bør gøre de samme overvejelser ved hyppige  

 udlandsophold, selvom de ikke er længerevarende.
 21. En udlænding bør på forhånd orienteres, hvis  

 ydelse af hjælp straks eller senere kan føre til en indberetning med henblik  

 på, at der træffes afgørelse efter aktivlovens § 3, stk. 4, om, hvorvidt den  

 pågældende skal hjemsendes.
Indberetning efter lov om aktiv  

 socialpolitik § 3, stk. 4 22. Indberetninger til Sikringsstyrelsen i henhold til  

 aktivlovens § 3, stk. 4, bedes foretaget på et særligt skema.
Indtil videre  

 benyttes det skema, der hidtil er anvendt til indberetninger efter  

 bistandslovens § 4. Det kan rekvireres hos Barfod og J.
Chr.
Petersen A/S  

 Fabriksparken 56, 2600 Glostrup, telf. 42 45 15 16 (Blanket nr. 813643-2344).
23. Indberetning foretages med henblik på, at der kan  

 træffes afgørelse om, hvorvidt der af forsørgelsesmæssige grunde skal ske  

 hjemsendelse.
Derfor bør kommunen som hovedregel kun indberette, når det  

 skønnes, at der er grundlag for, at der kan træffes sådan en afgørelse.
Det  

 forudsætter:
 - at behovet for hjælp til forsørgelse skønnes at være vedvarende, jf.  

 pkt. 24.
- at udlændingen ikke har boet her lovligt og med henblik på varigt ophold  

 i 3 år, jf. pkt. 25, og - at udlændingen ikke tilhører en af de persongrupper, som har ret til  

 vedvarende hjælp i medfør af aftaler med andre stater eller med  

 internationale organisationer, jf. aktivlovens § 4, eller som efter praksis  

 ikke hjemsendes, jf. pkt. 26.
 Selv om forudsætningerne for, at der kan træffes afgørelse om  

 hjemsendelse, foreligger, kan der være særlige forhold, som taler imod  

 hjemsendelse, og som bør oplyses i indberetningen, jf. pkt. 28.
Vedvarende hjælp til forsørgelse 24. Efter mangeårig praksis defineres vedvarende hjælp  

 som hjælp til forsørgelse, eventuelt under institutionsophold, der har varet  

 eller skønnes at ville vare i et år eller mere.
Dette fremgår nu udtrykkeligt  

 af aktivlovens § 3, stk. 3.
Hjælp til forsørgelse omfatter i denne forbindelse først og fremmest hjælp  

 efter aktivlovens §§ 25 og 34, herunder hjælp under aktivering.
Hertil kommer  

 institutionsophold eller anden form for døgnophold, der er forbundet med  

 forsørgelse.
 Der kan ikke ydes hjælp til revalidering, hvis udlændingen kan hjemsendes,  

 heller ikke så længe beslutning om hjemsendelse ikke er truffet.
Kommunen bør - med mindre der foreligger forhold som nævnt i pkt. 26 -  

 indberette til Socialministeriet, så snart den med rimelig sikkerhed skønner,  

 at behovet for hjælp er vedvarende, og normalt senest, når udlændingen har  

 modtaget hjælp i ca. 9 måneder.
Skønner kommunen, at den pågældende snart  

 bliver selvforsørgende, bør indberetning dog udskydes, men ikke længere, end  

 til der er udbetalt kontanthjælp i sammenlagt 12 måneder.
I indberetningen skal kommunen begrunde, hvorfor den skønner, behovet vil  

 blive vedvarende.
Det er i den forbindelse vigtigt at give oplysning om - udlændingens uddannelse og tidligere beskæftigelser i hjemlandet, - om udlændingen har haft arbejde her i landet og i givet fald hvor længe  

 samt den ugentlige arbejdstid og løn pr. måned, - grunden til arbejdsophøret, - udlændingens jobsøgning og - danskkundskaber.
Hvis det drejer det sig om et ægtepar, der begge får kontanthjælp, er der  

 brug for oplysninger om begge ægtefæller.
Hvis kun den ene får kontanthjælp,  

 træffes der ikke afgørelse om hjemsendelse, jf. pkt. 26-27.
»Lovligt og med henblik på varigt ophold« 25. Der træffes ikke beslutning om hjemsendelse af en  

 udlænding, der lovligt og med henblik på varigt ophold har boet her i mere  

 end de sidste 3 år, jf. aktivlovens § 3, stk. 4. Opholdsperioden regnes  

 normalt fra datoen for tilmelding til folkeregistret eller, hvis ansøgning om  

 opholdstilladelse er indgivet til udlændingemyndighederne her i landet, fra  

 tidspunket for ansøgningens indgivelse, jf. udlændingelovens § 27, stk. 1.
 Et tidsrum, hvor en udlænding har opholdt sige i Danmark med en  

 opholdstilladelse, der er opnået ved svig, anses ikke for lovligt ophold, jf.  

 udlændingelovens § 27, stk. 4. Dette tidsrum medregnes ikke ved beregningen  

 af , om 3 års fristen i aktivlovens § 3, stk. 4, er udløbet.
Nordiske statsborgere uden opholdstilladelse eller -bevis Nordiske statsborgere, som har fast bopæl her i landet, skal normalt anses  

 for at bo her med henblik på varigt ophold, medmindre der foreligger  

 holdepunkter for andet, for eksempel gennem den pågældendes egne  

 tilkendegivelser af, hvad formålet med opholdet er.
En nordisk statsborger, der opholder sig her i landet for at uddanne sig,  

 anses for at bo her med henblik på midlertidigt ophold.
Det samme gælder en  

 ægtefælle eller samlever til den pågældende.
Ved fast bopæl forstås normalt  

 tilmelding til folkeregistret.
 Opgivelse af bopæl i Danmark anses for at afbryde opholdstiden.  

 Opholdsperioden kan også anses for at være afbrudt ved fravær fra landet i  

 længere perioder, jf. udlændingelovens § 17. En afgørelse om hjemsendelse  

 anses i sig selv for at have afbrudt opholdet, og en ny opholdsperiode anses  

 først for at være begyndt, når den pågældende kan siges at have erhvervet et  

 nyt opholdsgrundlag, for eksempel ved arbejde eller indgåelse af ægteskab med  

 en herboende.
Udlændinge med opholdstilladelse eller -bevis Tidsbegrænsede opholdstilladelser udstedes med henblik på enten  

 midlertidigt eller varigt ophold.
EF/EØS-opholdsbeviser udstedes ikke med  

 henblik på midlertidigt eller varigt ophold.
I relation til aktivlovens § 3,  

 stk. 4, anses et EF/EØS-opholdsbevis for udstedt med henblik på varigt  

 ophold.
 En udlænding, der bor her med henblik på midlertidigt ophold, kan  

 hjemsendes efter aktivlovens § 3, stk. 4, uanset om opholdet har varet ud  

 over 3 år (jf. i øvrigt pkt. 10).
Har en udlænding skiftet opholdsgrundlag, er det i reglen kun perioden med  

 det aktuelle opholdsgrundlag, der skal medregnes i 3 års perioden.
Det gælder  

 for eksempel, hvis et EF/EØS- opholdsbevis inddrages, men der udstedes  

 opholdstilladelse på grundlag af samliv eller ægteskab med en herboende,  

 eller hvis der udstedes en ny opholdstilladelse på grundlag af et nyt samliv  

 eller ægteskab.
En eventuel ny 3 års frist vil ikke fremgå af selve  

 tilladelsen, men eventuelt af et følgebrev.
Udlændinge, der ikke hjemsendes, skal ikke indberettes 26. En udlænding, der opfylder en af følgende  

 betingelser, hjemsendes ikke:
- en dansk statsborger eller - en anden udlænding, der lovligt og med henblik på varigt ophold har boet  

 her i landet i mere end de sidste 3 år.
27. Også i andre tilfælde end dem, der er nævnt i det  

 foregående punkt 26 g), kan EF/EØS-borgere være beskyttet mod hjemsendelse i  

 henhold til EF-reglerne.
I nogle tilfælde kan spørgsmålet afklares med  

 udlændingemyndighederne.
Kommunen kan imidlertid altid vælge at søge  

 spørgsmålet om en EF/EØS-borgers rettigheder afklaret gennem en indberetning  

 til Sikringsstyrelsen.
Særlige forhold af betydning for afgørelsen om hjemsendelse 28. Tilknytning til Danmark og udlændingens personlige  

 forhold i øvrigt kan tale for, at der ikke træffes afgørelse om hjemsendelse.  

 Indberetningen bør derfor så vidt muligt indeholde oplysninger herom, navnlig - om udlændingen har en meget betydelig del af sin familie boende her i  

 landet.
En samlever eller en tidligere ægtefælle samt børn, som udlændingen  

 ikke har forældremyndigheden over, kan ikke i sig selv være udslaggivende, - om udlændingen har haft en stor del af sin opvækst i Danmark eller  

 senere har opholdt sig her i perioder af betydelig længde, og - om der foreligger personlige forhold i øvrigt, der kan tale imod  

 hjemsendelse, for eksempel dårlig helbredstilstand.
29. Er der underskrevet garantierklæring, bør det  

 fremgå af indberetningen, hvorfor garanterne ikke opfylder  

 forsørgelsesforpligtelsen.
Hvis behovet for hjælp skyldes manglende vilje hos  

 garanter til at opfylde forsørgelsespligten, herunder selvforskyldt ledighed,  

 er det et forhold, der taler for, at der træffes afgørelse om hjemsendelse.
Har kommunen i sin tid afgivet indstilling om garantens forsørgelsesevne,  

 bedes den vedlagt indberetningen.
I »nye sager«, dvs. sager, hvor  

 ansøgning om opholdstilladelse er indgivet den 27. juni 1992 eller senere,  

 bør det tillige oplyses, om der er taget skridt til inddrivelse hos garanten  

 og i givet fald, hvor meget der skal inddrives.
30. Også i andre tilfælde kan herboendes vilje og evne  

 til at forsørge en udlænding indgå i overvejelserne om hjemsendelse, når  

 udlændingen har fået opholdstilladelse på grund af sin tilknytning til en  

 herboende.
Det kan eksempelvis gælde udlændinge med opholdstilladelse efter  

 udlændingelovens § 9, stk. 1, nr. 3, som udstedes til mindreårige børn, når  

 barnet bor hos forældremyndighedens indehaver, og det kan være aktuelt, når  

 barnet ved 18 års alderen ikke har boet i Danmark i 3 år.
Den Sociale Sikringsstyrelses behandling af indberetningen 31. Det kan være hensigtsmæssigt, at kommunen  

 indhenter udlændingens bemærkninger, inden den sender indberetningen til  

 Sikringsstyrelsen.
Hvis kommunen ikke har gjort det, sender Sikringsstyrelsen  

 en kopi af indberetningen til den pågældende med anmodning om bemærkninger og  

 med en svarfrist på (normalt) 10 dage.
Hvis svaret giver anledning til det, sender Sikringsstyrelsen udlændingens  

 bemærkninger til kommunen til udtalelse.
Der kan eventuelt være basis for, at  

 udlændingen herefter bliver bedt om at komme med bemærkninger til kommunens  

 udtalelse.
Når sagen på denne måde er tilstrækkeligt belyst, træffer  

 Sikringsstyrelsen afgørelse.
Afgørelse om hjemsendelse 32. En afgørelse om hjemsendelse af en udlænding i  

 henhold til aktivlovens § 3, stk. 4, indebærer, at udlændingens  

 opholdstilladelse bortfalder, jf. udlændingelovens § 18. Derfor har  

 udlændingen pligt til at udrejse af landet, jf. § 30, stk. 1. For nordiske  

 statsborgere, der i reglen ikke har opholdstilladelse, er det opholdsretten,  

 der bortfalder ved en afgørelse om hjemsendelse.
I forbindelse med afgørelsen fastsætter Sikringsstyrelsen en udrejsefrist,  

 der afpasses efter pågældendes individuelle forhold.
Bortset fra påtrængende  

 tilfælde må fristen ikke være kortere end 1 måned.
En længere frist kan  

 fastsættes, for eksempel i forbindelse med forestående eller nyligt overstået  

 fødsel eller af hensyn til, at pågældendes børn ikke tvinges til skoleskift  

 kort for afslutningen af et skoleår.
Den pågældende er berettiget til  

 kontanthjælp indtil fristens udløb.
 Hvis udlændingen ikke frivilligt udrejser, drager politiet omsorg for  

 udrejsen, jf. udlændingelovens § 30, stk. 2. Den pågældende kan udvises for  

 ulovligt ophold efter udlændingelovens § 24, nr. 5.
 Kommunen, Udlændingestyrelsen, det pågældende statsamt eller Københavns  

 Overpræsidium samt Rigspolitiet skal orienteres om Sikringsstyrelsens  

 afgørelse.
33. I særlige tilfælde kan der være grund til at tage  

 kontakt med de sociale myndigheder i udlændingens hjemland, således at de kan  

 være forberedt på at modtage den pågældende, eventuelt en familie.
I  

 nødvendigt omfang skal hjemrejsen tilrettelægges i samarbejde med hjemlandets  

 myndigheder, jf. artikel 8 i den nordiske konvention om social bistand og  

 sociale tjenester.
Ifølge Den europæiske Konvention af 11. december 1953 om social og  

 sundhedsmæssig hjælp, artikel 10, skal hjemlandets diplomatiske eller  

 konsulære myndigheder underrettes om beslutninger om hjemsendelse.
Dette er  

 imidlertid kun aktuelt i de tilfælde, hvor udlændingen ikke frivilligt  

 udrejser.
 34. Hvis en kommune undlader at indberette efter  

 aktivlovens § 3, stk. 4, kan det medføre, at der ikke ydes statsrefusion af  

 udgifter til forsørgelse til de pågældende udlændinge.
