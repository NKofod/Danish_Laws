 I henhold til § 5, stk. 2, i lov om frikommuner, jf. lovbekendtgørelse nr.  

 644 af 12. september 1991, meddeles:
 § 1.  Trafikministeren har den 19. februar 1992  

 godkendt frikommuneregulativ nr. 24 for Ringkøbing Kommune om overførsel af  

 kommunens pligt til at vintervedligeholde og renholde visse mindre befærdede  

 offentlige veje til ejerne af de ejendomme, der grænser til vejene.
§ 2.  Det frikommuneregulativ, der er omtalt i § 1,  

 giver vejbestyrelsen mulighed for at fastlægge grundejernes forpligtelse  

 vedrørende vintervedligeholdelse og renholdelse af offentlige veje til at  

 omfatte også mindre befærdede vejes samlede areal ind til vejmidte.
Herved  

 fraviges § 5, stk. 1 og 2, i lov om vintervedligeholdelse og renholdelse af  

 veje, jf. lovbekendtgørelse nr. 432 af 31. maj 1991.
 § 3.  Det i § 1 nævnte frikommuneregulativ træder i  

 kraft den 3. marts 1992 og bortfalder den 31. december 1993.
 Stk. 2.  Ved frikommuneregulativets ikrafttræden ophæves  

 frikommuneregulativ nr. 23 for Ringkøbing Kommune om overførelse af kommunen  

 pligt til at renholde visse mindre befærdede offentlige veje til grundejerne.
§ 4.  Det i § 1 nævnte frikommuneregulativ vil være  

 fremlagt de samme steder som kommunalbestyrelsens dagsordener, jf. § 8, stk.  

 4, i lov om kommunernes styrelse.
Det samme gælder meddelelse om den i § 3,  

 stk. 2, nævnte ophævelse af frikommuneregulativ nr. 23.
