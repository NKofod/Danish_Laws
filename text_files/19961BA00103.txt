Nr BSF 103 Forslag til folketingsbeslutning om tilbud om vederlagsfri  

 influenzavaccination af ældre Fremsat af Bruno Jerup (EL) Bent Hindrup Andersen (EL) den 11. marts 1997 Folketinget opfordrer regeringen til at fremsætte lovforslag, der sikrer, at alle borgere over 65 år hvert år i oktober-november måned modtager tilbud om vederlagsfri influenzavaccination.
Bemærkninger til forslaget Den overvejende del af influenzaepidemiernes dødsofre er ældre mennesker.  

 I forbindelse med influenzaepidemien i 1993-94 viser opgørelserne en  

 overdødelighed i influenzaperioden på 2.021 mennesker.
Heraf var 95 pct.  

 ældre mennesker over 60 år.
Sidste vinter (1995-96) havde vi igen en influenzaepidemi, hvor den ældre  

 del af de syge havde stor overdødelighed.
Af den million danskere, der var  

 syge sidste vinter med influenza, døde 1.577 personer som følge af sygdommen.  

 90 pct. af disse 1.577 var ældre over 65 år.
Derfor anbefaler lægerne, at  

 alle over 65 år lader sig vaccinere.
 For mange ældre betyder influenzaen følgesygdomme og eftervirkninger, som  

 medfører hospitalisering.
Det er i dag muligt at blive vaccineret via praktiserende læge.  

 Vaccinationen er ikke tilskudsberettiget.
Det vil sige, at man selv skal  

 betale både vaccine og lægehonorar.
Det betyder typisk en samlet udgift for  

 den enkelte på mellem 300 og 400 kr.
Mange ældre har et i forvejen stramt budget.
Udgiften til vaccination kan  

 ikke rummes i et pensionistbudget.
Københavns Kommune tilbyder fra denne vinter (1996-97) forebyggende  

 influenzavaccination til alle ældre over 70 år.
Vaccinationerne foretages af  

 kommunens hjemmesygepleje, og udgifterne var budgetteret til 4,5 mio. kr.  

 svarende til ca. 60 kr. pr. ældre over 70 år i kommunen. 35.000 eller 56 pct.  

 af Københavns Kommunes ældre over 70 år tog imod tilbudet om vaccination.
 Studier fra udlandet tyder på, at influenzavaccination kan medføre en  

 betydelig reduktion i antallet af indlæggelser på hospital pga. akutte  

 kroniske sygdomme i luftvejene, lungebetændelse m.v.
Disse studier peger på væsentlige besparelser på hospitalsudgifterne pr.  

 vaccineret person ved gentagen vaccination.
Forslaget skønnes at ville  

 medføre en årlig udgift til vaccination på 45 mio. kr.
Danmark tilhører et mindretal på 5 ud af 18 udviklede industrielle lande,  

 som ikke anbefaler vaccination af alle ældre.
Danmark tilhører ligeledes det  

 mindretal, der stadig ikke giver tilskud til eller gratis forebyggende  

 influenzavaccination til ældre mennesker.
 For mange ældre er kravet om egenbetaling en væsentlig faktor, der  

 begrænser dette livsvigtige forebyggende tiltags udbredelse hos de ældre, og  

 forslagsstillerne finder det således afgørende vigtigt, at der snarest  

 indføres frivillig gratis årlig influenzavaccination til alle over 65 år.
 Forslagsstillerne mener, at det er en naturlig opgave for det offentlige  

 hvert år i oktober/november måned at tilbyde alle over 65 år gratis  

 influenzavaccination.
Skriftlig fremsættelse Bruno Jerup (EL):
 Som ordfører for forslagsstillerne tillader jeg mig hermed at fremsætte:
 Forslag til folketingsbeslutning om tilbud om vederlagsfri  

 influenzavaccination af ældre.
(Beslutningsforslag nr.
B 103).
 Jeg henviser i øvrigt til de bemærkninger, der ledsager  

 beslutningsforslaget, og anbefaler det til Tingets velvillige behandling.
