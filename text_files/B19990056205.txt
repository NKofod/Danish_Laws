Bekendtgørelse om den kommunale og  

 amtskommunale momsudligningsordning I medfør af § 1, stk. 2, og § 5 i lov nr. 212 af 16.  

 maj 1984 om udligning af visse kommunale og amtskommunale udgifter til  

 merværdiafgift og om Det kommunale Momsfond, som ændret ved  

 § 8 i lov nr. 192 af 29. marts 1989 og § 10 i lov nr. 1133 af 21.  

 december 1994, fastsættes:
Kapitel 1 Opgørelse af beløb til refusion § 1. De beløb, der refunderes af  

 udligningsordningen, omfatter momsbetalinger fra (amts)kommunerne og  

 Hovedstadens Sygehusfællesskab i forbindelse med køb af varer og  

 tjenesteydelser, der bogføres på hovedkontiene 0-6, bortset fra  

 momsbetalinger, der kan fradrages som indgående moms i et  

 momsregnskab.
 Stk. 2. Beløbene efter stk. 1 bestemmes som summen  

 af følgende udgifter til moms (1+2):
1)	Alle udgifter til moms, der vedrører udgifter, som  

 regnskabsmæssigt - efter de af Indenrigsministeriet autoriserede  

 konteringsregler - registreres på artskontiene 2.	Varekøb (excl. art 2.6. Køb af jord og bygninger) 4.5	Entreprenør- og håndværkerydelser 4.9	Øvrige tjenesteydelser m.v.,  

 medmindre momsudgifterne kan fradrages som indgående moms i et  

 momsregnskab for en afgiftspligtig virksomhed eller aktivitet.  

 Opgørelsen omfatter endvidere ikke momsudgifter på funktion 1.21  

 Busdrift, 1.23 Færgedrift, 1.25 Jernbanedrift og funktion 5.30.  

 Ældreboliger, dranst 3 (Anlæg).
2)	Visse udgifter til moms, som indirekte betales af (amts)kommuner og  

 Hovedstadens Sygehusfællesskab via betalings- og tilskudsordninger.
De  

 beløb, der indgår i momsudligningsordningen, beregnes som det  

 bogførte beløb multipliceret med de i bilaget anførte  

 momsandelsprocenter og den gældende momssats, divideret med summen af  

 momssatsen og 100, jf. regneeksemplet i bilaget.
Betalings- og  

 tilskudsordninger, som ifølge de af Indenrigsministeriet autoriserede  

 konteringsregler registreres på andre funktioner, indgår ikke i  

 opgørelsen af beløb til refusion.
 § 2. Fælleskommunale virksomheders  

 momsudgifter, jf. § 1, anmeldes til refusion af den (amts)kommune, som  

 er regnskabsførende for fællesskabet.
 Stk. 2. Fælleskommunale virksomheder, som af  

 administrative grunde er selvstændigt regnskabsførende, kan  

 såfremt der foreligger godkendelse fra Indenrigsministeriet, jf. dog  

 stk. 3, anmelde købsmoms til refusion fra udligningsordningen,  

 gennem fællesskabets (amts)kommuner.
 Stk. 3. Selvstændigt regnskabsførende  

 fælleskommunal virksomhed, som kan henføres til følgende  

 funktioner i Indenrigsministeriets autoriserede konteringsregler, er dog  

 undtaget fra godkendelse efter stk. 2:
0.87 Levnedsmiddelkontrol 1.09 Redningsberedskab 4.10 Centralvaskerier.
 Stk. 4. Selvstændigt regnskabsførende  

 fælleskommunale forsynings- og forsyningslignende virksomheder kan som  

 udgangspunkt ikke opnå godkendelse efter stk. 2.
 § 3. (Amts)kommunerne kan anmelde acontomoms til  

 selvejende institutioner med driftsoverenskomst til refusion fra  

 udligningsordningen, indtil den selvejende institutions regnskab optages med  

 artsspecifikation i forbindelse med kommunens regnskabsaflæggelse.
 Stk. 2. Den revisonspåtegnede årsopgørelse  

 af momsrefusion må ikke indeholde beløb vedrørende  

 acontomoms efter stk. 1.
 § 4. Købsmomsudgifter, der indgår ved  

 beregningen af huslejeindtægter, omfattes ikke af udligningen.
 Stk. 2. Undtagelsen efter stk. 1 administreres på  

 den måde, at den opgjorte refusion efter reglerne i § 1 reduceres  

 med et beløb, der beregnes som 7,5 pct. af bogførte  

 indtægter på artskonto 7.1. Egne huslejeindtægter.
 § 5. Købsmomsudgifter, afholdt ved  

 køb af varer og tjenesteydelser, finansieret af bidrag og tilskud til  

 (amts)kommunen omfattes ikke af udligningen.
 Stk. 2. Undtagelsen efter stk. 1 administreres på  

 den måde, at den opgjorte refusion efter reglerne i § 1 reduceres  

 med et beløb svarende til 17,5 pct. af (amts)kommunens indtægter  

 fra følgende tilskud og bidrag. (Opføres på den  

 månedlige saldoopgørelse som fradrag under  

 korrektioner):
 1)	Drifts- og anlægstilskud fra fonde, private foreninger,  

 institutioner m.v.
 2)	Anlægstilskud fra EU's strukturfonde viderefordelt af den  

 danske stat, og direkte anlægstilskud fra EU.
 3)	Lån, som på grund af gunstige vilkår med hensyn  

 til betaling af renter og afdrag, ikke skal henregnes til (amts)kommunens  

 låntagning i henhold til Indenrigsministeriets bekendtgørelse om  

 kommunernes låntagning og meddelelse af garantier m.v.
 Stk. 3. Tilskud til (amts)kommunale anlægsarbejder, for  

 hvilke der er vedtaget anlægsbevillinger før 1. juli 1996,  

 undtages fra tilbagebetaling efter stk. 2.
 Stk. 4. Tilskud til (amts)kommunale anlægsarbejder, hvor  

 der ikke er vedtaget anlægsbevilling inden 1. juli 1996, men hvor det  

 kan anses for dokumenteret, at der inden 1. januar 1997 er givet tilsagn om  

 disse tilskud, undtages fra tilbagebetaling efter stk. 2. Undtagelse fra  

 tilbagebetaling efter 1. pkt. gælder dog kun, hvis tilskuddet er  

 udbetalt senest den 31. december 1998.
 Stk. 5. Tilskud til forskning registreret på funktion  

 4.01 undtages fra tilbagebetaling efter stk. 2.
 § 6. Hvis et anlæg, for hvilket der er  

 opnået momsrefusion, inden for en periode af 5 år sælges,  

 skal den refunderede købsmoms tilbagebetales til udligningsordningen.  

 (Opføres på den månedlige saldoopgørelse som  

 fradrag under korrektioner).
 Stk. 2. Femårsperioden regnes fra tidspunktet for  

 godkendelse af anlægsregnskab for det pågældende  

 arbejde.
Kapitel 2 Afregning af refusionsbeløb § 7. Refusionsbeløb i henhold til § 1  

 udbetales månedligt.
Stk. 2. Beløb til refusion efter stk. 1 anmeldes  

 på grundlag af saldo på funktion 8.87 til Indenrigsministeriet  

 senest 10. hverdag i den følgende måned.
Beløbene  

 specificeres hvert kvartal i overensstemmelse med en saldoopgørelse,  

 der fastlægges af indenrigsministeren.
Eventuelle  

 tvivlsspørgsmål vedrørende hvilke beløb, der kan  

 anmeldes til refusion, afgøres endeligt af indenrigsministeren.
Stk. 3. Saldoopgørelsen ultimo regnskabsåret, som  

 tillige omfatter beløb til refusion bogført i den  

 regnskabsmæssige supplementsperiode til regnskabsåret, fremsendes  

 til Indenrigsministeriet senest 1. hverdag i maj måned i året  

 efter udligningsåret.
Denne opgørelse skal være forsynet  

 med revisionspåtegning af (amts)kommunens revision, og for Hovedstadens  

 Sygehusfællesskab af dettes revision.
Hvis der i saldoopgørelsen  

 indgår tilskud, som er omfattet af § 5, stk. 3 og 4, skal det  

 fremgå særskilt af revisionspåtegningen, om betingelserne  

 for at lade disse tilskud indgå i opgørelsen kan anses for  

 opfyldt.
 Stk. 4. Momsudgifter afholdt i den regnskabsmæssige  

 forsupplementsperiode til et regnskabsår anmeldes til refusion fra  

 udligningsordningen sammen med momsudgifter afholdt i januar måned i  

 regnskabsåret.
 § 8. Refusionsbeløb efter § 7  

 udbetales af Indenrigsministeriet snarest muligt i den måned, der  

 følger efter den måned, refusionsanmeldelsen skal være  

 Indenrigsministeriet i hænde.
 Stk. 2. Refusionsbeløb afrundes til hele kroner.
Kapitel 3 Opgørelse og afregning af bidrag til  

 udligningsordningen § 9. Samtlige kommuner og amtskommuner bidrager  

 til de årlige samlede beløb efter kapitel 1, som opgøres  

 for henholdsvis kommuner og amtskommuner under eet.
Bidragene fordeles i  

 overensstemmelse med §§ 10 og 17 i lov om kommunal udligning og  

 generelle tilskud til kommuner og amtskommuner i forhold til de enkelte  

 kommuners og amtskommuners andel af det samlede kommunale henholdsvis  

 amtskommunale beskatningsgrundlag, jf. dog § 33 i nævnte lov.
De  

 årlige samlede beløb efter kapitel 1 som kommuner og  

 amtskommuner bidrager til, tillægges efterregulering vedrørende  

 tidligere år, jf. stk. 5 og 6.
 Stk. 2. Til brug for kommunernes og amtskommunernes  

 budgettering af bidrag til de samlede beløb efter stk. 1,  

 udmelder indenrigsministeren senest 1. juli i året før  

 tilskudsåret et foreløbigt beløb herfor for henholdsvis  

 kommuner og amtskommuner.
 Stk. 3. Det samlede foreløbige bidrag for alle kommuner  

 og amtskommuner, jf. stk. 2, opgøres af Indenrigsministeriet  

 på grundlag af en fremskrivning af den refusion, der skønnes  

 udbetalt i året forud for udligningsåret.
 Stk. 4. Indenrigsministeriet kan på grundlag af et  

 ændret skøn over den samlede refusion i udligningsåret  

 ændre de foreløbigt opgjorte udligningsbidrag.
 Stk. 5. Efter udløbet af tilskudsåret beregnes  

 på grundlag af de faktisk udbetalte beløb efter kapitel 1 et  

 endeligt beløb efter stk. 1. Forskellen mellem det endelige  

 beløb og det foreløbige beløb efter stk. 2  

 indregnes i de samlede årlige beløb efter stk. 1 for  

 tilskudsåret to år efter det tilskudsår, som  

 forskelsbeløbet vedrører.
 Stk. 6. Når oplysninger om de faktiske  

 beskatningsgrundlag for tilskudsåret foreligger, foretages i  

 overensstemmelse med § 33 i lov om kommunal udligning og generelle  

 tilskud til kommuner og amtskommuner en efterregulering mellem henholdsvis  

 kommunerne og amtskommunerne af beløbet efter stk. 2.  

 Medfører efterreguleringen, at der opstår et ufordelt  

 restbeløb i forhold til beløbet efter stk. 2, indregnes  

 det i de samlede årlige beløb efter stk. 1 for  

 tilskudsåret tre år efter det tilskudsår, som det ufordelte  

 restbeløb vedrører.
 § 10. De årlige udligningsbidrag i henhold  

 til § 9, stk. 1, afregnes til staten ved, at 1/12 af de  

 beløb, der er meddelt i henhold til § 9, stk. 2, fradrages  

 de månedlige beløb, som udbetales fra Told- og Skattestyrelsen i  

 henhold til § 15 i lov om kommunal indkomstskat.
 Stk. 2. De årlige udligningsbidrag, jf. stk. 1, for  

 et bestemt udligningsår afregnes fra og med den 1. april i  

 udligningsåret og til og med den 1. marts i det efterfølgende  

 udligningsår.
Kapitel 4 Særlige regler for Københavns og  

 Frederiksberg Kommuner samt Hovedstadens Sygehusfællesskab § 11. Af Københavns og Frederiksberg  

 Kommuners refusion efter kapitel 1 fordeles 84 pct. til udligning mellem  

 kommuner og 16 pct. til udligning mellem amtskommuner.
 Stk. 2. Hovedstadens Sygehusfællesskab bidrager ikke til  

 udligningsordningen.
 Stk. 3. Refusion til Hovedstadens Sygehusfællesskab  

 efter kapitel 1 udlignes mellem amtskommunerne.
Kapitel 5 Beregning af generelle tilskud § 12. Ved beregningen af generelle tilskud efter  

 lov om kommunal udligning og generelle tilskud til kommuner og amtskommuner  

 opgøres nettodrifts- og anlægsudgifter i kommuner og  

 amtskommuner excl. momsrefusion efter kapitel 1.
Kapitel 6 Ikrafttræden m.v.
 § 13. Indenrigsministeren kan i særlige  

 tilfælde bestemme, at afregningen af refusionsbeløb og  

 udligningsbidrag sker på en anden måde end fastlagt i denne  

 bekendtgørelse.
 § 14. Bekendtgørelsen træder i kraft  

 den 21. juli 1999, og har virkning fra og med regnskabsåret 2000.
 Stk. 2. Indenrigsministeriets bekendtgørelse nr. 521 af  

 6. juli 1998 om den kommunale og amtskommunale momsudligningsordning  

 ophæves.
Indenrigsministeriet, den 2. juli  

 1999 Thorkild Simonsen /Niels Jørgen Mau Bilag Positivliste Art-  

 konto Funktion Momsandelsprocent (Drift: DR1) (Anlæg: DR3) Kommuner 5.9 0.14 Sanering 40 5.9 0.30 Fælles formål 45 85 5.9 0.31 Stadion og idrætsanlæg 45 85 5.9 0.32 Idræts- og svømmehaller 45 85 5.9 0.33 Friluftsbade 45 85 5.9 0.35 Andre fritidsfaciliteter 45 85 4.6 3.10 Bidrag til statslige og private skoler 25 85 5.9 3.10 Bidrag til statslige og private skoler 25 85 4.6 3.12 Efterskoler og ungdomskostskoler 25 85 5.9 3.12 Efterskoler og ungdomskostskoler 25 85 5.9 3.60 Museer 35 85 5.9 3.63 Musikarrangementer 10 85 5.9 3.64 Andre kulturelle opgaver 35 85 5.9 3.74 Lokaletilskud 65 5.9 5.08 Støtte til frivilligt socialt arbejde 15 5.9 5.19 Tilskud til puljeordninger og private klubber 25 *5.2 5.54 Hjælpemidler, forbrugsgoder, boligindretning, befordring og pasning  

 af døende 95 5.9 5.60 Introduktionsprogram m.v.
25 85 5.2 5.83 Kommunal tandpleje 15 85 Amtskommuner 4.6 3.10 Bidrag til statslige og private skoler 25 85 4.6 3.12 Efterskoler og ungdomskostskoler 25 85 4.6 3.42 Bidrag til private og statslige skoler og kurser 25 85 5.9 3.46 Social og sundhedsuddannelser 25 85 5.9 3.47 Sygeplejeuddannelser 25 85 5.9 3.60 Museer 35 85 5.9 3.63 Musikarrangementer 10 85 5.9 3.64 Andre kulturelle opgaver 35 85 5.9 3.74 Lokaletilskud 65 *4.0 4.01 Sygehuse 25 *4.0 4.40 Rekonvalescenthjem og efterbehandlingsklinikker 25 5.9 5.08 Støtte til frivilligt socialt arbejde 15 5.9 5.40 Revalidering, beskyttet beskæftigelse, aktivitets- og  

 samværdstilskud 70 85 *5.2 5.54 Hjælpemidler, forbrugsgoder, boligindretning, befordring og pasning  

 af døende 95 *) Gælder ikke for motorkøretøjer samt  

 plejevederlag og hjælp til medicin mv. ved pasning af døende i  

 eget hjem.
 ** Gælder for selvejende/private sygehuse mv.
 Regneeksempel:
 Der gives tilskud på 1.000 kr. (funktion 0.30 Fælles  

 formål, art 5.9.).
 Beløb til refusion: 1.000 kr. x 45% x 25/125 = 90 kr.
 Der registreres i eksemplet følgende i det kommunale budget- og  

 regnskabssystem:
 Udgiften, excl. den beregnede momsudgift dvs. 1.000 kr.   90 kr. =  

 910 kr. registreres på funktion 0.30 Fælles formål, art  

 5.9.
 Den beregnede momsudgift, dvs. 90 kr. registreres på funktion  

 8.87, gruppering 03.
 Momsrefusionen, dvs. 90 kr. registreres på funktion 8.87,  

 gruppering 02.
