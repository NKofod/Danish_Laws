 Når en landsskatteretskendelse om ændring af en gift skatteyders  

 ansættelse medfører, at ægtefællens ansættelse må ændres tilsvarende  

 (overførelse af underskud, medhjælpende ægtefælle m.v.), forholdes der efter  

 aftale mellem statsskattedirektoratet og landsskatteretten således:
 1. På den følgeskrivelse, hvormed landsskatteretten  

 fremsender sin kendelse til klageren, meddeler retten, at den ændring af  

 ægtefællens ansættelse, der vil være en følge af kendelsen, vil blive  

 foretaget ved ligningskommissionens foranstaltning.
 2. På den tilsvarende følgeskrivelse til  

 ligningskommissionen oplyser landsskatteretten, at der er givet klageren  

 meddelelse som anført under punkt 1.
 3. Når ligningskommissionen modtager meddelelsen om  

 landsskatterettens kendelse, foretager kommissionen selv konsekvensændringen  

 af ægtefællens ansættelse, såfremt dette er muligt efter reglerne om  

 genoptagelse m.v.
 4. Kan ligningskommissionen efter disse regler ikke  

 selv ændre ægtefællens ansættelse, anmoder den amtsskatteinspektoratet om  

 bemyndigelse til ansættelsesændringe.
 5. Amtsskatteinspektoratet giver da bemyndigelse efter  

 de i statsskattedirektoratets skrivelse af 10. maj 1979 til  

 amtsskatteinspektoraterne meddelte retningslinier for inspektoraternes  

 bemyndigelser til ligningskommissionerne - dog således at der i almindelighed  

 må gives bemyndigelse uanset beløbsstørrelsen.
