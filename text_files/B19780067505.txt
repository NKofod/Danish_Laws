 I medfør af § 31, stk. 2, i lov nr. 327 af 26. juni 1975 om lægemidler  

 fastsættes:
 § 1.  Reklame for lægemidler over for farmaceuter,  

 læger, tandlæger, dyrlæger samt farmaceut-, læge-, tandlæge- og  

 dyrlægestuderende og i de nævnte persongruppers fagblade skal, udover  

 reglerne i lægemiddellovens § 31, stk. 2, 1. og 3. punktum, og stk 3, opfylde  

 de i § 2 nævnte betingelser.
 Stk. 2.  Det samme gælder reklame for lægemidler i  

 fagblade for andet sundhedspersonale, som efter lægemiddellovens § 31, stk.  

 1, 2. punktum, har opnået indenrigsministerens tilladelse til reklamering for  

 lægemidler.
 § 2.  Reklamen skal indeholde følgende oplysninger:
 1. Navnet på registreringsindehaveren og eventuelt  

 fremstilleren.
2. Indikationsområde, som dette er godkendt af  

 sundhedsstyrelsen.
I reklame, som udelukkende retter sig til en afgrænset  

 gruppe af de i § 1 nævnte personer, kan angivelse af indikationsområde  

 indskrænkes til det for den pågældende gruppe relevante.
 3. Kontraindikationer.
 4. Bivirkninger og risici.
 5. Dosering.
 6. Dispenseringsform.
 7. Pakningsstørrelse.
 8. Pris (registerpris). Angivelse af pris kan dog  

 udelades i a) reklamer, der kun er stilet til de i § 1 nævnte studerende, b)  

 reklamer, der er bestemt til at udsendes over et længere tidsrum, når  

 reklamen i stedet for en påtrykt pris vedlægges prisliste eller lignende.
 9. Eventuelle tilskudsregler.
 § 3.  Uanset bestemmelserne i § 2 kan reklamen  

 udformes således, at den alene bringer det pågældende lægemiddels navn i  

 erindring ved at angive lægemidlets navn og fællesnavn samt navnet på  

 registreringsindehaveren og eventuelt fremstilleren.
 Stk. 2.  Dersom der angives yderligere oplysninger, skal  

 disse omfatte samtlige de i § 2 nævnte.
 § 4.  Overtrædelse af reglerne i denne bekendtgørelse  

 straffes med bøde.
 § 5.  Bekendtgørelsen træder i kraft den 1. april  

 1979.
 INDENRIGSMINISTERIET, DEN 14. DECEMBER  

 1978.
