 I medfør af § 1, stk. 2, nr. 9, i lov nr. 834 af 18. december 1991 om frø,  

 kartofler og planter og tekstanmærkning nr. 59 ad § 24 på Finansloven for  

 finansåret 1998 samt efter bemyndigelse fastsættes:
§ 1.  Virksomheder, der er registreret efter  

 bekendtgørelserne om sædekorn, markfrø og grønsagsfrø, skal betale afgifter  

 og gebyrer som fastsat i bilaget til dækning af Plantedirektoratets udgifter  

 i finansåret til administration og kontrol m.m. i henhold til de nævnte  

 bekendtgørelser.
Betaling sker efter anden kolonne i bilaget, hvor taksterne  

 er fastsat efter fradrag af tilbageførte CO2 afgiftsmidler.
 Stk. 2 .  Tilbagekaldes anmeldelsen til partikontrol af  

 et parti sædekorn eller frø, før undersøgelsen af partiet er afsluttet, skal  

 direktoratets udgifter dækkes efter regning.
 Stk. 3.  Afgifter og gebyrer tillægges merværdiafgift.
 § 2.  Afgifter og gebyrer forfalder ved påkrav, og  

 betaling skal ske senest 30 dage efter fakturaens dato.
 Stk. 2.  Betales forfaldne afgifter og gebyrer ikke  

 rettidigt, skal der betales rente af beløbet på 1,3 pct. månedligt for hver  

 påbegyndt måned regnet fra forfaldsdagen.
 Stk. 3.  Der er udpantningsret for afgifter, gebyrer og  

 renter.
 § 3.  Dækker de opkrævede afgifter og gebyrer ikke  

 Plantedirektoratets udgifter, kan direktoratet indregne det manglende beløb  

 ved fastsættelsen af afgifts- og gebyrsatser for følgende finansår.
 Stk. 2.  Overstiger de opkrævede afgifter og gebyrer  

 direktoratets udgifter, kan direktoratet indregne det overskydende beløb ved  

 fastsættelsen af afgifts- og gebyrsatser for følgende finansår.
 § 4.  Bekendtgørelsen træder i kraft den 1. januar  

 1998.
 Stk. 2.  Bekendtgørelse nr. 1244 af 13. december 1996 om  

 betaling for kontrol m.m. med sædekorn og frø ophæves.
Plantedirektoratet, den 17. december  

 1997 Mogens Nagel Larsen / Camilla Hesselby Bilag Betalingen beregnes pr. påbegyndt halve time fra prøvetagerens ankomst at  

 regne og for mindst 2 1/2 time.
 Afbestilles prøvetagningen med mindre end 2 timers varsel før aftalt  

 mødetid, betales for 2 1/2 times prøvetagning.
 Eventuelle omkostninger ved indsendelse af prøver til Plantedirektoratet  

 betales efter regning af virksomheden.
