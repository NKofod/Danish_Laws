(Til samtlige uddannelsesinstitutioner  

 og amtskommuner) I henhold til § 5 i lov nr. 827 af 21. december 1988 om depositum ved  

 ungdomsuddannelser og videregående uddannelser og gebyr ved prøveforberedende  

 enkeltfagsundervisning til højere forberedelseseksamen fastsættes:
Indbetalingsordningen Uddannelser inden for den koordinerede og samordnede tilmelding.
 § 1.  Ansøgere til de erhvervsfaglige grunduddannelser  

 og til kursus til højere forberedelseseksamen, der optages ved den primære  

 optagelse, modtager fra Fællessekretariatet ved Københavns Universitet  

 meddelelse om optagelse ved en uddannelsesinstitution samtidig med et  

 giroindbetalingskort.
Stk. 2.  Ansøgere til gymnasieskolerne og til de  

 videregående uddannelser, der optages ved den primære optagelse, får  

 meddelelse om optagelse fra den pågældende institution.
Samtidig hermed  

 udsendes et giroindbetalingskort fra Fællessekretariatet.
Stk. 3.  Ansøgere i henhold til stk. 1 og 2, der optages  

 senere end de primære optagelsesrunder, indberettes af institutionerne til  

 Fællessekretariatet.
Fællessekretariatet udsender et indbetalingskort til de  

 optagne uddannelsessøgende, jf. dog stk. 4.
Stk. 4.  Ansøgere, der optages umiddelbart før  

 uddannelsen påbegyndes, modtager giroindbetalingskortet af den pågældende  

 uddannelsesinstitution samtidig med meddelelsen om optagelse.
Ansøgerne  

 indberettes til Fællessekretariatet.
Uddannelser uden for den koordinerede og samordnede tilmelding § 2.  Ansøgere, der optages, skal have et  

 giroindbetalingskort, enten ved at institutionen indberetter disse til  

 Fællessekretariatet med anmodning om, at man derfra udsender  

 giroindbetalingskort, eller ved at institutionen indberetter disse med  

 angivelse af, at institutionen har udleveret et giroindbetalingskort til den  

 uddannelsessøgende.
Indbetalingskortet § 3.  Institutionen må kun tilsende de  

 uddannelsessøgende giroindbetalingskort, som Fællessekretariatet har  

 fortrykt.
Kontrol af manglende indbetalinger § 4.  Fællessekretariatet meddeler hver uge  

 institutionen, hvem af de optagne der har indbetalt, og hvem der er udsendt  

 giroindbetalingskort til, og som endnu ikke har indbetalt.
 Stk. 2.  Optagne, der indbetaler umiddelbart før  

 uddannelsen påbegyndes, må ved forevisning af kvittering for indbetaling over  

 for uddannelsesinstitutionen dokumentere, at de har indbetalt beløbet.
 Stk. 3.  Når optagelsen er afsluttet, udsender  

 Fællessekretariatet en samlet oversigt til institutionerne, med angivelse af,  

 hvem der har indbetalt beløbet, og hvem der har modtaget et  

 giroindbetalingskort, men ikke betalt.
 Stk. 4.  Har den optagne ikke indbetalt beløbet inden  

 for den fastsatte frist, modtager den pågældende en meddelelse m.v. herom fra  

 Fællessekretariatet.
Tilbagebetaling af beløbet § 5.  Uddannelsesinstitutionerne skal samtidig med  

 udstedelsen af eksamensbeviser og lignende give Fællessekretariatet  

 meddelelse om, hvem der har gennemført uddannelsen . Fællessekretariatet  

 meddeler til Postgiro, hvem der skal have beløbet tilbagebetalt.  

 Tilbagebetaling af beløbet sker kvartalsvis gennem Postgiro.
Andre bestemmelser § 6.  Fællessekretariatet udsender en  

 administrationsvejledning.
Ikrafttræden § 7.  Cirkulæret har virkning fra den 1. april 1989.
