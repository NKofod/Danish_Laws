Ændringsforslag stillet den 11. marts 2019 uden for betænkningen Ændringsforslag til 2. behandling af Forslag til lov om ophævelse af lov om afgift af mineralsk fosfor i foderfosfat og ændring af tinglysningsafgiftsloven, øl- og vinafgiftsloven, opkrævningsloven og selskabsskatteloven (Nedsættelse af afgift på øl og vin, afskaffelse af registreringsafgiften på fly, ophævelse af lov om afgift af mineralsk fosfor i foderfosfat og forhøjelse af restskatteprocenten for selskabsskat) [af skatteministeren (Karsten Lauritzen)]:
Til § 4 Af skatteministeren:
 16) Efter nr. 7 indsættes som nye numre:
 »04. I § 4, stk. 2, 1. pkt., ændres »boliger« til: »ejendomme«.
 05. § 4, stk. 8, affattes således:
»Stk. 8. Ved ejerskifte af de i stk. 4 anførte ejendomme, hvor ejendommen anvendes som blandet beboelses- og erhvervsejendom, beregnes afgiften efter stk. 2, 1. pkt.«« [Konsekvent anvendelse af samme terminologi og rettelse af fejl i tinglysningsafgiftslovens § 4, stk. 8, som affattet ved § 8, nr. 1, i lov nr. 1729 af 27. december 2018] Til § 7 17) I stk. 2 ændres »§ 4, nr. 1-15, 17 og 18« til: »§ 4, nr. 1-7, 01, 02, 04, 05, 8-15, 17 og 18«.
[Konsekvensændring som følge af ændringsforslag nr. 7, 01 og 02, og nr. 16] Bemærkninger Til nr. 16 Ad 04 Det fremgår af tinglysningsafgiftslovens § 4, stk. 2, 1. pkt., at ved ejerskifte af ejendomme, bortset fra de i stk. 4 anførte boliger, beregnes afgiften af det højeste beløb af enten ejerskiftesummen eller den på tidspunktet for anmeldelse til tinglysning senest offentliggjorte ejendomsværdi.
De anførte boliger i stk. 4 er enfamilieshuse, flerfamilieshuse og fritidsboliger.
 Ved henvisning til boligerne i stk. 4 anvendes konsekvent »ejendomme« i lovens § 4, bortset fra i stk. 2, hvor »boliger« anvendes.
 Det foreslås derfor at ændre »boliger« til »ejendomme« i tinglysningsafgiftslovens § 4, stk. 2, 1. pkt., med henblik på at sikre en konsekvent anvendelse af samme terminologi i tinglysningsafgiftsloven.
Ad 05 Tinglysningsafgiftslovens § 4, stk. 7 og 8, der blev nyaffattet ved § 8, nr. 1, i lov nr. 1729 af 27. december 2018 er enslydende.
Der er sket en fejl i forbindelse med affattelse af tinglysningsafgiftslovens § 4, stk. 8. De specielle bemærkninger til tinglysningsafgiftslovens § 4, stk. 8, der fremgår af lovforslag nr.
L 115, folketingsåret 2018-19, er imidlertid korrekt affattet.
Følgende fremgår af de specielle bemærkninger til den konkrete ændring:
»Det fremgår af lovens stk. 8, at i de tilfælde, hvor der sker ejerskifte af ejendomme, som anvendes som blandet beboelses- og erhvervsejendom, skal afgiftsgrundlaget beregnes efter lovens § 4, stk. 2, 1. pkt.
Det betyder, at den variable tinglysningsafgift i disse tilfælde skal beregnes af den højeste sum af enten ejerskiftesum eller ejendomsværdi.
Afgiftsgrundlaget svarer således til det, der med lovforslaget gælder ved ejerskifte af erhvervsejendomme.
En blandet beboelses- og erhvervsejendom kan f.eks. være en butik med en tilhørende beboelseslejlighed.
En ejendom med flere selvstændige beboelseslejligheder, hvor en eller flere af lejlighederne udlejes, er også en blandet beboelses- og erhvervsejendom.
Dette gælder både i de tilfælde, hvor ejeren selv bebor en af beboelseslejlighederne og samtidig udlejer resterende beboelseslejligheder, og i de situationer, hvor samtlige beboelseslejligheder udlejes af ejeren.
En ejendom, hvor et eller flere værelser udlejes, eller som anvendes erhvervsmæssigt, er også en blandet beboelses- og erhvervsejendom.« Det foreslås derfor at nyaffatte tinglysningsafgiftslovens § 4, stk. 8, således at bestemmelsen er i overensstemmelse med det tilsigtede, det vil sige, at der ved ejerskifte af de i stk. 4 nævnte ejendomme, herunder enfamilieshuse, flerfamilieshuse eller fritidsboliger, som anvendes som blandet beboelses- og erhvervsejendom, beregnes afgift efter stk. 2, 1. pkt., hvilket svarer til indholdet af de specielle bemærkninger til § 8, nr. 1, i lov nr. 1729 af 27. december 2018.
Til nr. 17 Med ændringsforslaget foreslås det at ændre lovforslagets § 7, stk. 2, så ændringsforslag nr. 7, 01 og 02, stillet i Skatteudvalgets betænkning af 28. februar 2019 og ændringsforslag nr. 16 træder i kraft den 1. april 2019. Samtidig tages ændringsforslag nr. 10 ligeledes stillet i betænkningen tilbage af lovtekniske årsager.
