Dette cirkulære angår de kommuner og amtskommuner, som har  

 transmissionsledninger for olie og naturgas.
I bilag 1 er anført de amter og  

 kommuner, der i dag er berørt af cirkulæret.
1. Baggrund I arbejdsministeriets bekendtgørelse nr. 406 af 18. september 1979 samt  

 visse af Arbejdstilsynet fastsatte tillægsbestemmelser er der fastsat  

 sikkerhedsbestemmelser om anlæg og drift af transmissionsledninger for olie  

 og naturgas.
 Det fremgår af disse bestemmelser, at kravene til ledningernes  

 konstruktion er forskellige, afhængig af befolkningstætheden, eksisterende  

 bygninger og rekreative områder m.v. indenfor et areal på 200 meter på hver  

 side af ledningen.
 Såfremt disse forhold ændrer sig, kan det blive nødvendigt at foretage  

 ændringer, f.eks. ved udskiftning af de eksisterende rør med kraftigere rør.  

 Sådanne ændringer af de faktiske forhold kan således få væsentlige økonomiske  

 følger.
 2. Underretning om lokalplanforslag i henhold til  

 kommuneplanlovens § 23.
Ifølge bestemmelsen i kommuneplanlovens § 23, stk. 1, nr. 5 skal  

 kommunalbestyrelsen samtidig med offentligørelsen af et lokalplanforslag give  

 skriftlig underretning herom til de statslige myndigheder, for hvem planen  

 har særlig interesse.
Underretningen skal ledsages af selve  

 lokalplanforslaget, jfr. kommuneplanlovens § 23, stk. 4.
 Kommunalbestyrelsen skal i henhold til denne bestemmelse underrette  

 Energistyrelsen om lokalplanforslag, der åbner mulighed for ny bebyggelse  

 eller ændret anvendelse af bygninger og arealer inden for 200 meter fra  

 transmissionsledningerne for olie og naturgas.
 Energistyrelsen har mulighed for at fremsætte indsigelser mod  

 lokalplanforslaget i henhold til bestemmelsen i kommuneplanlovens § 26.
 Underretningen skal efter aftale med Energistyrelsen sendes til D.O.N.G.  

 A/ S, Agern Alle 24-26, 2970 Hørsholm.
3. Behandling af ansøgninger i henhold til lov om by-  

 og landzoner Efter bestemmelsen i zonelovens § 1, stk. 1, nr. 1 skal zoneloven medvirke  

 til at sikre en planmæssig og samfundsøkonomisk hensigtsmæssig udvikling.
Planstyrelsen skal efter aftale med Energistyrelsen henstille, at  

 zonemyndighederne tager de ovenfor under 1 refererede eventuelle  

 samfundsøkonomiske konsekvenser i betragtning, før der meddeles tilladelse  

 til bebyggelse eller ændret anvendelse af bygninger og arealer indenfor 200  

 meter fra transmissionsledningerne for olie og naturgas.
Det henstilles i  

 givet fald at rette henvendelse til Energistyrelsen med henblik på at få  

 belyst de økonomiske konsekvenser af en eventuel tilladelse.
4. Kortmateriale Til brug for administrationen i henhold til cirkulæret har planstyrelsen  

 aftalt med D.O.N.G.
A/ S, at D.O.N.G.
A/ S til de berørte kommuner, amter og  

 Hovedstadsrådet udsender ajourført kortmateriale, der viser de områder, der  

 til enhver tid berøres af cirkulæret.
Planstyrelsen, den 26. november 1984 Henning Hummelmose / Anne Birte Boeck Bilag 1 Fortegnelse over de i dag berørte amter og kommuner Viborg amt Viborg, Møldrup, Tjele, Karup.
Århus amt Hinnerup, Silkeborg, Gjern, Hammel, Århus.
Sønderjyllands amt Rødding, Vojens, Nørre Rangstrup, Rødekro, Tinglev, Bov.
Ringkøbing amt Ikast, Herning, Brande.
Vejle amt Nørre Snede, Give, Egtved, Fredericia, Vamdrup, Lunderskov, Kolding,  

 Vejle, Børkop.
Ribe amt Vejen, Esbjerg, Blåvandshuk, Varde, Helle, Holsted, Brørup, Blåbjerg,  

 Grindsted, Billund.
Fyns amt Odense, Middelfart, Nørre Aaby, Ejby, Årup, Vissenbjerg, Langeskov,  

 Ullerslev, Nyborg.
Vestsjællands amt Slagelse, Sorø, Ringsted.
 Hovedstadsområdet (Hovedstadsrådet).
 Skovbo, Køge, Solrød, Greve, Gundsø.
 Ballerup, Ledøje-Smørum, Brøndby, Høje-Tåstrup, Ishøj, Vallensbæk,  

 Hvidovre, Tårnby, Dragør.
 Stenløse, Allerød.
