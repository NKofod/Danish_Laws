Betænkning afgivet af Miljø- og  

 Planlægningsudvalget den 9. maj 2001 Betænkning over Forslag til folketingsbeslutning om stop for  

 udvidelser og nyetableringer af svinefarme [af Jørn Jespersen (SF) m.fl.] 1. Udvalgsarbejdet Beslutningsforslaget blev fremsat den 1. december 2000 og  

 var til 1. behandling den 22. februar 2001. Beslutningsforslaget blev efter  

 1. behandling henvist til behandling i Miljø- og  

 Planlægningsudvalget.
Møder Udvalget har behandlet beslutningsforslaget i 8  

 møder.
2. Indstillinger og politiske bemærkninger Et flertal i udvalget (udvalget med undtagelse af  

 SF og EL) indstiller beslutningsforslaget til forkastelse.
 Socialdemokratiets og Det Radikale Venstres medlemmer af  

 udvalget skal i overensstemmelse med miljø- og energiministerens  

 bemærkninger i forbindelse med beslutningsforslagets 1. behandling  

 konstatere stor sympati for intentionerne med beslutningsforslaget, idet  

 sikringen af et bæredygtigt landbrug ligger disse partier meget  

 på sinde, jf. også den netop indgåede aftale med SF om  

 supplerende initiativer og forberedelse af Vandmiljøplan III.
 Partierne konstaterer i den forbindelse, at regeringen  

 senest har fremlagt et forslag til ammoniakhandlingsplan og indført  

 skærpede afstandskrav (300 m) i forbindelse med udvidelse og  

 nyetablering af husdyrbrug.
Hertil kommer en præciserende vejledning om  

 landzonereglerne og placering af landbrugsbygninger i det åbne land,  

 herunder en beskrivelse af de hensyn, der skal afvejes, således at der  

 ikke sker skade på sårbare naturområder m.v.
Endelig er der  

 udsendt en vejledning om VVM-screening af husdyrbrug.
 På den baggrund finder de to partier, at yderligere  

 permanente tiltag bør afvente det arbejde, der foregår i det  

 såkaldte Wilhjelmudvalg med henblik på at tilvejebringe  

 grundlaget for en national handlingsplan for biologisk mangfoldighed og  

 naturbeskyttelse.
 Socialdemokratiet og Det Radikale Venstre kan på den  

 baggrund ikke støtte det fremsatte beslutningsforslag.
 Et mindretal i udvalget (SF og EL) indstiller  

 beslutningsforslaget til vedtagelse uændret.
 Enhedslistens medlem af udvalget er enig i SF s  

 overvejelser i forbindelse med beslutningsforslaget, dog med den  

 præcisering, at »svinefarme«   

 dækker over de konventionelle, ikke miljømæssigt  

 bæredygtige svinehold.
Enhedslisten har ikke noget ønske om at bremse  

 omlægningen til svinehold, som følger de økologiske  

 regler, hvorefter krav til lavere belægningsgrad og staldforhold, der  

 tager store hensyn til dyrevelfærden, sikrer naturen mod urimelige  

 belastninger.
Heller ikke oprettelse af produktioner, der følger  

 Friland Foods regler for frilandsgrise bør bremses.
Kun gennem en  

 stadig udbygning af de økologiske dyrehold kan disse gennemgå  

 den nødvendige videreudvikling af produktionssystemerne med henblik  

 på tilbageholdelse af næringsstof og på  

 dyrevelfærd.
 Demokratisk Folkeparti var på tidspunktet for  

 betænkningens afgivelse ikke repræsenteret med medlemmer i  

 udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
Martin Glerup (S)  

  Pernille Blach Hansen (S)  Inger Bierbaum (S)  

  Lis Greibe (S)  Niels Bloch Jespersen (S)  

  Jørn Jespersen (SF) fmd.  

 Ebbe Kalnæs (CD)  Vibeke Peschardt (RV)  

  Søren Kolstrup (EL)  

  Hans Christian Schmidt (V)  Bodil Thrane (V)  

  Jørgen Winther (V)  Jens Vibjerg (V)  

 Henriette Kjær (KF) nfmd.  

  Eva Møller (KF)  Svend Aage Fauerholdt (DF)  

  Ole M.
Nielsen (KRF) Demokratisk Folkeparti havde ikke medlemmer i  

 udvalget.
Folketingets sammensætning Socialdemokratiet (S) 64 * Det Radikale Venstre (RV) 7 Venstre, Danmarks Liberale Parti (V) 43 * Enhedslisten (EL) 5 Det Konservative Folkeparti (KF) 17 ** Kristeligt Folkeparti (KRF) 4 Socialistisk Folkeparti (SF) 13 Demokratisk Folkeparti (DMF) 1 Dansk Folkeparti (DF) 10 Valgt på Færøerne (FÆR) 1 Centrum-Demokraterne (CD) 8 Uden for partierne (UP) 6 * Heraf 1 medlem valgt i Grønland ** Heraf 1 medlem valgt på  

 Færøerne Bilag 1 Oversigt over bilag vedrørende B 62 Bilagsnr.
