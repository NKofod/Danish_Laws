 1. Dyrskuer - hvorved i dette cirkulære forstås såvel  

 lokalskuer som fællesskuer og udstillinger af klovbærende husdyr, heste samt  

 kaniner - vil indtil videre kunne afholdes på de nedenfor angivne  

 betingelser, idet man dog forbeholder sig senere at påbyde strengere  

 bestemmelser inden for en landsdel eller et amt - eventuelt med kort varsel  

 forbyde skuerne - såfremt optræden af ondartede sygdomme skulle nødvendiggøre  

 dette.
a.
Meddelelse om afholdelse af dyrskue skal senest 3 uger forinden hvert  

 enkelt skues afholdelse være indgivet til politimesteren i den politikreds  

 og kredsdyrlægen i det amt, hvor dyrskuet agtes afholdt.
Meddelelsen skal  

 indeholde oplysninger om tid for skuets afholdelse, pladsens beliggenhed,  

 forventet tilførsel af dyr (art og antal) samt om, hvilken dyrlæge der skal  

 føre tilsyn med skuet.
I kommuner, hvor der findes en embedsdyrlæge  

 autoriseret i medfør af § 3, stk. 1, i lov nr. 197 af 7. maj 1948 om markeder  

 m.v. for heste og kreaturer, skal denne dyrlæge føre tilsyn.
b.
Klovbærende dyr må ikke tilføres et dyrskue fra besætninger, der  

 inden for et tidsrum af 2 måneder før skuets afholdelse har stået under  

 offentligt tilsyn på grund af ondartede smitsomme sygdomme,  eller fra  

 ejendomme beliggende inden for områder, der er afspærrede på grund af  

 ondartede smitsomme sygdomme, eller fra besætninger, der henstår under  

 tilsyn (har fået meddelt tilhold) i anledning af smittefarligt samkvem.
 Klovbærende dyr skal endvidere have opholdt sig i Danmark siden fødslen  

 eller mindst 90 dage før skuets afholdelse, heri er ikke medregnet eventuelt  

 ophold i en veterinærdirektoratet godkendt importkarantæne.
 Kvæg skal yderligere ledsages af en gyldig attest om IBR-frihed i  

 henhold til gældende bekendtgørelse om IBR-infektioner.
 Svin skal yderligere ledsages af en attest, udstedt på en af  

 veterinærdirektoratet godkendt formular, hvoraf fremgår, at svinene stammer  

 fra en besætning, der i henhold til bekendtgørelse om Aujeszky's sygdom kan  

 anses for værende fri for denne sygdom.
Får skal yderligere stamme fra besætninger, som har status som  

 maedifri i henhold til det frivillige Maedi Visna Sundhedsprogram.
Såfremt  

 der på ejendommen tillige findes geder, gælder bestemmelserne  

 vedrørende får også for disse.
 Får og lam skal desuden være ledsaget af dyrlæge- eller  

 ejererklæring, hvoraf det fremgår, at dyrene inden for den sidste uge før  

 tilførslen har været behandlet mod skab med et godkendt lægemiddel.
Geder skal yderligere stamme fra besætninger, der er blodprøvet  

 for maedi med negativt resultat.
Den seneste prøve skal være udtaget inden  

 for et tidsrum af højst 16 måneder før skuets afholdelse.
 Hjorte skal yderligere ledsages af en dyrlægeattest, hvoraf  

 fremgår, at dyret ved en blodprøve, der er udtaget tidligst 3 måneder  

 før attestens udstedelse, ikke har vist reaktion mod IBR,  at det fra  

 udtagelsen af denne blodprøve og indtil flytningen fra ejendommen har været  

 isoleret fra besætningens øvrige dyr og  at det ved en blodprøve, der  

 er udtaget mindst 14 dage efter dets isolering og tidligst 21 dage før  

 attestens udstedelse stadig ikke har vist reaktion mod IBR.
c.
Kaniner skal ledsages af en ejererklæring udstedt på en af  

 Veterinærdirektoratet godkendt formular, hvoraf det fremgår, at  

  kaninen(erne) har været i ejerens besiddelse i mindst 3 måneder eller siden  

 fødslen, at kaninen(erne) og bestanden, hvorfra den(de) stammer, er  

 behandlet med et ektoparasitært middel 2 gange med 10 dages mellemrum inden  

 for de sidste 30 dage, at  kaninen(erne) og bestanden, hvorfra den(de)  

 stammer, er uden følgende sygdomssymptomer: betændelse i øjnene og tyndt  

 slimet eller betændt næseflåd, og/eller væskefyldte hævelser, der især er  

 lokaliseret til hovedet og kønsorganerne, at der i bestanden, hvorfra  

 kaninen(erne) stammer, ikke har været konstateret myxomatose de seneste 6  

 måneder, og at transportkasser, der anvendes, er nye eller rengjort og  

 desinficerede.
 Udstilleren indestår ved sin underskrift på tilmeldingsblanketten til  

 dyrskuet for, at de tilførte dyr opfylder ovennævnte bestemmelser.
d.
Dyrlægen skal foretage undersøgelse af de tilførte dyr straks ved  

 ankomsten og skal - hvor der er krav om, at dyr ledsages af en attest - sikre  

 sig, at at attesten vedrører det pågældende dyr.
Hvert enkelt dyr skal  

 passere dyrlægen, der skal være opmærksom på dyrets velbefindende og  

 bevægelsesevne og derved skaffe sig et indtryk af dyrets almindelige  

 sundhedstilstand.
Dyrlægen skal have opmærksomheden henvendt på symptomer på  

 smitsomme sygdomme.
Dyr med forstyrret almenbefindende,haltende og savlende  

 dyr, skal underkastes en nøjere undersøgelse og eventuelt afvises.
e.
Det påhviler dyrskueledelsen skriftligt at underrette hver  

 enkelt udstiller om de foran under b., c. og d. anførte betingelser og om, at udstilleren, forinden han sender dyr til skuet, skal tilkalde  

 en dyrlæge, såfremt noget dyr i besætningen, selvom det pågældende dyr ikke  

 skal udstilles, viser ophørt ædelyst, feber, savlen, ømmelig gang eller andre  

 sygdomstegn, der kan vække mistanke om ondartede smitsomme sygdomme, og at  

 sådanne dyr overhovedet ikke må fremstilles på dyrskuer eller afkomsskuer, at udstilleren, såfremt der måtte blive konstateret ondartede  

 smitsomme sygdomme i hans besætning, efter at der er bortført dyr til et  

 dyrskue, uopholdelig skal meddele dette til kredsdyrlægen  

 (veterinærdirektoratet), at køer og kvier, der har kastet indenfor de sidste 14 dage inden  

 skuet, ikke må tilføres dette, at udstillerne uopholdelig skal anmelde ethvert sygdomstilfælde  

 (herunder også ophørt ædelyst) hos de fremstillede dyr til den ved skuet  

 tilsynsførende dyrlæge og, at intet dyr må fjernes fra skuet inden dettes afslutning,  

 medmindre grunden hertil er meddelt den tilsynsførende dyrlæge, og dyret er  

 undersøgt af denne.
f.
For det tilfælde, at der på et dyrskue måtte forekomme udbrud af  

 ondartede smitsomme sygdomme, skal der være truffet foranstaltninger til  

 straks at kunne afspærre den pågældende del af dyrskuepladsen og til at  

 foretage desinfektion.
Kredsdyrlægen (veterinærdirektoratet) skal altid  

 omgående underrettes om sådanne udbrud.
I en sådan situation må intet dyr  

 fjernes fra dyrskuepladsen uden veterinærdirektoratets tilladelse.
Under  

 sådanne forhold er veterinærdirektoratet bemyndiget til at påbyde de  

 nødvendige forholdsregler til hindringer af smittens udbredelse.
 2. Tyre, som er opstaldet på en tyrestation, og som  

 tilføres et dyrskue, betragtes som værende afgået fra tyrestationen.
 3. På skuer, hvor der er udstilling af såvel får som  

 geder, skal det ske på betingelse af:
a. at får og geder ikke opstaldes under samme tag, og b. at afstanden imellem opstaldede får og geder er mindst 25 meter.
 4. Det vil blive politiet pålagt ved dyrskuer  

 at påse:
a. at dyrskuepladsen i de sidste 8 dage før skuets afholdelse ikke bliver  

 benyttet til græsning for klovbærende dyr eller som opholdssted for sådanne, b. at dyrskuepladsen indhegnes inden dyrenes ankomst, c. at tilførsel af dyr kun finder sted gennem een indgang, medmindre der  

 på grund af skuets omfang er antaget flere tilsynsførende dyrlæger, d. at undersøgelsen finder sted i nogen afstand mindst ca. 200 m fra  

 indgangen til dyrskuepladsen, medmindre kredsdyrlægen under hensyn til  

 særlige lokale forhold har meddelt dispensation fra denne bestemmelse.  

 Undersøgelse på selve dyrskuepladsen kan dog ikke tillades.
Det skal  

 forhindres, at dyrene forinden eftersynet samles i flokke på  

 undersøgelsesstedet og, e. at der er tilvejebragt midler (pæle og reb) til afspærring af  

 inficerede båse eller dele af dyrskuepladsen samt truffet foranstaltninger  

 til eventuel desinfektion.
 5. Der tilkommer den tilsynsførende dyrlæge betaling  

 som fastsat i cirkulære nr. 64 af 15. marts 1962 vedrørende betaling for  

 offentlige forretninger, med senere ændringer, jfr. cirkulære af 9. december  

 1968 om indberetning om og betaling for tilsyn med markeder og dyrskuer, samt  

 cirkulære nr. 262 af 19. december 1974 om betaling for indsyning m.v. af dyr,  

 der tilføres markeder m.v., med senere ændringer.
6. Afkomsskuer kan afholdes på betingelser angivet i  

 nærværende cirkulære.
Det påhviler skuets ledelse skriftligt at  

 underrette hver enkelt udstiller om disse betingelser.
 7. Cirkulære af 21. februar 1986 om afholdelse af  

 dyrskuer ophæves.
Landbrugsministeriet, den 11. februar  

 1987 P.M.V.
