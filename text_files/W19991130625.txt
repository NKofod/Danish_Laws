Ved en ambulant kontrol den 25. maj 1998 blev patienten af overlæge  

 B sat i antibiotikabehandling, idet de fortsatte gener blev tolket som  

 symptomer på urinvejsinfektion.
Der blev aftalt kontrol en måned  

 senere.
Ved en akut indlæggelse den 30. maj 1998 på grund af  

 vandladningsstop blev der udtømt 650 ml stærkt blodig urin.
Da  

 urinen efter et par dage var rosafarvet, blev patienten udskrevet.
Patienten  

 fik den 9. juni 1998 foretaget en kikkertundersøgelse af blæren  

 af overlæge A, som fandt følger efter tidligere kateriseringer,  

 men ellers en normal blæreslimhinde.
Det blev endvidere bemærket,  

 at der var et håndfladestort udslæt omkring navlen med  

 rødme og irritation af selve navlen.
Patienten blev udskrevet den 10.  

 juni 1998 uden blod i urinen og med aftalt kontrol en måned senere.
Den 11. juni 1998 blev patienten indlagt akut på et andet sygehus.  

 Undersøgelser viste, at der var tale om kræft i navlen.
Der blev  

 endvidere fundet en 6-7 cm stor svulst i blærens top med mindre  

 svulster i den umiddelbare omkreds.
 Der blev bl.a. klaget over, at lægerne ikke foretog  

 tilstrækkelige undersøgelser og ikke var lydhøre, da  

 patienten henvendte sig på grund af manglende vandladning og gjorde  

 opmærksom på, at der kom blodklumper i kateterposen, når  

 han trykkede på området omkring navlen.
Utilstrækkelig behandling af patient med  

 blod i urinen Patientklagenævnet fandt, at overlæge A ikke  

 havde været tilstrækkelig opmærksom på, at der kunne  

 være en anden årsag til patientens vedvarende blodige urin og  

 senere blødning fra navlen end urinvejsbetændelse.
Patienten  

 burde have fået foretaget en kikkertundersøgelse af blæren  

 tidligere end den 9. juni 1998. Nævnet lagde herved  vægt  

 på, at der fortsat var blodig urin endog med afgang af blodklumper  

 på et tidspunkt, hvor blødning efter en kikkertoperation af  

 blærehalskirtelen burde være ophørt.
Nævnet fandt,  

 at vedvarende blodig urin bør give mistanke om, at der kan foreligge  

 en blæresvulst og bør give anledning til en  

 kikkertundersøgelse af blæren inden for en rimelig tid.
 Nævnet fandt videre, at overlæge B ved sin  

 undersøgelse den 25. maj 1998 burde have erkendt nødvendigheden  

 af at få foretaget en kikkertundersøgelse af blæren  

 på grund af den massivt blodige urin og ikke blot have aftalt kontrol  

 en måned senere.
Endelig fandt nævnet, at overlæge A ikke  

 udførte kikkertundersøgelse af blæren den 9. juni i  

 overensstemmelse med almindelig anerkendt  standard, idet den burde have  

 påvist unormale forhold i blæren.
En tilsvarende  

 undersøgelse 10 dage senere viste udtalte unormale forhold i  

 blæren.
