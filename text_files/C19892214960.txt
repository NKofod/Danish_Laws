(Handelsskolerne) Hermed følger en vejledning om retningslinier for censorer og  

 eksaminatorer ved edb-assistent-, datamatiker- og datanomuddannelserne.
 Vejledningen bedes bekendtgjort for lærerne ved disse uddannelser.
 Ved beskikkelse af erhvervscensorer vil direktoratet sørge for, at de  

 pågældende får vejledningen i hænde.
 P. m.v.
 e.b.
N.
H.
Tetzschner Erik Nexelmann underv.insp. underv.insp.
INDLEDNING Denne vejledning beskriver retningslinier for eksaminators og censors  

 funktion ved afvikling af eksaminer på edb-assistentuddannelsen,  

 datamatikeruddannelsen og datanomuddannelsen.
 Retningslinierne er baseret på regler, som er fastsat i gældende  

 bekendtgørelser og cirkulærer, og de beskriver den praksis, der skal følges  

 ved eksaminer på de nævnte uddannelser.
 Retningslinierne er opdelt efter eksamensform  

 (mundtlig/skriftlig/kombineret, hvor en rapport forsvares mundtligt) samt i  

 et afsnit, der beskriver generelle forhold vedrørende eksamen.
 I øvrigt henvises til gældende retsregler, jf. bilag I, samt til  

 censorrapporteringsskemaer, jf. bilag II-IV.
GENERELT OM EKSAMEN Censorerne ved de mundtlige og skriftlige prøver beskikkes af Direktoratet  

 for Erhvervsuddannelserne.
Faglærerne betragtes som eksaminatorer.
Indgår der  

 flere eksaminatorer i en eksamen, betragtes disse i dette skrift under et som  

 eksaminator.
Censorer rekrutteres enten blandt andre faglærere på den pågældende  

 uddannelse eller i henhold til den gældende liste over personer, der er  

 godkendt til censur på den pågældende uddannelse og i det pågældende  

 fagområde.
Sidstnævnte kaldes i det følgende en erhvervscensor.
 Når direktoratet har afsluttet planlægningen af fordelingen af censorer,  

 vil skolerne og censor modtage meddelelse om censorbekikkelse.
Hvis censor er ansat på en handelsskole, vil han/hun modtage meddelelsen  

 via hjemstedsskolen.
I modsat fald sendes meddelelsen direkte til censors  

 privatadresse.
Såfremt en skoleansat censor undtagelsesvis er forhindret i at påtage sig  

 den tildelte censur, må hjemstedsskolen skriftligt oplyse direktoratet herom  

 og angive navnet på en anden censor, som kan påtage sig censuren.
Såfremt en  

 erhvervscensor er forhindret, kontakter denne direktoratet direkte.
 Når censor er beskikket, aftaler denne og skolen tidspunktet for censuren:  

 ved mundtlig eksamen - tid og sted for afholdelsen; ved skriftlig eksamen -  

 tidsfrister for censurens afslutning.
Efter censuren udfylder censor altid et censorrapportskema,jf. bilag, som  

 sendes direkte til direktoratet.
I særlige tilfælde kan censor udarbejde en  

 seperat indberetning om forhold ved eksamen.
En sådan indberetning fremsendes  

 gennem eksamensskolens ledelse.
Der er et særligt felt på  

 censorrapportskemaet, hvor det markeres, om indberetning er fremsendt.
 Specielt vedrørende erhvervscensorer: Rejseafregning samt kopi af  

 karakterlisten og censorafregningen indsendes til direktoratet.
 Det er ikke tilladt at ryge i eksamens- og forberedelseslokalerne.
MUNDTLIG EKSAMEN Inden eksamen Eksaminator: Eleverne skal af faglæreren (-erne) gøres bekendt med de  

 eksamensregler, der gælder for den pågældende eksamen.
Eleverne skal oplyses  

 om, hvilke hjælpemidler det er tilladt at benytte under eventuel forberedelse  

 og ved selve eksaminationen, og de skal gøres udtrykkeligt opmærksomme på,  

 hvilke af disse hjælpemidler, de eventuelt selv skal medbringe - herunder  

 også rapporter og lignende.
Desuden skal eleverne have udleveret kopi af  

 læsepensum.
 Eksaminator udarbejder det nødvendige antal eksamensspørgsmål, der sammen  

 med læsepensum forelægges censor til godkendelse senest en uge før den  

 pågældende eksamen.
 Antallet af spørgsmål skal mindst svare til antallet af elever plus 25%,  

 dog aldrig mindre end 20 spørgsmål pr. hold.
 Pensum og spørgsmålene skal fyldigt og alsidigt dække kravene i det/de  

 pågældende fags lære- eller studieplan(er), således at alle centrale emner er  

 fyldigt og alsidigt repræsenteret.
 Eksaminanderne må ikke forud for prøven gøres bekendt med  

 eksamensspørgsmålenes ordlyd eller med antallet af spørgsmål i de enkelte  

 dele af pensum eller i pensum som helhed.
Eksaminator skal udarbejde et lodtrækningssystem, der er uigennemskueligt  

 for eleverne.
Hvis der trækkes sedler med hele spørgsmålets ordlyd, skal  

 disse sedler være uigennemsigtige og i samme format.
 Det påhviler skolens administration at meddele eleverne tidspunkt for  

 eksamens begyndelse.
 Censor: Censor gennemgår det opgivne eksamenspensum og de planlagte  

 eksamensspørgsmål.
 Censor skal sikre, at det opgivne pensum er dækkende for kravene i det/de  

 indgående fags lære- eller studieplan(er). Hvis censor i sin gennemgang  

 finder materiale, som censor ikke selv kan skaffe sig, fremsendes det af  

 eksaminator efter henvendelse fra censor.
Censor skal sikre, at hele det opgivne pensum er dækket, at fordelingen af  

 spørgsmål svarer til, at de centrale emner i det/de pågældende fags lære-  

 eller studieplan(er) er fyldigt og alsidigt repræsenteret, og at der ikke er  

 spørgsmål indenfor området, der ikke er opgivet til eksamen.
Censor kan  

 henstille til eksaminator, at enkelte spørgsmål udskydes, at deres ordlyd  

 ændres, eller at der eventuelt udarbejdes enkelte supplerende spørgsmål.
 Hvis eksaminator ikke efterkommer censors henstilling skal eksamen  

 gennemføres med eksaminators spørgsmål, og censor skal efter eksamen  

 indberette sagen til direktoratet via eksamensskolen.
Under eksamen Eksaminationen er offentlig.
 Eksaminator: Inden eksamen skal eksaminator sikre, at alt nødvendigt  

 materiale samt de tilladte hjælpemidler, der skal stilles til rådighed af  

 skolen, findes i både forberedelseslokalet og eksamenslokalet.  

 Forberedelseslokalet skal være ryddet for relevant materiale, der ikke er  

 opført på listen over tilladte hjælpemidler.
 Spørgsmålene trækkes uden tilbagelægning.
 Før eleven går til forberedelse, skal eksaminator i overværelse af censor  

 sikre sig, at eleven har forstået spørgsmålet.
 Til eksaminationen må eleven medbringe en disposition (max. 1 A4-side)  

 udarbejdet under forberedelsen, samt eventuelle bilag til spørgsmålet  

 (spørgsmålene), som er udleveret sammen med dette (disse).
Eksaminationen foretages af eksaminator, sådan at både fortrin og mangler  

 ved elevens præstationer tydeligt fremstår for censor.
Eksamen er ikke en  

 undervisningssituation, og der må derfor ikke bruges unødig tid på at rette  

 elevernes faglige fejl eller misforståelser.
Hvis en elev viser evne til selv  

 at disponere eksaminationen, bør eksaminator ikke afbryde elevens  

 selvstændige fremlæggelse.
Der skal dog altid være tid afsat til at kunne  

 stille supplerende spørgsmål.
 Eksaminator skal gennem spørgsmål sikre, at den indlæringsdybde, som er  

 angivet for de enkelte emner, kan evalueres.
 Eksaminator bør dog altid gribe ind, hvis en elev bruger for meget tid på  

 enkelte detaljer eller på områder, der ligger uden for spørgsmålet, eller  

 hvis en elev på grund af faglige misforståelser eller fejl er ved at bringe  

 eksaminationen af sporet.
 Censor: Når en elev trækker spørgsmål, skal censor være til stede.
Det er ikke tilladt censor at deltage i eksaminationen, men censor kan dog  

 gennem eksaminator stille enkelte spørgsmål til eleverne, hvis dette har  

 væsentlig betydning for bedømmelsen af deres præstationer.
Hvis censor finder  

 eksaminators eksamination utilfredsstillende, kan censor på et passende  

 tidspunkt efter en eksamination, i enrum, henstille til eksaminator at  

 eksaminere mere tilfredsstillende.
Hvis eksaminator ikke retter sig efter  

 henstillingen, skal censor tilkalde skolens ledelse, som skal forsøge at  

 forlige parterne.
Efterfølgende genoptages eksaminationen under overværelse af en  

 repræsentant for skolens ledelse.
I tilfælde af fortsat uenighed skal censor  

 efter eksamen indberette sagen til direktoratet gennem eksamensskolen.
 Censor bør, af hensyn til den efterfølgende votering og eventuelle klager,  

 tage nødvendige notater under eksaminationen.
 Det påhviler censor at afgive sin bedømmelse først.
Herefter udtaler eksaminator sin karakter.
Hvis der er mere end een  

 eksaminator involveret, indgår deres udtalelse efter tur, og i fællesskab  

 skal de blive enige om een fælles karakter - »eksaminators  

 karakter«.
Hvis eksaminators karakter afviger fra censors, optages  

 forhandling.
Såfremt forhandling ikke fører til enighed, skal karakterne  

 fastsættes som følger:
 Hvis der er en forskel på 1 karakterpoint, er censors karakter afgørende.  

 Karaktererne 00 og 13 kan dog kun gives, hvis eksaminator og censor er enige  

 om det, d.v.s. aldrig fremkomme ved afrunding.
 I andre tilfælde må der forhandles.
Hvis der ikke kan opnås enighed, må skolens ledelse tilkaldes for at  

 genoptage forhandlingen.
Hvis dette stadig ikke fører til et kompromis,  

 kontaktes direktoratet.
Efter hver votering meddeler eksaminator - eventuelt i overværelse af  

 censor - mundtligt eleven den fastsatte karakter.
Eleven må ikke oplyses om  

 uenigheder, hvad angår karakterer eller andre forhold, der under  

 forhandlingen er udtalt af eksaminator og censor.
 Den fastsatte karakter indføres af censor på karakterlisten.
 Følgende retningslinier gælder, når uforudsete omstændigheder indtræffer.  

 I påkomne tilfælde skal skolens ledelse altid underrettes.
 Eksaminators sygdom umiddelbart før/under eksamen:
I denne situation varetager censor eksaminationen af eleverne på grundlag  

 af de stillede spørgsmål.
Eksamensskolen skal normalt stille en faglærer til  

 rådighed som censor, og hvis dette ikke er praktisk muligt,beskikkes en ny  

 censor af direktoratet.
 Censors sygdom umiddelbart før/under eksamen:
 Så vidt muligt tilkaldes fra en naboskole en anden faglærer som censor, og  

 hvis dette ikke er muligt beskikkes en ny censor af direktoratet.
 Elevers udeblivelse af anden grund end sygdom:
 Kommer eleven for sent, indpasses eksaminationen som den næste i rækken.  

 Udebliver eleven helt på mødedagen kan denne ikke gå op til den pågældende  

 eksamenstermin.
 Uregelmæssigheder under eksamen:
 En elev, der gribes i snyderi, skal bortvises fra eksamen for den  

 pågældende termin.
 Hvis en elev nægter at lade sig eksaminere, kan vedkommende ikke få et  

 samlet bevis for uddannelsen udstedt i den pågældende eksamenstermin.
 I begge tilfælde indberettes det skete omgående til direktoratet.
Efter eksamen Ved hver eksamensdags afslutning sammentæller censor karakterne og  

 udfylder de øvrige rubrikker på karakterlisten.
Derefter underskrives  

 karakterlisten af både censor og eksaminator.
Karakterlisten opbevares på  

 skolen.
Censor modtager en kopi.
 Hvis censor agter at indberette forhold vedrørende eksamen, skal  

 eksaminator orienteres om dette under eller umiddelbart efter eksamen.
 Hvis eksaminator ønsker at indberette forhold ved censors funktion, skal  

 censor orienteres om dette under eller umiddelbart efter eksamen.
SKRIFTLIG EKSAMEN Ved fastsættelsen af karakteren for et skriftligt arbejde kan kun det  

 skrevne inddrages i vurderingen.
Ved  skriftlige halvårsopgaver på edb-assistentuddannelsen  skal  

 det særligt fremhæves, at opgaveteksten skal være styrende for - elevernes opgaveløsning - resultatformidlingen (rapportens indhold og form) - lærer og censors  

 bedømmelse af opgaven.
Derfor skal det klart fremgå, hvad der er den stillede opgave, og hvilke  

 delopgaver der indgår heri.
Herunder skal vægtningen af delopgaver være  

 tydelig.
 Endvidere skal det fremgå, hvilke krav der stilles til afleveringsmængde  

 og -form, samt hvilken målgruppe en eventuel rapport henvender sig til.
 Hovedsigtet er, at både elev, lærer og censor bibringes en entydig  

 forståelse af opgaven.
 Det kan være nødvendigt at tilsende censor kopier af udleveret materiale i  

 forbindelse med opgaveteksten, lærebøger eller lignende, så censor bliver i  

 stand til at skelne mellem, hvad der er elevernes originalbidrag i løsningen,  

 og hvad der er stillet til rådighed før/under opgavearbejdet.
KOMBINERET EKSAMEN Ud over de generelle regler for skriftlig og mundtlig eksamen gælder der  

 specielle regler vedrørende udarbejdelse af spørgsmål, lodtrækning,  

 forberedelse, eksaminationens afvikling samt antallet af censorer ved  

 følgende eksaminer:
edb-assistent: eksamen i AFSLUTTENDE PROJEKT datamatiker: eksamen i HOVEDOPGAVE datanom: eksamen i HOVEDOPGAVE Der henvises til gældende retsregler herfor, jf. bilag I.
Bilag I Vejledning for censorer og eksaminatorer ved edb-assistent-, datamatiker-  

 og datanomuddannelserne - Bekendtgørelse om edb-assistentuddannelsen, nr. 2  

 af 5. januar 1987 - Bekendtgørelser om ændringer af bekendtgørelse om  

 edb-assistentuddannelsen, nr. 456 af 27. juli 1988 og nr. 403 af 7. juni 1988 - Cirkulære II-701 af 22. juni 1989 om retningslinier vedrørende  

 edb-assistentuddannelsen - Cirkulære II-702 af 22. juni 1989 om eksamensafvikling på  

 edb-assistentuddannelsen - Bekendtgørelse om datanomuddannelsen, nr. 391 af 5. august 1983 - Bekendtgørelse om ændringer af bekendtgørelse om datanomkursus, nr. 455  

 af 27. juli 1988 - Skrivelse af 21. januar 1987 vedr. evalueringsbestemmelser for  

 datamatikeruddannelsen - Bekendtgørelse nr. 371 af 16. juli 1969 om eksamensordningen ved  

 handelsskolernes eksaminer - Cirkulære II-453 af 19. februar 1976 om censorer ved mundtlige prøver - Cirkulære II-705 af 7. august 1989 om eksamensprocedure - Bekendtgørelse nr. 426 af 9. oktober 1970 med ændring af 30.juni 1972 om  

 karaktergivning i handelsskolerne Bilag II CENSORRAPPORT - Mundtlig eksamen Indsendes til:
Undervisningsministeriet Direktoratet for Erhvervsuddannelserne Højbro Plads 4 1200 København K Censors navn:
 Censors adresse:
 Skole:
 Fag:
 Lærer(e):
 Eksamenstermin:
 Klassebetegnelse:
 Karaktergennemsnit: Indberetning indsendt (ja/nej):
 Censor bedes besvare nedenstående spørgsmål med ja eller nej.
Hvis nej, bedes en kort begrundelse for svaret vedlagt, eventuelt med  

 henvisning til de relevante bekendtgørelser, lære- eller studieplaner, pensum  

 og den stillede opgave m.v.
Bemærkninger iøvrigt kan ligeledes vedlægges.
 Hvis der indgår flere fag i eksamen, skal besvarelsen relateres specifikt  

 til de enkelte fag.
Kopi af pensum og eksamensspørgsmål bedes vedlagt! SPØRGSMÅL:
1. Dækkede pensum kravene i det/de pågældende fags  

 lære- eller studieplan(er)? 2. Dækkede eksamensspørgsmålene fyldigt og alsidigt  

 pensum? 3. Evaluerede eksaminationen den indlæringsdybde, som  

 er angivet for de enkelte emner i det/de pågældende fags lære- eller studieplan(er)? 4. Fungerede eksamen iøvrigt tilfredsstillende? Bilag III CENSORRAPPORT - Skriftlig eksamen Indsendes til:
Undervisningsministeriet Direktoratet for Erhvervsuddannelserne Højbro Plads 4 1200 København K Censors navn:
 Censors adresse:
 Skole:
 Lærer(e):
 Eksamenstermin:
 Klassebetegnelse:
 Karaktergennemsnit: Indberetning indsendt (ja/nej):
 Censor bedes besvare nedenstående spørgsmål med ja eller nej.
Hvis nej, bedes en kort begrundelse for svaret vedlagt, eventuelt med  

 henvisning til de relevante bekendtgørelser læreplaner, pensum og den  

 stillede opgave m.v.
Bemærkninger iøvrigt kan ligeledes vedlægges.
 Hvis der indgår flere fag i eksamen, skal besvarelsen relateres specifikt  

 til de enkelte fag.
Kopi af den stillede opgave bedes vedlagt! SPØRGSMÅL:
1. Var opgaven tilstrækkeligt præcist og klart  

 formuleret som grundlag for evaluering af opgavebesvarelserne? 2. Inddrog opgaven relevante emner fra de pågældende  

 fags læreplaner? 3. Var der overensstemmelse mellem opgavetekst,  

 indlæringsdybden i læreplaner og opgavens bedømmelse? 4. Fungerede eksamen iøvrigt tilfredsstillende? Bilag IV CENSORRAPPORT Afsluttende projekt og Hovedopgave eksamen Indsendes til:
Undervisningsministeriet Direktoratet for Erhvervsuddannelserne Højbro Plads 4 1200 København K Censors navn:
 Censors adresse:
 Skole:
Uddannelse: datamatiker Fag:
 Lærer(e):
 Eksamenstermin:
 Klassebetegnelse:
 Karaktergennemsnit: Indberetning indsendt (ja/nej):
 Censor bedes besvare nedenstående spørgsmål med ja eller nej.
Hvis nej, bedes en kort begrundelse for svaret vedlagt, eventuelt med  

 henvisning til de relevante bekendtgørelser, lære- eller studieplaner, pensum  

 og den stillede opgave m.v.
Bemærkninger iøvrigt kan ligeledes vedlægges.
 Hvis der indgår flere fag i eksamen, skal besvarelsen relateres specifikt  

 til de enkelte fag.
Kopi af den/de stillede opgave(r), eksamensspørgsmål og evt. pensum bedes  

 vedlagt! SPØRGSMÅL:
