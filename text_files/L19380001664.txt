Ved kgl.
Resolution af 23. Juni 1937 har Danmark, for Kongerigets  

 Vedkommende, Grønland undtaget, ratificeret følgende Konvention med  

 tilhørende Tillægsprotokol:
KONVENTION angaaende Indførelse af visse ensartede Regler om international  

 Luftbefordring.
Præsidenten for det Tyske Rige; Republiken Østrigs Forbundspræsident; Hans  

 Majestæt Belgiernes Konge; Præsidenten for Brasiliens Forenede Stater; Hans  

 Majestæt Bulgarernes Konge; Præsidenten for Kinas Nationalregering; Hans  

 Majestæt Kongen af Danmark og Island; Hans Majestæt Kongen af Ægypten; Hans  

 Majestæt Kongen af Spanien; Statschefen for Republiken Estland; Præsidenten  

 for Republiken Finland; Præsidenten for den Franske Republik; Hans Majestæt  

 Kongen af Storbritannien, Irland og de Britiske oversøiske Territorier,  

 Kejser af Indien; Præsidenten for den Græske Republik; Hans Højhed Regenten  

 over Kongeriget Ungarn; Hans Majestæt Kongen af Italien; Hans Majestæt  

 Kejseren af Japan; Præsidenten for Republiken Letland; Hendes Kongelige  

 Højhed Storhertuginden af Luxemborg; Præsidenten for Mexicos Forenede Stater;  

 Hans Majestæt Kongen af Norge; Hendes Majestæt Dronningen af Nederlandene;  

 Præsidenten for Republiken Polen; Hans Majestæt Kongen af Rumænien; Hans  

 Majestæt Kongen af Sverige; Det Schweiziske Forbundsraad; Præsidenten for den  

 Czekoslovakiske Republik; Central Exekutivkomiteen for de Socialistiske  

 Sovjetrepublikers Union; Præsidenten for Venezuelas Forenede Stater; Hans  

 Majestæt Kongen af Jugoslavien, der har indset Nytten af paa ensartet Maade at fastsætte Reglerne for den  

 internationale Luftbefordring, for saa vidt angaar de Dokumenter, der  

 anvendes ved denne Befordring, og Befordrerens Ansvar, har i dette Øjemed udnævnt deres respektive befuldmægtigede, der behørigt  

 bemyndiget, har afsluttet og undertegnet følgende Konvention:
 Genstand og Definitioner.
 Artikel 1.
 1. Denne Konvention gælder al international Befordring  

 af Rejsende, Rejsegods eller Gods, som udføres med Luftfartøj mod Betaling.  

 Den gælder ogsaa vederlagsfri Befordring med Luftfartøj, naar Befordringen  

 udføres af et Lufttrafikforetagende.
2. Som international anses i denne Konvention  

 Befordringen, naar Afgangsstedet og Bestemmelsesstedet efter  

 Befordringsaftalen - uanset om Befordringen afbrydes, eller Skifte af  

 Luftfartøj finder Sted - ligger indenfor to af de høje kontraherende Parters  

 Territorier.
Ligger Afgangsstedet og Bestemmelsesstedet indenfor en enkelt  

 kontraherende Parts Territorium, anses Befordringen for international,  

 saafremt Mellemlanding skal finde Sted indenfor et Territorium, der er  

 undergivet en anden Stats Suverænitet, Overhøjhed, Mandat eller Myndighed,  

 selv om denne Stat staar udenfor Konventionen.
Befordring, der uden saadan  

 Mellemlanding foretages mellem Territorier, der er undergivet den samme høje  

 kontraherende Parts Suverænitet, Overhøjhed, Mandat eller Myndighed, anses  

 ikke som international i denne Konvention.
3. En Befordring, der skal udføres af flere  

 Luftbefordrere efter hinanden, anses ved Anvendelsen af denne Konvention som  

 een Befordring, naar den af Parterne er betragtet som en Enhed, uanset om der  

 er afsluttet en enkelt eller flere Aftaler.
Befordringen taber ikke sin  

 internationale Karakter, fordi en eller flere af Aftalerne i sin Helhed skal  

 fuldbyrdes indenfor et Territorium, der er undergivet samme høje  

 kontraherende Parts Suverænitet, Overhøjhed, Mandat eller Myndighed.
 Artikel 2.
 1. Konventionen gælder ogsaa Befordring, der udføres  

 af Stat, Kommune eller andre offentlige Institutioner, paa de Vilkaar, der er  

 fastsat i Artikel 1.
 2. Konventionen gælder ikke Befordring, der udføres i  

 Henhold til internationale Postkonventioner.
 Befordringsdokumenter.
1. Afsnit.
Billet.
 Artikel 3.
 1. Ved Befordring af Rejsende skal Befordreren udstede  

 en Billet, som skal indeholde følgende Angivelser:
a.
Sted og Dato for Udstedelsen; b.
Afgangssted og Bestemmelsessted; c. de fastsatte Mellemlandinger; Befordreren kan dog forbeholde sig Ret  

 til nødvendige Forandringer, uden at Befordringen af den Grund mister sin  

 internationale Karakter; d.
Befordrerens eller Befordrernes Navn og Adresse; e. at Befordringen er undergivet de Ansvarsregler, som denne Konvention  

 fastsætter.
2. Er Billet ikke udstedt, eller har den ikke det  

 foreskrevne Indhold, eller er den gaaet tabt, er Befordringsaftalen dog  

 gyldig og undergivet Bestemmelserne i denne Konvention.
Har Befordreren  

 modtaget den Rejsende, uden at der udstedes Billet, har han dog ikke Ret til  

 at paaberaabe sig de Bestemmelser i denne Konvention, som udelukker eller  

 begrænser hans Ansvar.
2. Afsnit.
Rejsegodsbevis.
 Artikel 4.
 1. Ved Befordring af Rejsegods, som den Rejsende ikke  

 beholder i sin Varetægt, er Befordreren forpligtet til at udstede et  

 Rejsegodsbevis.
 2. Rejsegodsbeviset udfærdiges i to Eksemplarer, det  

 ene for den Rejsende, det andet for Befordreren.
 3. Beviset skal indeholde følgende Angivelser:
a.
Sted og Dato for Udstedelsen; b.
Afgangssted og Bestemmelsessted; c.
Befordrerens eller Befordrernes Navn og Adresse; d.
Billettens Nummer; e. at Rejsegodset udleveres til Indehaverren af Beviset; f.
Stykkernes Antal og Vægt; g.
Det Beløb, der er angivet i Henhold til Artikel 22, 2. Stk.; h. at Befordringen er undergivet de Ansvarsregler, som denne Konvention  

 fastsætter; 4. Er Rejsegodsbevis ikke udstedt, eller har Beviset  

 ikke det foreskrevne Indhold, eller er det gaaet tabt, er Befordringsaftalen  

 dog gyldig og undergivet Bestemmelserne i denne Konvention.
Har Befordreren  

 modtaget Rejsegods, uden at der udstedes Rejsegodsbevis, eller indeholder  

 Beviset ikke de Angivelser, der nævnes under d., f. og h., har Befordreren  

 dog ikke Ret til at paaberaabe sig de Bestemmelser i denne Konvention, som  

 udelukker eller begrænser hans Ansvar.
3. Afsnit.
Luftfragtbrev.
 Artikel 5.
 1. Ved Godsbefordring kan Befordreren kræve, at  

 Afsenderen udfærdiger og afgiver til ham et Dokument, betegnet som  

 Luftfragtbrev, og Afsenderen kan kræve, at Befordreren modtager dette  

 Dokument.
 2. Er Luftfragtbrev ikke udfærdiget, eller har det  

 ikke det foreskrevne Indhold, eller er det gaaet tabt, er Befordringsaftalen  

 dog gyldig og undergivet Bestemmelserne i denne Konvention med de  

 Undtagelser, der følger af Artikel 9.
 Artikel 6.
 1. Luftfragtbrevet udfærdiges af Afsenderen i tre  

 Eksemplarer og afleveres sammen med Godset.
2. Det første Eksemplar skal paategnes »For  

 Befordreren« og underskrives af Afsenderen.
Det andet Eksemplar skal  

 paategnes »For Modtageren«; det underskrives baade af Afsenderen og  

 Befordreren og skal følge med Godset.
Det tredie Eksemplar underskrives af  

 Befordreren og tilbageleveres Afsenderen efter Godsets Modtagelse.
 3. Befordrerens Underskrift skal paaføres ved Godsets  

 Modtagelse.
 4. Befordrerens Underskrift kan erstattes af Stempel;  

 Afsenderens kan være trykt eller erstattes af Stempel.
 5. Har Befordreren udfærdiget Luftfragtbrevet efter  

 Afsenderens Anmodning, anses han, hvis ikke andet bevises, for at handle paa  

 Afsenderens Vegne.
 Artikel 7.
 Befordreren kan kræve, at Afsenderen udfærdiger særskilte Luftfragtbreve,  

 naar Aftalen omfatter flere Stykker Gods.
 Artikel 8.
 Luftfragtbrevet skal indeholde følgende Angivelser:
a.
Sted og Dato for Udfærdigelsen; b.
Afgangssted og Bestemmelsessted; c. de fastsatte Mellemlandinger; Befordreren kan dog forbeholde sig Ret  

 til nødvendige Forandringer, uden at Befordringen af den Grund taber sin  

 internationale Karakter; d.
Afsenderens Navn og Adresse; e. den første Befordrers Navn og Adresse; f. hvis Modtageren opgives, hans Navn og Adresse; g.
Godsets Art; h.
Stykketal, Indpakningsmaade, Stykkernes særlige Mærker eller Numre; i.
Godsets Vægt, Mængde, Rumindhold eller Dimensioner; j.
Godsets og Indpakningens synlige Tilstand; k.
Fragten, hvis den er fastsat, Dato og Sted for Betalingen, og hvem der  

 skal betale Fragten; l. hvis Godset sendes mod Efterkrav, det Vederlag for Godset og de  

 Omkostninger, der skal opkræves; m. det Beløb, der er angivet i Henhold til Artikel 22, 2. Stk.; n.
Antal Eksemplarer af Luftfragtbrevet; o. de Dokumenter, der er overgivet Befordreren, og som skal følge med  

 Luftfragtbrevet; p.
Befordringstiden og en kort Angivelse af den Vej, der skal følges  

 (via), hvis der er truffet Aftale derom; q. at Befordringen er undergivet de Ansvarsregler, som denne Konvention  

 fastsætter.
 Artikel 9.
 Har Befordreren modtaget Godset, uden at der udfærdiges Luftfragtbrev,  

 eller indeholder Luftfragtbrevet ikke alle de Angivelser, der nævnes i  

 Artikel 8 a. - i. og q., har Befordreren ikke Ret til at paaberaabe sig de  

 Bestemmelser i denne Konvention, som udelukker eller begrænser hans Ansvar.
 Artikel 10.
 1. Afsenderen er ansvarlig for Rigtigheden af  

 Oplysninger angaaende Godset, som han anfører i Luftfragtbrevet.
 2. Han bærer Ansvaret for enhver Skade, som  

 Befordreren eller andre lider som Følge af, at hans Angivelser ikke har det  

 foreskrevne Indhold eller i øvrigt er ufuldstændige eller urigtige.
 Artikel 11.
 1. Luftfragtbrevet gælder som Bevis for Aftalens  

 Afslutning, for Godsets Modtagelse og for Vilkaarene for Befordringen, hvis  

 ikke andet bevises.
2. Luftfragtbrevets Angivelser af Godsets Vægt,  

 Dimensioner, Indpakning og Stykketal gælder som Bevis, hvis ikke andet  

 bevises.
Andre Oplysninger om Godsets Mængde eller Rumindhold samt  

 Oplysninger om dets Tilstand gælder derimod ikke som Bevis mod Befordreren,  

 medmindre denne i Afsenderens Nærværelse har undersøgt dem og har bekræftet  

 dette ved Paategning paa Luftfragtbrevet, eller Angivelsen angaar Godsets  

 synlige Tilstand.
 Artikel 12.
1. Naar Afsenderen opfylder alle sine Forpligtelser  

 efter Befordringsaftalen, kan han raade over Godset ved at tage det tilbage  

 paa Afgangs- eller Bestemmelsesflyvepladsen, ved at standse det i Tilfælde af  

 Landing undervejs, ved at lade det udlevere paa Bestemmelsesstedet eller  

 undervejs til en anden end den i Luftfragtbrevet angive Modtager eller ved  

 kræve det tilbagesendt til Afgangsflyvepladsen.
Denne Ret kan Afsenderen kun  

 udøve, forsaavidt det ikke medfører Skade for Befordreren eller andre  

 Afsendere, og mod at erstatte de dermed forbundne Omkostninger.
 2. Kan Afsenderens Ordrer ikke udføres, skal  

 Befordreren straks underrette ham herom.
 3. Udfører Befordreren Afsenderens Ordrer, uden at  

 dennes Eksemplar af Luftfragtbrevet forevises, er Befordreren ansvarlig for  

 Skade, som derved maatte paaføres den rette Indehaver af Luftfragtbrevet, dog  

 med Regres til Afsenderen.
 4. Afsenderens Ret ophører samtidig med, at  

 Modtagerens Ret indtræder efter Artikel 13. Nægter Modtageren at tage imod  

 Fragtbrevet eller Godset, eller kan han ikke antræffes, genindtræder  

 Afsenderen i sin Ret til at raade over Godset.
 Artikel 13.
 1. Naar Godset er ankommet til Bestemmelsesstedet, kan  

 Modtageren, bortset fra de i den foregaaende Artikel nævnte Tilfælde, kræve,  

 at Befordreren udleverer Luftfragtbrevet og Godset til ham mod Betaling af de  

 skyldige Beløb og mod Opfyldelse af de Befordringsvilkaar, der er angivet i  

 Luftfragtbrevet.
 2. Befordreren skal, saasnart Godset er kommet frem,  

 underrette Modtageren derom, hvis ikke andet er aftalt.
 3. Anerkender Befordreren, at Godset er gaaet tabt,  

 eller er det ikke ankommet senest syv Dage efter, at det skulde være kommet  

 frem, kan Modtageren gøre de af Fragtaftalen flydende Rettigheder gældende  

 mod Befordreren.
 Artikel 14.
 Afsenderen og Modtageren kan, enten de optræder for egen eller andres  

 Regning, i eget Navn gøre gældende alle de Rettigheder, som ved Artiklerne 12  

 og 13 tillægges dem, mod at opfylde de Forpligtelser, Fragtaftalen paalægger  

 dem.
 Artikel 15.
 1. Artiklerne 12, 13 og 14 berører ikke Forholdet  

 mellem Afsender og Modtager eller Forholdet til Trediemand, hvis Ret udledes  

 fra Afsenderen eller modtageren.
 2. Enhver Aftale, der indeholder Afvigelser fra  

 Bestemmelserne i Artiklerne 12, 13 og 14, skal være anført i Luftfragtbrevet.
 Artikel 16.
1. Afsenderen er forpligtet til at give de Oplysninger  

 og til at vedlægge Luftfragtbrevet de Dokumenter, som er nødvendige til  

 Opfyldelse af Told-, Akcise- eller Politiforskrifter, forinden Godset kan  

 udleveres til Modtageren.
Afsenderen er ansvarlig overfor Befordreren for  

 Skade, som maatte følge af, at disse Oplysninger eller Dokumenter mangler, er  

 ufuldstændige eller ikke er forskriftsmæssige, medmindre Befordreren eller  

 hans Folk har gjort sig skyldige i Fejl eller Forsømmelse.
 2. Befordreren er ikke forpligtet til at undersøge, om  

 disse Oplysninger og Dokumenter er rigtige eller fuldstændige.
 Befordrerens Ansvar.
 Artikel 17.
 Bliver en Rejsende dræbt eller lider han Skade paa Legeme eller Helbred  

 som Følge af en Begivenhed, der er indtruffet om Bord i Luftfartøjet eller  

 under Indstigning eller Udstigning, er Befordreren ansvarlig derfor.
 Artikel 18.
 1. Bliver indskrevet Rejsegods eller Gods ødelagt,  

 beskadiges det, eller gaar det tabt som Følge af en Begivenhed, der er  

 indtruffet under Luftbefordringen, er Befordreren ansvarlig derfor.
 2. Ved »Luftbefordringen« i foregaaende  

 Stykke forstaas det Tidsrum, hvori Rejsegodset eller Godset er i Befordrerens  

 Varetægt paa en Flyveplads, om Bord i et Luftfartøj eller, ved Landing  

 udenfor en Flyveplads, paa et hvilket som helst andet Sted.
3. Luftbefordringen omfatter ikke nogen Befordring til  

 Lands eller til Vands udenfor en Flyveplads.
Udføres en saadan Befordring i  

 Henhold til Befordringsaftalen ved Indladning, Udlevering eller Omladning,  

 formodes enhver Skade at være foraarsaget af en Begivenhed, der er indtraadt  

 under Luftbefordringen, hvis ikke andet bevises.
 Artikel 19.
 Befordreren er ansvarlig for Skade, som følger af Forsinkelse ved  

 Luftbefordring af Rejsende, indskrevet Rejsegods eller Gods.
 Artikel 20.
 1. Befordreren er fri for Ansvar, hvis han beviser, at  

 han selv og hans Folk har taget alle nødvendige Forholdsregler for at undgaa  

 Skaden, eller at dette ikke har været muligt for dem.
 2. Ved Befordring af Gods og indskrevet Rejsegods er  

 Befordreren ikke ansvarlig, hvis han beviser, at Skaden er foraarsaget af  

 Fejl ved Styringen, Føringen eller Navigeringen af Luftfartøjet, og at han og  

 hans Folk i øvrigt har taget alle nødvendige Forholdsregler for at undgaa  

 Skaden.
 Artikel 21.
 Beviser Befordreren, at den skadelidte ved egen Skyld har foraarsaget  

 Skaden eller medvirket til den, kan Retten i Overensstemmelse med  

 Bestemmelserne i dens eget Lands Love frifinde Befordreren eller nedsætte  

 Erstatningen.
 Artikel 22.
1. Ved Befordring af Rejsende er Befordrerens Ansvar  

 for hver enkelt begrænset til et Beløb af 125,000 Francs.
Kan Erstatningen  

 efter Loven i det Land, hvor Retssag er anlagt, fastsættes i Form af en  

 periodisk Ydelse, maa dennes kapitaliserede Værdi ikke overstige denne  

 Grænse.
Ved særlig Aftale mellem Befordreren og den Rejsende kan dog en  

 højere Ansvarsvarsgrænse fastsættes.
2. Ved Befordring af indskrevet Rejsegods og Gods er  

 Befordrerens Ansvar begrænset til et Beløb af 250 Francs pr. kg.
Denne  

 Begrænsning gælder ikke, hvis Afsenderen ved Godsets Aflevering til  

 Befordreren har afgivet en særlig Erklæring om den Interesse, som knytter sig  

 til Befordringen, og har betalt det Fragttillæg, som maatte være fastsat.
I  

 saa Fald er Grænsen for Befordrerens Ansvar det angivne Beløb, medmindre han  

 beviser, at det overstiger Afsenderens virkelige Interesse.
 3. For Rejsegods, som den Rejsende beholder i sin  

 Varetægt, er Befordrerens Ansvar begrænset til 5,000 Francs for hver  

 Rejsende.
4. Ved Francs i de ovenfor angivne Beløb forstaas  

 franske Francs, svarende til 65 1/2 Milligram Guld med en Finhedsgrad af 900  

 Tusindedele.
Beløbene kan omregnes til national Mønt i runde Tal.
 Artikel23.
 Enhver Aftale, der tilsigter at fritage Befordreren for Ansvar eller at  

 fastsætte en lavere Ansvarsgrænse end bestemt i denne Konvention, er ugyldig,  

 men Befordringsaftalen er dog gyldig og undergivet Konventionens  

 Bestemmelser.
 Artikel 24.
 1. I de i Artiklerne 18 og 19 nævnte Tilfælde kan  

 Erstatningssøgsmaal uden Hensyn til Retsgrundlagets Art kun rejses paa de  

 Vilkaar og med de Begrænsninger, der er fastsat i denne Konvention.
 2. Det samme gælder i de i Artikel 17 nævnte Tilfælde.  

 Spørgsmaalet om, hvem der er erstatningsberettiget, og hvad der kan gives  

 Erstatning for, er ikke berørt af Konventionen.
 Artikel 25.
 1. Har Befordreren foraarsaget Skaden med Forsæt eller  

 ved en Uagtsomhed, der efter Loven i det Land, hvor Sagen anlægges,  

 ligestilles med Forsæt, kan han ikke paaberaabe sig de Bestemmelser i denne  

 konvention, som udelukker eller begrænser hans Ansvar.
 2. Dette gælder ogsaa, saafremt Skaden paa samme Maade  

 er foraarsaget af hans Folk under Udførelsen af deres Tjeneste.
 Artikel 26.
 1. Modtages indskrevet Rejsegods eller Gods uden  

 Forbehold fra Modtagerens Side, formodes Godset at være udleveret i god Stand  

 og i Overensstemmelse med Befordringsdokumentet, hvis ikke andet bevises.
2. Er Godset beskadiget eller delvis gaaet tabt, skal  

 Modtageren give Meddelelse derom til Befordreren umiddelbart efter, at Skaden  

 er opdaget, og senest inden tre Dage for Rejsegods og syv Dage for Gods,  

 regnet fra Modtagelsen.
Ved Forsinkelse skal Meddelelse gives senest fjorten  

 Dage fra den Dag at regne, da Udleveringen har fundet Sted.
 3. Meddelelse skal ske ved Paategning paa  

 Befordringsdokumentet eller ved en Skrivelse, der afsendes inden Fristernes  

 Udløb.
 4. Gives Meddelelse om Skaden ikke inden de fastsatte  

 Frister, er ethvert Krav mod Befordreren bortfaldet, medmindre han har  

 handlet svigagtigt.
 Artikel 27.
 Er Skyldneren død, kan Erstatningskrav i Henhold til denne Konvention  

 gøres gældende mod dem, der er indtraadt i hans Retsstilling.
 Artikel 28.
 1. Erstatningssøgsmaalet skal rejses indenfor et af de  

 høje kontraherende Parters Territorier efter Sagsøgerens Valg enten paa det  

 Sted, hvor Befordreren bor eller har sit Hovedkontor eller har den  

 Forretningsafdeling, hvorigennem Befordringsaftalen er blevet afsluttet,  

 eller endelig paa Bestemmelsesstedet.
 2. Rettergangsmaaden bestemmes ved Loven i det Land,  

 hvor Sagen rejses.
 Artikel 29.
 1. Adgangen til Erstatningssøgsmaal bortfalder,  

 saafremt Sag ikke er rejst inden to Aar, regnet fra Luftfartøjets Ankomst til  

 Bestemmelsesstedet eller fra den Dag, da Luftfartøjet skulde være ankommet,  

 eller da Befordringen blev afbrudt.
 2. Fristen regnes efter Loven i det Land, hvor Sagen  

 anlægges.
 Artikel 30.
 1. Skal en Befordring i de i Artikel 1, 3. Stk.,  

 omhandlede Tilfælde udføres af flere efter hinanden følgende Befordrere, er  

 enhver Befordrer, der modtager de Rejsende, det indskrevne Rejsegods eller  

 Godset, undergivet Bestemmelserne i denne Konvention, og forsaavidt  

 Befordringsaftalen angaar den Del af Befordringen, som det paahviler ham at  

 udføre, anses han for at være Part i Aftalen.
 2. En Rejsende eller de, der er indtraadt i hans  

 Rettigheder, kan ved saadan Befordring kun holde sig til den Befordrer, der  

 har udført den Del af Befordringen, hvorunder Skaden eller Forsinkelsen er  

 indtruffet, medmindre den første Befordrer efter udtrykkelig Aftale har  

 overtaget Ansvaret for hele Rejsen.
3. Ved Befordring af indskrevet Rejsegods eller Gods  

 kan Afsenderen holde sig til den første Befordrer, og den til dets Udlevering  

 berettigede til den sidste.
Begge kan desuden holde sig til den Befordrer,  

 der har udført den Del af Befordringen, under hvilken Ødelæggelsen, Tabet,  

 Skaden eller Forsinkelsen har fundet Sted.
Disse Befordrere er solidarisk  

 ansvarlige overfor Afsenderen og overfor den til Godsets Udlevering  

 berettige.
 Sammensat Befordring.
 Artikel 31.
 1. Ved sammensat Befordring, som delvis udføres med  

 Luftfartøj, delvis med andet Befordringsmiddel, gælder Konventionens  

 Bestemmelser kun Luftbefordringen og kun, hvis denne opfylder Betingelserne i  

 Artikel 1.
 2. Denne Konvention er ikke til Hinder for, at  

 Parterne ved sammensat Befordring optager Vilkaarene for de andre  

 Befordringsmaader i Luftbefordringsdokumentet, saafremt Konventionens  

 Bestemmelser iagttages for Luftbefordringens Vedkommende.
 Slutningsbestemmelser.
 Artikel 32.
Ugyldige er alle Forbehold i Befordringsaftalen og alle særlige Aftaler  

 forud for Skaden, hvorved Parterne fraviger Konventionens Bestemmelser om den  

 Lov, der skal anvendes, eller om Værnetinget.
Ved Godsbefordring er dog  

 Voldgiftsaftaler tilladt, saafremt Voldgiften skal foretages paa et af de  

 Steder, der er lovligt Værneting efter Artikel 28, 1. Stk., og Sagen skal  

 afgøres efter Bestemmelserne i denne Konvention.
 Artikel 33.
 Denne Konvention er ikke til Hinder for, at en Befordrer nægter af  

 afslutte en Befordringsaftale eller fastsætter Befordringsvilkaar, som ikke  

 strider mod Konventionen.
 Artikel 34.
 Denne Konvention finder ikke Anvendelse paa international Luftbefordring,  

 der udføres af et Lufttrafikforetagende som første Forsøg med Henblik paa  

 Oprettelse af en regelmæssig Luftrute, eller paa Befordring, der udføres  

 under usædvanlige Forhold og falder udenfor normal Udøvelse af Lufttrafik.
 Artikel 35.
 Naar der i denne Konvention tales om Dage, menes dermed løbende Dage og  

 ikke Arbejdsdage.
 Artikel 36.
Denne Konvention er affattet paa Fransk i et enkelt Eksemplar, som skal  

 opbevares i det polske Udenrigsministeriums Arkiv.
En behørigt bekræftet  

 Afskrift skal tilstilles enhver af de høje kontraherende Parters Regeringer  

 af den polske Regering.
 Artikel 37.
1. Denne Konvention skal ratificeres.
Ratifikationerne  

 skal deponeres i Arkivet i det polske Udenrigsministerium, som skal  

 underrette hver af de høje kontraherende Parters Regeringer om Deponeringen.
2. Naar denne Konvention er ratificeret af fem af de  

 højee kontraherende Parter, træder den i Kraft mellem disse den  

 halvfemsindstyvende Dag efter den femte Ratifikations Deponering.
Mellem de  

 høje kontraherende Parter, som har ratificeret den, og den høje kontraherende  

 Part, som senere deponerer sin Ratifikation, træder den i Kraft den  

 halvfemsindstyvende Dag efter denne Deponering.
 3. Republiken Polens Regering underretter enhver af de  

 høje kontraherende Parters Regeringer om Datoen for Konventionens  

 Ikrafttræden og om Datoen for hver Ratifikations Deponering.
 Artikel 38.
 1. Denne Konvention skal, efter at den er traadt i  

 Kraft, staa aaben for Tiltrædelse af alle Stater.
 2. Tiltrædelsen sker ved en Notifikation til  

 Republiken Polens Regering, som underretter hver af de høje kontraherende  

 Parters Regeringer herom.
 3. Tiltrædelsen træder i Kraft den halvfemsindstyvende  

 Dag efter Notifikationen til Republiken Polens Regering.
 Artikel 39.
 1. Enhver af de høje kontraherende Parter kan opsige  

 denne Konvention ved en Notifikation til Republiken Polens Regering, som  

 ufortøvet skal underrette hver af de høje kontraherende Parters Regeringer  

 herom.
 2. Opsigelsen træder i Kraft seks Maaneder efter  

 Notifikationen om Opsigelsen, men kun for den Part, der har foretaget den.
 Artikel 40.
 1. De høje kontraherende Parter kan ved  

 Undertegningen, ved Deponeringen af Ratifikationen eller ved Tiltrædelsen af  

 denne Konvention erklære, at de undtager alle eller nogle af deres Kolonier,  

 Protektorater, Mandatsterritorier eller andre Territorier under deres  

 Suverænitet, Myndighed eller Overhøjhed.
 2. De kan ligeledes senere tiltræde Konventionen  

 særskilt for alle eller nogle af deres Kolonier, Protektorater,  

 Mandatsterritorier eller andre Territorier under deres Suverænitet, Myndighed  

 eller Overhøjhed, der var undtaget i deres oprindelige Erklæring.
 3. De kan ogsaa under Iagttagelse af disse  

 Bestemmelser opsige denne Konvention særskilt, enten for alle eller visse  

 Dele af deres Kolonier, Protektorater, Mandatsterritorier eller andre  

 Territorier under deres Suverænitet, Myndighed eller Overhøjhed.
 Artikel 41.
Enhver af de høje kontraherende Parter har Ret til tidligst to Aar efter  

 denne Konventions Ikrafttræden at foranledige indkaldt en ny international  

 Konference med det Formaal at undersøge, hvilke Forbedringer der kan  

 foretages i Konventionen.
Den paagældende Part skal i dette Øjemed henvende  

 sig til den franske Republiks Regering, som skal tage de nødvendige Skridt  

 til at forberede denne Konference.
 Nærværende konvention, der er udfærdiget i Warszava den 12. Oktober 1929,  

 staar aaben for Undertegnelse indtil den 31. Januar 1930.
 TILLÆGSPROTOKOL.
 Til Artikel 2.
 De høje kontraherende Parter forbeholder sig Adgang til ved Ratifikationen  

 eller Tiltrædelsen at erklære, at Artikel 2, 1. Stk., i denne Konvention ikke  

 skal gælde international Luftbefordring, der udføres direkte af Staten, dens  

 Kolonier, Protektorater, Mandatsterritorier eller andre Territorier under  

 dens Suverænitet, Overhøjhed eller Myndighed.
Konventionen er ratificeret eller tiltraadt af nedennævnte Lande.
Den  

 vedføjede Dato angiver Dagen for Deponeringen af Ratifikationsdokumentet,  

 respektive Tiltrædelseserklæringen (hvor ikke andet er anført omfatter  

 Ratifikationen eller Tiltrædelsen tillige Tillægsprotokollen):
 (med den i Oversættelse til dansk følgende Erklæring: »I  

 Overensstemmelse med Reglerne i Artikel 40 i Konventionen angaaende  

 Indførelse af visse ensartede Regler om international Luftbefordring erklærer  

 jeg herved, idet jeg deponerer den af Hans Majestæt Kongen af Storbritannien,  

 Irland og de Britiske oversøiske Dominions, Kejser af Indien, udfærdigede  

 Ratifikation for saavidt angaar det Forenede Kongerige Storbritannien og Nord  

 Irland, at Hans Majestæts Godkendelse af nærværende Konven- tion for saa vidt  

 angaar det Forenede Kongerige ikke gælder nogen af Hans Kolonier,  

 Protektorater, Mandatterritorier eller noget andet Territorium under Hans  

 Suverænitet eller Myndighed eller noget Territorium under Hans  

 Overhøjhed«.).
Senere har den britiske Regering notificeret Tiltrædelser, for saa vidt angaar:
 Konventionen er i Medfør af Artikel 37 traadt i Kraft den 13. Februar 1933  

 i Brasilien, Frankrig, Jugoslavien, Letland, Polen, Rumænien og Spanien og  

 for de øvrige Landes Vedkommende den 90de Dag efter Deponering i det polske  

 Udenrigsministerium af Ratifikationsdokument eller Tiltrædelseserklæring.
 Danmarks Ratifikationsdokument deponeredes i Warszava den 3. Juli 1937, og  

 Konventionen er saaledes for Danmarks Vedkommende, Grønland undtaget, traadt  

 i Kraft den 1. Oktober 1937.
 Hvilket herved bringes til almindelig Kundskab.
 Udenrigsministeriet, den 16. Maj 1938.
P.
Munch.
