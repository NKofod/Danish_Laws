Skriftlig fremsættelse (28. februar 2007) Justitsministeren  

  

 (Lene Espersen):
 Herved tillader jeg mig for Folketinget at fremsætte:
 Forslag til lov om forældelse  

 af fordringer (forældelsesloven).
(Lovforslag nr.
L 165).
 Formålet med lovforslaget er at gennemføre nye og mere  

 tidssvarende regler om forældelse af fordringer, og lovforslaget indeholder  

 på  

 den baggrund en ny lov om forældelse af fordringer, der skal erstatte de  

 gældende forældelsesregler i Danske Lov 5-14-4 fra 1683 og i lov nr. 274 af  

 22.  

 december 1908 om forældelse af visse fordringer (1908-loven).
Forældelsesreglerne har bl.a. til formål at beskytte  

 skyldnere, som efter en årrække har indrettet sig på, at et muligt krav ikke  

 vil blive gjort gældende.
Det gælder særligt i tilfælde, hvor skyldneren vil  

 bestride det pågældende krav, f.eks. fordi denne mener at have betalt, men  

 hvor  

 det efter mange år er blevet vanskeligt at bevise, at det er tilfældet.  

 Forældelsesregler  

 skal medvirke til at sikre at fordringer afvikles eller bringes på det rene  

 inden  

 for rimelig tid ved at tilskynde fordringshaver til at få afklaret det  

 pågældende forhold gennem forlig, sagsanlæg eller på anden måde.
 En normal afvikling af fordringer må også anses for  

 samfundsmæssigt ressourcebesparende, idet retssystemet herved undgår at  

 skulle  

 behandle sager om meget gamle mellemværender, der ofte vil være præget af  

 bevistvivl.
Overordnet er det blevet anført, at det forhold, at Danske  

 Lov 5-14-4 og 1908-loven kun tager stilling til nogle få hovedprincipper,  

 indebærer, at man ved spørgsmål om forældelse ofte er overladt til en  

 vanskeligt overskuelig retspraksis, som på en lang række områder efterlader  

 tvivlsspørgsmål.
Det gældende regelsæt giver således ikke i tilstrækkelig  

 grad  

 skyldnere og fordringshavere den sikkerhed og klarhed, der skal til, for at  

 de  

 kan indrette sig efter reglerne.
Desuden er den tvivl, som de gældende regler  

 giver anledning til, processkabende.
Det er endvidere blevet anført, at den 20-årige frist i  

 Danske Lov 5-14-4 under nutidens forhold og med de moderne  

 kommunikationsformer  

 kan forekomme unødig lang, særligt for så vidt angår fordringer i henhold til  

 pengelån.
I den forbindelse er det blevet kritiseret, at forældelsen af  

 sådanne  

 fordringer kan afbrydes ved påmindelse, hvilket indebærer, at kreditorer blot  

 ved udsendelse af et kontoudtog hvert 20. år kan opretholde en fordring.  

 Dette  

 synes uhensigtsmæssigt i lyset af, at forældelsesregler har til formål at  

 tilskynde kreditorer til at få fordringer afviklet eller bragt på det rene.
Hvad angår krav i anledning af personskade og miljøskade,  

 hvor afgørende modhensyn gør sig gældende, er det derimod blevet anført, at  

 den  

 20-årige forældelsesfrist er for kort.
Det skyldes, at sådanne skader i visse  

 tilfælde først viser sig ganske mange år efter, at den skadevoldende handling  

 har fundet sted.
Justitsministeriet er i vidt omfang enig i den kritik, der  

 har været rejst af de gældende forældelsesregler.
Derfor fremsættes forslag  

 til  

 en ny og mere tidssvarende forældelseslov.
 Forslaget er i al væsentlighed udformet i overensstemmelse  

 med anbefalingerne og lovudkastet, som Justitsministeriets Forældelsesudvalg  

 har fremlagt i betænkning nr. 1460/2005 om revision af  

 forældelseslovgivningen.
Forslaget vil indebære, at forældelse af fordringer fremover  

 reguleres ved ét sammenhængende regelsæt, som kun fraviges i det omfang, der  

 er  

 fastsat regler herom i anden lovgivning.
Den foreslåede forældelseslov er  

 mere  

 omfattende og detaljeret end de gældende forældelsesregler, og forslaget vil  

 derfor indebære en afklaring af en række af de tvivlsspørgsmål, som de  

 gældende  

 regler har givet anledning til.
De hensyn, som ligger bag forældelsesreglerne, herunder  

 ønsket om at beskytte skyldnere mod uventede krav, taler generelt imod, at  

 forældelsesfristerne er længere end nødvendigt.
Længden af de gældende  

 forældelsesfrister er fastsat på baggrund af de forhold, der gjorde sig  

 gældende for handel mv. på det tidspunkt, hvor forældelsesreglerne blev  

 gennemført i henholdsvis 1683 og 1908. Meget har forandret sig siden, også  

 for  

 så vidt angår kreditorers adgang til at få fordringer afviklet eller bragt på  

 det rene.
Det foreslås derfor, at forældelsesfristerne for de fleste  

 dagligdags fordringer forkortes.
Således foreslås der indført en almindelig  

 forældelsesfrist på 3 år, der suspenderes ved utilregnelig uvidenhed om  

 fordringen eller skyldneren, kombineret med en absolut forældelsesfrist på 10  

 år.
Forældelseslovgivningen i en række andre lande indeholder ligeledes  

 forældelsesfrister på henholdsvis 3 år og 10 år, herunder lovgivningen i  

 Sverige, Norge, Finland og Tyskland.
For så vidt angår krav i anledning af personskade eller  

 miljøskade er der afgørende modhensyn, idet sådanne skader i en række  

 tilfælde  

 først viser sig på et langt senere tidspunkt.
Derfor bør der fastsættes en  

 særlig lang forældelsesfrist.
Som en undtagelse til den 10-årige frist,  

 foreslås det derfor, at der i disse tilfælde i stedet skal gælde en 30-årig  

 forældelsesfrist.
Desuden foreslås særlige forældelsesfrister og  

 tillægsfrister for en række andre fordringer, der heller ikke kan indpasses  

 under lovgivningens almindelige ordning.
Bl.a. foreslås i stedet for den  

 3-årige forældelsesfrist en 5-årig frist for lønkrav.
For fordringer i  

 anledning af pengelån, samt når der er udstedt gældsbrev for en fordring,  

 foreslås, at der alene skal gælde en 10-årig forældelsesfrist, og for indlån  

 i  

 pengeinstitutter alene en 20-årig forældelsesfrist.
For så vidt angår spørgsmålet om afbrydelse af forældelse  

 foreslås, at der indføres en sondring mellem egentlig og  

 foreløbig afbrydelse  

 af forældelse.
En egentlig afbrydelse, som bl.a. vil finde sted  

 ved  

 skyldnerens erkendelse af fordringen og ved sagsanlæg, vil indebære, at der  

 løber en ny forældelsesfrist.
Foreløbig afbrydelse  eksempelvis ved  

 indbringelse af en tvist, der har betydning for fordringen, for en  

 administrativ myndighed  vil i stedet udløse en tillægsfrist på et år.
Det foreslås endvidere, at muligheden for at afbryde  

 forældelsen ved påmindelse afskaffes.
Det er ikke rimeligt, at fordringer i  

 dag  

 kan opretholdes på ubestemt tid blot ved udsendelse af eksempelvis et  

 kontoudtog, og det foreslås derfor, at forældelsen skal afbrydes, enten ved  

 at  

 der foretages retslige skridt, eller ved at skyldners erkendelse opnås.
Med henblik på at forbedre forbrugerbeskyttelsen foreslås,  

 at forældelseslovens regler ikke skal kunne fraviges ved forudgående aftale  

 til  

 skade for en forbruger.
Det bør gælde, uanset om forbrugeren er  

 fordringshaver  

 eller skyldner i den konkrete aftale med den erhvervsdrivende.
Den balance  

 mellem hensynet til skyldner og fordringshaver, som de foreslåede regler er  

 udtryk for, bør ikke ved forudgående aftale kunne fraviges til skade for  

 forbrugere.
 Lovforslaget skal i øvrigt ses i sammenhæng med det samtidig  

 fremsatte forslag til lov om ændring af forskellige lovbestemmelser om  

 forældelse af fordringer m.v. (Ændringer som følge af en ny lov om forældelse  

 af fordringer, ophævelse af købelovens reklamationsfrister ved visse køb  

 m.v.)  

 (L 166), som bl.a. har til formål at tilpasse forældelsesbestemmelserne i en  

 række øvrige love til forslaget til ny forældelseslov.
 Idet jeg i øvrigt henviser til lovforslaget og de ledsagende  

 bemærkninger, skal jeg hermed anbefale lovforslaget til det Høje Tings  

 velvillige behandling.
