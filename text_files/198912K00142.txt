Nr LSF 142 Forslag til Lov om ændring af forskellige skattelove (Opsparingsfremme) Fremsat af skatteministeren (Fogh Rasmussen) den 17. januar 1990 Vedtaget ved tredjebehandling den 10. maj 1990 Lov nr. 312 af 16/05/1990 § 1 I lov om påligningen af indkomst- og formueskat til staten  

 (ligningsloven), jf. lovbekendtgørelse nr. 660 af 19. oktober 1989, som  

 senest ændret ved § 4 i lov nr. 255 af 25. april 1990, foretages følgende  

 ændring:
 Efter § 17 C indsættes:
» § 17 D.
Gevinster, som bortloddes af pengeinstitutter til  

 indehavere af gevinstkonti efter lov om gevinstopsparing, kan ikke fradrages  

 ved opgørelsen af pengeinstituttets skattepligtige indkomst.« § 2 I lov nr. 23 af 27. januar 1956 om afgift af gevinster ved lotterispil  

 m.v., som ændret ved lov nr. 331 af 19. december 1959, lov nr. 247 af 9. juni  

 1967 og § 20 i lov nr. 59 af 7. februar 1990, indsættes i § 1 efter  

 litra a som ny litra:
 »b) ved bortlodninger, der sker i henhold til lov om  

 gevinstopsparing,».
 Litra b-d bliver herefter litra c-e.
§ 3 Loven træder i kraft den 1. juli 1990.
Oprindeligt fremsat forslag § 1.
 I lov om påligningen af indkomst- og formueskat til staten  

 (ligningsloven), jf. lovbekendtgørelse nr. 660 af 19. oktober 1989, som  

 senest ændret ved lov nr. 889 af 29. december 1989, foretages følgende  

 ændringer:
 1. I § 7 indsættes efter litra æ:
 »ø. Præmiebeløb, der udbetales til kontohaveren efter lov om  

 ungdomsopsparing eller efter lov om iværksætteropsparing.«.
 2. Efter § 17 C indsættes:
» § 17 D.
Gevinster, som bortloddes af pengeinstitutter til  

 indehavere af gevinstkonti efter lov om gevinstopsparing, kan ikke fradrages  

 ved opgørelsen af pengeinstituttets skattepligtige indkomst.«.
 § 2.
 I lov nr. 23 af 27. januar 1956 om afgift af gevinster ved lotterispil  

 m.v., som ændret ved lov nr. 331 af 19. december 1959 og lov nr. 247 af 9.  

 juni 1967, indsættes i § 1 efter litra a som ny litra:
»b) ved bortlodninger, der sker i henhold til lov om  

 gevinstopsparing,» Litra b til d bliver herefter litra c til e.
 § 3.
 Loven træder i kraft den 1. juli 1990.
Bemærkninger til lovforslaget Almindelige bemærkninger Dette lovforslag fremsættes samtidig med tre lovforslag til fremme af den  

 private opsparing, som fremsættes af økonomiministeren.
Lovforslaget  

 indeholder de ændringer af skattelovgivningen, som er nødvendiggjort af  

 økonomiministerens lovforslag.
I august 1989 afgav et udvalg, der var nedsat af statsministeren i januar  

 1988, en betænkning om den private opsparing.
I betænkningen anbefales en  

 række forslag, som kan medvirke til at fremme den private opsparing her i  

 landet.
 På grundlag af betænkningens forslag har økonomiministeren fremsat tre  

 lovforslag.
Det drejer sig om 1) forslag til lov om gevinstopsparing, 2) forslag til lov om ungdomsopsparing, 3) forslag til lov om iværksætteropsparing.
 Ad 1.
 Lov om gevinstopsparing går ud på at give pengeinstitutter adgang til at  

 oprette en ny kontoform, hvor renteafkastet helt eller delvis afløses af  

 muligheden for at vinde en pengegevinst (gevinstkonto). Forslaget bygger på  

 den forudsætning, at gevinsten, som betales af pengeinstituttet, ikke er  

 fradragsberettiget hos pengeinstituttet, og tilsvarende, at gevinsten ikke  

 skal indkomstbeskattes hos modtageren, men derimod kun belægges med 15 pct.'s  

 afgift.
 Ad 2 og 3.
Lov om ungdomsopsparing skal give staten adgang til at præmiere opsparing,  

 der foretages af unge mellem 15 og 25 år.
Opsparingen skal foretages over  

 mindst tre og højst ti år, og der skal indbetales mindst 100 og højst 1.000  

 kr. om måneden.
Ved udbetalingen af opsparingen beregnes en præmie, som udgør  

 4 pct. p.a. af den til enhver foretagne opsparing incl. tilskrevne renter,  

 som ikke er hævede.
Lov om iværksætteropsparing skal på tilsvarende vis give staten adgang til  

 at præmiere opsparing, der foretages med det formål at tilvejebringe midler  

 til iværksættervirksomhed, d.v.s. etablering af selvstændig  

 erhvervsvirksomhed.
Opsparingen skal foretages over mindst tre og højst ti  

 år, og der skal indbetales mindst 100 og højst 1.000 kr. om måneden.
Indskud  

 kan foretages intil kontohaveren fylder 40 år.
Ved udbetalingen af  

 opsparingen beregnes en præmie, som udgør 4 pct. p.a. af den til enhver tid  

 foretagne opsparing incl. tilskrevne renter, som ikke er hævede.
 Begge sidstnævnte lovforslag bygger på den forudsætning, at der er  

 skattefrihed for præmien på 4 pct.
 Derfor foreslås følgende ændringer:
1) ophævelse af pengeinstitutternes fradrag for gevinstudbetalingerne, 2) ændring af beskatning af gevinsterne, således at gevinsterne belægges  

 med 15 pct.'s afgift i stedet for indkomstbeskatning, 3) Skattefrihed for de præmier, som staten udbetaler til indehavere af  

 konti til ungdomsopsparing og konti til iværksætteropsparing.
Lovforslagets provenumæssige konsekvenser Vedrørende de provenumæssige konsekvenser af lovforslaget henvises til  

 bemærkningerne til de tre lovforslag, som samtidig er fremsat af  

 økonomiministeren.
Lovforslagets administrative konsekvenser Der forventes ikke væsentlige administrative konsekvenser for det  

 offentlige, idet den praktiske administration af ordningerne forestås af  

 pengeinstitutterne.
Bemærkninger til de enkelte bestemmelser Til § 1 Til nr. 1 Bestemmelsen medfører, at de præmiebeløb, som staten udbetaler til  

 indehavere af konti til ungdomsopsparing og konti til iværksætteropsparing er  

 skattefri for modtageren.
Præmiebeløbene udgør 4 pct. p.a. af hele det  

 opsparede beløb inklusive tilskrevne renter, som ikke er hævede.  

 Præmiebeløbet er kun skattefrit for kontohaveren.
Til nr. 2 Bestemmelsen medfører, at pengeinstitutterne ikke kan fradrage de  

 gevinster, som pengeinstitutterne betaler til indehavere af konti til  

 gevinstopsparing.
Heller ikke lotteriafgiften, som pengeinstituttet  

 indeholder, kan fradrages.
Til § 2 Bestemmelsen medfører, at gevinster, som indehavere af  

 gevinstopsparingskonti vinder, ikke skal beskattes som indkomst, men derimod  

 kun belægges med afgift efter reglerne i lotteriafgiftsloven.
At gevinsterne afgiftsberigtiges efter lotteriafgiftsloven, medfører for  

 det første, at gevinsterne er fritaget for indkomstskat til stat og kommune,  

 og dernæst, at det er pengeinstituttet, som udlodder gevinsterne, der skal  

 sørge for afgiftens berigtigelse.
At det er pengeinstituttet, der skal sørge  

 for afgiftens berigtigelse, sikrer dels, at afgiften bliver betalt, dels, at  

 kontrolarbejdet mindskes.
Gevinstafgiften efter lotteriafgiftsloven er på 15 pct. af kontante  

 gevinster over 200 kr., hvis pengeinstituttet vælger at bortlodde efter  

 bruttoprincipet.
Dette princip indebærer, at der ved en bortlodning på f.eks.  

 100.000 kr., skal fradrages 200 kr., hvorefter der af 99.800 kr. betales en  

 afgift på 15 pct.
Gevinstmodtageren får altså i eksemplet udbetalt 85.030 kr.  

 og der betales 14.970 kr. i gevinstafgift.
Anvendes nettoprincippet, skal der betales en afgift på 17,5 pct. af  

 kontante gevinster over 200 kr.
Hvis gevinstmodtager skal have udbetalt  

 100.000 kr., beregnes der således en afgift på 17,5 pct. af 99.800 kr.  

 (100.000 kr. - 200 kr.) svarende til 17.465 kr.
Der bortloddes således  

 i dette tilfælde i alt 117.465 kr., svarende til udlodders samlede udgift.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget § 1.
 I lov om påligningen af indkomst- og formueskat til staten  

 (ligningsloven), jf. lovbekendtgørelse nr. 660 af 19. oktober 1989, som  

 senest ændret ved lov nr. 889 af 29. december 1989, foretages følgende  

 ændringer:
 1. I § 7 indsættes efter litra æ:
 »ø. Præmiebeløb, der udbetales til kontohaveren efter lov om  

 ungdomsopsparing eller efter lov om iværksætteropsparing.«.
 § 7. Til den skattepligtige indkomst medregnes ikke:
a.
Gaver, der hidrører fra indsamlede bidrag, forudsat at gaven er  

 oppebåret een gang for alle og alene har karakter af en anerkendelse af  

 modtagerens fortjenester.
b.
Hædergaver udbetalt i henhold til lov nr. 93 af 20. marts 1940 om  

 udbetaling af hædersgaver til danske sømænd og fiskere og deres efterladte.
c.
Understøttelser, der i henhold til lov udbetales i anledning af  

 ulykkestilfælde på søen som følge af krigsbegivenheder under verdenskrigen  

 1914-18.
d.
Hædersgaver udbetalt i henhold til lov nr. 383 af 9. august 1945 om  

 visse hædersgaver til danske søfarende og fiskere og deres efterladte.
e.
Hædersgaver udbetalt i henhold til lov nr. 378 af 10. juni 1940 om  

 udbetaling af hædersgaver til efterladte efter faldne og til sårede den 9.  

 april 1940.
f.
Hædersgaver, der i henhold til lov udbetales til sårede og til  

 efterladte efter faldne af hær og flåde ved begivenhederne den 29. august  

 1943.
g.
Forsørgelsesbeløb ydet i henhold til lovbekendtgørelse nr. 217 af 8.  

 april 1949 til militære invalider i de sønderjyske landsdele fra  

 verdenskrigen 1914-18 og sådannes efterladte samt understøttelser af  

 tilsvarende art, der ydes fra tysk side.
h.
Ydelser udbetalt i henhold til lov nr. 475 af 1. oktober 1945 om  

 erstatning til besættelsestidens ofre, bortset fra de i nævnte lovs §§ 14-18  

 ommeldte dagpenge, den i §§ 19-21 ommeldte invaliditetserstatning, for så  

 vidt denne ydes i overensstemmelse med reglerne i § 20 som en årlig rente,  

 samt de i § 22 ommeldte renteydelser til efterladte.
i.
Invaliditetsbeløb, invaliditetsydelser og førtidsbeløb, der er udbetalt  

 i henhold til lov om invalidepension og førtidspension m.v., personlige  

 tillæg og invaliditets-, bistands- og plejetillæg, der er udbetalt i henhold  

 til lov om invalidepension og førtidspension m.v. eller folkepensionsloven.
j.
Understøttelser og andre lignende ydelser, der af offentlige  

 myndigheder og institutioner udredes i henhold til lov om social bistand.
k.
Understøttelser, der udbetales i henhold til fundatsen for »Hvide  

 Sande Fondet«.
l.
Beløb udbetalt i henhold til lov nr. 242 af 10. juni 1960 om fordeling  

 af en fra Forbundsrepublikken Tyskland i henhold til overenskomst af 24.  

 august 1959 modtaget ydelse, dog at skattefriheden ikke omfatter årlige  

 ydelser ifølge en i medfør af lovens bestemmelser indkøbt livrente.
m.
Beløb udbetalt een gang for alle i henhold til lov nr. 179 af 7. juni  

 1958 om fordelingen af visse fra udlandet modtagne erstatninger, for så vidt  

 erstatningerne udredes for legemsskade eller krænkelse af den personlige  

 frihed.
n.
Erstatning efter lov nr. 219 af 23. april 1986 om erstatning for skader  

 ved LSD-behandling.
o.
Beløb, der hidrører fra udbetaling af beboerindskud (boligandele eller  

 boligindskud) samt indekstillæg hertil, for så vidt indskuddet vedrører  

 lejligheder, der omfattes af de i lov om boligbyggeri fastsatte regler om  

 almennyttig boligvirksomhed.
p.
Børnetilskud, forskudsvis udbetaling af børnebidrag og af særlige  

 bidrag som nævnt i § 10, stk. 1, 5. pkt., og § 11, 4. pkt., samt  

 overgangsbeløb efter § 28 i lov om børnetilskud og forskudsvis udbetaling af  

 børnebidrag.
r.
Udetillæg, hjemflytningstillæg og bosættelsespenge, som oppebæres af  

 danske statsborgere, der af den danske stat er udsendt til tjeneste uden for  

 riget, samt andre lignende ydelser, der tjener til dækning af merudgifter som  

 følge af tjenesten i udlandet.
s.
Naturalydelser og kostpenge, der ydes værnepligtige i forsvaret og  

 civilforsvaret i den periode, der er fastsat som den første samlede  

 tjenestetid, samt frivilligt personel i den periode, der er fastsat som  

 uddannelsestid.
Det samme gælder naturalydelser og kostpenge, der ydes ved  

 aftjening af civil værnepligt.
t.
Erstatninger, der udredes i henhold til forligsaftale af 5. november  

 1969 mellem det svenske aktieselskab Astra og repræsentanter for  

 neurosedynskadede børn.
 u. (Ophævet).
v.
Hæderspriser, der udbetales i henhold til Nobelstiftelsens  

 Grundstadgar, samt Nordisk Råds Litteratur- og Musikpris.
x.
Engangsbeløb, der udbetales ved udgangen af den måned, hvor den  

 erstatningsberettigede fylder 67 år, efter lov om arbejdsskadeforsikring, lov  

 om erstatning til tilskadekomne værnepligtige m.fl. og lov om erstatning for  

 vaccinationsskader.
y.
Beløb, der indbetales af plejeforældre på en uddannelseskonto efter lov  

 om uddannelsesopsparing eller opspares i henhold til en boligsparekontrakt  

 efter lov om boligsparekontrakter.
z.
Ydelser til en pereson fra en fond, stiftelse, forening m.v., som er  

 godkendt af socialministeren, og hvis formål er at støtte socialt eller  

 sygdomsbekæmpende arbejde.
Ydelser fra en fond m.v., der overstiger 5.000 kr.  

 inden for et kalenderår, medregnes dog til den skattepligtige indkomst med  

 den del af værdien, der overstiger 5.000 kr.
 æ. Eftergivet studiegæld efter kapitel 3 og 4 i lov om tilskud til  

 afvikling af studiegæld og om eftergivelse af studiegæld.
 2. Efter § 17 C indsættes:
» § 17 D.
Gevinster, som bortloddes af pengeinstitutter til  

 indehavere af gevinstkonti efter lov om gevinstopsparing, kan ikke fradrages  

 ved opgørelsen af pengeinstituttets skattepligtige indkomst.«.
 § 2.
 I lov nr. 23. af 27. januar 1956 om afgift af gevinster ved lotterispil  

 m.v., som ændret ved lov nr. 331 af 19. december 1959 og lov nr. 247 af 9.  

 juni 1967, indsættes i § 1 efter litra a som ny litra:
 »b) ved bortlodninger, der sker i henhold til lov om  

 gevinstopsparing,».
 Litra b til d bliver herefter litra c til e.
 § 1. I overensstemmelse med nedenstående regler svares afgift til staten  

 af gevinster:
a) i Landbrugslotteriet og Almindeligt dansk Vare- og Industrilotteri  

 (Varelotteriet), b) ved bortlodninger, hvortil der i henhold til § 2 i lov af 6. marts 1869  

 kræves tilladelse fra det offentlige, herunder bortlodning ved tombola, c) ved andre her i landet afholdte bortlodninger, der må anses for  

 offentlige, og d) ved her i landet afholdte præmie- og gættekonkurrencer, der må anses  

 for offentlige.
 Stk. 2. Lovens regler finder ikke anvendelse, forsåvidt angår præmier  

 opnået ved deltagelse i konkurrencer af litterær, kunstnerisk, videnskabelig  

 eller teknisk karakter samt med hensyn til prisbelønninger for besvarelsen af  

 opgaver af denne art.
 Stk. 3. Gevinster af den i stk. 1 nævnte art er fritaget for indkomstskat  

 til stat og kommune.
Efter 2. behandling den 8. maj 1990 § 1 I lov om påligningen af indkomst- og formueskat til staten  

 (ligningsloven), jf. lovbekendtgørelse nr. 660 af 19. oktober 1989, som  

 senest ændret ved § 4 i lov nr. 255 af 25. april 1990, foretages følgende  

 ændring:
 Efter § 17 C indsættes:
» § 17 D.
Gevinster, som bortloddes af pengeinstitutter til  

 indehavere af gevinstkonti efter lov om gevinstopsparing, kan ikke fradrages  

 ved opgørelsen af pengeinstituttets skattepligtige indkomst.« § 2 I lov nr. 23 af 27. januar 1956 om afgift af gevinster ved lotterispil  

 m.v., som ændret ved lov nr. 331 af 19. december 1959, lov nr. 247 af 9. juni  

 1967 og § 20 i lov nr. 59 af 7. februar 1990, indsættes i § 1 efter  

 litra a som ny litra:
 »b) ved bortlodninger, der sker i henhold til lov om  

 gevinstopsparing,».
 Litra b-d bliver herefter litra c-e.
§ 3 Loven træder i kraft den 1. juli 1990.
