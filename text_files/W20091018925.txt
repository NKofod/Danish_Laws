Offererstatningslovens § 1, nævnets stillingstagen til, om skaden skyldes en straffelovsovertrædelse, nævnets j.nr. 09-520-13318 og 09-520-14798 N.j.nr. 09-520-13318 og 09-520-14798: Ansøgerne i de to sager var begge udsat for en skudepisode på et værtshus.
 Uagtet at sagerne ikke er endeligt afsluttet hos politiet, har nævnet påbegyndt sin sagsbehandling under hensyn det af politiet oplyste om, at efterforskningen i sådanne sager typisk strækker sig over meget lang tid, at der ikke er nogen sigtede i sagen, og at sagen teknisk set er at betragte som stillet i bero.
 Nævnet har således udbetalt erstatning og godtgørelse til ansøgerne, og sagerne beror nu på, om ansøgerne har yderligere krav.
