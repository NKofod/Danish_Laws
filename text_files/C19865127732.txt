Dagpenge til søfarende ved sygdom eller fødsel med obligatoriske forskrifter og vejledende kommentarer Indledning Denne meddelelse indeholder reglerne om dagpenge til søfarende ved sygdom  

 eller fødsel, som de fremgår af bekendtgørelse nr. 72 af 21. februar 1983 med  

 de ændringer som følger af bekendtgørelserne nr. 328 af 22. juni 1984 og nr.  

 319 af 28. juni 1985.
 Meddelelsen er udformet på den måde, at der efter hver enkelt paragraf  

 først følger de eventuelle obligatoriske forskrifter, direktoratet har  

 fastsat, og derefter de vejledende fortolkningsbidrag.
Selvom meddelelsen er en vejledning om de særlige dagpengeregler for  

 søfarende, har det i et vist omfang være nødvendigt at henvise til  

 sømandslovens hyre/sygehyrebestemmelser, som fortsat er gældende.
Det  

 samspil, der er mellem dagpengereglerne og sømandslovens  

 hyre/sygehyrebestemmelser, indebærer bl.a., at selvom et rederi ikke har  

 pligt til at betale sygedagpenge f.eks., fordi den søfarende kun har været  

 tjenstgørende i kortere tid, har rederiet pligt til at udbetale hyre/sygehyre  

 efter reglerne i sømandsloven.
Den af et rederi i en sådan situation  

 udbetalte hyre/sygehyre kan rederiet anmode direktoratet for søfarende om at  

 refundere efter de herom gældende dagpengeregler.
 Meddelelserne nr. 21, 30, 31, 51, 66, 67, 68 og 4/84 er samtidig  

 bortfaldet.
Direktoratet for søfarende 26. marts 1986 Dagpenge til søfarende ved sygdom eller fødsel Definitioner § 1.  I denne bekendtgørelse forstås ved:
 Direktoratet: Direktoratet for søfarende.
 Direktøren: Direktøren for direktoratet for søfarende.
 Indenrigsfart: Fart udelukkende mellem danske havne.
 Udlandet: Fremmede stater samt Færøerne og Grønland.
 Dagpengeloven: Lovbekendtgørelse nr. 500 af 14. september 1982 om dagpenge  

 ved sygdom eller fødsel med senere ændringer.
 Vejledende bemærkninger til § 1:
Om begrebet indenrigsfart, se vejledende bemærkninger til § 2, nr. 1 At Færøerne og Grønland er udland betyder:
 1. Flagmæssigt, at søfarende tjenstgørende i skibe med  

 hjemsted på Færøerne eller i Grønland ikke er sikret.
2. Geografisk, at søfarende m.fl., som landsættes på  

 Færøerne eller i Grønland, opholder sig i udlandet.
Om betydningen heraf  

 henvises f.eks. til § 2, nr. 3-5, § 17, stk. 3 og § 23, stk. 1.
 Personkredsen m.v.
 § 2.  Dagpenge efter denne bekendtgørelse ydes som  

 erstatning for tab af indtægt ved fuld uarbejdsdygtighed på grund af sygdom,  

 herunder tilskadekomst, eller fødsel, til personer, der hører til en af  

 nedennævnte persongrupper:
 I medfør af § 2 og § 15, stk. 3 og 4 fastsætter direktoratet følgende:
 Om indtægtstab og andre betingelser for udbetaling af sygedagpenge i  

 udlandet til søfarende omfattet af bekendtgørelsens § 2, nr. 2 og 3.
A.
Betingelser for ret til dagpenge 1. En søfarende, omfattet af nr. 2, er berettiget til  

 dagpenge, når han a. er arbejdsløshedsdagpengeberettiget medlem af Sømændenes Forbunds eller  

 Metal Søfarts arbejdsløshedskasser eller b. er tilmeldt som hyresøgende i udlandet uden at få udbetalt  

 arbejdsløshedsdagpenge, for så vidt han gennem sin tidligere beskæftigelse  

 har haft tilknytning til danske skibe i længere tid, eller sådan  

 beskæftigelse, der er omfattet af reglerne i den nordiske konvention om  

 social tryghed eller EF-forordning 1408, artikel 18, jfr. herom nedenfor side  

 28, og for så vidt han ikke har haft erhvervsmæssig beskæftigelse efter  

 sidste afmønstring fra dansk skib eller c. er tilmeldt, som anført under  

 punkt b, uden at opfylde de der angivne betingelser, men kan dokumentere et  

 indtægtstab, jfr. punkt 2 nedenfor.
2. En søfarende, omfattet af nr. 3 er berettiget til  

 dagpenge, når han dokumenterer, at uarbejdsdygtigheden medfører tab af  

 indtægt inden for dansk skibsfart.
Som dokumentation for indtægtstab skal  

 fremlægges en før uarbejdsdygtighedens opståen indgået aftale om tjeneste i  

 dansk skib, som den søfarende på grund af sygdom eller tilskadekomst bliver  

 ude af stand til at opfylde.
For så vidt angår søfarende, der er omfattet af  

 den nordiske socialkonvention eller EF-regler gælder visse afgivelser.
B.
Indberetningspligt Retten er betinget af, at den søfarende uden unødigt ophold gennem  

 nærmeste danske udenrigsrepræsentation eller godkendt dansk udbetalingskontor  

 indberetter sygdommen til direktoratet.
Indberetning skal, medmindre ganske  

 særlige forhold foreligger, ske inden 1 måned regnet fra den dag, hvor den  

 søfarendes ret til dagpenge indtræder.
Indberetningen skal indeholde følgende  

 oplysninger:
1. navn, adresse, fødselsdag og -år (evt. cpr.nr.), 2. sidste danske skib, 3. afmønstringsdato, 4. årsagen til udarbejdsdygtigheden (skal dokumenteres  

 ved lægeerklæring, der betales af direktoratet), 5. dokumentation for indtægtstab og 6. oplysninger om eventuelle andre forhold af  

 betydning ved afgørelsen af spørgsmålet om den søfarendes ret til dagpenge.
For søfarende omfattet af A.1. anvendes blanket Dfs. 14-170-85  

 »Sygedagpenge til hyresøgende søfarende tilmeldt godkendt  

 udbetalingskontor i udlandet«.
Blanketten er gengivet på næste side.
C.
Fra hvornår udbetales dagpenge a.
Opfylder den søfarende betingelserne i punkt A.1.a, har han ret til  

 dagpenge fra direktoratet fra 1. hele sygedag.
b.
Opfylder den søfarende betingelserne i punkt A.1.b, har han ret til  

 dagpenge fra 2. hele sygedag.
c.
Søfarende, der opfylder betingelserne punkt A.1.c og A.2, har ret til  

 dagpenge fra den dag, de ville have været berettiget til hyre, dog er 1.  

 mistede hyredag karensdag.
Sygdom opstået under ferie er efter almindelig praksis den søfarendes egen  

 risiko.
Indtræder den søfarendes sygdom under afvikling af ferie, udbetales  

 dagpenge i de i punkt A.1.a omhandlede tilfælde først fra 1. hele sygedag  

 efter feriens afvikling.
I de i punkt A.1.b og c omhandlede tilfælde tidligst  

 fra 2. hele sygedag efter feriens afvikling.
D.
Dagpengenes størrelse Dagpenge udbetales af direktoratet som erstatning for tab af indtægt og  

 ydes med et beløb af samme størrelse som hyre under sygdom/sygehyre efter  

 sømandslovens § 29. Dagpengene pr. uge kan dog ikke overstige det højeste  

 dagpengebeløb pr. uge, der er fastsat efter dagpengeloven.
 Beregningensgrundlaget for søfarende, der opfylder betingelserne, vil  

 derfor være den sygehyre (grundhyre, dyrtidstillæg og eventuelle  

 alderstillæg), som den søfarende ville have været berettiget til, såfremt han  

 var blevet sygeafmønstret fra sidste skib.
 Vejledende bemærkninger til § 2:
§ 2  fastsætter 2 generelle betingelser for retten til  

 dagpenge.
Der skal foreligge et indtægtstab, og den søfarende skal være fuldt  

 uarbejdsdygtig på grund af sygdom.
Fuld uarbejdsdygtighed foreligger, når den søfarende på grund af sygdom er  

 ude af stand til at udføre sit sædvanlige arbejde.
Fuld uarbejdsdygtighed  

 foreligger også ved nødvendigt fravær fra tjenesten af hensyn til  

 sygdomsbehandling eller velbegrundet undersøgelse af sygdom.
 Delvis uarbejdsdygtighed »ligtht duty«, giver inden dagpengeret.
 Påbegyndelse af beskæftigelse, uddannelse på navigationsskole,  

 matroskursus, eller af andre faglige uddannelser, der er kompetencegivende,  

 bevirker, at dagpengeretten bortfalder.
 Deltagelse i ikke-kompetencegivende kurser f.eks. tillidsmandskursus,  

 medfører derimod ikke bortfald af retten til dagpenge.
 Dagpengeretten gælder både ved almindelig sygdom og ved ulykkestilfælde  

 indtruffet såvel under arbejdet som i fritiden.
 Dagpengeretten er betinget af, at fuld uarbejdsdygtighed opstår mens den  

 søfarende er omfattet af personkredsen i § 2, nr. 1-6.
 Søfarende, der efter skibstjenestens ophør bliver uarbejdsdygtige i  

 Danmark efter ankomst til bopælen f.eks. under afvikling af fridage, er ikke  

 omfattet af dagpengereglerne for søfarende, men dækkes af dagpengelovens  

 almindelige regler.
Til nr. 1 Begrebet søfarende omfatter alle tjenstgørende om bord, når de i kraft af  

 et ansættelsesforhold udfører en funktion, der er normal i det pågældende  

 skib, selv om funktionen ikke kan karakteriseres som skibstjeneste i snævrere  

 forstand.
Ud over egentlige søfarende omfattes f.eks. reparatører.
 En søfarende anses for tjenstgørende om bord også under få dages besøg i  

 hjemmet i Danmark, såfremt skibet ligger i havn, og han skal vende tilbage  

 før skibet forlader havnen.
 Elever i skoleskibe, erhvervspraktikanter og blinde passagerer er ikke  

 sikret.
 Søfarende tjenstgørende på et i Danmark oplagt skib er ikke sikret.
 Fiskere er ikke omfattet af dagpengereglerne for søfarende, men er sikret  

 efter dagpengelovens almindelige regler.
 Dansk skib vil sige, skib registreret i det danske skibsregister eller  

 optaget i fartøjsfortegnelsen.
Kravet til skibets fart, hvorefter det ikke udelukkende må sejle i  

 indenrigsfart, vedrører den faktiske fart.
Fartskravet er yderst beskedent.  

 Dagpengeudvalget for søfarende fandt en søfarende sikret, hvor skibet inden  

 for det omhandlede kalenderår havde anløbet udenlandsk havn 2 gange, dog uden  

 at have den søfarende om bord, og uden at skibet i hele det forudgående  

 kalenderår havde anløbet udenlandsk havn.
 Betingelsen sejler er også opfyldt under et skibs kortvarige værftsophold  

 i Danmark.
 Ifølge nr. 5 gælder sikringen også under rejse til eller fra skibet.
 Til nr. 2. Om indtægtstab se de obligatoriske forskrifter side 9.
 Følgende betingelser skal være opfyldt:
1. Den søfarende skal i udlandet være tilmeldt som  

 hyresøgende ved godkendt dansk udbetalingskontor.
Han behøver dog ikke at  

 være aktuelt hyresøgende, idet han godt kan afvikle ferie.
Tilmelding kan kun  

 ske ved Sømændenes Forbunds og Dansk Metalarbejderforbunds (Metal Søfart)  

 afdelingskontorer i Antwerpen, Bangkok, Kobe og Rotterdam og kun for  

 søfarende inden for disse forbundsområder.
 For at være tilmeldt som hyresøgende skal den søfarende være medlem af en  

 af de 2 berørte fagforbunds arbejdsløshedskasser.
2. Den søfarende skal inden for de sidste 2 måneder  

 have været forhyret på dansk skib.
Fristen regnes i hele måneder fra dagen  

 efter afmønstringen.
Hvis sømanden afmønstres 27/3, er sidste sikringsdag  

 27/5. Der stilles kun krav om forhyring på dansk skib, men intet krav til  

 skibets fartsområde.
 3. Den søfarende skal have et indtægtstab, se herom de  

 obligatoriske forskrifter side 9.
En søfarende, der bliver uarbejdsdygtig på grund af sygdom, er ikke  

 sikret, hvis han først tilmelder sig som hyresøgende efter, at han er  

 sygemeldt.
Efter tilmeldingen som hyresøgende er den søfarende ved ny  

 sygemelding sikret inden for en 2-måneders periode, regnet fra sidste  

 afmønstring fra dansk skib.
Sygdom opstået under en ferieperiode er i dagpengemæssig henseende den  

 søfarendes egen risiko, d.v.s. at retten til dagpenge fra direktoratet først  

 indtræder efter ferien.
Retten haves længst i 18 uger regnet fra den 1. hele  

 sygedag.
 Til nr. 3.
 Om indtægtstab se de obligatoriske forskrifter side 9.
Bestemmelsen omfatter udover ledige også rederiansatte søfarende.
Fristen  

 regnes i hele uger fra dagen efter afmønstringen.
Eks.: Afmønstret 8/5,  

 sidste sikringsdag 22/5.
 Om ferie se ovenfor.
 Ledige søfarende antages alene at lide et indtægtstab, såfremt der  

 fremlægges en før sygdommens opståen indgået aftale om tjeneste på dansk  

 skib, og sygdom forhindrer opfyldelsen af aftalen.
 For så vidt angår søfarende, der er omfattet af den nordiske  

 socialkonvention eller EF-regler, gælder visse afvigelser.
 Til nr. 4.
 Under et skibs bygning i udlandet vil søfarende, der på rederiets vegne er  

 tilsynsførende under skibets bygning og tilrigning, være omfattet af  

 bestemmelsen under forudsætning af, at skibet skal registreres som dansk.  

 Derimod vil en i rederiet ansat skibsinspektør ikke være omfattet.
 Ifølge nr. 5 gælder sikringen også under rejse til eller fra skib.
 Til nr. 6.
 Søfarende på skib, der fører andet nordisk lands flag er sikret, såfremt  

 skibet er omfattet af den danske sømandsskatteordning, d.v.s. hvis skibet  

 uden besætningen er overtaget til befragtning af dansk rederi.
 § 3.  Dagpenge ydes på grundlag af lønindtægten som  

 søfarende.
 Stk. 2.  Retten til dagpenge er betinget af, at  

 indtægten er skattepligtig her i landet.
Stk. 3.  Direktøren kan beslutte, Vejledende bemærkninger til § 3:
 Til stk. 1.
Lønindtægt er hyre, der beskattes efter sømandsskattelovens regler, og  

 indtægt, der erhverves ved arbejde om bord i dansk skib, når den efter  

 kildeskattelovgivningen anses for A-indkomst.
Til lønindtægt henregnes  

 hverken værdien af kost, logi eller feriegodtgørelse.
Indtægt en søfarende oppebærer i et skib, som han er medejer af -  

 partreder eller interessent - er normalt ikke lønindtægt.
Derimod er en  

 søfarendes hyre i et skib, der ejes af et aktieselskab eller anpartsselskab,  

 hvori den søfarende ejer aktier eller anparter, lønindtægt.
Dagpenge ved sygdom i arbejdsgiverperioden Betingelser for udbetaling § 4.  Søfarende, der ved sygdommens indtræden har  

 været beskæftiget hos arbejdsgiveren mindst 40 timer inden for de sidste 4  

 uger, og som ikke får udbetalt løn under sygdommen, har ret til at få  

 udbetalt dagpenge fra arbejdgiveren fra 2. hele sygedag.
Dagpengefradraget  

 for 1. hele sygedag kan dog højst udgøre dagpenge svarende til 8 timers  

 arbejde.
Dagpenge udbetales herefter indtil der er forløbet 13 uger fra 1.  

 hele sygedag (arbejdsgiverperioden).
 Stk. 2.  Ved tilbagefald på grund af samme sygdom  

 genoptages udbetalingen af dagpenge fra 1. hele sygedag i den ny periode, og  

 arbejdsgiverperioden regnes fortsat fra 1. hele sygedag i den første periode.  

 Det gælder dog kun, når tilbagefaldet indtræder inden for 12 kalenderdage  

 efter den første sygeperiodes udløb.
Stk. 3.  Retten til dagpenge fra arbejdsgiveren  

 indtræder tidligst 8 uger efter ansættelsen.
Direktøren kan fastsætte nærmere  

 bestemmelser herom.
Stk. 4.  Retten til dagpenge fra arbejdsgiveren gælder,  

 uanset om tjenesteforholdet ophører inden udløbet af arbejdsgiverperioden,  

 medmindre arbejdsgiveren dokumenterer, at fratrædelsestidspunktet var fastsat  

 før sygdommens indtræden.
Chefen for sikringsstyrelsen fastsætter dog nærmere  

 regler, hvorefter bestemmelserne i dette stykke fraviges, når der foreligger  

 ganske særlige omstændigheder.
 I medfør af § 4, stk. 3 fastsætter direktoratet følgende:
Om lempelse af arbejdsgiverens pligt til at betale sygedagpenge til  

 nyansatte søfarende 1. En arbejdsgiver har ikke pligt til at udbetale  

 dagpenge i arbejdsgiverperioden (13 uger) til nyansatte søfarende i  

 sygdomstilfælde, hvor 1. hele sygedag indtræder inden for 8 uger (56  

 kalenderdage), regnet fra 1. hele arbejdsdag, normalt skibstjenestens  

 tiltræden.
Dette gælder uanset om den søfarende ved sygemeldingen opfylder  

 beskæftigelseskravet i bekendtgørelsens § 4, stk. 1, om mindst 40 timer inden  

 for de sidste 4 uger.
 2. Ved genansættelse hos samme arbejdsgiver anses den  

 søfarende for nyansat, såfremt der er forløbet mere end tre måneder mellem  

 det tidligere ansættelsesforholds ophør og 1. arbejdsdag i det nye  

 ansættelsesforhold.
 3. Ved anmodning om dagpenge til en nyansat, skal  

 arbejdsgiveren oplyse:
 4. Nyansatte søfarende, der ikke får udbetalt løn  

 eller sygehyre under sygefravær, har ret til at få udbetalt dagpenge fra  

 direktoratet, jfr. bekendtgørelsens § 16, stk. 1 og 2.
 5. Arbejdsgivere, der yder hyre/sygehyre under  

 sygefravær fra arbejdet til nyansatte, er berettiget til at få udbetalt de  

 dagpenge, som den søfarende ellers ville have ret til, dog højst med beløb  

 svarende til den udbetalte løn eller sygehyre for samme tidsrum.  

 Refusionskrav fremsættes over for direktoratet.
 6. Uenighed om arbejdsgiverens ret til fritagelse  

 efter de foranstående bestemmelser afgøres af Dagpengeudvalget for Søfarende,  

 jfr. bekendtgørelsens § 10.
 Opmærksomheden henledes på, at uanset, at rederen efter foranstående  

 lemperegler er fritaget for dagpengeforpligtelsen eller  

 dagpengebekendtgørelsen, har han - bortset fra de i sømandsloven nævnte  

 tilfælde (svigagtig fortielse m.v.) - pligt til at udbetale sømanden sygehyre  

 efter reglerne i sømandsloven, jfr. dog lov nr. 572 af 27. oktober 1982 om  

 begrænsning af løn under sygdom.
 Den af rederen udbetalte sygehyre vil efter anmodning derom blive  

 refunderet af direktoratet for søfarende, dog højst med det maksimale  

 dagpengebeløb.
 Såfremt den søfarendes sygehyre overstiger det maksimale dagpengebeløb,  

 vil det overskydende beløb være at udrede af rederen.
 I tilfælde af uarbejdsdygtighed på grund af kønssygdom refunderes  

 sygehyren dog fuldt ud af direktoratet.
 Vejledende bemærkninger til § 4:
 Der henvises til Sikringsstyrelsens vejledning af 19. februar 1986 om  

 bestemmelserne i dagpengelovens § 3 (beskæftigelseskrav, tilbagefald m.v.).
 Til stk. 1.
Om sømandens ret til hyre under sygdom/sygehyre gælder sømandslovens § 29,  

 § 35, § 40, § 41, § 44, § 47, stk. 3 og § 49, nr. 8 I beregningen af de 40 timer indgår al beskæftigelse, også overarbejde.  

 Tiden under rejse til skib regnes ikke med i timekravet.
Om begrebet  

 arbejdsgiver se side 18.
 Der udbetales ikke sygedagpenge for 1. hele sygedag (karensdag).  

 Undtagelse herfra findes i reglerne om:
1. sygedagpenge ved tilbagefald, § 4, stk. 2, 2. sygedagpenge ved arbejdsskade, § 25.
 Karensdagsreglerne omfatter alle lønmodtagere, uanset om der er ret til  

 dagpenge eller hyre under sygdom, jfr. lov nr. 572 af 27. oktober 1982 om  

 begrænsning af løn under sygdom, se bilag 1.
Hvis den søfarende og skibsføreren/rederiet bliver enige om at henlægge en  

 afspadseringsdag eller en restferiedag til en 1. hele sygedag, betragtes den  

 eventuelle følgende fraværsdag ikke som karensdag.
Kan dette ikke lade sig  

 gøre, svarer fradraget for karensdagen til en dags hyre.
Den hyre, rederiet  

 undlader at udbetale for 1. hele sygedag, kan beregnes som 1/30 af den  

 søfarendes månedlige hyre, jfr. sømandslovens § 22, stk. 1. Hyrefradraget for  

 karensdagen kan dog højst udgøre, hvad der svarer til hyren for 8 timers  

 arbejde.
I beregning af hyren for karensdagen indgår grundhyre, dyrtidstillæg,  

 anciennitetstillæg og eventuelle andre faste tillæg.
Også pensionsbidrag  

 eller - tilskud medregnes.
Arbejdsgiverperioden er en fast periode på 91 dage, som opgøres efter  

 kalenderen.
Hvor tjenesteforholdet ophører på grund af sygdommen, betales i  

 de 2 første måneder normalt sygehyre efter sømandsloven og derefter dagpenge  

 i det resterende antal kalenderdage op til 91.
 Arbejdsgiverperiodens længde påvirkes ikke af en tilbagefaldssituation  

 efter § 4, stk. 2. Udbetaling af sygedagpenge afbrydes blot i eventuelle  

 raskmeldingsperioder.
1. hele sygedag er lig med 1. hele fraværsdag.
Må den  

 søfarende forlade arbejdet efter normal arbejdstids begyndelse, løber  

 arbejdsgiverperioden først fra og med næste dag.
 Til stk. 2.
 Den søfarende skal være ansat hos arbejdsgiveren ved tilbagefaldet.
Den søfarende kan godtgøre tilbagefald af den samme sygdom, ved at give  

 arbejdsgiverens oplysning herom, f.eks. ved afgivelse af en skriftlig  

 erklæring.
I tvivlstilfælde kan tilbagefaldet kræves dokumenteret ved  

 lægeerklæring.
Ved tilbagefald inden for 12-dages fristen løber såvel  

 arbejdsgiverperioden som den obligatoriske dækningsperiode på 18 uger fra 1.  

 hele sygedag i den 1. sygeperiode.
Har arbejdsgiveren udbetalt dagpenge i 13  

 uger i første sygeperiode, har den søfarende ikke ret til dagpenge fra  

 arbejdsgiveren i tilbagefaldsperioden.
 Tilbagefaldsreglen finder også anvendelse såfremt den søfarendes  

 dagpengeret overføres fra arbejdsgiveren til direktoratet, jfr. § 14, stk. 1.
Ved tilbagefald efter 12-dages fristens udløb pålignes en ny  

 arbejdsgiverperiode, såfremt den søfarende ved den nye sygemelding fortsat er  

 ansat hos arbejdsgiveren.
I dette tilfælde er 1. hele sygedag karensdag.
 Til stk. 3.
 Om lempelse af arbejdsgiverens pligt til at udbetale sygedagpenge til  

 nyansatte søfarende, se de obligatoriske forskrifter side 15.
 Er der tale om 2 eller flere ansættelsesperioder med under 3 måneders  

 mellemrum, skal den søfarende have været ansat i sammenlagt mindst 56  

 kalenderdage inden arbejdsgiverens dagpengepligt indtræder.
 Fritagelsen gælder hele arbejdsgiverperioden og omfatter også  

 tilbagefaldsperioder efter de 8 uger.
 Afgrænsning af begrebet arbejdsgiver afhænger af indholdet af den  

 søfarendes ansættelseskontrakt.
Skibsansatte kan ikke flyttes fra skib til skib, og arbejdsgiverbegrebet  

 er i så fald begrænset til det selskab, som ejer/disponerer skibet.
Ejer  

 selskabet f.eks. 2 skibe, vil tjeneste i samme skib eller tjeneste i de 2  

 skibe, hvor der er forløbet mindre end 3 måneder mellem 1.  

 ansættelsesforholds ophør og 2. ansættelsesforholds begyndelse, betragtes som  

 værende udført hos samme arbejdsgiver.
For skibsofficerer, der normalt er rederiansatte, defineres arbejdsgiveren  

 som de af samme person eller samme firma ledede rederier.
Det samme gælder  

 for andre rederiansatte søfarende.
 Til stk. 4.
 Det påhviler arbejdsgiveren at godtgøre, at opsigelse m.v. foreligger  

 inden sygemeldingen ved fremlæggelse af f.eks. behøring udfyldt hyrekontrakt,  

 underskrevet af såvel den søfarende som skibsføreren, anden skriftlig dateret  

 opsigelse eller en fratrædelsesaftale.
Rederiets dagpengepligt overfor skibsansatte søfarende, der bliver syge  

 efter, at opsigelse er afgivet, og som derefter afskediges på grund af  

 sygdommen, ophører på det tidspunkt, hvor tjenesten faktisk ville være ophørt  

 som følge af opsigelsen.
Det samme gælder ved afsked og ved gensidig aftale  

 om ophævelse af tjenesteaftalen.
Chefen for Sikringsstyrelsen har fastsat nærmere regler om bortfald af  

 arbejdsgiverperioden, når der foreligger ganske særlige omstændigheder.
Disse  

 regler findes i Sikringsstyrelsens bekendtgørelse nr. 319 af 26. juni 1975 om  

 arbejdsgiverens fritagelse for at udbetale dagpenge i særlige tilfælde, se  

 bilag 2.
 § 5.  Retten til dagpenge fra arbejdsgiveren  

 bortfalder, såfremt den søfarende har pådraget sig sygdommen ved forsæt eller  

 grov uagtsomhed, eller han ved stillingens overtagelse har fortiet  

 helbredsoplysninger af væsentlig betydning for ansættelsesforholdet.
 Stk. 2.  Retten til dagpenge fra arbejdsgiveren  

 bortfalder ligeledes under strejke eller lockout.
 Vejledende bemærkninger til § 5:
 Der henvises til Sikringsstyrelsens vejledning af 20. februar 1986 om  

 bestemmelserne i dagpengelovens § 5, stk. 1 (forsæt, grov uagtsomhed og  

 fortielse).
 Til stk. 1.
 Om den søfarende har pådraget sig sygdom eller legemsskade ved forsæt  

 eller grov uagtsomhed afhænger af en konkret bedømmelse af skyldsspørgsmålet.  

 I denne bedømmelse indgår skibsførerens/rederiets forklaring, den søfarendes  

 forklaring, hvad der er indført i skibsdagbogen, skriftlige og underskrevne  

 vidneudsagn, politirapport etc.
Der skal foreligge en graverende handling fra den søfarendes side, for at  

 rederiet fritages for dagpengeforpligtelsen.
Som typiske eksempler kan nævnes  

 stærk beruselse eller selvforskyldt skade som følge af slagsmål.
Der henvises  

 i øvrigt til bilag 3, side 60.
 Arbejdsgiverens fritagelse for at udbetale dagpenge til den søfarende på  

 grund af fortielse af helbredsoplysninger ved ansættelsen kræver normalt, at  

 de i bilag 3, afsnit B nævnte 4 betingelser foreligger.
Har arbejdsgiveren ved ansættelsen udtrykkeligt spurgt den søfarende ud om  

 helbredsforhold, slækkes der på ovennævnte 4 betingelser.
Forevisning af  

 gyldigt sundhedsbevis kan ikke sidestilles med udtrykkelig forespørgsel om  

 helbredsforhold.
Om fortielse henvises i øvrigt til bilag 3, side 60.
 Ændringer i helbredsmæssige forhold efter den søfarendes ansættelse  

 medfører ikke fritagelse for dagpengeforpligtelsen.
§ 6.  Sygdomstilfælde skal hurtigst muligt anmeldes  

 til arbejdsgiveren (rederiet eller skibsføreren). Undladelse heraf medfører  

 bortfald af krav om dagpenge fra arbejdsgiveren medmindre særlige  

 omstændigheder foreligger.
Kravet på dagpenge fra arbejdsgiveren består dog,  

 hvis arbejdsgiveren ikke hurtigst muligt gør sin indsigelse vedrørende  

 anmeldelsen gældende over for den søfarende.
 Vejledende bemærkninger til § 6:
Anmeldelsesreglerne har normalt kun betydning for søfarende, der efter  

 arbejdsdagens ophør forlader skibet og tager til bopælen, eller for  

 søfarende, der bliver syge i land under afvikling af frihed.
Der henvises til  

 Sikringsstyrelsens vejledning af 1. november 1984 om bestemmelserne i  

 dagpengelovens §§ 6 og 7 (om anmeldelse af sygdom og dokumentation for sygdom  

 og dens varighed i arbejdsgiverperioden).
 Anmeldelsesreglerne er normalt uden betydning, når den søfarendes sygdom  

 opstår om bord, hvor skibsledelsen gennem viden om hændelser på  

 arbejdspladsen er orienteret.
§ 7.  Arbejdsgiveren kan forlange, at den søfarende  

 inden for en rimelig frist dokumenterer, at fraværet skyldes sygdom.  

 Udgifterne til lægelig dokumentation afholdes af arbejdsgiveren.
Opfylder den  

 søfarende ikke kravet om dokumentation, uden at der foreligger særlige  

 omstændigheder, bortfalder retten til dagpenge fra arbejdsgiveren.
Stk. 2.  Under sygdom af mere end 2 ugers varighed kan  

 arbejdsgiveren kræve, at den søfarende fremskaffer lægeerklæring om  

 sygdommens varighed.
Udgifterne afholdes af arbejdsgiveren.
Opfylder den  

 søfarende ikke denne pligt, uden at der foreligger fyldestgørende begrundelse  

 herfor, bortfalder retten til dagpenge fra arbejdsgiveren.
 Stk. 3.  Kravet på dagpenge fra arbejdsgiveren består,  

 hvis arbejdsgiveren ikke hurtigst muligt gør sin indsigelse vedrørende  

 dokumentationens form eller forsinkelse gældende over for den søfarende.
 Stk. 4.  Forpligtelsen til at yde dagpenge bortfalder,  

 såfremt den søfarende mod lægens opfordring hertil nægter at lade sig  

 indlægge på sygehus eller at modtage nødvendig lægebehandling.
 Vejledende bemærkninger til § 7:
 Til stk. 1-3.
 Der henvises til sikringsstyrelsens vejledning af 1. november 1984 om  

 bestemmelserne i dagpengelovens §§ 6 og 7 (om anmeldelse af sygdom og  

 dokumentation for sygdom og dens varighed i arbejdsgiverperioden).
 Til stk. 4.
 Bestemmelsen er anvendt analogt i nogle meget graverende tilfælde, hvor en  

 syg søfarende har foretaget handlinger, der efter lægelige oplysninger var  

 direkte skadelige under hensyn til lidelsens karakter.
 § 8.  Udbetaling af dagpenge ophører den dag, den  

 søfarende er arbejdsdygtig, selv om han undlader at træde i arbejde eller at  

 raskmelde sig.
 Vejledende bemærkninger til § 8:
 Den søfarende har efter en sygeperiode pligt til at raskmelde sig.
 Afgår en søfarende ved døden, gælder dagpengeretten for sygeperioden til  

 og med dagen for dødens indtræden.
Dagpengenes størrelse § 9.  Dagpenge udbetales af arbejsgiveren fra  

 afmønstringsdagen med et beløb af samme størrelse som hyre under sygdom  

 (sygehyre) i de af sømandsloven fastsatte perioder.
Efter udløbet af  

 sømandslovens perioder for sygehyre kan dagpengene pr. uge ikke overstige det  

 højeste dagpengebeløb pr. uge, der er fastsat efter dagpengeloven.
 Vejledende bemærkninger til § 9:
Hyre under sygdom/sygehyre, er grundhyre, dyrtidstillæg og eventuelt  

 alderstillæg, men derimod ikke tillæg, der ydes for særlig tjeneste eller for  

 særlig hårdt og byrdefuldt arbejde etc.
Det kan dog være aftalt, at et  

 tillæg, der ydes under tjenesten om bord, også ydes under sygdom.
 I hyrebegrebet indgår hverken værdien af kost, logi eller  

 feriegodtgørelse.
 Hyre/sygehyre pr. dag beregnes som 1/30 af månedshyren, uanset om den  

 berørte måned har 28, 29, 30 eller 31 dage.
 Arbejdsgiverperioden tælles op efter kalenderen og det samme gør perioden  

 mellem sygehyreperiodens udløb og og udløbet af arbejdsgiverperioden.
 Sygehyreperioden regnes fra dagen efter skibstjenestens ophør, medens  

 dagpengeperioderne regnes fra 1. hele sygedag.
 Efter udløbet af sømandslovens perioder beregnes sygedagpenge pr. uge op  

 til arbejdsgiverperiodens udløb:
 uge, der er fastsat efter dagpengeloven.
 Dagsatsen er 1/7 af ugebeløbet.
Klageadgang § 10.  Tvistigheder om ret til dagpenge efter  

 foranstående bestemmelser kan indbringes for det dagpengeudvalg, der er  

 nedsat efter dagpengelovens § 14, dog således at udvalget suppleres med et  

 medlem fra redernes og et medlem fra de søfarendes organisationer.
Stk. 2.  Dagpengeudvalgets afgørelse træffes af de fem  

 medlemmer, medmindre to af disse forlanger, at den opmand, der er udnævnt  

 efter dagpengelovens § 14, stk. 2, tilkaldes.
I så fald træffes  

 dagpengeudvalgets afgørelse af opmanden.
Dagpengeudvalgets afgørelser kan  

 ikke indbringes for anden administrativ myndighed.
 Vejledende bemærkninger til § 10:
 Vil den søfarende klage over, at arbejdsgiveren ikke betaler dagpenge i  

 arbejdsgiverperioden eller mener den søfarende, at han får for lidt i  

 dagpenge, kan han klage til Dagpengeudvalget for Søfarende, Æbeløgade 1, 2100  

 København Ø., postbox 2566.
 Dagpengeudvalgets afgørelser kan ikke indbringens for anden administrativ  

 myndighed, men derimod for domstolene.
 Dagpengeudvalgets forretningsorden findes i Socialministeriets cirkulære  

 nr. 231 af 10. december 1975.
§ 11.  Undlader en arbejdsgiver helt eller delvis at  

 udbetale dagpenge i arbejdsgiverperioden, og skønner direktøren, at  

 undladelsen er uberettiget, eller skyldes undladelsen manglende  

 betalingsevne, skal direktoratet udbetale forskud på dagpengene.
Træffes der  

 afgørelse om udbetaling af forskud, skal arbejdsgiveren underrettes herom.  

 Spørgsmålet om arbejdsgiverens pligt til at yde dagpengene skal indbringes  

 for dagpengeudvalget af den søfarende eller af direktøren, medmindre  

 arbejdsgiveren forinden har refunderet direktoratets forskud.
Stk. 2.  Træffer dagpengeudvalget afgørelse om, at  

 arbejdsgiveren har pligt til at yde dagpenge, skal arbejdsgiveren refundere  

 det udbetalte forskud inden 4 uger efter, at han har modtaget underretning om  

 afgørelsen.
Beløbet kan inddrives ved udlæg.
 Vejledende bemærkninger til § 11:
 Til stk. 1.
 Skønner direktoratet, at rederiets undladelse af at udbetale dagpenge til  

 den søfarende er uberettiget eller skyldes den manglende betalingsevne, har  

 direktoratet pligt til at udbetale forskud på dagpenge til den søfarende.
Ved afvisningen skal rederiet til den søfarende sende den på side 25 viste  

 blanket Dfs. 61-170, sygedagpenge til søfarende, med oplysning om, hvorfor  

 rederiet mener sig fritaget for at udbetale dagpenge.
Dokumentation skal  

 fremlægges.
Dagpenge i øvrigt Dirktoratets forpligtelse § 12.  Direktoratet udbetaler dagpenge til:
 Vejledende bemærkninger til § 12:
 Om bortfald og fritagelsesgrunde for arbejdsgiverperiode se §§ 4-7.
 Om varigheden af direktoratets forpligtelse se § 17.
 Udbetaling fra direktoratet af dagpenge til søfarende, der opholder sig  

 uden for Danmark, foretages normalt gennem lokal dansk  

 udenrigsrepræsentation.
 § 13.  Dagpenge ydes ved fuld uarbejdsdygtighed på  

 grund af sygdom.
 Vejledende bemærkninger til § 13:
 Om fuld uarbejdsdygtighed se side 11.
 § 14.  Har arbejdsgiveren udbetalt dagpenge i  

 arbejdsgiverperioden, har den søfarende ret til dagpenge fra direktoratet fra  

 1. hele sygedag efter periodens udløb.
Stk. 2.  I andre tilfælde har den søfarende ret til  

 dagpenge fra 2. hele sygedag jfr. dog § 4, stk. 1, 2. pkt.
Arbejdsløse  

 dagpengeberettigede medlemmer af en anerkendt arbejdsløshedskasse, jfr. § 2,  

 nr. 2 har dog ret til dagpenge fra 1. hele sygedag.
Ved tilbagefald på grund  

 af samme sygdom genoptages udbetalingen af dagpenge fra 1. hele sygedag i den  

 ny periode.
Det gælder dog kun, når tilbagefaldet indtræffer inden for 12  

 kalenderdage efter den første sygeperiodes udløb.
 Vejledende bemærkninger til § 14:
 Til stk. 1.
 Der benyttes blanket Dfs. 61-170, Sygedagpenge til søfarende, der er  

 gengivet på næste side.
 Til stk. 2.
 Om indtægtstab se side 9.
 Tilbagefald forlænger ikke direktoratets obligatoriske dækningsperiode på  

 18 uger, jfr. § 17.
§ 15.  Retten til dagpenge fra direktoratet er  

 betinget af, at der uden unødigt ophold afgives en erklæring til direktoratet  

 om årsagen til uarbejdsdygtigheden, om indtægts- og arbejdsforhold og andre  

 forhold af betydning ved afgørelsen af spørgsmålet om den søfarendes ret til  

 dagpenge.
Erklæringen skal være ledsaget af en lægeerklæring.
Udgifter til  

 lægeerklæring afholdes af direktoratet.
 Stk. 2.  Det påhviler arbejdsgiveren (rederiet eller  

 skibsføreren) at foretage indberetningen til direktoratet.
Stk. 3.  For de søfarende, der er omfattet af § 2, nr. 2  

 og 3, påhviler indberetningspligten den søfarende.
I disse tilfælde indsendes  

 erklæringen til direktoratet gennem nærmeste danske udenrigsrepræsentation,  

 eller godkendt dansk forhyringskontor eller udbetalingskontor.
 Stk. 4.  Direktøren kan fastsætte nærmere regler for  

 anmodningsblankettens form og indhold.
 I medfør af bestemmelsen i stk. 2 og 4 samt af § 19, stk. 4 fastsætter  

 direktoratet følgende:
Om rederiets anvendelse af sygedagpengeblanketten til søfarende Når et rederi anmoder direktoratet om udbetaling efter dagpengereglerne,  

 kan der foreligge følgende situationer:
 1. Anmodning om dagpengeudbetaling til den søfarende.
 2. Anmodning om refusion af udbetalt hyre/sygehyre  

 udover arbejdsgiverperioden.
 3. Anmodning om såvel dagpengeudbetaling til den  

 søfarende som refusion af udbetalt hyre/sygehyre udover arbejdsgiverperioden.
 Ved anmodningen skal altid anvendes blanket Dfs. 61-170, Sygedagpenge til  

 søfarende, der skal være korrekt udfyldt og underskrevet både af rederiet og  

 af den søfarende.
 Kan rederiet ikke fremskaffe den søfarendes underskrift på  

 anmodningsblanketten, eller vil denne være uforholdsmæssig vanskelig at  

 fremskaffe, kan en løs kvittering eller en kvittering på hyreregnskabsblanket  

 fra den søfarende for beløbets modtagelse, tilligemed lægelig dokumentation  

 for sygeperioden, eventuelt anvendes som erstatning for den søfarendes  

 udfyldelse og underskrift i punkt 3.
Dagpengenes størrelse § 16.  Dagpenge, der udbetales af direktoratet som  

 erstatning for tab af indtægt, ydes med et beløb af samme størrelse som hyre  

 under sygdom (sygehyre) efter sømandsloven.
 Stk. 2  Dagpengene, herunder forskud på og refusion af  

 dagpenge pr. uge, kan dog ikke overstige det højeste dagpengebeløb pr. uge,  

 der er fastsat efter dagpengeloven.
 Stk. 3.  Direktøren kan, når omstændighederne taler  

 derfor, bestemme, at dagpengene udbetales med et andet beløb end sygehyren,  

 jfr. dog stk. 2.
 Vejledende bemærkninger til § 16:
 Til stk. 1.
Om hyre/sygehyre se side 21 og 22. Søfarende, ansat på overenskomstmæssige  

 vilkår, får reguleret dagpengene efter overenskomsten, dog ikke ud over det  

 maximale dagpengebeløb.
Dagpengene udbetales ugevis bagud og der trækkes  

 landkildeskat med den for den søfarende gældende trækprocent.
Er den  

 søfarende ikke i besiddelse af landkildeskattekort, skal kildeskat trækkes  

 med 50 pct.
 Sømandsskattekort kan ikke anvendes.
Ophør af direktoratets forpligtelse § 17.  Retten til dagpenge fra direktoratet ophører  

 den dag, sømanden er arbejdsdygtig, selv om han undlader at raskmelde sig,  

 dog senest 5 uger efter arbejdsgiverperiodens udløb.
Stk. 2.  For de søfarende, der ikke har ret til dagpenge  

 fra arbejdsgiveren, ophører retten til dagpenge senest 18 uger efter 1. hele  

 sygedag.
For søfarende, der oppebærer dagpenge under graviditet og barsel  

 gælder dog de dagpengeperioder, der følger af reglerne i § 20.
 Stk. 3.  Direktøren kan, når omstændighederne taler  

 derfor, forlænge de perioder, der er nævnt i stk. 1 og stk. 2, 1. punktum.
 Vejledende bemærkninger til § 17:
 Til stk. 2.
For søfarende med bopæl i Norge, Sverige, Finland eller Island finder  

 reglerne i den nordiske socialkonvention anvendelse.
Disse regler er nærmere  

 omtalt side 28 og 29.
 Vedrørende kvindelige søfarendes dagpengeperioder under graviditet og  

 barsel, se side 31 ff.
 Til stk. 3.
 Bestemmelsen er en hjælp til nødstedte søfarende og finder derfor ikke  

 anvendelse for rederiets hyre/sygehyreperioder.
Det er fast praksis kun at forlænge udbetalingen af sygedagpenge til den  

 søfarende udover 18-ugers perioden, når uarbejdsdygtigheden skyldes en  

 arbejdsskade.
Forlængelsen gives endvidere kun, hvor den søfarende opholder  

 sig i udlandet.
I sådanne tilfælde træffes afgørelsen om forlængelse af  

 dækningsperioden under hensyntagen til især den søfarendes økonomiske og  

 familiemæssige forhold (forsørgerforhold m.v.), uarbejdsdygtighedens  

 omtrentlige varighed udover 18 uger, ulykkestilfældets karakter og den  

 søfarendes tilknytning til dansk skibsfart.
 § 18.  De søfarende, der har opbrugt retten til at få  

 udbetalt dagpenge efter § 17, overgår til at få udbetalt dagpenge efter  

 dagpengelovens regler, såfremt de tager ophold her i landet og i øvrigt  

 opfylder betingelserne for at få udbetalt dagpenge efter dagpengeloven.
 Vejledende bemærkninger til § 18:
 Har den søfarende folkeregisteradresse i Danmark, og opholder den  

 pågældende sig i Danmark, overgår dagpengeudbetalingen efter 18 uger til  

 social- og sundhedsforvaltningen i bopælskommunen.
Er den søfarende EF-statsborger og har bopæl i et EF-land, forbliver  

 dagpengeretten i Danmark, såfremt den pågældende opholder sig inden for  

 EF-området.
Efter udløbet af 18-ugers perioden overgår dagpengeudbetalingen  

 til social- og sundhedsforvaltningen i den kommune, hvor rederiet har  

 forretningsadresse.
Efter artikel 13 i den nordiske socialkonvention, har den søfarende med  

 bopæl i Norge, Sverige, Finland eller Island, der udfører arbejde på dansk  

 skib/dansk rederi, ved sygdom ret til dagpenge fra beskæftigelseslandet  

 (Danmark), så længe ansættelsen består, dog mindst i 90 dage.
Ved beregning  

 af 90-dages perioden medregnes ikke karensdag.
Den 1. dag er således den dag,  

 da udbetalingen af dagpenge bliver påbegyndt.
Fra dette tidspunkt medregnes  

 alle kalenderdage, uanset om dagpenge udbetales af rederiet eller af  

 direktoratet.
 Efter artikel 13 kan der opstå følgende situationer vedrørende den  

 søfarendes dagpengeret:
 1. Den skibsansatte søfarende sygeafmønstrer.
 2. Den syge rederiansatte søfarende udtræder af  

 ansættelsesforholdet inden for 90-dages periodens udløb.
 3. Den syge rederiansatte søfarende udtræder af  

 ansættelsesforholdet efter 90-dages periodens udløb, men før der er forløbet  

 18 uger regnet fra 1. hele sygedag.
 4. Den syge rederiansatte søfarende udtræder efter  

 udløbet af 18-ugers perioden.
 ad 1 og 2.
 Direktoratet overfører den søfarende til udbetaling af dagpenge fra de  

 sociale myndigheder i den pågældendes nordiske bopælsland efter udløbet af  

 arbejdsgiverperioden (13 uger).
 ad 3.
 Efter udløbet af arbejdsgiverperioden refunderer direktoratet dagpenge til  

 rederiet, og ved ansættelsesforholdets ophør overføres den søfarendes  

 dagpengerettigheder til de sociale myndigheder i det nordiske bopælsland.
 ad 4.
 Direktoratet refunderer rederiet udbetalte dagpenge fra udløbet af  

 arbejdsgiverperioden og til 18-ugers periodens udløb, hvorefter refusion ydes  

 fra social- og sundhedsforvaltningen i den kommune, hvor rederiet har  

 forretningsadresse.
Arbejdsgiverens ret til den søfarendes dagpenge § 19.  En arbejdsgiver, der yder løn under sygdom  

 eller sygehyre, er berettiget til at få udbetalt de dagpenge, som den  

 søfarende ellers ville have ret til, dog højst med beløb svarende til den  

 udbetalte løn eller sygehyre for samme tidsrum.
Ved sygdom regnes tidsrummet  

 fra 1. sygedag efter udløbet af arbejdsgiverperioden eller fra den  

 fraværsdag, hvor arbejdsgiveren er fritaget for dagpengepligten efter  

 bestemmelserne i bekendtgørelsens afsnit I.
Ved graviditet og barsel regnes  

 tidsrummet fra og med den fraværsdag, hvor den søfarende har ret til dagpenge  

 efter § 20.
 Stk. 2.  Den erstatning, der ydes efter sømandslovens §  

 45, jfr. § 44, stk. 2 og § 47, stk. 3, til en skibsofficer og til en  

 skibsfører, som afskediges på grund af sygdom, anses efter denne  

 bekendtgørelse for løn.
 Stk. 3.  Direktøren fastsætter regler om arbejdsgiverens  

 pligt til at anmelde den søfarendes sygefravær samt om anmeldelse af krav om  

 udbetaling af dagpenge (refusion) til arbejdsgiveren.
 Stk. 4.  Direktøren kan fastsætte nærmere regler for  

 refusionsanmodningens form og indhold.
 Vejledende bemærkninger til § 19:
 Om anvendelse af dagpengeblanket Dfs. 61-170, se side 26.
 Der kan ydes dagpengerefusion til rederiet.:
 1. Efter udløbet af den normale 13-ugers  

 arbejdsgiverperiode, § 4, stk. 1.
 2. Efter udløbet af en nedsat arbejdsgiverperiode, §  

 4, stk. 4, tjenesteforholdet opsagt før sygdommens indtræden.
 3. I tilfælde hvor arbejdsgiverperioden er bortfaldet,  

 § 4, stk. 1, § 5, § 6 og § 7.
 4. Ved graviditet og barsel, §§ 20-23.
 Rederiet kan længst få dagpengerefusion fra direktoratet til udløbet af  

 18-ugers perioden regnet fra 1. hele sygedag.
 Refusionsbeløbet for en given periode kan aldrig overstige, hvad den  

 søfarende havde krav på i dagpenge og heller ikke den udbetalte  

 hyre/sygehyre.
Særlige regler om dagpenge ved graviditet og barsel § 20.  En kvindelig søfarende er under fravær fra  

 arbejdet på grund af graviditet og barsel berettiget til dagpenge fra det  

 tidspunkt, hvor der skønnes at være 4 uger til fødslen.
Efter fødslen kan der  

 ydes dagpenge i tilsammen indtil 24 uger under fravær fra arbejdet til  

 barnets forældre, heraf indtil 10 uger til faderen.
Dagpenge til faderen kan  

 ydes efter den 14. uge efter fødslen og er betinget af, at begge forældre har  

 dagpengegivende indtægt.
Dagpenge kan kun ydes til en af forældrene ad  

 gangen.
 Stk. 2.  Uafhængigt af dagpengeretten efter stk. 1 har  

 barnets fader ret til dagpenge under fravær fra arbejdet i indtil 2 uger  

 efter fødslen eller barnets modtagelse i hjemmet.
Stk. 3.  En søfarende, der er omfattet af stk. 1 eller  

 stk. 2, og som i forbindelse med barnets ophold på sygehus genoptager  

 arbejdet inden 24 ugers eller 2 ugers periodens udløb, har ret til dagpenge  

 for den del af perioden, der var tilbage ved arbejdets genoptagelse, i det  

 omfang pågældende i tilknytning til barnets udskrivelse på ny er fraværende  

 fra arbejdet, og såfremt udskrivelsen finder sted inden 9 måneder fra  

 fødslen.
Hvis barnet på grund af for tidlig fødsel eller for lav fødselsvægt  

 er indlagt på sygehus i forlængelse af fødslen, har den kvindelige søfarende  

 ret til dagpenge i indtil 3 måneder under barnets indlæggelse med en  

 tilsvarende udsættelse af dagpengeretten efter stk. 1, når hun undlader at  

 genoptage arbejdet.
Stk. 4.  En kvinde er under fravær fra arbejdet inden 4  

 ugers perioden før fødslen berettiget til dagpenge, når det efter en lægelig  

 bedømmelse skønnes, at graviditeten har et sygeligt forløb, der ved fortsat  

 beskæftigelse vil medføre risiko for kvindens helbred eller for fosteret  

 eller arbejdets særlige karakter medfører risiko for fosteret.
Kvinden er  

 endvidere berettiget til dagpenge, når hendes graviditet på grund af  

 offentligt fastsatte bestemmelser forhindrer hende i at varetage sit arbejde,  

 og arbejdsgiveren ikke har tilbudt hende anden passende beskæftigelse.
 Vejledende bemærkninger til § 20:
Efter sømsndslovens § 29, stk. 4 har en skibsansat søfarende, der er  

 gravid ved tjenestens ophør, ret til efterhyre, så længe hun er uden arbejde,  

 dog højst i 2 måneder regnet fra dagen efter afmønstringen.
Den gravide  

 søfarende har pligt til at udfolde rimelige bestræbelser for at skaffe sig  

 passende arbejde, f.eks. ved tilmelding som ledig til arbejdsformidlingen.  

 Rederiet har ret til at anvise den søfarende passende arbejde, normalt i  

 land.
Afviser den søfarende det tilbudte arbejde eller tilkendegiver hun på  

 anden måde, at hun ikke længere er til rådighed for arbejdsmarkedet,  

 bortfalder retten til efterhyre fra rederiet.
Retten til efterhyre bortfalder  

 også, hvis hun ved ansættelsen har fortiet, at hun vidste eller bestemt  

 formodede, at hun var gravid.
For kvindelige rederiansatte søfarende finder  

 ovennævnte regler tilsvarende anvendelse, dog regnes efterhyreperioden på 2  

 måneder fra dagen efter tjenesteforholdets ophør.
Optjente fridøgnstimer kan  

 ikke afvikles i efterhyreperioden.
For at være omfattet af de særlige for søfarende gældende regler om  

 barseldagpenge, skal fraværsperioden ligge direkte i tilslutning til  

 skibstjenestens ophør.
Under ophold udenfor Danmark er den søfarende også  

 sikret, såfremt fraværsperioden begynder på et tidspunkt, hvor den søfarende  

 er omfattet af personkredsen i § 2, nr. 2 og 3, hyresøgende og 14-dages  

 søfarende.
Begynder den søfarendes fraværsperiode i Danmark under afvikling af ferie  

 eller fridage eller under ledighed, reguleres dagpengeretten efter  

 dagpengelovens almindelige regler.
Det samme gælder for en far eller mor, der  

 ikke er søfarende.
 Til stk. 1.
 De 24 uger regnes fra dagen efter fødslen.
Der stilles ikke krav om, at forældrene lever sammen, men det forudsættes,  

 at faderen opholder sig hos barnet.
Retten til barseldagpenge tilkommer  

 barnets far, ikke en samlever.
Dagpenge kan kun ydes til en af forældrene ad gangen.
Fordelingen af de  

 sidste 10 uger bestemmer forældrene.
 Dagpenge kan kun udbetales til søfarende, der opfylder  

 indtægtsbetingelserne i § 21, se side 33.
 Til stk. 2.
De 2 uger regnes i almindelighed fra dagen efter fødslen eller fra dagen  

 efter modtagelsen i hjemmet, men kan dog regnes fra og med fødslen eller  

 modtagelsen, hvis faderen ønsker det.
Det kræves ikke, at forældrene lever  

 sammen, men det forudsættes, at faderen har ophold på samme sted som barnet.  

 Perioden kan kun deles i den i stk. 3, 1. punktum nævnte situation.
I indtil 2 uger fra fødslen eller modtagelsen af barnet kan der således  

 ydes dagpenge til begge forældre samtidig.
I denne periode kan faderen få  

 dagpenge selv om moderen ikke har dagpengegivende indtægt.
 Til stk. 4.
Der skal, for at få dagpenge på grund af et sygeligt forløb ved  

 graviditeten, foreligge en egentlig sygdomstilstand, f.eks. truende abort,  

 svangerskabsforgiftning eller blødninger.
Almindelige graviditetsgener som  

 kvalme og utilpashed giver ikke ret til dagpenge.
Det samme gælder tilfælde,  

 hvor lægen finder, at kvinden bør skånes for arbejde, uden at der foreligger  

 sygelige forhold eller særlig risiko for fosteret.
 Hvis sygdommen er uden forbindelse med graviditeten udbetales  

 sygedagpenge.
 Efter § 9, stk. 1 i Industriministeriets bekendtgørelse nr. 731 af 29.  

 december 1982 om lægeundersøgelse af søfarende og om udkigstjeneste som  

 ændret ved bekendtgørelse nr. 642 af 15. december 1983 og bilagets kolonne B,  

 XVI, må kvindelige søfarende ikke arbejde om bord i danske skibe efter  

 udløbet af 6. svangerskabsmåned.
 Er der tale om abort, herunder abortus provocatus, har den kvindelige  

 søfarende ret til dagpenge så længe hun er uarbejdsdygtig, og under  

 forudsætning af, at betingelserne i § 21 er opfyldt.
 § 21.  Retten til dagpenge er betinget af, at den  

 søfarende i mindst 6 måneder inden for de sidste 12 måneder forud for  

 fraværsperioden har haft en dagpengegivende lønindtægt af en sådan størrelse,  

 at den mindst berettiger til 10 pct. af dagpengenes højeste beløb.
 Stk. 2.  Endvidere er retten til dagpenge betinget af,  

 at den søfarende inden for de sidste 4 uger før fraværsperioden har haft en  

 dagpengegivende lønindtægt af mindst den i stk. 1 nævnte størrelse eller har  

 været tilmeldt som hyresøgende ved godkendt dansk forhyrings- eller  

 udbetalingskontor.
 Stk. 3.  Uden at skulle opfylde betingelserne i stk. 1  

 og 2 kan den, som har gennemført en erhvervsmæssig uddannelse af mindst 18  

 månederes varighed, opnå ret til dagpenge 1 måned efter optagelse som medlem  

 af en anerkendt arbejdsløshedskasse, såfremt begæring herom fremsættes inden  

 2 uger efter den erhvervsmæssige uddannelses afslutning.
 Vejledende bemærkninger til § 21:
 Til stk. 1.
 Det forudsættes, at den pågældende far eller mor er omfattet af  

 personkredsen i § 2.
 I de 6 måneder indgår beskæftigelse til søs, herunder afvikling af ferie  

 og fridage samt beskæftigelse i land som lønmodtager.
 Til stk. 2.
De 4 uger er en sammenhængende beskæftigelsesperiode, der skal ligge  

 umiddelbart forud for skibstjenestens ophør.
Hvis den søfarende er tilmeldt  

 som hyresøgende i udlandet, skal tilmeldingen ske i umiddelbart tilknytning  

 til skibstjenestens ophør, og fraværsperioden skal begynde senest 2 måneder  

 efter skibstjenestens ophør.
 § 22.  Dagpengenes størrelse beregnes på samme måde  

 som angivet i § 16.
 Vejledende bemærkninger til § 22:
 Dagpengene er maksimeret, men er ellers af samme størrelse som hyre under  

 sygdom/sygehyre efter sømandsloven, hvad enten dagpengene udbetales af  

 direktoratet eller af det sociale udvalg.
 Om hyre/sygehyre se side 21 og 22.
 § 23.  Under ophold i udlandet udbetaler direktoratet  

 de dagpenge, der tilkommer en søfarende efter § 20.
 Stk. 2.  Ved ophold her i landet eller ved ankomst her  

 til landet overtages udbetalingen af dagpenge efter denne bekendtgørelse af  

 det sociale udvalg i den søfarendes bopælskommune.
 Vejledende bemærkninger til § 23:
 Dagpenge betales såvel af direktoratet som af det sociale udvalg efter de  

 særlige for søfarende gældende regler.
 § 24.  Direktøren kan fastsætte nærmere regler for  

 indgivelse af anmodning om dagpenge i anledning af fravær ved graviditet og  

 barsel.
Særlige tilfælde omfattet af lovgivningen om arbejdsskadeforsikring § 25.  Enhver, der pådrager sig en arbejdsskade, der  

 er omfattet af lovgivningen om arbejdsskadeforsikring, har ret til dagpenge  

 fra 1. hele sygedag efter arbejdsskadens indtræden.
 Vejledende bemærkninger til § 25:
 Ved arbejdsskade forstås efter § 9 i lov om arbejdsskadeforsikring:
1. ulykkestilfælde som skyldes arbejdet eller de  

 forhold, hvorunder dette foregår, 2. skadelige påvirkninger af højst nogle få dages  

 varighed som skyldes arbejdet eller de forhold, hvorunder dette foregår,  

 eller 3. erhvervssygdomme eller andre arbejdsbetingede  

 sygdomme, jfr. arbejdsskadeforsikringslovens § 10 og Sikringsstyrelsens  

 bekendtgørelse nr. 695 af 26. december 1984.
 Dagpengepligten for den 1. sygedag påhviler arbejdsgiveren, medmindre der  

 foreligger en af de i §§ 4-8 omtalte bortfalds- eller fritagelsesgrunde.
 Den søfarende har også ved senere sygeperioder på grund af arbejdsskaden  

 ret til dagpenge fra 1. hele sygedag.
Det er ikke en betingelse for retten til dagpenge fra 1. sygedag, at  

 arbejdsskaden giver anledning til erstatningsydelser efter  

 arbejdsskadeforsikringsloven.
Det er heller ikke en betingelse for retten til  

 dagpenge fra 1. hele sygedag, at arbejdsskaden er anmeldt til  

 forsikringsselskabet eller Sikringsstyrelsen.
Anmeldelsespligten vedrører kun  

 de arbejdsskader, der antages at kunne begrunde erstatning for men og/eller  

 erhvervsevnetab, og de tilfælde, hvor den skadelidte endnu ikke på 5-ugers  

 dagen har kunnet genoptage arbejdet i fuldt omfang, jfr. kap. 3 i lov om  

 arbejdsskadeforsikring og Sikringsstyrelsens bekendtgørelse nr. 273 af 30.  

 maj 1984 om regler for anmeldelse af arbejddskader.
Det forudsættes, at spørgsmålet, om der er tale om en arbejdsskade,  

 normalt afklares mellem rederiet og den søfarende, eventuelt på grundlag af  

 vidneudsagn fra arbejdskolleger, tillidsmand eller sikkerhedsrepræsentant.
Er  

 der uenighed kan sagen forelægges direktoratet, som efter § 11 skal udbetale  

 forskud på sygedagpenge i arbejdsgiverperioden, hvis det er uberettiget, at  

 arbejdsgiveren har afslået at betale.
Det er hovedreglen, at en søfarendes ret til at få udbetalt sygedagpenge  

 er betinget af, at den pågældendes lønindtægt er skattepligtig i Danmark.
Så  

 foruden i arbejdsskadesituationer at give ret til dagpenge uden karensdag,  

 giver bestemmelsen også søfarende på Hong Kong-betingelser ret til dagpenge.
 Tilskadekomst, der ikke er omfattet af arbejdsskadeforsikringslovgivningen  

 ligestilles med sygdom, d.v.s. der er karensdag.
Finansiering § 26.  Udgifter til dagpenge i arbejdsgiverperioden  

 afholdes af arbejdsgiveren.
 Stk. 2.  Den søfarendes personlige bidrag, som indgår i  

 den dagpengefond, der oprettes efter dagpengelovens § 41, indarbejdes i  

 sømandsskattetabellerne og opkræves samtidig med sømandsskatten.
 Stk. 3.  I de tilfælde, hvor udbetaling af dagpenge  

 påhviler direktoratet, udredes dagpengene af dagpengefonden.
 Stk. 4.  Socialministeren fastsætter nærmere regler om  

 fremgangsmåden ved refusion af udgifter til dagpenge og om  

 regnskabsaflæggelse og revision.
 Vejledende bemærkninger til § 26:
 Dagpengefondens midler tilvejebringes gennem bidrag fra alle skatteydere.  

 For søfarende beregnes dagpengebidraget for her i landet hjemmehørende sømænd  

 som 4,5 pct. af den tilbageholdte sømandsskat og for andre sømænd som 5 pct.  

 af den tilbageholdte sømandsskat.
 Den søfarendes personlige bidrag, som indgår i dagpengefonden, er  

 indarbejdet i sømandsskattetabellerne og opkræves samtidig med  

 sømandsskatten.
 Administration m.v.
 § 27.  Administrationen af denne bekendtgørelse  

 varetages af direktoratet for søfarende.
 § 28.  Direktøren skal i den tid, hvor direktoratet  

 yder dagpenge, påse, at betingelserne for at modtage dagpenge fortsat er  

 opfyldt.
 § 29.  Forpligtelsen til at yde dagpenge bortfalder,  

 såfremt den berettigede søfarende mod direktørens og lægens opfordring nægter  

 at lade sig indlægge på sygehus eller at modtage nødvendig lægebehandling  

 eller at deltage i hensigtsmæssig optræning for at generhverve erhvervsevnen.
 Vejledende bemærkninger til § 29:
 Der henvises til bemærkningerne til § 7, stk. 4.
 Bestemmelsen er ikke anvendelig, hvor den søfarende nægter at lade sig  

 operere.
 § 30.  Søfarende, der modtager yderlser efter denne  

 bekendtgørelse, skal underrette arbejdsgiveren og direktøren om forandringer  

 i deres økonomiske forhold, der kan medføre ændring eller bortfald af  

 ydelserne.
 Stk. 2.  Har en søfarende undladt at give oplysninger  

 som krævet i stk. 1 eller i øvrigt mod bedre vidende uberettiget modtaget  

 ydelser efter denne bekendtgørelse, skal det beløb, der med urette er  

 modtaget, tilbagebetales.
 Stk. 3.  Inddrivelsen sker efter reglerne for  

 inddrivelse af personlige skatter.
 Vejledende bemærkninger til § 30:
 Til stk. 2.
 Den søfarendes underretningspligt omfatter typisk oplysninger om  

 udbetaling af feriepenge og arbejdsløshedsunderstøttelse.
 § 31.  Udbetaling af dagpenge fra direktoratet kan  

 ikke danne grundlag for regreskrav mod en skadevolder.
 Vejledende bemærkninger til § 31:
 Direktoratet kan ikke gøre regres mod skadevolder, herunder heller ikke  

 mod skadevolderes forsikringsselskabs for dagpengeudbetaling i forbindelse  

 med en ulykke.
Der består derimod en ret for rederiet til at gøre regres for udbetalte  

 dagpenge i arbejdsgiverperioden, idet dagpengebekendtgørelsens regel om  

 manglende regresadgang alene gælder dagpenge udbetalt af direktoratet.
Om der  

 i en konkret sag skal ydes erstatning for udbetalte dagpenge, må afgøres  

 efter de almindelige erstatningsregler.
 § 32.  Den myndighed, der behandler en sag efter denne  

 bekendtgørelse, kan kræve oplysninger fra arbejdsgivere, søfarende,  

 kommunalbestyrelser, skattevæsenet, sygehuse, klinikker, behandlende læger  

 m.v., herunder indhente sygehusjournaler eller udskrifter heraf.
 Stk. 2.  Chefen for sikringsstyrelsen kan pålægge  

 direktøren at tilvejebringe statistiske oplysninger.
 Vejledende bemærkninger til § 32:
 De omhandlede myndigheder er bl.a. direktoratet, Det sociale Udvalg,  

 Sikringsstyrelsen, Dagpengeudvalget, herunder Dagpengeudvalget for Søfarende,  

 Den sociale Ankestyrelse og Industriministeriet.
Klageadgang § 33.  Afgørelser vedrørende retten til dagpenge  

 truffet af direktøren efter denne bekendtgørelse kan indbringes for den  

 sociale ankestyrelse inden 4 uger efter, at afgørelsen er meddelt den, hvem  

 afgørelsen vedrører.
Stk. 2.  Den sociale ankestyrelse kan se bort fra den i  

 stk. 1 nævnte klagefrist, når der er særlig grund hertil.
Afgørelse herom  

 træffes at styrelseschefen.
 Stk. 3.  Socialministeren kan fastsætte nærmere regler  

 om behandlingen af klagesager.
 § 34.  Afgørelser truffet af direktøren om andre  

 forhold end nævnt i § 33, kan indbringes for industriministeren, der har den  

 endelige administrative afgørelse.
 Straffebestemmelser m.v.
 § 35.  Med bøde eller hæfte straffes, medmindre  

 strengere straf er forskyldt efter den borgerlige straffelov, den, der giver  

 urigtige eller vildledende oplysninger til brug ved afgørelser efter denne  

 bekendtgørelse eller fortier oplysninger af betydning for sådanne afgørelser.
Stk. 2.  Med bøde straffes den arbejdsgiver der undlader  

 at Er overtrædelsen begået af et aktieselskab, et andelsselskab eller  

 lignende, kan der pålægges selskabet som sådant bødeansvar.
 Stk. 3.  Med bøde straffes den søfarende der undlader at  

 efterkomme et krav om oplysninger efter § 32, stk. 1.
 § 36.  Krav på ydelse efter denne bekendtgørelse kan  

 ikke gøres til genstand for arrest, eksekution eller anden retsforfølgning.  

 Aftaler om sådanne krav er ugyldige.
 Ikraftrædelsesbestemmelser m.v.
§ 37.  (Forskellige ikrafttrædelsesbestemmelser) Bilag 1.
Lov om begrænsning af løn under sygdom Lov nr. 572 af 27 oktober 1982 § 1.  For lønmodtagere, der har ret til fra  

 arbejdsgiveren at få udbetalt løn under sygdom, bortfalder retten til løn for  

 1. hele fraværsdag i en sygeperiode, dog højst lønnen for 8 timer.
 Stk. 2.  Yder arbejdsgiveren lønmodtageren kost og logi  

 som en del af lønnen, bevares retten hertil uanset bestemmelsen i stk. 1.
 § 2.  Ved tilbagefald på grund af samme sygdom inden  

 for 12 kalenderdage fra og med 1. arbejdsdag efter den første fraværsperiodes  

 udløb finder § 1, stk. 1, ikke anvendelse.
 Stk. 2.  § 1, stk. 1, finder heller ikke anvendelse i  

 sygdomstilfælde, der er omfattet af en aftale efter § 12 i lov om dagpenge  

 ved sygdom eller dødsel.
 Stk. 3.  Personer, der pådrager sig en arbejdsskade, som  

 omfattes af lovgivningen om arbejdsskadeforsikring, er undtaget fra  

 bestemmelsen i § 1, stk. 1.
 § 3.  Loven træder i kraft den 1. april 1983.
 § 4.  Loven gælder ikke på Færøerne og i Grønland.
 Bilag 2.
Bekendtgørelse om arbejdsgiveres fritagelse for at udbetale dagpenge i  

 særlige tilfælde (bekendtgørelse nr. 319 af 26. juni 1975) Efter § 3, stk. 2, i lov nr. 262 af 7. juni 1972 om dagpenge ved sygdom  

 eller fødsel som ændret senest ved lov nr. 285 af 26. juni 1975 fastsættes:
 § 1.  I følgende tilfælde kan arbejdsgiveren fritages  

 for pligten til at udbetale dagpenge i hele arbejdsgiverperioden eller en del  

 af denne, uanset om ansættelsesforholdet først ophører efter sygdommens  

 indtræden.
 Stk. 2.  Dagpengeudvalget træffer afgørelse om, hvorvidt  

 arbejdsgiveren kan fritages for at udbetale dagpenge efter stk. 1, nr. 1-5.
 Stk. 3.  I andre tilfælde, der kan sidestilles med de  

 tilfælde, der er nævnt i stk. 1, kan udvalget fritage arbejdsgiveren for  

 pligten til at udbetale dagpenge.
 § 2.  Bekendtgørelsen træder i kraft ved  

 offentliggørelse i lovtidende med virkning fra 1. juli 1975.
 Bilag 3.
Om begreberne forsæt, grov uagtsomhed og fortielse af sygdom Ifølge dagpengebekendtgørelsens § 5 bortfalder søfarendes ret til dagpenge  

 fra arbejdsgiveren, hvis han har pådraget sig sygdommen ved forsæt eller grov  

 uagtsomhed, eller hvis han ved stillingens overtagelse har fortiet en sygdom,  

 der er af væsentlig betydning for ansættelsesforholdet.
 I disse tilfælde har den søfarende ret til dagpenge fra direktoratet for  

 søfarende.
A.
Forsæt eller grov uagtsomhed Til forståelse af disse begreber kan gives følgende vejledning:
1. Skader under udøvelse af sport Skader sket under udøvelse af sport eller aktiviteter, der er led i normal  

 livsudfoldelse, anses normalt ikke for pådraget ved grov uagtsomhed.
Der må  

 dog ved afgørelsen af hver enkelt sag foretages en konkret vurdering af  

 hændelsesforløbet, årsagen og de forhold, hvorunder idrætten er udøvet.
 Ved de sportsgrene, der ud fra en almindelig betragtning anses for  

 farlige, som f.eks. karate, faldskærmsudspring, dykkersport, speedwaykørsel,  

 motorcross og lignende lægges vægt på følgende forhold:
- om udøveren i det væsentlige har fulgt de regler og anvisninger, der er  

 givet for denne form for sport, - om udøveren ikke er gået meget videre end hans træningsstade gjorde  

 rimeligt, og - om udøvelsen er sket indenfor organiserede rammer, herunder eventuelt  

 under tilsyn.
2. Slagsmål Hvis en skade indtræder under slagsmål, må den søfarende godtgøre, at  

 sygdommen ikke er forvoldt ved grov uagtsomhed.
Det er således den søfarende,  

 der har bevisbyrden for, at der ikke er udvist grov uagtsomhed, f.eks. ved at  

 provokere eller unødigt deltage i slagsmålet.
 Hvis den søfarende f.eks. kan godtgøre, at han selv er blevet overfaldet  

 eller nødvendigvis har måttet gribe ind, hvor en trediemand er blevet  

 overfaldet, anses den pågældende ikke for at have udvist grov uagtsomhed.
 Handlingsforløb og ansvarsfordeling må i tvivlstilfælde søges oplyst ved  

 indhentning af vidneerklæringer.
3. Beruselse Hvis beruselse klart er årsagen til en skades eller sygdoms opståen, anses  

 denne for pådraget ved grov uagtsomhed.
Opstår skaden under udførelsen af  

 arbejdet, er det dog en forudsætning, at arbejdsgiveren ikke kan siges at  

 have accepteret den søfarendes tilstedeværelse på arbejdspladsen trods  

 beruselse.
4. Selvmordsforsøg Sygefravær, der skyldes selvmordsforsøg, anses ikke for pådraget ved  

 forsæt eller grov uagtsomhed, hvis selvmordsforsøget er en følge af en  

 sygelig tilstand.
Det kan være vanskeligt at sondre mellem selvmordsforsøg med sygelig  

 baggrund og forsøg, som er rent affektbetonede, situationsbetingede eller  

 demonstrative ikke-livstruende.
Det er derfor vigtigt, at der foreligger et  

 lægeligt materiale, der kan belyse, om den tilsyneladende forsætlige handling  

 er sygeligt betinget.
5. Overtrædelse af færdselsregler Tilskadekomst i forbindelse med alvorligere overtrædelser af de i det  

 pågældende land gældende færdselsregler, vil normalt blive anset for pådraget  

 ved grov uagtsomhed.
 Begrebet grov uagtsomhed omfatter således følgende:
 Ved mindre grove overtrædelser af gældende færdselsregler anses handlingen  

 ikke nødvendigvis for at være groft uagtsom.
Hvis en søfarende kommer til skade ved et færdselsuheld, og modparten får  

 tillagt skylden, har den pågældende normalt ikke pådraget sig skaden ved grov  

 uagtsomhed.
Hvorvidt arbejdsgiveren i så fald har mulighed for at rejse  

 regreskrav mod skadevolderen, beror på lovgivningen i det pågældende land.
6. Overtrædelse af sikkerhedsforskrifter i skibet Hvis en sygdom opstår, fordi den søfarende har overtrådt en  

 sikkerhedsforskrift, anses sygdommen normalt pådraget ved grov uagtsomhed,  

 hvis sikkerhedsforskriften er påbudt af skibstilsynet eller vedtaget af  

 skibets sikkerhedsudvalg, og den pågældende søfarende er orienteret herom.
7. Operationer, der ikke betragtes som sygebehandling Sygemelding med henblik på foretagelse af behandlinger, som udelukkende  

 skyldes kosmetiske hensyn og ikke afhjælpning af fysiske eller psykiske  

 lidelser, giver ikke ret til sygedagpenge.
 Det samme gælder sygemelding med henblik på foretagelse af frivillig  

 sterilisation, når indgrebet ikke er lægeligt indiceret.
Når en person, som har underkastet sig en operation af ovennævnte  

 karakter, sygemeldes på grund af eftervirkninger af behandlingen, betragtes  

 uarbejdsdygtigheden som pådraget ved forsæt.
Dagpenge må derfor betales af  

 direktoratet for søfarende.
 Fravær i forbindelse med abort, spontan eller provokeret, omfattes ikke af  

 sygedagpengereglerne, men giver efter praksis ret til barseldagpenge efter  

 dagpengebekendtgørelsens § 20, stk. 4, når de særlige betingelser i § 21 er  

 opfyldt.
8. Tilknytningen mellem den aktuelle sygdom og den  

 uagtsomme handling Fritagelse for dagpengepligten forudsætter, at den aktuelle sygdom har en  

 vis tidsmæssig tilknytning til den groft uagtsomme handling.
 En arbejdsgiver er således forpligtet til at betale dagpenge til en  

 søfarende, der sygemeldes på grund af opbrud af en gammel skade, uanset at  

 den søfarende oprindelig havde pådraget sig skaden ved grov uagtsomhed,  

 medmindre den aktuelle sygdom indtræffer kortere tid efter.
B.
Fortielse af helbredsoplysninger ved ansættelsen Retten til dagpenge fra arbejdsgiveren bortfalder, hvis den søfarende ved  

 stillingens overtagelse har fortiet helbredsoplysninger af væsentlig  

 betydning for ansættelsesforholdet.
 Den søfarende har ikke alene pligt til at give oplysninger om  

 helbredsforholdene, når arbejdsgiverne beder om det, men skal også på eget  

 initiativ oplyse herom.
 Ved bedømmelsen af, om der foreligger fortielse af helbredsoplysninger,  

 der har væsentlig betydning for ansættelsesforholdet, lægges især vægt på  

 følgende forhold:
- om den søfarende har været sygemeldt i lang tid eller i gentagne  

 tilfælde på grund af samme sygdom før ansættelsen hos den nuværende  

 arbejdsgiver, - om sygemeldingen hos den nuværende arbejdsgiver er sket forholdsvis kort  

 tid efter ansættelsen og - om den søfarende har været klar over, at der var en reel risiko for, at  

 samme sygdom ville medføre ny sygemelding, - om den søfarende har fået besked om, at han senere skal indlægges eller  

 behandles ambulant på sygehus eller tilsvarende behandlingsinstitution.
 Arbejdsgiveren kan kun påberåbe sig fortielse som fritagelsesgrund, hvis  

 den søfarendes sygdom skyldes den fortiede lidelse.
