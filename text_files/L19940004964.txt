 Den 19. februar 1991 undertegnedes i Prag mellem den Forbundsstatslige  

 Økonomiminister for den Tjekkiske og Slovakiske Forbundsrepublik og Industri-  

 og Energiminister for Kongeriget Danmark en samarbejdsaftale inden for  

 energiområdet.
 Samarbejdsaftalen har følgende ordlyd:
SAMARBEJDSAFTALE INDEN FOR ENERGIOMRÅDET mellem den Forbundsstatslige Økonomiminister for den Tjekkiske og  

 Slovakiske Forbundsrepublik og Industri- og Energiministeren for Kongeriget  

 Danmark.
 Den Forbundsstatslige Økonomiminister for Den Tjekkiske og Slovakiske  

 Forbundsrepublik og Industri- og Energiministeren for Kongeriget Danmark har:
- i ønsket om en videreudvikling og styrkelse af de indbyrdes relationer  

 inden for udvikling af det økonomiske, industrielle, videnskabelige,  

 miljømæssige og tekniske samarbejde på energiområdet, - under hensyntagen til de målsætninger der er indeholdt i Det  

 Langsigtede Program for udvikling af det økonomisk, industrielle og tekniske  

 samarbejde mellem Kongeriget Danmark og Den Tjekkiske og Slovakiske  

 Forbundsrepublik, og aftalen mellem disse parter vedrørende en  

 videreudvikling af det økonomiske samarbejde, indgået den 16. oktober 1984, - under hensyntagen til Aftalen mellem Kongeriget Danmark og den  

 Tjekkiske og Slovakiske Forbundsrepublik om økonomisk, industrielt, og  

 teknisk samarbejde indgået den 9. november 1970, og - i erkendelse af det hensigtsmæssige i nærmere at fastlægge rammerne for  

 dette samarbejde i bestemte sektorer på energiområdet.
 indgået følgende aftale:
ARTIKEL 1 Aftaleparterne skal fortsætte udviklingen og styrkelsen af samarbejdet  

 mellem de to lande inden for energiområdet og skal påtage sig alle nødvendige  

 foranstaltninger i denne sammenhæng.
ARTIKEL 2 Aftaleparterne skal fastlægge de områder hvor de anser en udvidelse af  

 samarbejdet for hensigtsmæssig, idet de sektorer der er af særlig interesse  

 er:
- energiplanlægning, - energistyring, - naturgasprojekter, herunder erfaringer med naturgas til lokal  

 kraft-varme produktion og alternativ anvendelse af naturgas i industrien og  

 endvidere faglig uddannelse, - produktion af elektricitet, rensning af røggas i kraftværker, d.v.s.  

 kulfyrede kraftværker i almindelighed og teknisk renovering af disse værker, - røggas-rensning fra varme-, kraft- og industriel produktion, - energibesparelser i industrien, herunder kombinationen af kraft og varme  

 til industrielle formål, - moderne udstyr og teknologi til fjernvarme, - vedvarende energikilder, især vindenergi, solenergi, og energi fra  

 biomasse, - energiudvikling af affald, - de statslige myndigheders rolle ved udviklingen af energi-økonomi  

 (afgifter, statsstøtte, forskningsfremme, m.v.), - organisationsmæssige ordninger inden for området brændsel og  

 energisektorer, herunder de statslige myndigheder.
 Andre områder af interesse kan gensidigt aftales mellem aftaleparterne.
ARTIKEL 3 Begge aftaleparter vil bestræbe sig på at tilskynde til, fremme og  

 befordre samarbejdet mellem interesserede virksomheder, institutioner,  

 foreninger og organisationer i de to lande, d.v.s.:
- kontrakter direkte mellem berørte virksomheder og institutioner, - fælles forundersøgelser, planlægning og gennemførelse af projekter af  

 fælles interesse, - fælles forsknings-, udviklings-, demonstrations- og pilot-projekter  

 vedrørende ny teknologi på energiområdet, - fælles investeringer til udvikling af moderne udstyr, fremstilling og  

 indførelse af avanceret teknologi på områderne energiøkonomi og  

 miljøbeskyttelse, - gennemførelse af konferncer, symposier og udstillinger, - udveksling af specialister og gennemførelse af uddannelseskurser, - udveksling af teknisk dokumentation og information.
 Parterne vil også tilskyde til øget deltagelse af små og mellemstore  

 virksomheder, firmaer og organisationer i et sådant samarbejde.
ARTIKEL 4 Kontrakter omfattende individuelle samarbejdsprojekter skal indgås mellem  

 interesserede virksomheder, organisationer og institutioner i de to lande på  

 vilkår som aftales indbyrdes mellem disse og i overensstemmelse med den  

 gældende lovgivning i de to lande, såvel som særlige forhold i hvert af  

 landene.
ARTIKEL 5 I erkendelse af vigtigheden af finansiering, herunder ydelse af mellem- og  

 langfristede kreditter med henblik på videreudvikling af samarbejdet, vil  

 aftaleparterne inden for de eksisterende muligheder fremme enhver  

 finansering, herunder selvfinansierende projekter hvis samarbejdsparterne er  

 enige herom, der er forenelig med lovgivningen og særlige forhold i deres  

 respektive lande på de gunstigst mulige vilkår.
 Det er særligt aftalt at med hensyn til udveksling af personer vil  

 rejseudgifterne begge veje blive afholdt af den udsendende part, medens  

 opholdsudgifter og diæter og alle andre nødvendige omkostninger for  

 gennemførelse af projektet vil blive afholdt af den modtagende part inden for  

 landet.
ARTIKEL 6 Repræsentanter for de to parter skal udgøre et fælles udvalg der skal  

 mødes een gang om Året i et af de to lande på skift for at vurdere de  

 fremskridt der er sket henimod opfyldelsen af nærværende aftale og for at  

 fremsætte anbefalinger for den videre opfyldelse.
Udvalget kan nedsætte  

 arbejdsgrupper til behandling af bestemte forhold.
ARTIKEL 7 Nærværende aftale skal ikke påvirke aftaleparternes rettigheder eller  

 pligter som følge af bilaterale eller multilaterale forpligtelser eller  

 internationale aftaler og overenskomster indgået af hver af aftaleparterne, i  

 særdeleshed de i præamblen til aftalen nævnte.
ARTIKEL 8 Nærværende aftale træder i kraft på underskriftsdagen, hvorefter den løber  

 over en periode på fem år.
 Derefter skal aftalen fortsat være gældende i perioder på fem år med  

 mindre een af aftaleparterne opsiger aftalen ved seks måneders skriftligt  

 varsel til den anden part.
 Underskrevet i to eksemplarer i Prag den 19. dag i Februar  

 1991 i det engelske sprog.
