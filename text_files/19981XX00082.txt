Skriftlig fremsættelse (4. november  

 1998) Fødevareministeren (Henrik Dam Kristensen):
 Jeg tillader mig herved for det høje Ting at  

 fremsætte:
 Forslag til Økologilov.
(Lovforslag nr.
L 80).
 Formålet med lovgivning på  

 økologiområdet er at fastsætte offentlige regler for  

 økologisk produktionsmetode samt offentlig kontrol med efterlevelse af  

 disse regler, for derved bl.a. at sikre forbrugernes tillid til de  

 økologiske varer.
 Forslaget, der er en rammelov, giver ministeren for  

 fødevarer, landbrug og fiskeri hjemmel til at fastsætte  

 detaljerede bestemmelser, der vedrører økologi, i  

 bekendtgørelsesform.
 Forslaget er i vid udstrækning identisk med de  

 bestemmelser i strukturloven, der retter sig mod den økologiske  

 produktion m.v.  Der er dog foretaget visse tilføjelser og  

 tilpasninger af teknisk karakter.
 Økologiloven foreslås at træde i kraft  

 den 1. marts 1998.
 I det jeg i øvrigt henviser til lovforslagets  

 bemærkninger, anbefaler jeg lovforslaget til Folketingets hurtige og  

 velvillige behandling.
