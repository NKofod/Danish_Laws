 I forbindelse med den danske indsats mod sygdommen AIDS vedtog Folketinget  

 31. marts 1987 at understrege betydningen af bl.a. en øget oplysningsindsats  

 specielt overfor folkeskolens ældste klasser samt ungdomsuddannelserne.
 Den 29. maj 1987 godkendte Folketinget en redegørelse fra  

 Indenrigsministeren om initiativer til intensivering af indsatsen for  

 bekæmpelsen af AIDS sygdommen.
 I denne redegørelse hedder det bl.a. at, Undervisningsministeriet i  

 samarbejde med kommuner og amtskommuner vil tage initiativ til den nødvendige  

 udbygning af vidensniveauet på uddannelsesstederne og som led heri udsende en  

 vejledning til lærere om, hvorledes AIDS- oplysningsvirksomhed på skoler kan  

 tilrettelægges.
Dette vejledningsmateriale udsendes nu vederlagsfrit til alle skoler og  

 uddannelsesinstitutioner for børn og unge.
Skolerne afgør selv, i hvilket  

 omfang de vil gøre brug af materialet og fotokopiering af materialet er  

 tilladt.
 Vejledningsmaterialet er udarbejdet af en konsulentgruppe repræsenterende  

 alle skoleformer for 6-19 årige.
 Undervisningsministeriet har løbende haft kontakt med såvel  

 Sundhedsministeriet, Sundhedsstyrelsen som Kommunernes Landsforening og  

 Amtsrådsforeningen i Danmark, der alle har godkendt det nu foreliggende  

 vejledningsmateriale.
 Vejledningen må iøvrigt ikke give anledning til merudgifter på skolen.
Materialet fremsendes til skolen i 2 eksemplarer og skolen bedes selv  

 indsætte det i mapperne.
Afsnittene 1-3 og 6-11 er pakket i 2 pakker og bedes  

 fordelt i mappen efter indholdsfortegnelsen på forsiden af fanebladene.
 Mapperne bedes på den enkelte skole tilgå ledelse og  

 medarbejderforsamling.
 Ungdomsskoleinspektøren bedes orientere ungdomsskolenævnet om mapperne.
Endelig skal det oplyses, at direktoratets AIDS-konsulent i indeværende  

 skoleår står til rådighed for ungdomsskolerne.
Konsulenten kan kontaktes ved  

 henvendelse til Undervisningsministeriet, assistent Karin Møller eller  

 assistent Lis Strøm på telefon 01-925300.
