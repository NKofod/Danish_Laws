Fremsat den 13. december 2005 af  

 Pernille Vigsø Bagge (SF),  

 Anne Baastrup (SF) og Ole Sohn (SF) Forslag til folketingsbeslutning om  

 at indføre fokus på køn i undervisningen i folkeskolen Regeringen pålægges at nedsætte et udvalg, der skal komme med  

 anbefalinger til udarbejdelse af undervisningsmaterialer og forslag til  

 ændringer i læreplanerne for folkeskolens obligatoriske fag med det formål at  

 sætte fokus på køns betydning i samfundet i dag og historisk.
Bemærkninger til forslaget Formålet med beslutningsforslaget er tredelt:
 For det første vil et øget fokus på køn efter forslagsstillernes  

 opfattelse bidrage til at gøre både piger og drenge mere bevidste om den  

 betydning, køn har for deres muligheder i samfundet, og samtidig bidrage til  

 at  

 udligne nogle af de forskelle, vi stadig ser i dag, eksempelvis med hensyn  

 til  

 lønforskelle, karrieremuligheder og mænds mulighed for og vilje til at tage  

 barselorlov.
For det andet vil et øget fokus og en deraf følgende diskussion om  

 køns betydning i forskellige kulturer til forskellige tider efter  

 forslagsstillernes opfattelse kunne bidrage positivt til integrationen af  

 nydanskere og deres efterkommere i samfundet.
En aktiv stillingtagen til  

 kønsroller og en åben diskussion om kønnets betydning i Danmark vil kunne  

 give  

 grundlag for diskussioner om kønnenes muligheder, som efter  

 forslagsstillernes  

 opfattelse er nødvendige, når kulturer mødes.
 Endelig vil et øget og bredere fokus på køn kunne opkvalificere  

 seksualundervisningen i folkeskolen og dermed give eleverne et mere opdateret  

 billede af virkeligheden og en større robusthed over for eksempelvis  

 seksualiseringen af det offentlige rum, end tilfældet er i dag.
Ifølge folkeskoleloven skal skolen både give børnene  

 fagspecifikke kundskaber og ruste dem til at være borgere i et demokratisk  

 samfund, men både det fagspecifikke og den del, der skal ruste eleverne til  

 at  

 være borgere, mangler i dag at inkludere kønsperspektivet.
Forståelsen af  

 kønnets betydning igennem historien og i dag er imidlertid en væsentlig  

 forudsætning for at kunne forstå, hvorfor verden ser ud, som den gør.
Den er  

 ligeledes en væsentlig forudsætning for at kunne ændre tingenes tilstand.  

 Forslagsstillerne mener, det er nødvendigt at lovgive om en hel række  

 ligestillingsmæssige  

 aspekter, men eftersom der i dag ikke er politisk vilje til at lovgive om  

 forhold som ligeløn, andelen af kvinder i virksomheders bestyrelser eller  

 øremærket barsel til mænd, er forslagsstillerne af den opfattelse, at også  

 andre midler må tages i brug for at opnå reel ligestilling.
Her er en tidlig indsats, der skal oplyse om køns betydning,  

 væsentlig.
Det er logisk, at denne indsats bør starte i folkeskolen.
Hvis det  

 eksempelvis betragtes som kvindens individuelle ansvar at skaffe sig ligeløn,  

 vil det være en forudsætning, at hun, allerede inden hun kommer ud på  

 arbejdsmarkedet,  

 kender de mekanismer, der er årsag til den skæve fordeling af lønkronerne, og  

 dermed har en reel mulighed for at kæmpe imod denne tendens.
Her vil det være  

 af stor betydning, at man allerede i skolen er blevet undervist i  

 løndannelsesprocesser, årsagerne til det kønsopdelte arbejdsmarked og  

 lignende.  

 Samtidig er det forslagsstillernes opfattelse, at en indsats for ligestilling  

 i  

 Danmark  også hvad angår kønsroller i hjemmet  hele tiden skal  

 presses i en fremadgående  

 retning for at undgå tilbageskridt eller stagnering.
Derfor er det af stor  

 betydning, at eleverne i folkeskolen bliver udfordret og møder andre  

 kønsopfattelser end den, de har med hjemmefra.
Det er endvidere forslagsstillernes opfattelse, at en bedre og  

 bredere forståelse af køns betydning også vil være gavnlig for integrationen  

 af  

 nye danskere i samfundet.
For en række af de elever af udenlandsk herkomst,  

 der  

 kommer til landet og starter i folkeskolen, vil det være af stor betydning,  

 at  

 kønsspørgsmålet bliver diskuteret.
Det vil være af betydning for eleverne at  

 få  

 mulighed for at deltage i en dialog om kønsrollers betydning, kønnenes  

 muligheder på arbejdsmarkedet m.v.
Det vil endvidere være til gavn for alle  

 elever at diskutere de varierende kønsopfattelser, der vil blive synliggjort,  

 når temaet integreres i undervisningen.
I dag er undervisning i køn ikke en integreret del af skolernes  

 læseplaner, og derfor er det op til den enkelte skole og lærer, om  

 kønsaspektet  

 overhovedet bliver taget med i undervisningen.
Det betyder, at der i dag er  

 store regionale forskelle, selv i seksualundervisningen, hvor køn som det  

 eneste sted er i fokus for undervisningen.
Dette forhold er senest blevet  

 påpeget af foreningen Sex og Samfund, der har lavet en strategi for styrkelse  

 af seksualundervisningen i folkeskolen.
Kun under et enkelt obligatorisk fag,  

 nemlig historie, er ligestilling nævnt.
Dette må anses for at være helt  

 utilstrækkeligt.
 Sådan ser den obligatoriske fagsammensætning for folkeskolen ud  

 i dag:
 a)  

 	  

 Dansk på alle  

 klassetrin.
 b)  

 	  

 Engelsk på 4.-9.  

 klassetrin.
 c)  

 	  

 Kristendomskundskab på  

 alle klassetrin.
 d)  

 	  

 Historie fra 3.-8.  

 klassetrin  her er ligestilling nævnt som biemne i læseplanen under  

 undervisningen  

 i »individets rettigheder og pligter under enevælden og forskellige stadier  

 af  

 demokratiske styreformer i Danmark, herunder ligestillingsspørgsmål«.
 e)  

 	  

 Samfundsfag på 9.  

 klassetrin.
 f)  

 	  

 Idræt på alle  

 klassetrin.
 g)  

 	  

 Musik på 1.-6.  

 klassetrin.
 i)  

 	  

 Billedkunst på 1.-5.  

 klassetrin.
 j)  

 	  

 Håndarbejde, sløjd og  

 hjemkundskab på et eller flere klassetrin mellem 4. og 7. klassetrin.
 k)  

 	  

 Matematik på alle  

 klassetrin.
 l)  

 	  

 Natur/teknik på 1.-6.  

 klassetrin.
 m)  

 	  

 Geografi og biologi på  

 7. og 8. klassetrin.
 n)  

 	  

 Fysik/kemi på 7.-9.  

 klassetrin.
 o)  

 	  

 Tysk skal tilbydes fra  

 7.-9. klassetrin.
 p)  

 	  

 Fransk kan tilbydes i  

 stedet for tysk på 7.-9. klassetrin.
 Foruden de almindelige fag skal følgende emner behandles i  

 undervisningen:
 1  

 	  

 Færdselslære.
 2  

 	  

 Sundheds- og seksualundervisning  

 og familiekundskab.
 3  

 	  

 Uddannelses-,  

 erhvervs- og arbejdsmarkedsorientering.
Forslagsstillerne mener, at der er behov for en  

 kønsmainstreaming af undervisningen i folkeskolen, og at der arbejdes frem  

 mod  

 læseplaner, der integrerer undervisningen i køn i alle fag.
Det kan være køn  

 set i historisk perspektiv i faget historie, det kan være diskussion om  

 kvinde/mandefag i fag som håndarbejde og sløjd, det kan være undervisning i  

 køn  

 og kropsopfattelse i idræt, eller det kan være undervisning i kønsopfattelser  

 i  

 andre lande eller kvinders rolle i landbruget i faget geografi.
Også i  

 samfundsfag er der i høj grad brug for at indtænke en undervisning i køn,  

 særlig  

 set i lyset af, at ligestillingsvurderinger og mainstreaming i dag er blevet  

 en  

 integreret del af centraladministrationens arbejde, hvorfor det vil være at  

 stor vigtighed, at eleverne får indblik i, hvorfor mainstreamingprincippet er  

 blevet indført, teorier om kønsneutral lovgivning og lignende.
Forslag til ændring af læseplanerne for de enkelte fag kræver en  

 grundig vurdering af, hvad der er relevant under hvert enkelt fag, og det  

 foreslås derfor, at et sådant arbejde forestås af et udvalg nedsat af  

 Folketinget  

 med repræsentanter for folkeskolen, ligestillingsorganisationer og andre  

 relevante  

 aktører.
Udvalget bør samtidig have i kommissorium at udarbejde anbefalinger  

 med  

 hensyn til udarbejdelse af undervisningsmateriale, der medtager køn som en  

 væsentlig  

 faktor i hvert fag.
Skriftlig fremsættelse Pernille Vigsø Bagge  

  

 (SF):
 Som ordfører for forslagsstillerne tillader jeg mig herved at  

 fremsætte:
 Forslag til folketingsbeslutning  

 om at indføre fokus på køn i undervisningen i folkeskolen.
(Beslutningsforslag nr.
B 46).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
