 I henhold til § 5, stk. 2, i lov om frikommuner, jf.
 lovbekendtgørelse nr. 316 af 15. juni 1988, meddeles:
 § 1.  Undervisnings- og Forskningsministeriet har den  

 5. januar 1989 i henhold til § 40 i lov om frikommuner godkendt  

 frikommuneregulativ nr. 11 for Herlev Kommune om overførsel af  

 beslutningskompetence fra det sociale udvalg til børne- og  

 fritidsinstitutionsudvalget med hensyn til indskrivning af børn til  

 institutioner oprettet i medfør af § 69 i lov om social bistand og  

 indskrivning af børn i institutioner oprettet i medfør af folkeskolelovens §  

 3, stk. 4, jf. lovbekendtgørelse nr. 541 af 21. august 1986. Det sociale  

 udvalg har dog adgang til at anbringe børn i institutioner i konkrete  

 tilfælde, hvor hensynet til barnets tarv nødvendiggør dette.  

 Socialministeriet har den 30. januar 1989 i henhold til § 31, nr. 2, godkendt  

 samme regulativ.
 § 2.  Det i § 1 nævnte frikommuneregulativ indebærer,  

 at § 72 i lov om social bistand, jf. lovbekendtgørelse nr. 171 af 25. marts  

 1987, som senest ændret ved lov nr. 837 af 21. december 1988, ikke gælder i  

 Herlev Kommune i den udstrækning, den er fraveget i § 1.
 § 3.  Det i § 1 nævnte frikommuneregulativ træder i  

 kraft den 1. februar 1989. Frikommuneregulativet bortfalder den 31. december  

 1993.
 Stk. 2.  Det i § 1 nævnte frikommuneregulativ vil være  

 fremlagt de samme steder som kommunalbestyrelsens mødedagsordner, jf. lov om  

 kommunernes styrelse § 8, stk. 4.
Socialministeriet, den 30. januar 1989 P.M.V.
