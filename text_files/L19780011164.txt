 Ved kgl. resolution af 9. juni 1978 har Danmark ratificeret den i  

 Strasbourg den 17. september 1974 undertegnede europæiske overenskomst om  

 udveksling af vævstyperagenser med tillægsprotokol af 24. juni 1976.
Overenskomsten og tillægsprotokollen har følgende ordlyd: Undertegnede  

 medlemsstater af Europarådet er i betragtning af, at vævstyperagenser ikke er tilgængelige i ubegrænset  

 mængde, i betragtning af, at det er højst ønskeligt, at medlemsstaterne i det  

 europæiske sammenholds ånd hjælper hinanden med at fremskaffe disse  

 vævstypereagenser, hvis der skulle opstå behov derfor, i betragtning af, at sådan gensidig bistand kun er mulig, dersom  

 beskaffenheden anvendelsen af sådanne vævstypereagenser er underlagt regler,  

 der i fællesskab er fastlagt af medlemsstaterne, og dersom de nødvendige  

 importlettelser og dispensationer indrømmes, blevet enige om følgende:
Artikel 1 1. Ved udtrykket »vævstypereagenser« forstås  

 i denne overenskomst reagenser hidrørende fra mennesker, dyr, planter eller  

 andetsteds fra til brug for vævstypebestemmelse.
 2. Bestemmelserne i artiklerne 2 til 6 i denne  

 overenskomst finder også anvendelse på celler med kendt antigenindhold til  

 brug for undersøgelser af typereagenser.
Artikel 2 De kontraherende parter påtager sig under forudsætning af, at de har  

 tilstrækkelige lagre til dækning af deres egne behov, at gøre  

 vævstypereagenser tilgængelige for de øvrige parter, som behøver dem, og til  

 kun at kræve betaling for de omkostninger, der er forbundet med indsamling,  

 fremstilling og forsendelse af sådanne stoffer, og eventuelle andre  

 omkostninger ved deres fremskaffelse.
Artikel 3 Vævstypereagenser gøres tilgængelige for de øvrige kontraherende parter på  

 den betingelse, at der ikke tjenes på dem, og at de udelukkende benyttes til  

 medicinske og videnskabelige - d.v.s. ikke-kommercielle - formål, og at de  

 kun leveres til laboratorier, som er udpeget af vedkommende regeringer i  

 overensstemmelse med denne overenskomsts artikel 6.
Artikel 4 1. De kontraherende parter skal bekræfte, at  

 bestemmelserne i protokollen til denne overenskomst er overholdt.
 2. De skal endvidere rette sig efter enhver regel, de  

 har tiltrådt, med hensyn til international standardisering på området.
3. Alle forsendelser indeholdende vævstypereagenser  

 skal ledsages af en attest, hvoraf det fremgår, at de er fremstillet i  

 overensstemmelse med specifikationerne i protokollen.
Denne attest skal  

 udformes i overensstemmelse med det i bilaget til protokollen givne eksempel.
 4. Protokollen med bilag udgør en administrativ  

 ordning og kan ændres eller suppleres af regeringerne i de lande, der  

 deltager i overenskomsten.
Artikel 5 1. De kontraherende parter skal træffe alle nødvendige  

 foranstaltninger til at fritage vævstypereagenser, der stilles til deres  

 rådighed af de øvrige parter, for importtold.
 2. De skal endvidere træffe alle nødvendige  

 foranstaltninger til at formidle hurtig levering af disse stoffer ad den mest  

 direkte vej til de i denne overenskomsts artikel 3 nævnte modtagere.
Artikel 6 De kontraherende parter skal gennem Europarådets generalsekretær tilsende  

 hinanden en liste over nationale og/eller regionale referencelaboratorier,  

 der er bemyndiget til at udstede de i denne overenskomsts artikel 4  

 foreskrevne attester og distribuere importerede vævstypereagenser.
Artikel 7 1. Denne overenskomst står åben for undertegnelse af  

 Europarådets medlemsstater, som kan blive deltagere enten ved a. undertegnelse uden forbehold med hensyn til ratifikation eller  

 godkendelse eller b. undertegnelse med forbehold med hensyn til ratifikation eller  

 godkendelse efterfulgt af ratifikation eller godkendelse.
 2. Ratifikations- eller godkendelsesinstrumenterne  

 skal deponeres hos Europarådets generalsekretær.
Artikel 8 1. Denne overenskomst træder i kraft en måned fra den  

 dato, på hvilken tre af Rådets medlemsstater er blevet deltagere i  

 overenskomsten i overensstemmelse med bestemmelserne i artikel 7.
 2. For så vidt angår enhver medlemsstat, som på et  

 senere tidspunkt underskriver overenskomsten uden forbehold med hensyn til  

 ratifikation eller godkendelse, eller som ratificerer eller godkender den,  

 træder overenskomsten i kraft en måned fra undertegnelsesdatoen, eller fra  

 datoen for deponering af ratifikations- eller godkendelsesinstrumentet.
Artikel 9 1. Efter denne overenskomsts ikrafttræden kan  

 Europarådets Ministerkomitee opfordre enhver ikke-medlemsstat til at tiltræde  

 den.
 2. En sådan tiltrædelse sker ved deponering af et  

 tiltrædelsesinstrument hos Europarådets generalsekretær, og tiltrædelsen  

 træder i kraft en måned fra datoen for tiltrædelsesinstrumentets deponering.
Artikel 10 1. Enhver kontraherende part kan på tidspunktet for  

 undertegnelsen eller deponeringen af sit ratifikations-, godkendelses- eller  

 tiltrædelsesinstrument angive det territorium eller de territorier, for  

 hvilke(t) denne overenskomst skal gælde.
 2. Enhver kontraherende part kan ved deponeringen af  

 sit ratifikations-, godkendelses- eller tiltrædelsesinstrument eller på  

 ethvert senere tidspunkt ved en erklæring stilet til Europarådets  

 generalsekretær, udvide denne overenskomsts bestemmelser til at gælde for et  

 eventuelt andet territorium/eventuelle andre territorier, som er nærmere  

 angivet i erklæringen, og for hvis internationale forbindelser vedkommende  

 kontraherende part er ansvarlig, eller på hvis vegne den er bemyndiget til at  

 indgå forpligtelser.
 3. Enhver erklæring, der er udfærdiget i henhold til  

 foregående stykke, kan med hensyn til ethvert territorium, der er nævnt i en  

 sådan erklæring, trækkes tilbage i overensstemmelse med den i denne  

 overenskomsts artikel 11 fastsatte fremgangsmåde.
Artikel 11 1. Enhver kontraherende part kan for sit vedkommende  

 opsige denne overenskomst ved en meddelelse stilet til Europarådets  

 generalsekretær.
 2. En sådan opsigelse træder i kraft seks måneder fra  

 den dato, meddelelsen modtages af generalsekretæren.
Artikel 12 Europarådets generalsekretær underretter Rådets medlemsstater samt enhver  

 stat, der har tiltrådt denne overenskomst, om:
a. enhver undertegnelse uden forbehold af ratifikation eller  

 godkendelse, b. enhver undertegnelse med forbehold af ratifikation eller  

 godkendelse, c. enhver deponering af et ratifikations-, godkendelses- eller  

 tiltrædelsesinstrument, d. enhver dato for denne overenskomsts ikrafttræden i henhold til  

 overenskomstens artikel 8, e. enhver erklæring, der modtages i henhold til bestemmelserne i  

 artikel 10, stk. 2 og 3, f. enhver meddelelse, der modtages i henhold til bestemmelserne i  

 artikel 11, samt datoen for opsigelsens ikrafttræden, g. enhver ændring af eller tilføjelse til protokollen og dens  

 bilag i henhold til denne overenskomsts artikel 4, stk. 4.
 Til bekræftelse heraf har undertegnede dertil behørigt bemyndigede  

 undertegnet denne overenskomst.
Udfærdiget i Strasbourg den 17. september 1974 med engelsk og fransk  

 tekst, som begge har samme gyldighed, i eet eksemplar, som skal opbevares i  

 Europarådets arkiv.
Europarådets generalsekretær skal fremsende bekræftede  

 genparter til de stater, som undertegner eller tiltræder konventionen.
PROTOKOL TIL OVERENSKOMSTEN Almindelige bestemmelser 1. Specificeret A.
Vævstypereagenser til brug ved cytotoxisk teknik på lymfocytter  

  Disse reagenser skal, når den af producenten anbefaldede fremgangsmåde  

 benyttes, reagere med alle lymfocytter, der er kendt for at indeholde de(t)  

 antigen(er), der modsvarer de(n) specificitet(er), der er anført på  

 etiketten.
De må ikke reagere med nogen celle, der vides ikke at indeholde  

 dette (disse antigen(er).
Når disse reagenser benyttes med den af producenten anbefalede  

 fremgangsmåde, må der ikke vise sig noget, der kan være tegn på  

 interfererende serologiske fænomener, såsom a. prozone effekt b. anti-komplementaritet.
B.
Vævstypereagenser til brug ved en komplementbindingsteknik på  

 blodplader Disse reagenser skal, når den af producenten anbefalede fremgangsmåde  

 benyttes, give komplementbinding med alle plader, der vides at indeholde  

 de(n) antigen(er), der svarer til de/n) specificitet(er), der er anført på  

 etiketten.
De må ikke kunne bindes komplement med disse plader, der vides  

 ikke at indeholde dette (disse antigen(er).
Når reagenserne anvendes med den af producenten anbefalede fremgangsmåde,  

 må der ikke være tegn på generende serologiske fænomener, såsom a. prozone effekt b. anti-komplementaritet.
2. Reagensernes styrke A.
Vævstypereagenser til brug ved cytotoxisk teknik på lymfocytter  

  Sådanne reagensers titer bestemmes ved at fremstille successive halverende  

 fortyndinger af det reagens, der skal undersøges i inaktiveret AB serum fra  

 en donor, der ikke har de(n) antigen(er), der svarer til antistoffet(erne) i  

 reagenserne, som heller ikke er blevet immuniseret med vævsantigener ved  

 transfusion, graviditet eller på anden måde.
Hver fortynding prøves derefter  

 med lymfocytter, der vides at indeholde antigen(er), der svarer til  

 antistoffet(erne) i reagenset, idet man benytter den af producenten  

 anbefalede fremgangsmåde.
Titeren er den reciprokke værdi af det tal, der  

 repræsenterer den højeste serumfortynding, i hvilken der er sikker positiv  

 reaktion.
Fortyndingen udregnes uden at medtage partikelomslæmmingens volumen  

 eller noget andet additiv i det totale volumen.
B.
Vævstypereagenser til brug ved komplementbindingsteknik på  

 blodplader Sådanne reagensers titer bestemmes ved at fremstille successive halverende  

 fortyndinger af det reagens, der skal undersøges i 10 pct. inaktiveret AB  

 serum i Veronal buffer.
Hvert serum prøves derefter med plader, der vides at  

 indeholde det antigen, der er homologt med antistofferne i reagenset, idet  

 man anvender den af producenten anbefalede fremgangsmåde.
Titeren er den  

 reciprokke værdi af det tal, der repræsenterer den højeste serumfortynding, i  

 hvilken der indtræffer en tydelig positiv reaktion, idet fortyndingen  

 kalkuleres uden at partikelopslæmningens volumen eller noget andet additiv  

 medtages i de totale volumen.
 Yderligere bestemmelser gældende for vævstypereagenser til brug ved  

 cytotoxisk teknik på lymfocytter samt for reagenser til brug ved  

 komplementbindingsteknik på blodplader:
3. Opbevaring Vævstypereagenser kan opbevares enten i flydende eller i frysetørret  

 tilstand.
Flydende reagenser opbevares ved en temperatur på højst - 70 grader  

 C, frysetørrede reagenser ved en temperatur på højst 4 grader C.
 Optøning og genindfrysning af reagenser i opbevaringsperioden bør så vidt  

 muligt undgås.
Frysetørrede reagenser opbevares i en atmosfære bestående af inaktiv  

 luftart eller under vakuum i den beholder, hvori de blev tørret, og denne  

 skal være lukket, således at fugt udelukkes.
Et tørret reagens må ikke miste  

 mere end 0,5 pct. af sin vægt, når det prøves ved yderligere tørring ved  

 fosfor-pentnoxyd under et tryk på højst 0,02 mm kviksølv i 24 timer.
Reagenser tilberedes under aseptiske kauteler og skal være fri for  

 bakteriel forurening.
For at undgå bakteriel vækst kan producenten tilsætte  

 et antiseptisk og/eller antibiotisk middel til reagenset.
I sådanne tilfælde  

 skal reagenset fortsat opfylde kravene om specificitet og styrke på trods af  

 tiltrædelsen af den tilførte substans.
Det ovenfor nævnte gælder også for andre additiver, såsom antikoagulerende  

 midler.
Reagenser skal efter optøning og efter genfortynding være  

 gennemsigtige og ikke indeholde bundfald, gel eller synlige partikler.
4. Stabilitet og udløbsdato Ethvert reagens bør under de rette opbevaringsforhold bevare den  

 nødvendige aktivitet i mindst et år.
Udløbsdatoen for et flydende reagens skal angives på etiketten og må ikke  

 være senere end 1 år fra datoen for den sidste tilfredsstillende  

 styrkekontrol.
Udløbsdatoen kan udskydes yderligere et år ved en gentagen  

 styrkekontrol.
 Udløbsdatoen for et reagens i tør form skal fremgå af etiketten og være i  

 overensstemmelse med resultater af undersøgelser om stabiliteten.
5. Udlevering og volumen Vævstypereagenser skal udleveres på en sådan måde og i sådanne volumina,  

 at reagenset i en beholder er tilstrækkeligt til såvel udførelse af prøver  

 med positive og negative kontroller, som til prøver med ukendte celler.
 Indholdet i een beholder skal være så stor, at der om nødvendigt kan  

 udføres styrkekontrol, som beskrevet i denne protokol.
6. Resultater og prøver Fremstillingslaboratoriet skal opbevare skiftlige optagelser over alle  

 trin i produktion og kontrol med vævstypereagenser.
Tilstrækkelige prøver på  

 alle udsendte reagenser skal opbevares i laboriet, indtil det med rimelighed  

 kan formodes, at sendingen ikke længere er i brug.
7. Forsendelse Frosne reagenser skal forsendes således, at de forbliver frosne indtil  

 ankomsten.
Det skal påses, at reagenserne beskyttes mod inaktivering ved  

 indtrængning af CO2. Tørrede reagenser kan forsendes uden nedkøling.
8. Etiketter, beskrivelser og certifikater To etiketter - en på engelsk og en på fransk - med sort tryk på hvidt  

 papir skal være påklæbet hver slutbeholder og indeholde følgende oplysninger:
a. producentens navn og adresse, b. reagensets navn, således som dette er angivet i overskriften i  

 den relevante specifikation.
c. navnet på og mængden af antiseptiske og/eller antibiotiske  

 midler, hvis sådanne findes, eller angivelse af, at disse mangler, d. volumen, eller hvis reagenset er frysetørret, mængden og  

 sammensætningen af den væske, der skal tilsættes for at rekonstituere den.
 e. udløbsdato.
.f. forsendelsens nr., g. opbevaringskrav, h. resultat af HB-Ag test.
 Desuden skal etiketten/etiketterne på den karton, der indeholder flere  

 slutbeholdere eller den beskrivelse, der følger med beholderen, indeholde  

 følgende oplysninger:
a. producentens fulde navn og adresse, b. navnet på reagenset, således som dette er angivet i  

 overskriften i den relevante specifikation, c. volumen, eller hvis reagenset er frysetørret, mængden og  

 sammensætningen af den væske, der skal tilsættes for at rekonstituere den, d. datoen for den seneste styrkeprøve, e. udløbsdato, hvis en sådan findes, f. forsendelsens nr., g. nødvendige beskrivelser af den metode, der anbefales af  

 producenten, h. opbevaringsforhold for uåbnede ampuller, og de forholdsregler,  

 der skal iagttages, efter at de er åbnet, i. nøjagtig sammensætning, herunder eventuelle antiseptiske  

 og/eller antibiotiske midler, j. erklæring om, hvorvidt produktet indeholder materiale af  

 menneskelig oprindelse eller ikke.
Enhver forsendelse skal ledsages af en attest, som foreskrevet i  

 overenskomstens artikel 4 og i bilaget til denne protokol.
Eksempel på  

 etikette og beskrivelse er bilagt denne protokol.
EKSEMPEL PÅ ETIKETTE EUROPARÅDET Europæisk overenskomst om udveksling af vævstypereagenser 1. Producentens navn og adresse 2. Vævstypere anti HL-A 3. 1 ml - eller skal tilsættes 1 ml destilleret vand 4. Dato for seneste styrkeprøve 5. Udløbsdato 6. Batch nr.
7. Anvendelsesteknik: NIH lymfocytotoxitet 8. Opbevares ved .......... (temp. etc.) 9. Sammensætning 10 Reagenset indeholder menneskeligt serum Denne etikette skal vedhæftes en beholder med flere slutbeholdere.
EKSEMPEL PÅ BESKRIVELSE EUROPARÅDET Europæisk overenskomst om udveksling af vævstypereagenser 1. Nationalt vævstypereferencelaboratorium.
Nøjagtig adresse f.eks.: »1 Main Street, Metropolis, Westland« 2. Vævstype reagens anti HL-A I 3. N3Na 0,1 g % opløsning tilsat 4. 1 ml eller skal tilsættes 1 ml destilleret vand 5. Udløbsdato f.eks. 5. december 1975 6. Batch nr 7257 7. Opbevares ved - 70 grader C 8. Resultat af HB-Ag prøve: Negativ Denne beskrivelses skal klæbes på hver slutbeholder.
BILAG TIL PROTOKOLLEN EUROPARÅDET Europæisk overenskomst om udveksling af vævstypereagenser Attest( artikel 4 EUROPARÅDET TILLÆGSPROTOKOL TIL DEN EUROPÆISKE OVERENSKOMST OM UDVEKSLING AF VÆVSTYPEREAGENSER Undertegnede medlemsstater af Europarådet, der har undetgenet den europæiske overenskomst om udveksling af vævstypereagenser (i det følgende kaldet »overenskomsten«) og dennes tillægsprotokol, er i betragtning af bestemmelserne i overenskomstens artikel 5, stk. 1, i overensstemmelse med hvilke de kontraherende parter skal træffe alle nødvendige foranstaltninger, til at fritage vævstypereagenser, der stilles til rådighed af de øvrige parter, for importtold, i betragtning af at forpligtigelsen til at indrømme denne fritagelse for så vidt angår medlemsstaterne af Det europæiske økonomiske Fællesskab, falder inden for Fællesskabets kompetence, idet Fællesskabet i denne henseende har den nødvendige myndighed i kraft af den traktat, hvorved det oprettedes, i betragtning af det for gennemførelsen af overenskomstens artikel 5, stk. 1,  er nødvendigt, at Det europæiske økonomiske  

 Fællesskab kan blive kontraherende part i overenskomsten, blevet enige om følgende:
Artikel 1 Det europæiske økonomiske Fællesskab kan blive kontraherende part i overenskomsten ved at undertegne den.
Artikel 2 Denne tillægsprotokol står åben for undertegnelse af stater, der har undertegnet overenskomsten, som kan blive parter i denne tillægsprotokol i overensstemmelse med den procedure, der er fastlagt i overenskomstens artikel 7.
Artikel 3 Ingen stat kan blive kontraherende part i overenskomsten uden samtidig at blive kontraherende part i denne tillægsprotokol, som er en integrerende del af overenskomsten.
Artikel 4 Denne tilklægsprotokol skal træde i kraft samtidig med overenskomsten.
Artikel 5 Europarådets generalsekretær underretter Rådets medlemsstater og Det europæiske økonomiske Fællesskab om a. enhver undertegnelse af denne tillægsprotokol, b. enhver deponering af et ratifikations- eller  

 godkendelsesinstrument, c. datoen for denne tillægsprotokols ikrafttræden.
Til bekræftelse heraf har undertegnede dertil behørigt bemyndigede undertegnet denne protokol.
Udfærdiget i Strasbourg den 24. juni 1976 med engelsk og fransk tekst, som begge har samme gyldighed, i et eksemplar, som skal opbevares i Europarådets arkiv.
Europarådets generalsekretær skal fremsende bekræftede genparter til de parter, som undertegner eller tiltræder protokollen.
Overenskomsten trådte i kraft den 23. april 1977 Danmarks ratifikationsinstrument blev den 5. juli 1978 deponeret hos Europårådets generalsekretær, og overenskomsten er i medfør af dennes artikel 8 og tillægsprotokollens artikel 4 for Danmarks vedkommende trådt i kraft den 6. august 1978.
Overenskomsten er hidtil foruden af Danmark blevet ratificeret eller godkendt af Cypern, Frankrig, Luxembourg, Nederlandene og Schweiz, ligesom også Det europæiske økonomiske Fællesskab er kontraherende part.
 Udenrigsministeriet, den 1. september  

 1978.
