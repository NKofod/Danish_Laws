Ansøgning om registrering af et mønster for »ornament til  

 gulvmåttebagside« afslået, da mønstret ikke adskilte sig væsentligt fra  

 et ansøgt mønster med bedre prioritet.
Ankenævnet udtalte desuden, at det  

 ansøgte mønster fandtes at være ganske almindeligt.
År 1989, den 25. september afsagde Patentankenævnet (Grønning-Nielsen,  

 Hans Chr.
Thomsen, Warnich-Hansen) følgende K E N D E L S E i sagen j.nr.
M 2/86:
Klage fra Clean-Tex A/S, Mørke, v/Patentingeniør K.
Skøtt-Jensen over Patentdirektoratets afgørelse af 8. oktober 1986 af mønsteransøgning nr.  

 0263/86.
 Den 20. marts 1986 indgav klageren en ansøgning om registrering af et  

 mønster for »ornament til gulvmåttebagside«.
I skrivelse af 23. juni 1986 meddelte direktoratet, at mønsteret var  

 fundet uegnet til registrering, idet mønsteret ikke skønnedes at adskille sig  

 væsentligt fra det mønster, der er søgt registreret under nr.
MA 0960 1985.
 Hertil anførte klageren ved skrivelse af 24. september 1986 bl.a.:
»... at den modholdte mønsteransøgning nr. 0960 1985 synes at  

 adskille sig væsentligt fra den foreliggende ansøgnings mønster ved 1) at have et sort halvmåneformet parti hver cirkel, og 2) at forholdet mellem cirkeldiameter og centerafstand er 10/41, medens  

 det tilsvarende forhold i nærværende ansøgning er 10/35.
Herved adskiller mønsteret ifølge den foreliggende ansøgning sig  

 formentlig i tilstrækkelig grad fra den modholdte ansøgnings mønster til at  

 kunne registreres.« Direktoratet afslog herefter ved skrivelse af 8. oktober 1986 ansøgningen  

 med følgende begrundelse:
 »Efter modtagelsen af Deres skrivelse af 24 sep 1986 vedrørende Deres  

 den 20 mar 1986 hertil indgivne ansøgning - MA 0263 1986 - om registrering af  

 ornament til detalje af gulvmåttebagside skal det meddeles, at mønsteret  

 fortsat må anses for at være uegnet til registrering, idet det ikke skønnes,  

 at adskille sig væsentligt fra det under MA 0960 1985 ansøgte mønster, der nu  

 er registreret under MR 0783 1986.
Ansøgningen afslås derfor herved i medfør af bestemmelsen i lov om mønstre  

 nr. 218 af 27 maj 1970, § 15, jfr. § 2, stk. 1, da mønsteret ikke kan anses  

 for at adskille sig væsentligt fra, hvad der var kendt før ansøgningens  

 indleveringsdag.« Denne afgørelse har klageren ved skrivelse af 8. december 1986 indbragt  

 for ankenævnet med påstand om, at den påklagede afgørelse omstødes, idet  

 klageren samtidig har henvist til sine anbringender for direktoratet.
 Ved skrivelse af 6. maj 1987 har klageren yderligere anført: »...
 Afslaget er formentlig begrundet i mønstermyndighedens ønske om at  

 formindske antallet af mønstre ved at »hæve kvaliteten« af  

 registreringerne, hvorfor man ikke ser på mønsterets detaljer men kun på  

 helhedsindtrykket, der åbenbart er begrænset til et antal ensartet fordelte  

 cirkler.
 Der skal her nævnes to grunde til, at mønstermyndigheden ikke bør afslå  

 mønsterregistrering af efter mønstersagsbehandlerens mening  

 »banale« mønstre:
 Den første er, at det kun fører til en ringe »besparelse« af  

 mønsterregistreringsnumre.
 Den anden er, at det som oftest medfører meget unødigt skriveri og misbrug  

 af mønstermyndighedens tid.
Mønsteransøgeren har nemlig ikke særligt let ved at opgive at argumentere  

 for sit mønster, og den mulighed, at mønstermyndigheden skal fejlbedømme  

 f.eks. vedrørende lovens ord »afviger væsentligt«, kan man vel ikke  

 lade ude af betragtning.
Det kan der i de fleste tilfælde alligevel ikke  

 opnås enighed om.
Betragter man kun cirklerne i bilag B hver for sig, da afviger de  

 væsentligt fra hver af cirklerne i bilag C, hvilket vel må udgøre en del af  

 bedømmelsen af mønstrenes forskellighed.
Cirklerne i bilag B er i modsætning  

 til bilag C alle forsynet med en sort »månesegl«-formet del.
Det skal indrømmes, at cirklernes arrangement er ens på de to mønstre i  

 bilag B og C.
Ser man imidlertid på bilag B's cirkler, antyder de heri  

 anbragte sorte månesegl efter almindelige afbildningsregler, at mønsteret i  

 stegepandens stegeflade enten består af cylindrisk borede huller eller af  

 afrundede fordybninger eller af halvkugleformede forhøjninger, alle anbragt i  

 eller på en plan flade.
 Cirklerne i mønsteret på bilag C antyder uden sorte månesegl, at mønsteret  

 på gulvmåttebagsiden består af cylindriske forhøjninger eller tappe, eller af  

 afrundede fordybninger eller forhøjninger eller af cirkelformede vulster  

 eller af cirkelformede, smalle noter.
 På grund af disse tolkningsmuligheder og til yderligere præcisering eller  

 begrænsning af mønsteret i bilag C, foreslås derfor mønsteret i bilg A lagt  

 til grund for ansøgningens videre behandling.
 Derved bliver det helt klart, på grund af de sorte, næsten måneseglformede  

 områder eller tapskygger uden for cirklerne i bilag A, at mønsteret kun skal  

 omfatte cylindriske tappe på gulvmåttebagsiden, hvor tappene er anbragt med  

 en centerafstand på ca. 3,6 gange tapdiameteren.
At de sorte områder udenfor cirklerne i bilag A ikke er helt  

 måneseglformede, som det er tilfældet for de inde i cirklerne anbragte, helt  

 måneseglformede områder i bilag B, afgrænser yderligere mønsteret i bilag A  

 fra et mønster bestående af halvkugleformede forhøjninger....' I anledning af klagen har direktoratet ved skrivelse af 19. oktober 1988  

 udtalt:
 »... I skrivelse af 24. sep 1986 imødegik ansøgerne direktoratets ved  

 skrivelse af 23. jun 1986 trufne afgørelse med to argumenter, nemlig 1) at  

 det fremdragne mønster i modsætning til det ansøgte mønster har et sort  

 halvmåneformet parti ved hver cirkel og 2) at forholdet mellem cirkeldiameter  

 og centerafstand i det fremdragne mønster er 10/41, medens det i det ansøgte  

 mønster er 10/35.
 Direktoratet fandt ikke disse forskelle tilstrækkelige til, at mønstrene  

 kunne anses for at adskille sig væsentligt fra hinanden og afslog herefter  

 ansøgningen ved skrivelse af 08 okt 1986.
Det er direktoratets opfattelse, at de nævnte forskelle ikke er særlig  

 iøjefaldende.
Begge mønstre er karakteriseret ved forskudte rækker af  

 cirkelrunde felter, hvis afstand fra hinanden set med øjemål er omtrent den  

 dobbelte af cirklernes diameter.
Afstanden mellem rækkerne er også nogenlunde  

 ens.
Mønstrene giver derfor det samme helhedsindtryk.
Med skrivelse af 06 maj 1987 til ankenævnet har ansøgerne fremsendt en  

 yderligere afbildning, bilag A, der viser mønstret perspektivisk.
Det er  

 direktoratets opfattelse, at ansøgningen ikke bør kunne suppleres med en  

 sådan afbildning, da denne viser et nyt mønster i forhold til det ansøgte  

 mønster, som alene angik en afbildning, der viste et todimensionalt mønster.  

 Men selvom denne afbildning kunne accepteres, finder direktoratet ikke, at  

 den kan bevirke, at mønstret adskiller sig væsentligt fra det under MR 0783  

 1986 registrerede mønster, idet mønstrene fortsat giver samme helhedsindtryk.
Det indsendte måttebagside-emne viser efter direktoratets opfattelse  

 heller ikke det ansøgte mønster.
Et reliefmønster vil kunne registreres som  

 mønster for et ornament, men det må klart fremgå af det billedmateriale eller  

 modelmateriale, som indsendes med ansøgningen, at der er tale om et sådant  

 mønster.
Direktoratet må afvise ansøgernes udtalelse om, at afslaget formentlig er  

 begrundet i mønstermyndighedens ønske om at formindske antallet af mønstre  

 ved at »hæve kvaliteten« af registreringerne.
Det er alene fra  

 direktoratets side givet til kende, at man i højere grad end tidligere vil  

 bestræbe sig på at undgå at registrere mønstre, hvis beskyttelsen ikke vil  

 holde ved domstolsprøvelsen, fordi de ikke eller kun i ganske ringe omfang  

 adskiller sig fra udseendet af i forvejen kendte varer eller fra kendte  

 ornamenter.' Ankenævnet har behandlet sagen i sit møde den 16. august 1989.
 Klageren gav ikke møde.
 Ankenævnet skal udtale:
Under henvisning til det af direktoratet anførte og i øvrigt med  

 bemærkning, at det ansøgte mønster findes at være ganske almindeligt, bestemmes:
 Den påklagede afgørelse stadfæstes.
