 Den 27. juni 1975 undertegnedes i København følgende aftale mellem Danmark  

 og Frankrig vedrørende forbindelserne på filmområdet:
AFTALE vedrørende forbindelserne på filmområdet mellem Danmark og Frankrig Kongeriget Danmarks regering, Republikken Frankrigs regering, er ud fra ønsket om at lette coproduktion af film, som ved deres  

 kunstneriske og tekniske kvalitet vil kunne tjenes deres lands prestige, og  

 at fremme udvekslingen af film, blevet enige om følgende:
 I.
COPRODUKTION Artikel 1 Film, der er optaget som coproduktion og omfattet af nærværende aftale,  

 betragtes af de to landes myndigheder som nationale film i overensstemmelse  

 med den i deres land gældende lovgivning.
 De nyder automatisk de fordele, som følger af gældende eller senere  

 vedtagne forskrifter i hvert af landene.
 Optagelse af film som coproduktion mellem de to lande skal godkendes af de  

 to landes kompetente myndigheder efter rådslagning mellem disse:
i Danmark: Det danske Filminstitut i Frankrig: Le Centre National de la Cinematographie.
Artikel 2 For at opnå adgang til coproduktion skal filmene produceres med en god  

 teknisk og økonomisk organisation og en professionel erfaring, der er  

 anerkendt af vedkommende nationale myndighed.
Artikel 3 Andragender fra producenter i hvert af landene om adgang til coproduktion  

 skal med henblik på godkendelse fremsættes i overensstemmelse med de  

 bestemmelser om ansøgningsproceduren, som er bilagt nærværende aftale.
 Filmene skal produceres på følgende vilkår:
Størrelsen af de to landes producenters respektive indsats kan fra film  

 til film variere fra 25 til 75 procent.
Hvert lands tekniske og kunstneriske  

 deltagelse skal være proportional med dets kapitalindsats.
Som hovedregel  

 skal den tekniske og kunstneriske deltagelse omfatte mindst een forfatter  

 eller een tekniker og een hovedrolleindehaver eller to birolleindehavere, som  

 er statsborgere i det land, som yder den mindste finansielle indsats.
Artikel 4 Filmene skal optages under medvirken af instruktører, teknikere og  

 kunstnere, som entener danske eller bosiddende i Danmark, eller som er  

 franske eller bosiddende i Frankrig.
 Medvirken af en kunstner, som ikke er hjemmehørende i et af de nærværende  

 aftaler omfattede lande, vil under hensyntagen til filmens krav kunne  

 tillades efter aftale mellem de to landes myndigheder.
Artikel 5 Studieoptagelser, lydindspilning og laboratoriearbejde skal foretages i  

 henhold til bestemmelserne i aftalens artikel 6.
 Studieoptagelser skal fortrinsvis finde sted i det land, hvis coproducent  

 yder den største indsats.
 Hver coproduceret film skal fremstilles enten i 2 negative eller 1 negativ  

 og 1 dupnegativ (sort/hvid film) eller 1 negativ og 1 inter-negativ  

 (farvefilm).
 Hver coproducent har ejendomsretten til 1 negativ, 2 dup-negativ eller 1  

 internegativ.
 Som hovedregel foretages negativfremkaldelsen i et laboratorium i det  

 land, der har ydet den største indsats, ligesom også fremstillingen af kopier  

 bestemt til udnyttelse i dette land: kopier beregnet til udnyttelse i det  

 land, som har ydet den mindste indsats, fremstilles i et laboratorium i dette  

 land.
Artikel 6 Der bør i videst muligt omfang gennemføres en almindelig ligevægt i  

 indsatsen såvel på det kunstneriske plan som ved anvendelsen af de to landes  

 tekniske midler.
 Den i artikel 15 i nærværende aftale nævnte blandede kommission skal  

 undersøge, om denne ligevægt er overholdt og såfremt dette ikke er tilfældet,  

 træffe de fornødne foranstaltninger til at genoprette en rimelig fordeling  

 mellem de kontraherende parter.
Artikel 7 Fordelingen af indtægter sker proportionalt i forhold til hver af  

 coproducenternes samlede indsats.
Den forelægges de to landes myndigheder til  

 godkendelse.
Artikel 8 Som hovedregel skal eksporten af coproducerede film varetages af den  

 coproducent, som har ydet den største indsats.
 For så vidt angår film med ligelig deltagelse varetages eksporten,  

 medmindre andet er aftalt, af den coproducent, som er af samme nationalitet  

 som instruktøren.
Med hensyn til lande, som anvender importrestriktioner, henføres filmen  

 under kontingentet for det af de to lande, som har de bedste  

 eksportmuligheder.
I tilfælde af vanskeligheder henføres filmen under  

 kontingentet for det land, i hvilket instruktøren er hjemmehørende.
Artikel 9 For så vidt angår coproduktion af kortfilm skal hver film optages inden  

 for rammerne af en coproduktion med ligelig deltagelse på det kunstneriske,  

 tekniske og finansielle plan.
Artikel 10 I fortekster, trailere og publikationsmateriale for coproducerede film  

 skal angives, at det drejer sig om coproduktion mellem Danmark og Frankrig.
 Præsentation af coproducerede film på festivaler skal varetages af det  

 land, hvis coproducent har ydet den største indsats, med mindre anden  

 bestemmelse er truffet af coproducenterne og godkendt af de to landes  

 kompetente myndigheder.
Artikel 11 De to landes kompetente myndigheder vil med velvilje overveje optagelsen  

 af film som coproduktion mellem Danmark og Frankrig og de lande, med hvilke  

 et af de to lande har indgået coproduktionsaftaler.
 Vilkårene for godkendelse af sådanne film vil blive gjort til genstand for  

 overvejelse i hvert enkelt tilfælde.
Artikel 12 Med forbehold af gældende lovgivning og forskrifter skal der indrømmes  

 enhver mulig lettelse til rejse og ophold for det kunstneriske og tekniske  

 personale, som medvirker ved produktionen af disse film, samt med hensyn til  

 import og eksport i hvert af landene af det for optagelse eller udnyttelse ad  

 coproducerede film nødvendige materiale (råfilm, teknisk materiale, kostumer,  

 dekorationsgenstande, reklamemateriale o.s.v.).
II UDVEKSLING AF FILM Artikel 13 Med forbehold af gældende lovgivning og forskrifter er salg, import og  

 udnyttelse af nationale film ikke underkastet restriktioner fra nogen af  

 parternes side.
 Hver kontraherende part yder enhver mulig lettelse i sit land med henblik  

 på udsendelse af det andet lands nationale film.
 Overførsel af indtægter hidhørende fra salg eller udnyttelse af film  

 importeret inden for rammerne af nærværende aftale foretages ifølge de  

 kontrakter, som er afsluttet mellem de to parter i overensstemmelse med de i  

 hvert af de to lande gældende regler.
III ALMINDELIGE BESTEMMELSER Artikel 14 De to landes kompetente myndigheder udveksler alle tekniske og finansielle  

 oplysninger vedrørende coproduktion, udveksling af film og i det hele taget  

 nærmere oplysninger vedrørende filmforbindelserne mellem de to lande.
Artikel 15 En blandet kommission skal have til opgave at undersøge betingelserne for  

 anvendelse af nærværende aftale, at løse eventuelle vanskeligheder og at  

 undersøge ønskelige ændringer med henblik på at udvikle filmarbejdet i de to  

 landes fælles interesse.
Under nærværende aftales gyldighedsperiode skal kommissionen træde sammen  

 hvert år, skiftevis i Danmark og i Frankrig.
Den kan ligeledes sammenkaldes  

 efter anmodning fra en af de kontraherende parter, særligt i tilfælde af  

 vigtige ændringer i lovgivning eller forskrifter vedrørende filmindustrien.
Artikel 16 De to regeringer underetter gensidigt hinanden om deres godkendelse af  

 nærværende aftale: denne træder i kraft 30 dage efter den sidste af disse  

 notifikationer.
 Aftalen indgås for en periode på to år regnet fra dens ikrafttræden; den  

 fornyes stiltiende for perioder på to år, medmindre en af parterne opsiger  

 den tre måneder før dens udløb.
Artikel 17 Til bekræftelse heraf har undertegnede, behørigt befuldmægtigede af deres  

 regeringer, undertegnet nærværende aftale.
 Udfærdiget i København i to eksemplarer på dansk og fransk, således at de  

 to tekster har samme gyldighed.
Den 27. juni 1975 for Kongeriget Danmarks regering:
K.
B.
Andersen For Republikken Frankrigs regering:
Pierre Pelen Tillæg ANSØGNINGSPROCEDURE For at omfattes af nærværende aftales bestemmelser skal producenter fra  

 hvert af landene til deres ansøgninger om coproduktion, som en måned før  

 optagelsen skal være stilet til deres respektive myndigheder, vedlægge et  

 aktsæt først og fremmest omfattende:
- en erklæring om erhvervelse af ophavsretten til værkets økonomiske  

 udnyttelse, - en fuldt udarbejdet drejebog, - et budget og en detailleret finansieringsplan, - en liste over hvert af de to landes tekniske og kunstneriske bidrag, - en produktionsplan for filmen, - kontrakten om coproduktion.
 Denne kontrakt skal angive, at tilladelse til at udnytte aftalens fordele  

 ikke forpligter de kompetente myndigheder i de to lande med hensyn til  

 udnyttelse af filmen, samt fastsætte vilkårene for den økonomiske opgørelse i  

 tilfælde af, at filmen ikke kan udnyttes i noget af landene.
 Myndighederne i det land, der deltager med den mindste kapitalindsats,  

 giver ikke deres godkendelse, før de har modtaget en erklæring fra  

 myndighederne i det land, der deltager med den største kapitalindsats.
 aftalen trådte i medfør af artikel 16 i kraft den 20. september 1975.
 Udenrigsministeriet, den 28. oktober  

 1975.
K.
B.
Andersen.
