 VI CHRISTIAN den Niende, af Guds Naade Konge til Danmark,  

 de Venders og Gothers, Hertug til Slesvig, Holsten, Stormarn, Ditmarsken,  

 Lauenborg og Oldenborg, Gjøre vitterligt: Rigsdagen har vedtaget og Vi ved  

 Vort Samtykke stadfæstet følgende Lov:
 § 1.  Naar nedenstaaende Betingelser med Hensyn til  

 Bidrag fra den med det Kongelige Akademi for de skjønne Kunster forbundne  

 Udstillingsfond blive opfyldte, bemyndiges Ministeriet for Kirke- og  

 Undervisningsvæsenet til at lade opføre en Udstillingsbygning mellem  

 Charlottenborg Slot og Heibergsgade, bestemt for den aarlige Kunstudstilling,  

 Akademiets Bibliothek, en større Forelæsningssal og en Del af Statens  

 Skulptursamlinger, saaledes at Statskassen giver Grunden og af Udgifterne til  

 Bygningen, der ikke maa overstige 500,000 Kr., 100,000 Kr. samt et Forskud  

 til Udstillingsfonden af 200,000 Kr., som fra Bygningens Fuldendelse  

 forrentes og afdrages med 5 pCt., hvoraf 4 pCt. ere Renter af det i hver  

 vedtagen Termin skyldige Beløb, Resten Afdrag.
 Denne Bemyndigelse er betinget af, at Udstillingsfonden tilskyder indtil  

 200,000 Kr., overtager den ovennævnte Forrentning og Amortisation af 200,000  

 Kr. og deltager med Halvdelen af Udgifterne til Vedligeholdelse, Skatter m.v.
§ 2.  Overbestyrelsen af Udstillingsfonden er som  

 hidtil hos Kirke- og Undervisningsministeren.
Formanden for det ved  

 Bekjendtgjørelse af 28de Juli 1857 §§ 35 og 36 anordnede Raad beskikkes af  

 Ministeren.
De øvrige Medlemmer af dette Raad vælges ved Forholdstal.
 Hvorefter alle Vedkommende sig have at rette.
 Givet paa Amalienborg, den 24de Juli  

 1880.
 Under vor Kongelige Haand og Segl.
 Christan R.
(L.
S) /Fischer (* 1) Udfærdiget gjennem Kirke- og Undervisningsministeriet.
Se  

 Rigsdagstidenden for 1879-80: Landsth.
Tid.
Sp. 37-39, 54-59, 305-10, 368-71,  

 1683-88; Folketh.
Tid.
Sp. 1997-2039, 7075-7126, 7434-49; Tillæg A.
Sp.  

 1591-1600; Tillæg B.
Sp. 9-24, 1613-30, 2097-98; Tillæg C.
Sp. 35-36, 915-16,  

 953-54.
