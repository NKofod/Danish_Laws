Nr LSF 241 Forslag til Lov om ændring af lov om Statens Uddannelsesstøtte Fremsat af undervisnings- og forskningsministeren (Bertel Haarder) den 9. maj 1989 Vedtaget ved tredjebehandling den 2. juni 1989 Lov nr. 394 af 07/06/1989 § 1 I lov om Statens Uddannelsesstøtte, jf. lovbekendtgørelse nr. 880 af 23.  

 december 1988, foretages følgende ændringer:
 1. § 5, stk. 1, 2. pkt., ophæves.
 2. § 6 affattes således:
» § 6. De beløb, der er nævnt i §§ 2, 3 a, 5, 8 og 9,  

 reguleres een gang årligt med en procent, der fastsættes på finansloven for  

 det pågældende år.
De efter procentreguleringen fremkomne beløb afrundes opad  

 til nærmeste 100-kronebeløb.
Undervisnings- og forskningsministeren  

 bekendtgør størrelsen af de regulerede beløb.« § 2 Stk. 1. Loven træder i kraft den 1. august 1989. § 1 har virkning fra  

 finansåret 1991.
 Stk. 2. De i §§ 2, 3 a, 5, 8 og 9 i lov om Statens Uddannelsesstøtte  

 nævnte beløb forhøjes for perioden 1. august 1989 til 31. juli 1990 med 1,34  

 pct. og for perioden 1. august til 31. december 1990 med yderligere 2,13 pct.  

 Dette gælder også de beløb, der er nævnt i § 2, stk. 5 og 6, i lov nr. 823 af  

 21. december 1988 om ændring af lov om Statens Uddannelsesstøtte.
Oprindeligt fremsat forslag § 1 I lov om statens uddannelsesstøtte, jf. lovbekendtgørelse nr. 880 af 23.  

 december 1988, foretages følgende ændringer:
 1. § 5, stk. 1, 2. pkt., ophæves.
 2. § 6 affattes således:
» § 6. De beløb, der er nævnt i §§ 2, 3 a, 5, 8 og 9,  

 reguleres een gang årligt med en procent, der fastsættes på finansloven for  

 det pågældende år.
De efter procentreguleringen fremkomne beløb afrundes opad  

 til nærmeste 100-kronebeløb.
Undervisnings- og forskningsministeren  

 bekendtgør størrelsen af de regulerede beløb.«.
§ 2 Stk. 1. Loven træder i kraft den 1. august 1989. § 1 har virkning fra  

 finansåret 1991.
 Stk. 2. De i §§ 2, 3 a, 5, 8 og 9 i lov om statens uddannelsesstøtte  

 nævnte beløb forhøjes for perioden 1. august 1989 til 31. juli 1990 med 1,34  

 pct. og for perioden 1. august til 31. december 1990 med yderligere 2,13 pct.  

 Dette gælder også de beløb, der er nævnt i § 2, stk. 5 og 6, i lov nr. 823 af  

 21. december 1988 om ændring af lov om statens uddannelsesstøtte.
Bemærkninger til lovforslaget Almindelige bemærkninger Med henblik på tilvejebringelse af 1.250-1.500 ekstra uddannelsespladser  

 foreslås i stedet for den almindelige pristalsregulering en forhøjelse af  

 støttesatser og indkomst- og formuegrænser m.v. for perioden 1. august 1989  

 til 31. juli 1990 med 1,34 pct., der svarer til den aftalte lønforbedring pr.  

 1. april 1989 for tjenestemands- og overenskomstansatte inden for statens  

 område, og for perioden 1. august 1990 til 31. december 1990 med yderligere  

 2,13 pct., der svarer til den forventede lønforbedring for tjenestemands- og  

 overenskomstansatte inden for statens område pr. 1. april 1990.
 Denne foreslåede ændring af loven skal også ses på baggrund af den  

 fastfrysning på 1988-niveau af kontanthjælpen, der skete ved ændringen af 21.  

 december 1988 af lov om social bistand.
 Ved denne lovændring blev det endvidere fastsat, at der til unge under 23  

 år, som ikke har forsørgelsespligt over for ægtefælle eller børn, ydes en  

 samlet hjælp til underhold og boligudgifter svarende til stipendier for  

 henholdsvis hjemmeboende og udeboende efter lov om statens uddannelsesstøtte,  

 samt at denne kontanthjælpsydelse reguleres som stipendier efter lov om  

 statens uddannelsesstøtte.
 Ved at formindske reguleringen af stipendiesatserne og dermed også af  

 kontanthjælpen til unge under 23 år mindskes den ulighed, der ellers ville  

 opstå mellem de øvrige kontanthjælpsmodtagere og uddannelsessøgende og  

 kontanthjælpsmodtagere under 23 år.
 Følgende skønnede besparelse på SU-området vil medgå til finansieringen af  

 1.250-1.500 ekstra uddannelsespladser:
Besparelsesbeløbet og udgiftsbeløbet til ekstra uddannelsespladser vil  

 ikke være det samme inden for det enkelte finansår, men der vil ske  

 overførsel fra det ene finansår til det andet, således at besparelserne fuldt  

 ud vil medgå til finansieringen af de ekstra uddannelsespladser over en  

 fem-års periode.
Den samlede besparelse for perioden 1989-1993 til ekstra  

 uddannelsespladser vil være ca. 830 mill. kr.
Lovforslaget skønnes med betydelig usikkerhed at være økonomisk neutralt  

 på bistandslovens område.
Forslaget vil medføre en mindreudgift til  

 kontanthjælpsmodtagere under 23 år og en merudgift til modtagere af hjælp  

 efter bistandslovens § 42.
Bemærkninger til de enkelte bestemmelser Til § 1 Til nr. 1 Af ordensmæssige grunde flyttes bestemmelsen om regulering af stipendiet  

 til § 6.
Til nr. 2 Ved ændringen vil der fra finansåret 1991 ske regulering af støttesatser  

 m.v. som ved alle andre ind-komstoverførsler, bortset fra de sociale  

 pensioner.
Til § 2 I stedet for en ændring som følge af stigningen af reguleringspristallet  

 for januar 1989 forhøjes de i loven anførte støttesatser og indkomst- og  

 formuegrænser m.v. for perioden 1. august 1989 til 31. juli 1990 med 1,34  

 pct., der svarer til den aftalte lønforbedring pr. 1. april 1989 for  

 tjenestemands- og overenskomst-ansatte inden for statens område, og for  

 perioden 1. august til 31. december 1990 med yderligere 2,13 pct., der svarer  

 til den forventede lønforbedring pr. 1. april 1990 for tjenestemands- og  

 overenskomstansatte inden for statens område.
Den foreslåede periode skal ses  

 på baggrund af, at regeringen i den kommende folketingssamling agter at  

 fremsætte forslag til lov om ændring af lov om statens uddannelsesstøtte om  

 en omlægning af støtteåret fra 1. januar 1991 fra det nugældende, der svarer  

 til undervisningsåret, til kalenderåret.
Beløbene i § 2, stk. 5 og 6, i lov nr. 823 af 21. december 1988 om ændring  

 af lov om statens uddannelsesstøtte forhøjes ligeledes i perioden 1. august  

 1989 til 31. juli 1990 med 1,34 pct., og i perioden 1. august til 31.  

 december 1990 med yderligere 2,13 pct.
Fra finansåret 1991 fastsættes  

 beløbene på de årlige finanslove.
Bilag I dette bilag er (med mindre skrift) indsat den gældende formulering af de bestemmelser, der berøres af lovforslaget § 1 I lov om statens uddannelsesstøtte, jf. lovbekendtgørelse nr. 880 af 23.  

 december 1988, foretages følgende ændringer:
 1. § 5, stk. 1, 2. pkt., ophæves.
 § 5. Uddannelsessøgende kan ud over stipendium og lån få et stipendium som  

 hjælp til dækning af en undervisningsafgift svarende til 85 pct. af den  

 faktiske undervisningsafgift, dog højst 14.500 kr. for et helt støtteår.  

 Beløbet reguleres efter reglerne i § 6.
 2. § 6 affattes således:
» § 6. De beløb, der er nævnt i §§ 2, 3 a, 5, 8 og 9,  

 reguleres een gang årligt med en procent, der fastsættes på finansloven for  

 det pågældende år.
De efter procentreguleringen fremkomne beløb afrundes opad  

 til nærmeste 100-kronebeløb.
Undervisnings- og forskningsministeren  

 bekendtgør størrelsen af de regulerede beløb.«.
§ 6. De beløb, der er nævnt i §§ 2, 3 a, 8 og 9, reguleres årligt på  

 grundlag af reguleringspristallet for januar forud for de enkelte støtteår.  

 Beløbene ændres i forhold til reguleringspristallet for januar 1988. Den  

 nævnte procentvise regulering beregnes med een decimal.
De efter  

 procentreguleringen fremkomne beløb afrundes opad til nærmeste  

 100-kronebeløb.
§ 2 Stk. 1. Loven træder i kraft den 1. august 1989. § 1 har virkning fra  

 finansåret 1991.
 Stk. 2. De i §§ 2, 3 a, 5, 8 og 9 i lov om statens uddannelsesstøtte  

 nævnte beløb forhøjes for perioden 1. august 1989 til 31. juli 1990 med 1,34  

 pct. og for perioden 1. august til 31. december 1990 med yderligere 2,13 pct.  

 Dette gælder også de beløb, der er nævnt i § 2, stk. 5 og 6, i lov nr. 823 af  

 21. december 1988 om ændring af lov om statens uddannelsesstøtte.
 Lov nr. 823 af 21. december 1988 indeholder følgende  

 ikrafttrædelsesbestemmelser m.v.:
§ 2 Stk. 5. Til uddannelsessøgende, der før den 15. marts 1988 har påbegyndt  

 en videregående uddannelse, kan der i indtil 2 år ydes statsgaranti for lån i  

 pengeinstitutter på indtil 47.400 kr. årligt, såfremt de opfylder  

 støttebetingelserne efter § 7, og den tid, hvori de kan få stipendium, er  

 overskredet.
Beløbet reguleres efter reglerne i § 6. Undervisnings- og  

 forskningsministeren fastsætter nærmere regler om ordningen.
Stk. 6. Til udeboende uddannelsessøgende, der er fyldt 22 år før den 15.  

 marts 1988, og som før dette tidspunkt har påbegyndt en videregående  

 uddannelse, forhøjes den i § 2, stk. 2, fastsatte låneramme med 3.700 kr. for  

 et helt støtteår.
Beløbet reguleres efter reglerne i § 6.
