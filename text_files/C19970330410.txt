I. orientering 1. Omfang At-cirkulæreskrivelsen omhandler forhåndstilkendegivelser for  

 »ukompliceret erhvervsbyggeri«, jf. bilag 1 i bekendtgørelsen om  

 faste arbejdssteders indretning.
At-cirkulæreskrivelsen vedrører alene  

 nybygninger og større ombygninger, hvor primærkommunen, incl.
København og  

 Frederiksberg Kommune er bygherre.
Ordningen omfatter nybygninger, såsom daginstitutioner, skoler, plejehjem,  

 rådhuse, biblioteker, idrætshaller og lignende.
Ordningen omfatter desuden  

 større ombygninger, der i omfang svarer til nybyggeri.
2. formål Formålet med at indføre forhåndstilkendegivelser er et ønske om, at der  

 tages hensyn til bygherrerne/borgerne, som kan have et behov for på forhånd  

 at kende de arbejdsmiljøretlige krav til arbejdspladserne.
Herved opnås  

 samtidig i forhold til de ansatte, at sikkerhed og sundhed iagttages allerede  

 ved bygningens opførelse.
I dag er det således at retten, for den der vil bygge eller omdanne en  

 virksomhed, til at få en udtalelse fra Arbejdstilsynet om sikkerheds- og  

 sundhedsspørgsmål, er en følge af de almindelige forvaltningsretlige og  

 arbejdsmiljøretlige grundsætninger om den almindelige vejledningspligt.
Det  

 er således op til den enkelte bygherre m.v. at vælge, hvorvidt der skal ske  

 forelæggelse for Arbejdstilsynet eller ej.
Ved eventuelle forelæggelser giver  

 Arbejdstilsynet i dag en vejledende udtalelse om sikkerheds- og  

 sundhedsspørgsmål, jf. den almindelige vejledningsforpligtelse.
I det omfang,  

 der i bygningsreglementet og ældreboligvejledningen, jf.  

 At-cirkulæreskrivelse nr. 3/1997, er fastsat regler inden for  

 arbejdsmiljølovens område, og disse er fulgt, anses arbejdsmiljøloven for  

 overholdt.
 At-cirkulæreskrivelse nr. 11/1996 om kredsenes administration af § 62 i  

 bekendtgørelsen om faste arbejdssteders indretning fungerer sideløbende med  

 forhåndstilkendegivelsesordningen.
3. Forhåndstilkendegivelser Den etablerede ordning er forskellig fra Arbejdstilsynets almindelige  

 vejledningspligt som forvaltningsmyndighed under hensyn til følgende aspekter  

 ved forhåndstilkendegivelserne:
- de hviler på en særlig aftale - de er begrænset til bygningsfasen - de er begrænset til kommunale bygherrer - de hviler på det materiale og det grundlag, som de kommunale myndigheder  

 tager udgangspunkt i ved deres byggetilladelser - der er for behandlingen af sagerne etableret en særlig intern  

 administrativ ordning for behandling af sagerne Under hensyn hertil kan forhåndstilkendegivelserne antages at være en  

 særlig kvalificeret vejledningsordning med baggrund i det overordnede  

 aftalegrundlag og formål.
Forhåndstilkendegivelserne har karakter af vejledende udtalelser og er  

 dermed ikke retligt bindende afgørelser.
Dette skyldes, at afgørelser om  

 godkendelse af planer af denne type er udenfor Arbejdstilsynets  

 kompetenceområde i henhold til arbejdsmiljøloven, og at  

 forhåndstilkendegivelserne ikke kan håndhæves af Arbejdstilsynet, idet  

 byggeriet ikke er taget i brug på tidspunktet for meddelelse af  

 forhåndstilkendegivelsen.
4. Grundlag for forhåndstilkendegivelserne De forhåndstilkendegivelser, som Arbejdstilsynet fremover skal give, skal  

 være så kvalificerede, at bygherren i en periode efter bygningens ibrugtagen  

 ikke mødes med efterfølgendde supplerende krav fra Arbejdstilsynet vedrørende  

 de forhold, der er omtalt i forhåndstilkendegivelsen.
 Dette kan opnås ved, at forhåndstilkendegivelserne tager udgangspunkt i  

 regler og udmeldt administrativ praksis i forhold til det, der forelægges til  

 udtalelse i form af byggeplaner m.v.
 I det omfang Arbejdstilsynet har udtalt sig om regler og praksis  

 vedrørende det materiale, som bygherren fremlægger, bliver  

 forhåndstilkendegivelserne imidlertid reelt bindende for Arbejdstilsynets  

 administration vedrørende de forhold, Arbejdstilsynet har taget stilling til.  

 Dette er en konsekvens af den almindelige forvaltningsretlige regel om, at  

 borgerne må kunne stole på og indrette sig i tillid til forvaltningens  

 vejledning.
5. Frivillig ordning Det er stadig frivilligt for bygherren, om han ønsker at erhverve den  

 forhåndstilkendegivelse, som ordningen giver mulighed for.
Hvis bygherren  

 retter sig efter forhåndstilkendegivelsen, er Arbejdstilsynet administrativt  

 bundet heraf.
Arbejdstilsynet kan ikke med en forhåndstilkendegivelse binde kommunen i  

 forhold til den endelige byggetilladelse.
Det må dog forventes, at  

 kommunerne, der i deres byggesagsbehandling skal påse overholdelse af  

 arbejdsmiljøloven, tager hensyn til indholdet af forhåndstilkendegivelserne.
6. Styregruppe og arbejdsgruppe vedrørende  

 forhåndstilkendegivelser Der nedsættes en overordnet styregruppe, hvor de overordnede  

 problemstillinger, herunder eventuelle afgrænsnings- og fortolkningsproblemer  

 behandles.
Styregruppen skal gennem indsamling af erfaringsmateriale vurdere,  

 hvilke bestemmelser vedrørende faste arbejdssteders indretning, der egner sig  

 til at indgå i en forhåndstilkendegivelse.
Erfaringerne fra indkøringsfasen  

 på det kommunale område er således et redskab til at fastlægge, hvilket  

 omfang forhåndstilkendegivelser bør have, såfremt ordningen i fremtiden  

 udvides til også at omfatte det private område.
Styregruppen skal efter en  

 periode på 6 mdr. evaluere ordningen med henblik på videreudvikling.
 Endvidere nedsættes der en arbejdsgruppe centralt i Arbejdstilsynet, der  

 skal forestå koordineringen af kredsenes meddelelse af  

 forhåndstilkendegivelser.
II.
Instruktion For at sikre ensartetheden i de meddelte forhåndstilkendegivelser skal  

 kredsenes udkast til forhåndstilkendegivelser forelægges centralt i  

 Arbejdstilsynet indtil videre.
Der udnævnes en kontaktperson i hver tilsynskreds.
Navnet på den  

 pågældende meddeles den centrale arbejdsgruppe, som er ansvarlig for  

 koordinering af kredsenes meddelelse af forhåndstilkendegivelser, og som  

 yderligere er ansvarlig for tilbagemeldinger til den ovenfor omtalte  

 styregruppe.
1. Anmodning om forhåndstilkendegivelse Bygherren (i dette tilfælde kommunen selv) kan anmode kommunen (som  

 byggesagsbehandlingsmyndighed) om at indhente en forhåndstilkendegivelse fra  

 Arbejdstilsynet.
Bygherren har på dette tidspunkt i forvejen - for kommunen -  

 fremlagt de relevante oplysninger til brug for byggesagsbehandlingen.
2. Oplysninger til brug for meddelelse af  

 forhåndstilkendegivelse Arbejdstilsynet kan tage stilling til om et byggeri lever op til de  

 arbejdsmiljøretlige krav, når der foreligger tilstrækkelige oplysninger om  

 byggeriets udformning og indretning samt hvilken benyttelse af byggeriet, som  

 forventes.
 Ved anmodning om meddelelse af forhåndstilkendegivelse skal der derfor,  

 sammen med et udkast til den endelige byggetilladelse, fremlægges oplysninger  

 svarende til de oplysninger, der efter Bygningsreglementet BR 95 pkt. 1.3  

 stk. 4 og stk. 5 skal fremlægges ved ansøgning om byggetilladelse:
a.
Nødvendige oplysninger til identifikation af ejendommen eller enheden.
b.
Oplysning om de bestemmelser i Arbejdsministeriets bekendtgørelse nr.  

 1163 af 16. december 1992 om faste arbejdssteders indretning, som projektet  

 måtte være i strid med.
c.
Oplysning om den påtænkte benyttelse af arbejdsstedet, herunder  

 oplysning om eventuelle arbejdsprocesser/funktioner i rummene.
d.
Oplysning om antal beskæftigede/brugere/børn/beboere m.v. pr. lokale.
e.
Relevant tegningsmateriale med angivelse af målestokforholdet, herunder  

 plan-, facade- og snittegninger (1 eksemplar).
Arbejdstilsynet indhenter ikke supplerendde oplysninger.
Det er bygherrens  

 ansvar, at alle relevante oplysninger foreligger til brug for meddelelse af  

 forhåndstilkendegivelsen.
Mangler eventuelle oplysninger, medfører dette, at  

 det pågældende uoplyste forhold ikke indgår i forhåndstilkendegivelsen, og  

 der tages forbehold herfor.
Se afsnittet om forbehold.
3. Procedure Kredsen udarbejder på baggrund af ovenstående materiale udkast til  

 forhåndstilkendegivelse.
 Procedure for, hvorledes der sikres koordinering og ensartethed er aftalt  

 med kontaktpersonerne på en temadag i direktoratet den 19. juni 1997.
4. Vejledning i forbindelse med  

 dispensationsansøgninger Ansøger bygherren om dispensation i forbindelse med anmodning om  

 forhåndstilkendegivelse, vejleder Arbejdstilsynet om dispensationspraksis på  

 området og gør samtidig opmærksom på, at der først kan træffes afgørelse om  

 dispensation, når arbejdsstedet er taget i brug.
5. Udformningen af forhåndstilkendegivelser En forhåndstilkendegivelse indeholder en positiv opregning af, hvilke  

 forhold, der på baggrund af det fremlagt materiale er medtaget i  

 forhåndstilkendegivelsen.
Der gøres samtidig opmærksom på de forhold, som  

 ikke er i overensstemmelse med arbejdsmiljølovgivningen.
 Forhåndstilkendegivelsen skal afsluttes med en opregning af eventuelle  

 forbehold.
 Forhåndstilkendegivelserne må hverken i form eller indhold fremstå som  

 afgørelser.
6. Omfanget af forhåndstilkendegivelser Arbejdstilsynets vejledning går ud på konkret at relatere  

 arbejdsmiljølovgivningen, d.v.s. loven, bekendtgørelser, At-anvisninger,  

 At-meddelelser, At-cirkulæreskrivelser og administrativ- samt retspraksis,  

 der er offentliggjort og kendt, til de konkrete planer og oplysninger, der  

 foreligger fra kommunernes tekniske forvaltning.
 Forhåndstilkendegivelserne vedrører alene bygningskonstruktionsmæssige  

 forhold og ikke eksempelvis inventar.
 De forhold, der kan danne grundlag for en forhåndstilkendegivelse, er  

 derfor bl.a. tegninger over størrelse af rum i forhold til oplysninger om  

 antallet af personer og arbejdets art, dagslysforhold, velfærdsforhold,  

 flugtveje og adgangsveje.
 Følgende dele af Arbejdsministeriets bekendtgørelse nr. 1163 af 16.  

 december 1992 om faste arbejdssteders indretning kan således danne grundlag  

 for Arbejdstilsynets meddelelse af forhåndstilkendegivelser:
 Kapitel 2, om planlægning af arbejdsstedet, kapitel 3 om almindelige  

 bestemmelser og kapitel 4 om den enkelte arbejdsplads, indeholder en del  

 bestemmelser, der ikke er egnede til at kunne indgå i en  

 forhåndstilkendegivelse.
 Det er muligt at meddele forhåndstilkendegivelser vedrørende bestemmelser  

 i kapitel 5 om arbejdsrum.
 Kapitel 6 om inventar vedrører ikke bygningsmæssige forhold, og spørgsmål  

 herom kan derfor ikke indgå i forhåndstilkendegivelsen.
Kapitlerne 7, 8 og 9 om henholdsvis temperaturforhold, ventilation og  

 kunstig belysning indeholder funktionskrav, som først kan vurderes, når  

 anlæggene er taget i brug.
Der kan dog normalt vejledes om, på hvilket niveau  

 foranstaltningerne skal ligge, idet dette som regel er bestemt ud fra de  

 arbejdsopgaver, der skal udføres (temperatur, belysning), eller det antal  

 mennesker, der skal være i et lokale (ventilation).
Kapitel 10 indeholder funktionskrav vedrørende vedligeholdelse og  

 rengøring.
For at disse krav kan opfyldes, når der arbejdes i bygningen, er  

 det nødvendigt at inddrage disse forhold i forbindelse med konstruktionen af  

 bygningen.
 Der kan derfor vejledes om disse forhold i forbindelse med  

 forhåndstilkendegivelse.
Det er muligt at meddele forhåndstilkendegivelser vedrørende bestemmelser  

 i kapitel 11 om velfærdsforanstaltninger Da der i det væsentlige er tale om forsvarligheds- og funktionskrav til  

 byggeriets anvendelse, forudsætter Arbejdstilsynets efterfølgende afgørelse  

 om disse spørgsmål, at Arbejdstilsynet foretager en konkret vurdering af de  

 faktiske forhold i forhold til lovgivningen, når arbejdspladsen er taget i  

 brug.
7. Forbehold i forhåndstilkendegivelser Det vil ikke være muligt at gøre forhåndstilkendegivelserne fuldt og  

 permanent udtømmende under hensyn til arbejdsmiljølovgivningens princip om,  

 at arbejdsmiljøet skal være i overensstemmelse med den sociale og tekniske  

 udvikling i samfundet.
Grundlaget for en forhåndstilkendegivelse vil kunne bortfalde helt eller  

 delvist, såfremt der efterfølgende opstår - en ændret benyttelse eller ombygning af lokalerne, - nye arbejdsmetoder og processer, - ny viden (fx indeklima-problemer) eller - nye lovgivningsmæssige krav.
Det skal endvidere fremgå af forhåndstilkendegivelsen, at Arbejdstilsynet  

 har udtalt sig på det foreliggende grundlag.
Såfremt Arbejdstilsynet i  

 forbindelse med meddelelse af forhåndstilkendegivelsen bliver opmærksom på,  

 at der mangler oplysning, skal det fremgå af forhåndstilkendegivelsen, at det  

 pågældende forhold har været uoplyst, hvorfor spørgsmålet ikke indgår i  

 forhåndstilkendegivelsen.
8. Tilsynspolitik Da forhåndstilkendegivelserne ikke er afgørelser i medfør af  

 forvaltningsloven, skal der ikke vejledes om klageadgang i  

 forhåndtilkendegivelsen.
Spørgsmål om formelle forhold fx Arbejdstilsynets  

 behandling af sagen, kan imidlertid altid indbringes for højere administrativ  

 myndighed som følge af den almindelige adgang til administrativ rekurs.
 Meddelelse af forhåndstilkendegivelse medfører ikke, at Arbejdstilsynet  

 som myndighed efterfølgende er begrænset i adgangen til at behandle klager og  

 henvendelser vedrørende det pågældende arbejdssted:
 Bortfald af grundlaget for hele eller dele af en forhåndstilkendegivelse  

 medfører dog ikke en automatisk reaktion fra Arbejdstilsynet i form af påbud,  

 idet Arbejdstilsynets hjemmel til at meddele påbud er betinget af, at  

 »forholdene væsentligt afviger fra, eller der ikke er truffet  

 bestemmelser derom i bygningsreglementet, og forholdene er sikkerheds- og  

 sundhedsmæssige uforsvarlige«, jf. bekendtgørelse om faste  

 arbejdssteders indretning § 62.
9. Forhold til anden lovgivning Det bygherreansvar, som er nævnt i arbejdsmiljølovens § 37, berøres ikke  

 af forhåndstilkendegivelserne.
Dette skyldes, at bygherreansvaret først  

 indtræder i forbindelse med byggeriets fysiske opførelse og ikke på  

 projekteringsstadiet.
Det ansvar, der i medfør af arbejdsmiljølovens § 33  

 påhviler projekterende og rådgivere, berøres heller ikke af  

 forhåndstilkendegivelserne.
 Arbejdstilsynet skal ikke i forbindelse med meddelelse af  

 forhåndstilkendegivelserne påse, at en eventuelt eksisterende  

 sikkerhedsorganisation er blevet hørt vedrørende byggeriets udformning, idet  

 dette skal påses af kommunerne i forbindelse med byggesagsbehandlingen.
Arbejdstilsynet vil dog i forbindelse med forhåndstilkendegivelserne gøre  

 opmærksom på forpligtelsen til at foretage høring af sikkerhedsorganisation,  

 jf.
Arbejdsministeriets bekendtgørelse nr. 1181 af 18. december 1992 om  

 virksomhedernes sikkerheds- og sundhedsarbejde og Arbejdsministeriets  

 bekendtgørelse nr. 1163 af 16. december 1992 om faste arbejdssteders  

 indretning.
III.
Ikrafttræden Straks.
