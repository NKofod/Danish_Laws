Bekendtgørelse om  

 deponeringsanlæg1) I medfør af § 7, stk. 1, § 35, stk. 2, § 37 b, stk. 2 og 3, § 37 c,  

 § 39 b, stk. 2, § 73, § 74, stk. 2, § 79, § 92 og § 110, stk. 3 og 4 i  

 lov om miljøbeskyttelse, jf. lovbekendtgørelse nr. 698 af 22.  

 september 1998, som ændret ved lov nr. 369 af 2. juni 1999, § 90 i lov  

 nr. 370 af 2. juni 1999, § 2 i lov nr. 447 af 31. maj 2000, lov nr. 475 af 7.  

 juni 2001 og § 1 i lov nr. 479 af 7. juni 2001, fastsættes:
Kapitel 1 Bekendtgørelsens område § 1. Bekendtgørelsen fastsætter  

 regler om listevirksomheder, der foretager deponering af affald.  

 Bekendtgørelsens regler supplerer reglerne i  

 godkendelsesbekendtgørelsen.
 Stk. 2. Medmindre andet følger af  

 bekendtgørelsen, finder den øvrige lovgivning om  

 håndtering af affald tillige anvendelse.
 § 2. Bekendtgørelsen omfatter  

 deponeringsanlæg defineret som affaldsbortskaffelsesanlæg  

 på landjorden til deponering af affald, og som er omfattet af  

 bekendtgørelse nr. 646 af 29. juni 2001 om godkendelse af  

 listevirksomhed (godkendelsesbekendtgørelsen), bilag 1, punkterne  K 1  

 b, K 3 a, K 3 b eller K 3 c.
 § 3. Bekendtgørelsen omfatter ikke  

 tilførsel af uforurenet jord til råstofgrave og tidligere  

 råstofgrave, jf. lov om forurenet jord § 52, stk. 3.
Kapitel 2 Definitioner § 4. Ved et bestående deponeringsanlæg  

 forstås i denne bekendtgørelse anlæg, der modtog affald  

 med henblik på deponering før den 1. juli 2001 og er fortsat  

 hermed, eller anlæg, der er godkendt før denne dato, uden at  

 modtagelse af affald med henblik på deponering er påbegyndt, jf.  

 lovens § 37 b, stk. 4.
 § 5.  Ved affald forstås affald som  

 defineret i § 3, stk. 1, nr. 1, i bekendtgørelse nr. 619 af 27. juni  

 2000 om affald (affaldsbekendtgørelsen).
Stk. 2. Ved deponeringsenhed forstås en  

 afgrænset og veldefineret del af et deponeringsanlæg, hvor  

 affaldstyper med ensartede udvaskningsegenskaber deponeres sammen, og hvor  

 der er etableret separat perkolatopsamlingssystem.
En enhed kan være  

 opdelt i celler.
 Stk. 3. Ved celle forstås en afgrænset og  

 veldefineret del af en deponeringsenhed, hvor der ud fra anlægs- og  

 driftstekniske forhold foretages deponering af affald.
 Stk. 4. Ved affaldskategorier forstås farligt  

 affald, inert affald og ikke-farligt affald, der kan være enten  

 mineralsk eller blandet.
Stk. 5. Ved inert affald forstås affald, der ikke undergår  

 signifikante fysiske, kemiske eller biologiske forandringer, og som har et  

 indhold af total organisk kulstof (TOC) på maksimalt 5 g per kg  

 tør prøve.
Inert affald er hverken opløseligt eller  

 brændbart eller på anden måde fysisk eller kemisk reaktivt.  

 Det er ikke bionedbrydeligt og har ingen negativ indflydelse på andet  

 materiale, det kommer i berøring med, på en sådan  

 måde, at det kan formodes at ville medføre forurening af  

 miljøet eller skade menneskers sundhed.
Affaldets samlede  

 perkolatafgivelse og indhold af forurenende stoffer og perkolatets  

 økotoksicitet skal være af ubetydeligt omfang og må  

 navnlig ikke bringe kvaliteten af overfladevand eller grundvand i fare.
Stk. 6. Ved mineralsk affald forstås affald, der  

 består af uorganisk, mineralsk materiale med et indhold af total  

 organisk kulstof (TOC) på maksimalt 30 g per kg tør  

 prøve.
Mineralsk affald må kun i begrænset omfang kunne  

 opløses i eller reagere kemisk med vand.
 Stk. 7. Ved blandet affald forstås affald, der  

 består af en blanding af organisk og uorganisk materiale, og som ikke  

 er omfattet af stk. 8.
 Stk. 8. Ved farligt affald forstås affald, som  

 defineret i § 3, stk. 1, nr. 2, i affaldsbekendtgørelsen.
 Stk. 9. Ved perkolat forstås enhver væske,  

 der siver ned gennem det deponerede affald, og som udledes fra eller er  

 indeholdt i et deponeringsanlæg.
 Stk. 10. Ved gas fra deponeringsanlæg forstås  

 alle gasser (herunder metan), der dannes i deponeret affald.
 Stk. 11. Ved flydende affald forstås affald i  

 flydende form, dog ikke slam.
 Stk. 12. Ved positivliste forstås en  

 anlægsspecifik liste over affaldstyper inden for samme affaldskategori,  

 som en deponeringsenhed er godkendt til at modtage.
Kapitel 3 Bestående deponeringsanlæg Klassificering § 6. Den, der driver et bestående  

 deponeringsanlæg, skal til brug for tilsynsmyndighedens  

 afgørelse om klassificering af de i stk. 2 omhandlede anlæg samt  

 klassificering i henhold til stk. 5 senest den 1. februar 2002 indsende  

 oplysninger til tilsynsmyndigheden om 1)	hvilke affaldstyper, der er deponeret på anlæggets  

 deponeringsenheder, jf. § 5, stk. 2, fordelt på  

  anlægskategorier, jf. § 5, stk. 4, 2)	udvaskningsegenskaber og karakteristika for de deponerede  

 affaldstyper, 3)	deponerede affaldsmængder på den enkelte  

 deponeringsenhed, og 4)	perkolatopsamling på anlægget  

 deponeringsenheder.
 Stk. 2. Godkendelsesmyndigheden skal træffe  

 afgørelse om, hvorvidt bestående deponeringsanlæg eller  

 deponeringsenheder, hvorpå der er deponeret en eller flere typer  

 farligt affald, jf. § 5, stk. 8, skal klassificeres som anlæg for  

 farligt affald i henhold til affaldskategorierne i § 5, stk. 4.
 Stk. 3. Klassificeringen efter stk. 2 skal ske på  

 baggrund af en vurdering af det på anlægget eller  

 deponeringsenheden deponerede farlige affalds egenskaber samt mængderne  

 heraf.
 Stk. 4. Afgørelsen efter stk. 2 skal meddeles de  

 pågældende anlæg inden den 1. april 2002.
 Stk. 5. Godkendelsesmyndigheden skal i forbindelse med  

 behandlingen af overgangsplaner, jf. §§ 7 og 8, foretage en klassificering af  

 samtlige deponeringsanlæg eller deponeringsenheder i henhold til  

 affaldskategorierne i § 5, stk. 4.
Overgangsplaner § 7. Den, der driver et bestående  

 deponeringsanlæg, skal til brug for tilsynsmyndighedens revurdering af  

 anlæggets vilkår senest den 16. juli 2002 indsende en  

 overgangsplan til tilsynsmyndigheden.
De nærmere oplysninger, der som  

 minimum skal være indeholdt i den indsendte overgangsplan,  

 fremgår af bilag 4.
§ 8. Tilsynsmyndigheden træffer snarest  

 muligt efter modtagelsen af overgangsplanen afgørelse i form af  

 påbud efter lovens § 41, stk. 1, om anlæggets fortsatte drift og  

 vilkårene herfor, herunder til nedlukning og efterbehandling og  

 eventuelt krav om og fristen for gennemførelsen af udbedrende  

 foranstaltninger, jf. § 19, stk. 1 og 2, bilag 3, punkt 3-12, og bilag 4.  

 Fristen for gennemførelse af udbedrende foranstaltninger og  

 efterlevelsen af den anlægsspecifikke positivliste skal  

 fastsættes til udløbet af den i lovens § 41 a, stk. 1 og 3,  

 omhandlede retsbeskyttelse, dog således, at der gives en rimelig tid  

 til, at anlægget kan indrette sin drift m.v. i overensstemmelse med  

 påbudet.
Fristen kan dog ikke fastsættes til senere end den 16.  

 juli 2009. For anlæg, der er klassificeret som anlæg for  

 deponering af farligt affald, kan fristen for overholdelse af positivlisten,  

 jf. § 19, stk. 1 og 2 ikke fastsættes til senere end den 16. juli 2004,  

 jf. dog lovens § 41 a, stk. 1 og 3.
 Stk. 2. Hvis tilsynsmyndigheden ikke på baggrund af  

 overgangsplanen finder anledning til at ændre vilkårene, bortset  

 fra vilkår om nedlukning, efterbehandling og fastsættelse af  

 positivliste, jf. stk. 1, træffer tilsynsmyndigheden selvstændig  

 afgørelse om, at revurderingen ikke medfører ændring i  

 anlæggets godkendelse bortset fra vilkår om nedlukning,  

 efterbehandling og fastsættelse af positivliste, jf. stk. 1.
 Stk. 3. Tilsynsmyndigheden skal meddele forbud mod  

 fortsat drift efter lovens § 41, stk. 2, når anlægget ikke kan  

 bringes til at opfylde kravene i bilag 3, punkt 3-11.
 Stk. 4. I tilfælde, hvor tilsynsmyndigheden  

 meddeler forbud mod fortsat drift, jf. stk. 3, skal tilsynsmyndigheden  

 samtidig meddele påbud efter lovens § 41, stk. 1, jf. lovens § 37 b,  

 stk. 1, om nedlukning og efterbehandling i overensstemmelse med de i bilag 3,  

 punkt 10-11, jf. punkt 4-8, og bilag 4 indeholdte bestemmelser, herunder at  

 anlægget skal være nedlukket den 16. juli 2009. For anlæg,  

 der er klassificeret som anlæg for deponering af farligt affald, skal  

 tilsynsmyndigheden tillige meddele påbud om positivliste, jf. stk. 1,  

 medmindre anlægget er nedlukket inden den 16. juli 2004.
 Stk. 5. Godkendelsesbekendtgørelsens § 12 om  

 forudgående offentlighed finder tilsvarende anvendelse, når  

 tilsynsmyndigheden træffer afgørelse i relation til indsendte  

 overgangsplaner for virksomheder, der er (i)-mærket, jf.  

 godkendelsesbekendtgørelsen, bilag 1.
 Stk. 6. Godkendelsesbekendtgørelsens § 19, stk. 2,  

 om annoncering af afgørelser finder tilsvarende anvendelse, når  

 tilsynsmyndigheden træffer afgørelse i relation til de indsendte  

 overgangsplaner for virksomheder, der er (i)-mærket, jf.  

 godkendelsesbekendtgørelsen, bilag 1.
Kapitel 4 Godkendelse af deponeringsanlæg Ansøgning om godkendelse § 9. Ansøgning om godkendelse af  

 deponeringsanlæg samt godkendelsespligtige ændringer og  

 udvidelser af disse skal være ledsaget af de i bilag 2 angivne  

 oplysninger, jf. tillige § 13.
Afgørelse om godkendelse § 10. Godkendelsesmyndigheden kan meddele  

 godkendelse efter lovens § 33, stk. 1, hvis den finder det  

 godtgjort, 1)	at deponeringsanlægget opfylder alle relevante krav i denne  

 bekendtgørelse, herunder bilag 3, 2)	at kravene i bekendtgørelse om uddannelse af driftsledere og  

 personale beskæftiget på deponeringsanlæg er iagttaget, 3)	at deponeringsanlægget vil blive drevet således, at der  

 træffes de nødvendige foranstaltninger til forebyggelse af  

 ulykker og begrænsning af følgerne af sådanne ulykker,  

 og 4)	at der bliver stillet sikkerhed i henhold til kapitel 5 i denne  

 bekendtgørelse, inden affaldsdeponeringen påbegyndes.
 Stk. 2. En godkendelse skal indeholde en klassificering  

 af deponeringsanlægget eller deponeringsenhederne i henhold til  

 affaldskategorierne i § 5, stk. 4 samt vilkår fastsat i  

 overensstemmelse med bilag 3 og § 19.
 Stk. 3. En godkendelse skal oplyse om, at overdragelse af  

 deponeringsanlæg, omfattet af lovens § 50, stk. 1, kun må ske til  

 en offentlig myndighed, så længe efterbehandlingen af  

 anlægget ikke er helt afsluttet, jf. § 23.
Kapitel 5 Fastsættelse af vilkår om  

 sikkerhedsstillelse § 11. Godkendelsesmyndigheden skal fastsætte  

 vilkår om sikkerhedsstillelse  i forbindelse med godkendelse af  

 deponeringsanlæg samt godkendelsespligtige ændringer og  

 udvidelser af disse.
Stk. 2. Sikkerhedsstillelsens størrelse  

 fastsættes på grundlag af et skøn over de samlede udgifter  

 til opfyldelse af godkendelsens vilkår om nedlukning og  

 efterbehandling.
I skønnet indgår 1)	godkendte affaldsmængder og affaldskategorier, 2)	skønnede udgifter til nedlukning, jf. bilag 3, punkt 10, og  

 bilag 5, punkt A, 3)	skønnede årlige udgifter til efterbehandling, herunder  

 til grundvandsmonitering, perkolatmonitering og evt. andre moniteringskrav,  

 samt til opsamling, transport og behandling af perkolat, jf. bilag 3, punkt.  

 4, 8 og 9 samt bilag 5, punkt B, og 4)	foreløbig fastsættelse af efterbehandlingsperiodens  

 varighed, der som udgangspunkt fastsættes til 30 år, medmindre  

 godkendelsesmyndigheden vurderer, at affaldets egenskaber begrunder en anden  

 varighed.
 Stk. 3. De enkelte delelementer, som indgår i  

 grundlaget for fastlæggelsen af sikkerhedsstillelsens størrelse,  

 jf. bilag 5, punkt A og B, skal fremgå af afgørelsen.  

 Sikkerhedsstillelsen pristalsreguleres i overensstemmelse med  

 entreprisereguleringsindekset for jordarbejder m.v.
 Stk. 4. Hvis det af godkendelsesvilkårene  

 fremgår, at nedlukning og efterbehandling skal iværksættes  

 i takt med, at deponeringen ophører i de enkelte deponeringsenheder  

 eller celler, og at deponering af affald i nye enheder eller celler ikke  

 må påbegyndes, førend der er truffet ny afgørelse  

 om sikkerhedsstillelse for sådanne nye enheder eller celler, kan  

 sikkerhedsstillelsen beregnes på grundlag af udgifterne til nedlukning  

 og efterbehandling af hver enkelt enhed eller celle.
 Stk. 5. Hvis de fastsatte vilkår om nedlukning  

 på et anlæg, der er placeret i en råstofgrav, helt eller  

 delvist svarer til efterbehandlingsvilkår, der med krav om  

 sikkerhedsstillelse er fastsat efter råstoflovens § 10, skal kravet om  

 sikkerhed efter stk. 2 nedsættes tilsvarende.
 § 12. Sikkerhedsstillelsen efter § 11 skal  

 fastsættes som et grundbeløb pr. ton affald som minimum  

 differentieret efter affaldskategori, der deponeres, og således at  

 sikkerhedsstillelsen kvartalsvis opbygges i takt med, at der er deponeret  

 affald på anlægget.
 Stk. 2. Grundbeløbet pristalsreguleres i  

 overensstemmelse med entreprisereguleringsindekset for jordarbejder m.v.
 § 13. I ansøgningen, jf. § 9, skal  

 godkendelsesmyndigheden forelægges den ønskede form for  

 sikkerhedsstillelse til godkendelse.
Stk. 2. Som sikkerhedsstillelse skal  

 godkendelsesmyndigheden godkende 1)	bankgaranti stillet af et pengeinstitut, 2)	kautionsforsikringspolice, eller 3)	deponering af kontanter på konto i pengeinstitut.
 Stk. 3. For deponeringsanlæg, der ejes og drives af  

 kommuner, herunder kommunale fællesskaber, skal godkendelsesmyndigheden  

 endvidere godkende, at kommunen eller de deltagende kommuner i  

 fællesskabet selv stiller garanti over for godkendelsesmyndigheden  

 på anfordringsvilkår.
Stk. 4. Godkendelsesmyndigheden kan godkende anden  

 betryggende sikkerhedsstillelse end nævnt i stk. 2 og 3, herunder  

 deponering af andre værdier end kontanter, f.eks. værdipapirer og  

 stillelse af pant, f.eks. i fast ejendom.
Godkendelsesmyndigheden kan  

 fastsætte vilkår ved godkendelsen af sikkerhedsstillelsen.
 Stk. 5. Godkendelsesmyndigheden skal endvidere  

 påse, at den stillede sikkerhed bliver beskyttet i forhold til andre  

 eventuelle kreditorer, inden affaldsdeponeringen påbegyndes.
 § 14. Godkendelsesmyndigheden skal fastsætte  

 som vilkår, at virksomheden mindst en gang årligt skal indsende  

 dokumentation for den stillede sikkerhed.
 § 15. Tilsynsmyndigheden skal fastsætte  

 vilkår om sikkerhedsstillelse for bestående anlæg samtidig  

 med tilsynsmyndighedens revurdering på grundlag af den indsendte  

 overgangsplan, jf. 8.
 Stk. 2. Bestemmelserne i §§ 11-14 finder tilsvarende  

 anvendelse for bestående anlæg, dog med følgende  

 ændringer:
1)	grundbeløbet pr. ton affald, jf. § 12, stk. 1, skal  

 fastsættes i forhold til et skøn over de samlede udgifter til  

 nedlukning og efterbehandling.
Grundbeløbet skal fastsættes pr.  

 ton for den resterende kapacitet, og 2)	der skal fastsættes en frist på 3 måneder for  

 etablering af sikkerhedsstillelsen samt for indsendelse af dokumentation  

 herfor.
 Stk. 3. Der skal dog ikke stilles krav om sikkerhed for  

 bestående anlæg, hvis anlægget ifølge oplysningerne  

 i overgangsplanen eller som følge af forbud, jf. § 8, stk. 3, ikke  

 skal eller kan drives videre efter den 15. juli 2009.
§ 16. Indtil 1 år før  

 affaldsmodtagelsen påregnes at ophøre, skal tilsynsmyndigheden  

 træffe afgørelse om op- eller nedregulering af  

 sikkerhedsstillelsens størrelse, hvis 1)	grundlaget for beregning af sikkerhedsstillelsens størrelse  

 ændres væsentligt, eksempelvis som følge af  

 prisudviklingen eller fastsættelse af ændrede vilkår om  

 nedlukning og efterbehandling, eller 2)	tilsynsmyndigheden foretager en selvhjælpshandling efter  

 reglerne i lovens §§ 69 og 70 i den del af driftsperioden, hvor der sker  

 deponering af affald, for de forpligtelser, der er dækket af  

 sikkerhedsstillelsen.
 Stk. 2. Tilsynsmyndigheden skal endvidere træffe  

 afgørelse om nedsættelse af sikkerhedsstillelsens  

 størrelse efter ophør af driften, hvis der under betingelserne  

 nævnt i stk. 1, nr. 1, er grundlag for en væsentlig  

 nedsættelse.
 Stk. 3. Bestemmelserne i § 11, stk. 3 og § 12, stk. 2,  

 finder tilsvarende anvendelse ved regulering af sikkerhedsstillelsens  

 størrelse.
 § 17. Når nedlukning i overensstemmelse med  

 vilkårene er gennemført, skal tilsynsmyndigheden træffe  

 afgørelse om, at sikkerhedsstillelsen kan nedsættes med den  

 andel, der er fastsat til dækning af disse udgifter, jf. § 11, stk. 2,  

 nr. 2, og stk. 4.
 Stk. 2. Tilsynsmyndigheden skal herefter en gang  

 halvårligt træffe afgørelse om nedsættelse af den  

 del af sikkerhedsstillelsen, der er fastsat til dækning af  

 efterbehandlingsudgifterne i perioden, jf. § 11, stk. 2, nr. 3, og stk. 4,  

 når efterbehandlingen i den pågældende periode er  

 udført.
 § 18. Ved overdragelse af et anlæg for  

 deponering af affald, før efterbehandlingen er afsluttet, skal  

 erhververen stille samme sikkerhed, som overdrageren var forpligtet til at  

 stille, herunder for allerede deponeret affald.
 Stk. 2. Tilsynsmyndigheden kan først træffe  

 afgørelse om frigivelse af den oprindeligt stillede sikkerhed,  

 når ny sikkerhed efter stk. 1 er stillet.
Kapitel 6 Drift § 19. Affaldsdeponering skal foregå i  

 overensstemmelse med en anlægsspecifik positivliste, jf. bilag 1.  

 Positivlisten skal opdeles i forhold til hver enkelt  

 deponeringskategori.
 Stk. 2. Positivlisten fastsættes som vilkår i  

 godkendelsen eller i et påbud efter lovens § 41, stk. 1.
§ 20. Ved enhver modtagelse af affald skal  

 deponeringsanlægget føre kontrol med 1)	at den fornødne dokumentation, jf. §§ 49 a og 49 b i  

 affaldsbekendtgørelsen, foreligger, 2)	at affaldet må deponeres på anlægget, og 3)	at affald, der aflæsses på en deponeringsenhed eller  

 celle er i overensstemmelse med de typer af affald, der må deponeres  

 på den pågældende enhed eller celle.
 Stk. 2. Ved enhver modtagelse af affald skal  

 anlægget foretage en registrering af det deponerede affald med  

 angivelse af mængde, karakteristika og oprindelse, leveringsdato,  

 producent, og for farligt affald skal også den nøjagtige  

 placering på deponeringsenheden registreres.
Stk. 3. Ved enhver modtagelse af affald skal der ske en  

 visuel inspektion af affaldet ved indgangen til anlægget og på  

 deponeringsstedet.
Ved begrundet mistanke om uoverensstemmelse mellem  

 affaldet og dokumentationen skal der ske en yderligere kontrol af, om  

 affaldet er i overensstemmelse med dokumentationen.
 Stk. 4. Deponeringsanlægget underretter senest den  

 følgende hverdag efter en afvisning af affald, anlæggets  

 tilsynsmyndighed, affaldsproducenten og affaldsproducentens eller  

 affaldstransportørens hjemkommune om afvisningen og årsagen  

 hertil.
 Stk. 5. Der skal af deponeringsanlægget udstedes en  

 skriftlig kvittering for modtagelse af hvert læs affald, der modtages  

 til deponering på deponeringsanlægget.
 Stk. 6. Bestemmelserne i stk. 1 samt stk. 3-5, finder  

 ikke anvendelse på deponeringsanlæg, hvorpå der alene  

 deponeres affald fra én affaldsproducent.
 Stk. 7. Godkendelsesmyndigheden eller tilsynsmyndigheden  

 skal stille krav om skærpet kontrol, i overensstemmelse med bilag 3,  

 punkt 3, og bilag 4, punkt 1.
§ 21. Et deponeringsanlæg i drift skal til  

 enhver tid sikres således, at der ikke er fri adgang til  

 anlægget.
Uden for anlæggets åbningstid skal anlægget  

 være aflåst.
 Stk. 2. Deponeringsanlæggets driftsleder skal som  

 hovedregel være fysisk tilstede i anlæggets åbningstid.
Nedlukning og efterbehandling § 22. Når en deponeringsenhed ønskes  

 nedlukket, skal den, der driver deponeringsanlægget, sende oplysning  

 herom til tilsynsmyndigheden, medmindre tilsynsmyndigheden har meddelt  

 påbud om nedlukning og efterbehandling af enheden efter lovens § 41,  

 stk. 1.
 Stk. 2. En deponeringsenhed kan først  

 påbegyndes nedlukket, når tilsynsmyndigheden har meddelt  

 godkendelse af, at nedlukningen påbegyndes.
 Stk. 3. En deponeringsenhed er først endeligt  

 nedlukket, når tilsynsmyndigheden har meddelt sin godkendelse af  

 nedlukningen, jf. § 27.
 § 23. Tilsynsmyndigheden skal træffe  

 afgørelse om, hvornår efterbehandlingen af enheden eller  

 anlægget kan anses for afsluttet.
Analyser og indberetninger § 24. Analyser, der gennemføres som led i  

 grundvandsmoniteringen og i de øvrige kontrol- og  

 overvågningsprocedurer, skal udføres af akkrediterede  

 laboratorier eller laboratorier godkendt af tilsynsmyndigheden.
Hvis  

 ikke-akkrediterede laboratorier godkendes, skal tilsynsmyndigheden  

 fastsætte vilkår om, at kvalitetskontrollen af analyserne skal  

 varetages af akkrediterede laboratorier.
 § 25. Deponeringsanlægget skal en gang  

 årligt aflægge en rapport til tilsynsmyndigheden i  

 overensstemmelse med kravene i bilag 3, punkt 12.
 Stk. 2. Årsrapporten skal indsendes til  

 tilsynsmyndigheden senest den 1. marts i det efterfølgende  

 kalenderår.
Kapitel 7 Administrative bestemmelser, tilsyn og klage § 26. Tilsynsmyndigheden skal, inden deponeringen  

 af affald påbegyndes, foretage et tilsyn på anlægget til  

 sikring af, at anlægget opfylder de relevante vilkår i  

 godkendelsen.
 § 27. Tilsynsmyndigheden skal efter et  

 deponeringsanlægs nedlukning foretage et tilsyn på  

 anlægget, hvor overholdelsen af vilkårene for nedlukningen  

 påses.
 § 28. Afgørelser om klassificering efter §  

 6, stk. 2, kan ikke påklages.
Kapitel 8 Straffebestemmelser § 29. Medmindre højere straf er forskyldt  

 efter anden lovgivning, straffes med bøde den, der 1)	undlader at indsende oplysninger efter § 6, stk. 1 eller  

 overgangsplan efter § 7, 2)	undlader at efterkomme en afgørelse om at stille sikkerhed,  

 jf. § 11, stk. 1, § 15, stk. 1 og § 16, stk. 1, 3)	undlader at føre kontrol efter § 20, stk. 1, 4)	undlader at foretage registrering efter § 20, stk. 2, 5)	undlader at foretage visuel inspektion efter § 20, stk. 3, 6)	undlader at foretage underretning efter § 20, stk. 4, 7)	undlader at udstede skriftlig kvittering efter § 20, stk. 5, 8)	driver anlægget i strid med § 21, 9)	påbegynder nedlukning i strid med § 22, stk. 2, 10)	afslutter efterbehandlingen i strid med § 23, 11)	undlader at benytte akkrediterede laboratorier efter § 24, 12)	undlader at aflægge rapport efter § 25.
Stk. 2. Straffen kan stige til fængsel i indtil 2  

 år, hvis overtrædelsen er begået forsætligt eller ved  

 grov uagtsomhed, og hvis der ved overtrædelsen er 1) voldt skade på miljøet eller fremkaldt fare herfor,  

 eller 2) opnået eller tilsigtet en økonomisk fordel for den  

 pågældende selv eller andre, herunder ved besparelser.
 Stk. 3. Der kan pålægges selskaber m.v.  

 (juridiske personer) strafansvar efter reglerne i straffelovens 5.  

 kapitel.
Kapitel 9 Overgangs- og ikrafttrædelsesbestemmelser § 30. Bekendtgørelsen træder i kraft  

 den 16. juli 2001.
 Stk. 2. § 19 finder først anvendelse for  

 bestående deponeringsanlæg, når fristen for overholdelse af  

 positivlisten fastsat i medfør af § 8 er udløbet.
 Stk. 3. §§ 20 og 21 finder først anvendelse for  

 bestående anlæg fra den 16. juli 2002.
 Stk. 4. § 25 finder første gang anvendelse for  

 kalenderåret 2002. Indtil fristen i afgørelser efter § 8 er  

 udløbet, skal der dog kun indrapporteres i overensstemmelse med  

 gældende vilkår.
 § 31. Verserende sager om godkendelse af  

 deponeringsanlæg i medfør af lovens kapitel 5, som ikke er  

 færdigbehandlet i 1. instans den 16. juli 2001, færdigbehandles  

 efter reglerne i denne bekendtgørelse.
 Stk. 2. Verserende klagesager om afgørelser, som  

 er truffet før den 1. juli 2001, færdigbehandles efter reglerne  

 i denne bekendtgørelse.
Miljø- og Energiministeriet, den 29. juni  

 2001 Svend Auken /Helge Andreasen Bilag 1 Udarbejdelse af anlægsspecifikke positivlister 1. Positivlister Affald til deponering skal baseres på en positivliste for hver  

 enkelt deponeringsanlæg udarbejdet ud fra kendskabet til affaldets  

 oprindelse, sammensætning og egenskaber, herunder de stabiliserende  

 processer i affaldet.
 En forudsætning for at kunne blive optaget på en positivliste  

 er, at den pågældende affaldstype kan anvises til deponering.
En positivliste skal være specifik for hver af følgende 4  

 kategorier af enheder på deponeringsanlægget - enheder for inert affald - enheder for mineralsk affald - enheder for blandet affald - enheder for farligt affald.
 En affaldstype, der optages på positivlister for et  

 deponeringsanlægs enheder for inert, mineralsk og farligt affald skal  

 være defineret via EAK-kode, jf. bilag 2 (Listen over affald) i  

 affaldsbekendtgørelsen.
 Optagelse af en affaldstype på en positivliste for en enhed for  

 blandet affald skal være defineret således, at betegnelsen for en  

 konkret affaldstype beskriver dennes historiske oprindelse eller  

 affaldstypens hovedindhold.
 Optagelse af en affaldstype på et deponeringsanlægs  

 positivliste sker på grundlag af vurderinger om affaldets forventede  

 kort- og langsigtede opførsel i relation til den  

 pågældende affaldskategori.
Nedenstående retningslinier skal anvendes ved udarbejdelse af  

 anlægsspecifikke positivlister.
Retningslinierne gælder for  

 såvel deponeringsanlæg som deponeringsenheder.  

 Opmærksomheden rettes mod, at de opstillede lister over affaldstyper,  

 som er kategoriseret som inert affald, henholdsvis mineralsk affald, jf.  

 tabel 1 og 2, er at betragte som bruttolister.
Der er således ikke  

 taget højde for, at flere af de anførte affaldstyper ikke  

 normalt anvises til deponering, da de pågældende affaldstyper  

 føres til genanvendelse.
2. Deponeringsanlæg for inert affald På positivlister for deponeringsanlæg for inert affald  

 må kun deponeres affald, der kan anvises til deponering, og som  

 efterlever definitionen af inert affald, jf. § 5, stk. 5.
 Der må kun modtages læs, der indeholder netop én af de  

 affaldstyper, der er optaget på en positivliste for det  

 pågældende deponeringsanlæg for inert affald.
 Farligt affald kan ikke optages på en positivliste for inert  

 affald.
For de i tabel 1 anførte affaldstyper vil udvaskningen af  

 forurenende stoffer typisk være på samme niveau, som den  

 gennemsnitlige udvaskning af stoffer fra uforurenet (ren) jord.
Hvad  

 angår tilladte koncentrationer af forurenende stoffer i uforurenet jord  

 henvises til bilag 4, tabel 1, kategori 1 i bekendtgørelse nr. 655 af  

 27. juni 2000 om genanvendelse af restprodukter og jord til bygge- og  

 anlægsarbejder.
 Tabel 1: Liste over affaldstyper, der kategoriseres som inert affald, hvis  

 de opfylder kriterierne i afsnit 2.1.
EAK-kode Beskrivelse Bemærkninger Affald fra fremstilling af glas og glasprodukter samt  

 glas- og mineraluld 10 11 02 00 Affaldsglas 10 11 03 00 Affaldsglasbaserede fibermaterialer Beton, mursten, tegl, keramik og gipsbaserede  

 materialer 17 01 01 00 Beton 17 01 02 00 Mursten 17 01 03 00 Tegl og keramik Jord og klapmaterialer 17 05 01 00 Jord og sten Separat indsamlede fraktioner 20 01 02 00 Glas Have- og parkaffald(inklusiv affald fra  

 kirkegårde) 20 02 02 00 Jord og sten 2.1 Kriterier En forudsætning for, at en affaldstype kan optages på en  

 positivliste for et deponeringsanlæg for inert affald er, at affaldet  

 opfylder kravene til følgende egenskaber:
- Indhold af organisk stof - Indhold af uorganiske sporelementer - Indhold af udvaskelige uorganiske komponenter.
Indhold af organisk stof En affaldstype kan kun optages på en positivliste for inert  

 affald, hvis affaldets indhold af total organisk kulstof (TOC) ikke  

 overstiger 5,0 g C pr. kg tør prøve.
 Som testmetode bruges prEN 13137, august 1999. Når den endelige  

 udgave af testmetoden (EN 13137) foreligger, skal denne anvendes.
Grænseværdien gælder for den del af den oxiderbare  

 kulstofmængde, der ikke er elementært kulstof.
I tilfælde  

 med væsentlig indhold af elementært kulstof skal der foretages en  

 individuel vurdering baseret på mere detaljerede analyser af  

 kulstoffets karakter.
Desuden skal affaldestypen analyseres for relevante, specifikke organiske  

 stoffer, som kan give anledning til overskridelser af jordkvalitetskriterier  

 og grundvandskvalitetskriterier, jf. tabel 6.1 og tabel 6.4 i  

 Miljøstyrelsens vejledning nr. 6/1998 om "Oprydning på  

 forurenende lokaliteter". Analysen kan foretages ved hjælp af en  

 passende screeningsmetode.
Hvis en affaldstypes indhold af de specifikke  

 organiske stoffer overskrider de nævnte kriterier, kan affaldstypen  

 ikke optages på en positivliste for inert affald.
Indhold af uorganiske sporelementer En betingelse for optagelse af en affaldstype på en positivliste  

 for et deponeringsanlæg for inert affald er, at affaldets indhold af  

 sporelementer ikke overskrider følgende grænseværdier  

 (jordkvalitetskriterier):
mg/kg TS Arsen	  20 Bly	  40 Kadmium	    0,50 Kobber	500 Krom, total	500 Krom, udvaskeligt (Cr VI)	  20 Kviksølv	    1 Nikkel	  30 Zink	500 Bestemmelse af affaldets indhold af sporelementer kan foretages ved AAS  

 (Atomadsorption), ICP (Induktiv-koblet-plasma-atomemissionsspektrometri)  

 eller ved en tilsvarende egnet metode efter oplukning af prøven i  

 henhold til DS 259. Inden oplukningen af prøven skal 95% af  

 prøvens indhold have en størrelse på < 0,125 µm.
 Såfremt der er mistanke om, at en affaldstype indeholder andre  

 potentielt skadelige sporelementer end de ovenfor anførte, skal der  

 endvidere foretages prøveudtagning og analyse af disse.
 Inden en affaldstype med indhold af andre potentielt skadelige  

 sporelementer kan optages på en positivliste for inert affald skal  

 analyseresultaterne underkastes en individuel vurdering af  

 godkendelsesmyndigheden.
Indhold af udvaskelige uorganiske komponenter En affaldstype kan kun optages på en positivliste for et  

 deponeringsanlæg for inert affald, hvis affaldets indhold af  

 specificerede salte og sporelementer, som kan udvaskes ved en  

 batchudvaskningstest ved et L/S-forhold på 2 l/kg, ikke overskrider  

 følgende grænseværdier:
mg/l Klorid	   150 Sulfat	   250 Natrium	   100 Arsen	       0,008 Barium	       0,3 Bly	       0,01 Kadmium	       0,002 Kobber	       0,045 Krom, total	       0,01 Mangan	       0,15 Nikkel	       0,01 Zink	       0,1 Bestemmelse af affaldets indhold af specificerede salte og sporelementer  

 skal foretages efter metoden beskrevet i EN 12457-2. Indtil denne metode er  

 publiceret, skal testmetoden prEN 12457-3 fra juni 1998 (første trin,  

 L/S = 2) anvendes efter de retningslinier, der er beskrevet i  

 bekendtgørelsen om genanvendelse af restprodukter og jord til bygge-  

 og anlægsformål.
 Hvis der er mistanke om, at en affaldstype indeholder andre potentielt  

 udvaskelige og skadelige sporelementer eller salte end de ovenfor  

 anførte, skal der foretages prøveudtagning og analyse af  

 disse.
 Inden en affaldstype med indhold af andre potentielt udvaskelige og  

 skadelige sporelementer eller salte kan optages på en positivliste for  

 inert affald skal analyseresultaterne underkastes en individuel vurdering af  

 godkendelsesmyndigheden.
3. Deponeringsanlæg for mineralsk affald På deponeringsanlæg for mineralsk affald må kun  

 deponeres ikke-farligt affald, der kan anvises til deponering, og som  

 efterlever definitionen af mineralsk affald, jf. § 5, stk. 6.
Der må kun modtages læs, der indeholder netop én  

 affaldstype eller læs med få affaldstyper (dvs. 2-3) af de  

 affaldstyper, der er optaget på positivlisten.
For de affaldstyper, der  

 er markeret med fed i tabel 2, foreligger der relevant  

 dokumentation/datagrundlag for, at affaldstyperne efterlever definitionen af  

 mineralsk affald.
 Uanset om en affaldstype er markeret med fed eller ej, kan  

 godkendelsesmyndigheden kræve efterprøvning af, om affaldet er i  

 overensstemmelse med forudsætningerne for, at den  

 pågældende affaldstype er optaget på positivlisten, jf.  

 §19.
 De øvrige affaldstyper (med almindelig skrift) har karakter af at  

 være mineralsk affald, men der foreligger ikke tilstrækkelig  

 dokumentation/datagrundlag herfor.
Tabel 2: Liste over affaldstyper, der kategoriseres som mineralsk  

 affald (markeret med "fed") henholdsvis affaldstyper, hvor supplerende  

 dokumentation er påkrævet (almindelig skrift) EAK-kode Beskrivelse Bemærkninger Affald fra sukkerfremstilling 02 04 01 00 Jord fra rengøring og vask af roer Kun ved brug af vand fra vandværk Affaldssalte og opløsninger heraf (med undtagelse af 06 04  

 02) 06 03 01 00 Karbonater Affald fra produktion af silicium og siliciumderivater 06 08 00 Affald fra produktion af silicium og siliciumderivater Affald fra kraftværker og andre forbrændingsanlæg  

 (med undtagelse af 19 00 00) 10 01 01 00 Bundaske 10 01 02 00 Flyveaske stammende fra kul 10 01 03 00 Flyveaske stammende fra tørv 10 01 12 00 Brugte foringer og ildfaste materialer 10 01 98 00 Flyveaske stammende fra træ og energiafgrøder.
Affald fra jern- og stålindustrien 10 02 01 00 Affald fra slaggebehandling 10 02 02 00 Ubehandlet slagge 10 02 06 00 Brugte foringer og ildfaste materialer Affald fra termisk baserede aluminiumsværker 10 03 02 00 Anode-affald 10 03 05 00 Aluminiumoxidstøv 10 03 11 00 Støv fra røggasrensning 10 03 12 00 Andet partikelformet materiale og støv (herunder fra  

 kuglemøller) 10 03 13 00 Fast affald fra røggasrensning Affald fra termisk baserede blyværker 10 04 08 00 Brugte foringer og ildfaste materialer Affald fra termisk baserede zinkværker 10 05 07 00 Brugte foringer og ildfaste materialer Affald fra termisk baserede kobberværker 10 06 01 00 Slagge (1. og 2. smeltning) 10 06 02 00 Slagge og afskummet materiale (1. og 2. smeltning) 10 06 04 00 Andet partikelformet materiale og støv 10 06 08 00 Brugte foringer og ildfaste materialer Affald fra termisk baserede sølv-, guld- og  

 platinværker 10 07 01 00 Slagge (1. og 2. smeltning) 10 07 02 00 Slagge og afskummet materiale (1. og 2. smeltning) 10 07 03 00 Fast affald fra røggasrensning 10 07 04 00 Andet partikelformet materiale og støv 10 07 06 00 Brugte foringer og ildfaste materialer Affald fra andre termisk baserede ikke-jernmetalværker 10 08 01 00 Slagge (1. og 2. smeltning) 10 08 02 00 Slagge og afskummet materiale (1. og 2. smeltning) 10 08 03 00 Støv fra røggasrensning 10 08 04 00 Andet partikelformet materiale 10 08 05 00 Fast affald fra røggasrensning 10 08 07 00 Brugte foringer og ildfast materiale Affald fra jernstøberier 10 09 03 00 Ovnslagge Affald fra metalstøberier 10 10 03 00 Ovnslagge Affald fra fremstilling af glas og glasprodukter samt glas- og  

 mineraluld 10 11 01 00 Affald af råvareblandinger før termisk behandling 10 11 05 00 Andet partikelformet materiale og støv 10 11 06 00 Fast affald fra røggasrensning 10 11 08 00 Brugte foringer og ildfaste materialer Affald fra fremstilling af keramik, mursten, tegl og  

 byggematerialer 10 12 02 00 Støv fra røggasrensning 10 12 03 00 Andet partikelformet materiale og støv 10 12 04 00 Fast affald fra røggasrensning 10 12 06 00 Kasserede forme 10 12 07 00 Brugte foringer og ildfast materiale Affald fra fremstilling af cement, kalk og mørtel og produkter  

 baseret herpå 10 13 04 00 Affald fra brænding og læskning af kalk 10 13 06 00 Andet partikelformet materiale og støv 10 13 08 00 Brugte foringer og ildfaste materialer Affald fra formning og tildannelse (smedning, svejsning, presning,  

 trækning, drejning, boring, skæring, savning og filning) 12 01 01 00 Filspåner og drejespåner af jern 12 01 02 00 Andre jernpartikler 12 01 03 00 Filspåner, drejespåner af ikke-jernmetal 12 01 04 00 Andre ikke-jernmetalpartikler 12 01 13 00 Affald fra svejsning Emballager 15 01 04 00 Metal Beton, mursten, keramik, og gipsbaserede materialer 17 01 04 00 Gipsbaserede byggematerialer 17 01 05 00 Asbestbaserede byggematerialer Træ, glas og plast 17 02 02 00 Glas Isolationsmaterialer 17 06 02 00 Andre isoleringsmaterialer Affald fra affaldsbehandlingsanlæg, centrale  

 spildevandsrensningsanlæg samt vandforsyningsanlæg 19 01 01 00 Slagge 19 01 02 00 Jernholdigt materiale fjernet fra slagge 19 01 03 00 Flyveaske fra biobrændsler Forglasset affald og affald fra forglasning 19 04 01 00 Forglasset affald En forudsætning for, at der kan optages andre affaldstyper (end de i  

 tabel 2 med fed anførte) på en positivliste for mineralsk  

 affald er, at godkendelsesmyndigheden har modtaget dokumentation for, at den  

 pågældende affaldstype er blevet analyseret (og efterlever  

 betegnelsen mineralsk affald) i henhold til nedenstående kriterier.
3.1 Kriterier En affaldstype kan kun optages på en positivliste for et  

 deponeringsanlæg for mineralsk affald, hvis affaldet opfylder  

 følgende krav om indhold af organisk stof:
 En affaldstype kan kun optages på en positivliste for mineralsk  

 affald, hvis affaldets indhold af total organisk kulstof (TOC) ikke  

 overstiger 30 g C pr. kg tør prøve.
 Som testmetode bruges prEN 13137, august 1999. Når den endelige  

 udgave af testmetoden (EN 13137) foreligger, skal denne anvendes.
Grænseværdien gælder for den del af den oxiderbare  

 kulstofmængde, der ikke er elementært kulstof.
I tilfælde  

 med væsentlig indhold af elementært kulstof skal der foretages en  

 individuel vurdering baseret på mere detaljerede analyser af  

 kulstoffets karakter.
 Overstiges grænseværdien på 30 g C pr. kg. tør  

 prøve, skal affaldet deponeres på et anlæg for blandet  

 affald, medmindre TOC-indholdet er så højt, at affaldet opfylder  

 kriterierne for farligt affald, jf. punkt 5.
 Hvis der foreligger oplysninger eller er mistanke om, at en affaldstype  

 indeholder skadelige sporelementer eller organiske stoffer, der kan  

 medføre, at affaldet skal klassificeres som farligt affald, skal der  

 foretages prøveudtagning og analyse af disse.
 Er der tale om farligt affald, må dette ikke deponeres på et  

 deponeringsanlæg eller en deponeringsenhed for mineralsk affald.
4. Deponeringsanlæg for blandet affald På deponeringsanlæg for blandet affald må kun deponeres  

 affald, der kan anvises til deponering, og som efterlever definitionen af  

 blandet affald, jf. § 5, stk. 7.
Definitionen indebærer, at der må deponeres alle affaldstyper,  

 der ikke er omfattet af definitionen for farligt affald, jf. punkt 5.  

 Affaldstyper, som er deponeringsegnet, og som er karakteriseret som  

 henholdsvis inert og mineralsk affald skal udsorteres med henblik på  

 deponering på deponeringsenheder for inert eller mineralsk affald.
Hvis  

 kildesortering ikke har været muligt, og  det ud fra en ressource- og  

 omkostningsmæssig betragtning ikke vurderes hensigtsmæssigt at  

 foretage sortering af et læs med blandet affald indeholdende inert  

 og/eller mineralsk affald, kan det pågældende læs affald  

 deponeres på et deponeringsanlæg for blandet affald.
 Optagelse af affaldstyper på en positivliste for blandet affald  

 må kun ske, såfremt de pågældende affaldstyper ikke  

 kan deponeres på deponeringsanlæg for inert eller mineralsk  

 affald.
 Endvidere kan optagelse af en affaldstype på en positivliste for  

 blandet affald være underkastet en individuel vurdering af  

 godkendelsesmyndigheden.
5. Deponeringsanlæg for farligt affald På deponeringsanlæg for farligt affald må kun deponeres  

 affald, som efterlever definitionen af farligt affald, jf. § 5, stk. 8, og  

 som kan anvises til deponering.
Af "Listen over affald" (bilag 2 i  

 affaldsbekendtgørelsen) fremgår det, at affald, som er  

 opført på listen og markeret med fed skrift, betegnes som  

 farligt affald.
Dog skal det vurderes, uanset om affaldet er markeret med  

fed skrift eller ej, om affaldet skal klassificeres som farligt affald  

 i forhold til de kriterier der er givet i bilag 3 og 4 i  

 affaldsbekendtgørelsen.
Bilag 2 Supplerende oplysninger ved ansøgning om godkendelse  

 af alle kategorier af deponeringsanlæg samt godkendelsespligtige  

 ændringer og udvidelser 1. Oplysninger om deponeringsanlæggets placering -	afstanden fra deponeringsanlæggets afgrænsning til  

 boligområder og rekreative områder, vandveje, vandområder  

 herunder kystnære vandområder og andre landbrugs- og  

 byområder.
 -	risikoen for oversvømmelse, sætning eller jordskred  

 på anlægget.
 -	observerede overjordiske anlæg og kulturhistoriske  

 monumenter.
 -	vurdering af kendte jord- og grundvandsforureninger opstrøms  

 lokaliteten.
 -	de samlede natur-, miljø- og planlægningsmæssige  

 overvejelser, der ligger til grund for den valgte placering.
2. Oplysninger til brug for klassificering og positivlister -	hvilke affaldskategorier anlægget ønskes godkendelse  

 til.
 -	forslag til hvilke affaldstyper (inkl. relevant dokumentation, jf.  

 bilag 1), der ønskes optaget på anlæggets positivliste,  

 fordelt på de enkelte affaldskategorier.
3. Oplysninger om sikkerhedsstillelse -	hvilken sikkerhedsstillelsesperiode, der er lagt til grund for  

 beregningen af sikkerhedstillelsesbeløbet per ton affald for hver af  

 de affaldskategorier, som anlægget ansøger om godkendelse til,  

 herunder begrundelse for en eventuel fravigelse af den 30-årige  

 periode, jf. § 11, stk. 2, nr. 4.
 -	et forslag til størrelse af sikkerhedsstillelsesbeløb  

 per deponeret ton affald fordelt på de affaldskategorier, som  

 anlægget ansøger om godkendelse til.
 -	hvilken form for sikkerhedsstillelse, som det pågældende  

 anlæg ønsker at anvende, jf. § 13.
 -	prognoser over den forventede årlige fordeling af deponeret  

 affald på anlægget fordelt på affaldskategorier i hele  

 anlægget driftsperiode.
 -	detaljeret oversigt over nedlukningsomkostninger fordelt på  

 enkeltposter, jf. bilag 5, punkt A,  herunder hvornår omkostningerne  

 forventes at forfalde.
 -	detaljeret oversigt over efterbehandlingsomkostninger, fordelt  

 på enkeltposter, jf. bilag 5, punkt B for hvert år i hele  

 efterbehandlingsperioden.
 -	den procentvise fordeling af såvel nedlukningsomkostninger som  

 efterbehandlingsomkostninger på de affaldskategorier, som  

 anlægget ansøger om at kunne modtage.
4. Oplysninger om uddannelse -	angivelse af hvordan det sikres, at såvel driftsledelse som  

 personale opnår beviser for deres faglige og tekniske færdigheder  

 inden for de fastsatte tidsfrister, jf. bekendtgørelse om uddannelse  

 af driftsledere og personale beskæftiget på  

 deponeringsanlæg.
 -	angivelse af hvorvidt der ønskes dispensation inden for  

 rammerne i ovennævnte uddannelsesbekendtgørelse, for en eller  

 flere af deponeringsanlæggets medarbejdere med tilhørende  

 dokumentation.
 -	angivelse af hvem der varetager den daglige ledelse af  

 anlægget.
5. Oplysninger om geologi/geoteknik -	resultaterne af gennemførte geologiske og geotekniske  

 undersøgelser på og omkring lokaliteten, herunder jordens  

 bæreevne og sætningsegenskaber, naturlige lerforekomsters  

 egnethed som geologisk barriere (jf. punkt 10) og råstofressourcernes  

 forekomst og egnethed for udvinding.
 -	en vurdering af resultaterne af undersøgelserne.
6. Oplysninger om hydrogeologi -	resultaterne af gennemførte hydrogeologiske  

 undersøgelser omkring lokaliteten, herunder en beskrivelse af -	grundvandsmagasiner, der er udnyttet eller egnet til  

 vandindvinding.
 -	grundvandets transportveje mellem og i de enkelte magasiner samt til  

 vådområder.
 -	lavpermeable lags egnethed som geologisk barriere.
 -	vandkvaliteten i de enkelte grundvandsmagasiner.
 -	muligheden for eventuelle afværgeforanstaltninger.
 -	placering af grundvandsmoniteringsboringer.
 -	vurdering af resultaterne af undersøgelserne.
7. Oplysninger om grundvandsmonitering (evt. recipientmonitering) -	forslag til grundvandsmoniteringsprogram i deponeringsanlæggets  

 drifts-, nedluknings- og efterbehandlingsperiode.
 -	forventede tidspunkter for etableringen af  

 grundvandsmoniteringsboringerne forinden affaldsdeponeringen.
 -	forslag til etablering af moniteringsboringer til overvågning  

 af:
-	grundvandsstrømningen (hastighed og retning) i det  

 primære og eventuelt sekundære magasin under og omkring  

 deponeringsanlægget, og -	den naturlige, grundvandskemiske tilstand op- og nedstrøms  

 samt under deponeringsanlægget.
 -	angivelse af hvorvidt boringer fra grundvandsmoniteringen vil  

 indgå i det kommende program for grundvandskontrol.
 -	angivelse af om moniteringsboringerne er placeret eller  

 påtænkes etableret på eller uden for  

 deponeringsanlæggets areal, og om der i givet fald er indgået  

 eller vil blive indgået aftale om den nødvendige  

 rådighed.
 -	metodebeskrivelse til etablering af grundvandskontrol og omfanget  

 heraf på baggrund af det opstillede program for  

 grundvandsmonitering.
 Såfremt et deponeringsanlæg er placeret umiddelbart ud til  

 kysten eller evt. på inddæmmet areal, skal ovennævnte krav  

 til oplysninger om grundvandsmonitering erstattes af krav til oplysninger til  

 recipientmonitering.
8. Oplysninger om vandkontrol og håndtering af perkolat -	foranstaltninger til at kontrollere vandmængder fra  

 nedbør, som trænger ind i det deponerede affald.
 -	foranstaltninger for at undgå, at overfladevand og/eller  

 grundvand trænger ind i det deponerede affald.
 -	foranstaltninger til at opsamle forurenet vand og perkolat.
 -	forslag til kontrolprogrammer for perkolat og evt. overfladevand.
 -	foranstaltninger til at behandle opsamlet forurenet vand og perkolat  

 fra deponeringsanlægget, så det behandlede vand/perkolat kan  

 udledes.
 -	beregning af de samlede perkolatmængder fra  

 deponeringsanlægget på baggrund af anlæggets karakteristika  

 samt nedbørsdata m.v.
9. Oplysninger om meteorologiske data -	beskrivelse af udstyr, der vil blive anvendt til registrering af de  

 meteorologiske data.
 -	beskrivelse af, i hvilken form de indsamlede data vil indgå i  

 forhold til afrapporteringskrav over for tilsynsmyndigheden.
10. Oplysninger om beskyttelse af jord og vand (membransystem) -	beskrivelse af de foranstaltninger, der er truffet til beskyttelsen  

 af jord, grundvand eller overfladevand, samt hvorledes der sikres en effektiv  

 opsamling af det dannede perkolat:
Geologisk barriere (sekundær membran) -	resultater af forundersøgelser.
 -	dimensionering.
 -	opbygning og karakteristika.
 -	beskrivelse af udførelse samt kontrolprocedurer ved eventuel  

 etablering af kunstig barriere eller forstærkning af eksisterende  

 barriere.
Bundmembran (primær membran) -	resultater af forundersøgelser.
 -	dimensionering.
 -	opbygning og karakteristika.
 -	membranarbejdets udførelse.
 -	kontrolprocedurer vedrørende materialer og  

 udførelse.
 -	referencer.
Perkolatopsamlingssystem -	dimensionering.
 -	opbygning.
 -	specifikationer og karakteristika.
 -	placeringer af samle- og inspektionsbrønde.
 -	beskrivelse af muligheder for vedligeholdelse.
 Beskrivelse af den geologiske barriere og bundmembran skal tage  

 udgangspunkt i, at der ikke kan tillades nedsivning af perkolat eller  

 stoftransport til grundvandet (eller eventuelt til recipient). Dimensionering  

 af membran- og perkolatopsamlingssystemer skal tage udgangspunkt i, at mere  

 end 99 % af den dannede perkolatmængde skal kunne opsamles og afledes  

 fra membranoverfladen.
 Hvis der i ansøgningen lægges op til en reduktion i forhold  

 til de i bilag 3, tabel 3 anførte krav til membransystemet, skal  

 ansøgningen som minimum indeholde følgende oplysninger til brug  

 for godkendelsesmyndighedens miljørisikovurdering:
 -	en beskrivelse af de lokale geologiske forhold, herunder bestemmelse  

 af hydraulisk ledningsevne for aktuelle magasiner.
 -	en beskrivelse af de hydrogeologiske forhold ved den valgte  

 lokalitet.
 -	bestemmelse af baggrundsværdier for relevante stoffer.
 -	oplysninger om udvaskningsegenskaber mv. for de affaldstyper der er  

 omfattet af ansøgningen.
 Hvis deponeringsanlæggets membransystem er etableret med opadrettet  

 vandtryk, skal ansøgningen indeholde alle relevante data til brug for  

 godkendelsesmyndighedens vurdering af ind- og udsivningsforhold.
11. Oplysninger om kontrol med deponigas Ved ansøgning om godkendelse til deponering af affaldstyper med  

 indhold af bionedbrydeligt affald skal angives en beskrivelse af, hvilke  

 konkrete foranstaltninger, der er truffet i forhold til håndteringen af  

 og kontrol med den dannede deponigas.
Beskrivelsen skal omfatte -	forventet indhold af bionedbrydeligt affald på de enkelte  

 deponeringsenheder.
 -	estimering af gasdannelse fra det deponerede affald.
 -	beskrivelse af gasudluftningssystem, herunder opsamling med henblik  

 på afbrænding/energiudnyttelse eller anden form for  

 behandling.
 -	forslag til program for gasmonitering på og omkring  

 deponeringsanlægget.
12. Oplysninger om gener og farer -	beskrivelse af, hvilke konkrete foranstaltninger, der er truffet for  

 at mindske gener og farer fra driften af deponeringsanlægget som  

 følge af -	emission af lugte og støv.
 -	materialer, der transporteres med vinden.
 -	støj og trafik.
 -	fugle, skadedyr og insekter.
 -	dannelse af aerosoler.
 -	eksplosion/brand.
 -	beredskabsplan, som skal tages i anvendelse, såfremt der  

 opstår brand eller eksplosion på deponeringsanlægget.
13. Oplysninger om nedlukning -	et forslag til den fysiske udformning af det fremtidige terræn  

 på deponeringsanlægget, incl. eventuel beplantningsplan.
 -	slutafdækningens tæthed og udformning, jf. bilag 3, punkt  

 10.
 -	om enheder/celler planlægges nedlukket i takt med, at  

 deponeringen på enhederne/cellerne ophører.
14. Oplysninger om efterbehandling -	forslag til kontrol med perkolat, grundvand, overfladerecipienter,  

 meteorologiske data, sætninger, deponigas m.v., jf. tillige punkt  

 7-9.
 -	forslag til perkolathåndtering.
 -	beskrivelse af vedligeholdelsesplaner for måleudstyr, pumper,  

 drænsystemer, pumpe-/inspektionsbrønde m.v.
15. Oplysninger om afspærring -	et program for deponeringsanlæggets kontrol- og adgangssystem,  

 herunder foranstaltninger til at afsløre og forebygge illegal dumpning  

 af affald.
16. Oplysninger om midlertidig oplagring af forbrændingsegnet  

 affald Ved ansøgning om godkendelse til midlertidig oplagring af  

 forbrændingsegnet affald skal følgende angives:
 -	foranstaltninger, der er truffet med henblik på i videst muligt  

 omfang at eliminere gasdannelse, som følge af omsætning af  

 bionedbrydeligt affald.
 -	foranstaltninger til sikring af, at brændværdien af det  

 oplagrede affald ikke reduceres som følge af, at der sker  

 vandindtrængning i affaldet.
 Midlertidig oplagring af forbrændingsegnet affald kan foretages ved  

 emballering/balletering af affaldet eller ved en anden oplagringsmetode, der  

 sikrer affaldet mod biologisk nedbrydning samt forhindrer en unødig  

 reduktion i affaldets brændværdi.
 Herudover skal ansøgningen indeholde:
 -	foranstaltninger for at eliminere risici for brand eller eksplosioner  

 i det oplagrede affald.
 -	beredskabsplan i tilfælde af, at der, på trods af diverse  

 forholdsregler, alligevel opstår brand etc. i det deponerede affald,  

 jf. punkt 12.
Bilag 3 Supplerende krav ved godkendelse af alle kategorier af  

 deponeringsanlæg Godkendelsesmyndigheden skal lægge følgende til grund ved  

 behandling af en ansøgning om godkendelse af et deponeringsanlæg  

 samt godkendelsespligtige ændringer og udvidelser.
1. Etablering I godkendelsen af et deponeringsanlæg skal der fastsættes  

 vilkår om:
 -	at anlægsarbejder udføres i overensstemmelse med de  

 godkendte specifikationer, der foreligger i arbejdsbeskrivelsen.
 -	kvalitetskontrol af det udførte arbejde.
-	at en kvalitetskontrolplan for anlægsarbejdet i forbindelse med  

 etableringen af et deponeringsanlæg skal forelægges  

 godkendelsesmyndigheden minimum 2 uger før anlægsarbejdet  

 påbegyndes.
Kvalitetskontrollen skal som minimum omfatte de aktive  

 miljøbeskyttende systemer i form af membran- og  

 perkolatopsamlingssystemer.
 -	indholdet af en beredskabsplan.
2. Før deponering påbegyndes I godkendelsen skal som vilkår fastsættes, at deponering af  

 affald ikke må påbegyndes før godkendelsesmyndigheden har  

 foretaget tilsyn, jf. § 26.
3. Membransystem og perkolatopsamling Ved godkendelse af et deponeringsanlæg skal der stilles krav om, at  

 der etableres et membransystem bestående af en geologisk barriere, en  

 bundmembran samt et perkolatopsamlingssystem.
 Dimensionering af membran-og perkolatopsamlingssystemer skal tage  

 udgangspunkt i, at mere end 99 % af den dannede perkolatmængde skal  

 kunne opsamles og afledes fra membranoverfladen.
Geologisk barriere (sekundær membran) Betingelserne for en geologisk barriere er opfyldt, når de  

 geologiske og hydrogeologiske forhold under og omkring  

 deponeringsanlægget har tilstrækkelig tilbageholdelsesevne til at  

 afværge en potentiel risiko for forurening af jord, grundvand og  

 overfladevand.
 Deponeringsanlæggets bund og sider skal bestå af et  

 minerallag, der opfylder de krav vedrørende permeabilitet og  

 lagtykkelse, der som kombineret effekt med hensyn til beskyttelse af jord,  

 grundvand og overfladevand mindst svarer til effekten af de i tabel 3  

 anførte krav.
Tabel 3: Krav til minerallagets permeabilitet og lagtykkelse Inert affald Mineralsk        affald Blandet affald Farligt affald Permeabilitetskoefficient (K) K = 1,0 · 10  7 m/s K = 1,0 · 10  9 m/s K = 1,0 · 10  9 m/s K = 1,0 · 10  9 m/s Lagtykkelse (af in-situ lerlag) 2,0 m 2,0 m 2,0 m 5,0 m Hvis den geologiske barriere ikke i sig selv opfylder ovennævnte  

 betingelser, kan den udbygges kunstigt og forstærkes på anden  

 måde således, at der opnås en tilsvarende beskyttelse.
 En kunstigt etableret geologisk barriere, herunder udlagte lermembraner,  

 skal have en tykkelse på minimum 0,5 meter.
 Hvis der kunstigt etableres en geologisk barriere, skal det, under hensyn  

 til deponeringsanlæggets morfologi, sikres, at de underliggende lag er  

 tilstrækkelig stabile til at hindre, at eventuelle sætninger  

 forvolder skade på barrieren.
 Dimensionering af den geologiske barriere indgår i dimensioneringen  

 af deponeringsanlæggets samlede membransystem.
Bundmembran (primær membran) Over den geologiske barriere etableres en bundmembran i form af en  

 kunstig forseglingsmembran.
Som bundmembran kan anvendes polymermembraner  

 (plast), kompositmembraner samt andre (herunder nyudviklede) membrantyper.  

 Bundmembranen skal kunne modstå de fysiske, kemiske og biologiske  

 påvirkninger som den bliver udsat for under etablering og drift af  

 deponeringsanlægget.
Membranens langtidsholbarhed skal dokumenteres ved  

 simulering ved laboratorieforsøg eller ved fremlæggelse af  

 erfaringsmateriale.
Perkolatopsamling Over bundmembranen skal der udlægges et minimum 0,5 meter  

 dræn- og beskyttelseslag, som har til formål at sikre, at det  

 dannede perkolat hurtigt bliver ledt fra membranoverfladen til  

 drænsystemet og samtidigt beskytter bundmembranen.
 Materialer, som anvendes i drænsystem, skal være bestandig  

 over for det gennemsivende perkolat, og det samlede drænssystem skal  

 kunne modstå de fysiske påvirkninger, som det bliver udsat for  

 under etablering og drift af deponeringsanlægget.
3.1 Miljørisikovurdering Ovennævnte krav til etablering af membraner og  

 perkolatopsamlingssystemer kan reduceres.
En forudsætning for, at  

 godkendelsesmyndigheden kan reducere kravene til membraner og  

 perkolatopsamling er, at godkendelsesmyndighen foretager en  

 miljørisikovurdering, der godtgør, at der kan foretages  

 deponering af affald med reducerede krav, uden at dette giver anledning til  

 potentiel fare for jord, grundvand og evt. overfladevand.
Ud fra kendskabet til det affald, som ønskes deponeret, kan  

 godkendelsesmyndigheden beslutte, at tykkelsen af dræn- og  

 beskyttelseslaget kan reduceres.
Dræn- og beskyttelseslaget skal dog  

 minimum være 0,3 meter.
Nedstrøms drikkevandsinteresser Godkendelsesmyndigheden kan reducere kravene til  

 deponeringsanlæggets membran- og perkolatopsamlingssystem på  

 grundlag af en miljørisikovurdering som beskrevet nedenfor.
 For deponeringsanlæg, som er beliggende i områder med  

 særlige drikkevandsinteresser eller anlæg beliggende i  

 områder med drikkevandsinteresser, hvor der nedstrøms  

 anlægget er indvinding til drikkevandsformål, kan kravene til  

 membraner og perkolatopsamling dog ikke reduceres.
 Hvis der ikke findes vandindvinding til drikkevandsformål eller  

 områder med drikkevandsinteresser nedstrøms anlægget, skal  

 miljørisikovurderingen alene tage hensyn til vandområder og  

 eventuelle markvandingsboringer.
Miljørisikovurdering - reducerede krav I miljørisikovurderingen skal der tages udgangspunkt i, at  

 mindst 5% af den årlige beregnede maksimale perkolatmængde  

 tilføres grundvandsmagasinet.
For inert affald skal indgå den  

 samlede årlige beregnede perkolatmængde i  

 miljørisikovurderingen.
 For deponeringsanlæg beliggende umiddelbart ud til kysten (inkl.  

 anlæg på inddæmmede arealer) skal en  

 miljørisikovurdering tage udgangspunkt i kvalitetskrav til  

 vandområdet (havet, fjorden etc.). Ved miljørisikovurderingen  

 skal udledningen beregnes som en punktkilde ved kysten og initialfortyndingen  

 af perkolatet i vandområdet kan maksimalt sættes til en faktor  

 10. Såfremt der er detaljerede oplysninger om de aktuelle forhold i  

 recipienten, kan initalfortyndingen fastsættes på baggrund  

 heraf.
En miljørisikovurdering i forhold til grundvandet (og hvis relevant  

 i forhold til recipientkvalitetskrav) skal tage udgangspunkt i  

 forsigtighedsprincippet, og skal derfor være robust i forhold til de  

 parametre, der indgår i risikovurderingen.
Det betyder, at jo mere  

 usikre parametre, som anvendes, desto mere konservativ skal risikovurderingen  

 være.
I praksis skal der regnes mere konservativt, hvis parametrene er  

 skønnede eller regionale i stedet for lokale, eller hvis de af andre  

 årsager er usikre.
Jo flere tilgængelige data fra den  

 pågældende lokalitet, jo mindre konservativ kan risikovurderingen  

 være.
Som udgangspunkt skal miljørisikovurderingen rettes mod  

 grundvandsressourcen frem for den enkelte indvindingsboring.
I  

 miljørisikovurderingen må det ikke forudsættes i  

 beregningsgrundlaget, at grundvandskriterierne opfyldes ved opblanding i hele  

 magasinets mægtighed, da det kun er teoretisk og under ganske specielle  

 forhold, at der forekommer fuld opblanding.
Endvidere er det vigtigt at  

 forholde sig til, at grundvandet ikke som udgangspunkt er rent, men at der  

 meget ofte er tale om ikke uvæsentlige baggrundskoncentrationer.
Som  

 følge heraf skal der altid tages højde for den aktuelle  

 baggrundskoncentration i området i miljørisikovurderingen, dvs.  

 for såvel naturligt forekommende stoffer (f.eks. tungmetaller) som  

 menneskeskabte forureninger.
 Hvis det ved miljørisikovurderingen kan godtgøres, at  

 udvaskningen af forurenende stoffer i det deponerede affald ikke giver  

 anledning til koncentrationer af forurenende stoffer i grundvandet over de i  

 tabel 5 angivne værdier i en afstand fra deponeringsanlægget, som  

 svarer til grundvandets transportafstand på et år, dog maksimalt  

 100 m, kan godkendelsesmyndigheden reducere kravene til anlæggets  

 membransystem, jf. tabel 4.
Tabel 4: Reducerede krav til membransystemet Inert affald Mineralsk affald Blandet affald Farligt affald Permeabilitetskoefficient (K) Ingen K = 1,0 · 10  8 m/s K = 1,0 · 10  8 m/s K = 1,0 · 10  8 m/s Krav til lagtykkelse (af in-situ lerlag) Ingen min. 1,0 m min. 1,0 m min. 2,0 m Krav til bundmembran Ingen Ja Ja Ja Membransystemets geologiske barriere skal som kombineret effekt (af  

 permeabilitet og lagtykkelse) mindst svare til effekten af de i tabel 4  

 anførte krav.
Hvis der kunstigt etableres en geologisk barriere (herunder udlagte  

 membraner) på et deponeringsanlæg, skal denne have en tykkelse  

 på minimum 0,5 meter.
Den kombinerede effekt af den kunstigt etablerede  

 geologiske barriere og barrierens permeabilitet skal som minimum give en  

 beskyttelse svarende til den kombinerede effekt af de reducerede krav for de  

 enkelte affaldskategorier i tabel 4.
I tabel 5 anføres de værdier, som der skal tages udgangspunkt  

 i ved miljørisikovurderingen.
Hvad angår valg af parametre, der  

 skal indgå i miljørisikovurderingen, vil dette afhænge af  

 hvilke typer affald, der forventes godkendt til deponering på den  

 pågældende lokalitet.
En miljørisikovurdering skal tage udgangspunkt i en todimensional  

 eller en tredimensional beregningsmodel, hvor det ud fra viden om affaldet og  

 de tilladelige perkolatkoncentrationer kan godtgøres, at  

 værdierne i tabel 5 og eventuelle kvalitetskrav til recipienten ikke  

 overskrides.
Som tidligere nævnt skal der tages højde for de  

 relevante stoffers baggrundskoncentration i beregningerne.
Hvis der er  

 markvandingsboringer nedstrøms anlægget, skal det  

 undersøges, om disse stiller særlige krav til grundvandets  

 indhold af stoffer, f.eks. klorid.
Tabel 5: Maksimalt indhold af stoffer i grundvandet, som lægges til  

 grund for miljørisikovurderingen Grundvandets hovedbestanddele Maksimalt indhold (mg/l) Klorid 150 Sulfat 250 NVOC 3 Total kvælstof ¸  

  nitrat 1 + baggrundskoncentration Ammonium 0,5 + baggrundskoncentration Metaller Maksimalt indhold (m  

 g/l) Arsen (As) 8 Bly (Pb) 10 Cadmium (Cd) 2 Chrom (Cr) 25 Chrom VI 1 Kobber (Cu) 100 Molybdæn 20 Nikkel (Ni) 10 Zink 100 Organiske mikroforureninger Maksimalt indhold (m  

 g/l) Chlorerede opløsningsmidler ( vinylchlorid) 1 DEHP 1 1,2-dibromethan 0,01 PAH 0,2 MTBE 5 Mineralolie, total 9 Pentachlorphenol Ikke målelig Pesticider, total Pesticider Pesticider, persistente klorerede 0,5 0,1 0,03 Phenoler 0,5 Phtalater (- DEHP) 10 Vinylchlorid 0,2 AOC 10 Godkendelsesmyndigheden kan stille krav til andre stoffer end de  

 nævnte, hvis de kan være til stede i perkolatet.
Miljørisikovurdering, yderligere reducerede krav Kravene til deponeringsanlæggets membransystem kan reduceres  

 yderligere i forhold til de i tabel 4 anførte krav, hvis det via  

 miljørisikovurderingen kan godtgøres, at perkolatet fra det  

 deponerede affald ikke indeholder, hverken på kort eller lang sigt,  

 forurenende stoffer i koncentrationer, der overstiger værdierne i tabel  

 5.
Skærpet kontrol Hvis godkendelsesmyndigheden ikke stiller krav om etablering af  

 membran og perkolatopsamling, skal godkendelsesmyndigheden fastsætte  

 krav om skærpet kontrol med det affald, der modtages til deponering  

 på det pågældende anlæg.
4. Monitering af perkolat I godkendelsen skal der fastsættes vilkår om, at  

 perkolatprøver skal udtages fra deponeringsanlæggets  

 samlebrønde.
Såfremt deponeringsanlægget er opdelt i flere  

 deponeringsenheder skal der udtages prøver fra samlebrønde  

 på den enkelte deponeringsenhed.
Den samlede perkolatmængde fra  

 anlæggets deponeringsenheder skal registreres ugentligt.
Til brug ved vurdering af den samlede dannede perkolatmængde fra et  

 deponeringsanlæg med membransystem og perkolatopsamling skal der  

 endvidere fastsættes vilkår om, at de i tabel 6 anførte  

 data indsamles.
Indsamlingen af data kan ske enten via meteorologisk  

 måleudstyr placeret på deponeringsanlægget eller via en  

 anden form for dataindsamling, der sikrer en tilsvarende kvalitet i de  

 indsamlede data.
Tabel 6: Meteorologiske data Parameter:
Drift Efterbehandling Nedbørsmængde Dagligt Dagligt og månedsværdier Temperatur (døgnmin./-max. kl. 14.00) Dagligt Månedligt gennemsnit Fremherskende vindretning og  styrke Dagligt Ikke relevant Fordampning (lysimeter etc.) Dagligt Dagligt og månedsværdier Luftfugtighed (kl. 14.00) Dagligt Månedligt gennemsnit De indsamlede data danner grundlag for en kontrolberegning af  

 deponeringsanlæggets årlige perkolatproduktion, jf. krav til  

 anlæggets årsrapportering i punkt 12.
I godkendelsen skal der fastsættes vilkår om to  

 analyseprogrammer: et rutineprogram og et udvidet program.
I tabel 7 er der  

 opstillet intervaller mellem gennemførelse af kontrol for henholdsvis  

 udvidet program og rutineprogram.
Tabellen omfatter intervaller for  

 såvel perioden under anlæggets opfyldning (drift) som for  

 perioden fra anlægget er nedlukket og indtil de aktive systemer  

 gøres passive dvs. når efterbehandlingsperioden  

 ophører.
Tabel 7: Analysefrekvens for perkolatkontrol DEPONERINGS ENHED MÅNED DRIFT EFTERBEHANDLING År 1 Udvidet Rutine Udvidet Rutine 1 X 2 3 4 X X 5 6 7 X 8 9 10 X X 11 12 År 2:
1 X 2 3 4 X X 5 6 7 X 8 9 10 X X 11 12 Godkendelsesmyndigheden skal regelmæssigt foretage en vurdering af  

 behovet for justering af de opstillede analyseprogrammer (herunder  

 frekvensen) på baggrund af de foreliggende analyseresultater specielt  

 skal omfanget af rutineanalyseprogrammet vurderes kritisk hver gang, der  

 foreligger resultater fra det udvidede analyseprogram.
 Perkolatanalyserne skal gennemføres af et laboratorium, der er  

 akkrediteret til at udføre de pågældende analyser eller af  

 et laboratorium, der er godkendt af tilsynsmyndigheden, jf. § 24.
5. Grundvandsbeskyttelse (evt. recipientbeskyttelse) I godkendelsen skal der fastsættes vilkår om, at der skal  

 etableres minimum 3 moniteringsboringer, heraf én opstrøms og 2  

 nedstrøms for deponeringsanlægget.
Moniteringsboringerne skal  

 etableres så tæt ved deponeringsarealets afgrænsning som  

 muligt.
Godkendelsesmyndigheden skal forøge antallet af boringer,  

 såfremt dette er begrundet i deponeringsanlæggets  

 arealmæssige udstrækning samt i resultaterne af de  

 gennemførte hydrogeologiske undersøgelser.
Før  

 prøvetagning skal der foretages pejling af vandstanden i  

 boringerne.
I godkendelsen skal endvidere fastsættes analyseparametre til  

 grundvandskontrol.
Analyseparametre til grundvandskontrol ved et  

 deponeringsanlæg fastsættes med udgangspunkt i såvel  

 perkolatets forventede sammensætning og forureningsgrad som i  

 grundvandskvaliteten i området.
Ved valg af analyseparametre skal  

 indgå en vurdering af stoffernes mobilitet i grundvandszonen.
 I tabel 8 er angivet forslag til analyseparametre for enheder for inert,  

 mineralsk og blandet affald, der kan indgå i analyseprogrammet til  

 grundvandskontrol.
Tabel 8: Analyseparametre, grundvand DEPONERINGAENHED PARAMETER INERT AFFALD MINERALSK AFFALD BLANDET pH X X X Ledningsevne X X X NVOC X X X AOX X GC-FID-screening X Ammonium-N X Chlorid X X X Sulfat X X X Natrium X X Calcium X X NVOC 	= Ikke-flygtigt, organisk kulstof.
 AOX	= Adsorberbart, organisk halogen.
 GC-FID-screening	= Screening ved gaschromatografi for indhold af  

 ekstraherbare, organiske stoffer, herunder opløsningsmidler og  

 olieprodukter.
Hvad angår deponeringsenheder for farligt affald, skal  

 analyseparametre fastsættes på baggrund af et detaljeret kendskab  

 til de affaldstyper, som optages på deponeringsanlæggets  

 positivliste.
Som minimum bør analyseparametrene for  

 deponeringsenheder for blandet affald, som angivet i tabel 8, medtages i  

 analyseprogrammet for en deponeringsenhed for farligt affald.
 Ud fra kendskabet til de affaldstyper, som er optaget på et  

 deponeringsanlægs positivliste, jf. bilag 1, kan der være behov  

 for at inddrage andre parametre end de i tabel 8 angivne parametre i  

 analyseprogrammet (eksempelvis tungmetaller).
 Hvis et deponeringsanlæg består af flere forskellige  

 deponeringsenheder, skal analyseprogrammet indeholde summen af de fastsatte  

 analyseparametre fra hver enkelt enhed.
Udløsningstærskler for, hvornår en betydelig  

 miljøskade i form af forurening af grundvandet anses for at være  

 indtrådt, skal fastsættes i godkendelsen.
En betydelig  

 miljøskade anses for at være indtrådt, hvis en analyse af  

 en grundvandsprøve viser, at krav til grundvandskvaliteten ikke kan  

 overholdes.
I tilfælde af, at en udløsningstærskel  

 overskrides, skal resultatet bekræftes via yderligere en  

 prøveudtagning, og bekræftes overskridelsen, skal det  

 fremgå af et vilkår i godkendelsen, hvilke  

 (afværge-)foranstaltninger ejeren af deponeringsanlægget skal  

 iværksætte.
Resultaterne af grundvandskontrolprøver skal vurderes ved  

 hjælp af kontrolkort med faste kontrolregler og niveauer for hver  

 nedstrøms prøveudtagningsboring.
På grundlag af  

 kendskabet til lokale variationer i grundvandskvaliteten fastsættes  

 kontrolniveauerne i godkendelsen.
 Grundvandskontrolanlyserne skal gennemføres af et laboratorium, der  

 er akkrediteret til at udføre de pågældende analyser eller  

 af et laboratorium, der er godkendt af tilsynsmyndigheden, jf. § 24.
 Efter deponeringsanlæggets ibrugtagning er det grundlæggende  

 udgangspunkt for fastsættelse af analysefrekvensen, at en forurening  

 fra udsivende perkolat ikke må kunne bevæge sig længere i  

 tidsrummet mellem 2 prøvetagninger, end det er muligt at gribe ind  

 over for forureningen.
 Som minimum skal der gennemføres grundvandskontrol 2 gange  

 årligt i deponeringsanlæggets drifts- og  

 efterbehandlingsperiode.
 Hvis et deponeringsanlæg er placeret umiddelbart ud til kysten eller  

 evt. på inddæmmet areal, skal ovennævnte krav til  

 oplysninger om forslag til grundvandsmonitering erstattes af krav til  

 recipientmonitering.
 Er et deponeringsanlægs membransystem etableret med opadrettet  

 vandtryk, skal godkendelsesmyndigheden foretage en vurdering af ind- og  

 udsivningsforhold omkring anlægget.
6. Overfladerecipient I forbindelse med godkendelsen af et deponeringsanlæg skal der  

 foretages en vurdering af, om der skal gennemføres kontrol i  

 overfladerecipienter.
 Analyserne skal i givet fald gennemføres af et laboratorium, der er  

 akkrediteret til at udføre de pågældende analyser eller af  

 et laboratorium, der er godkendt af godkendelsesmyndigheden, jf. § 24.
7. Håndtering af deponigas På deponeringsanlæg for blandet affald, skal der i  

 godkendelsen stilles krav om, at anlægsejeren foretager monitering af,  

 hvor meget deponigas, der genereres fra det deponerede bionedbrydelige  

 affald.
 Resultaterne fra gasmoniteringen skal indgå i  

 årsrapporteringen, jf. punkt 12.
 Hvis der foretages deponering af bionedbrydeligt affald på et  

 deponeringsanlæg eller på en deponeringsenhed, skal der i  

 godkendelsen fastsættes vilkår om, at anlægsejeren  

 træffer passende foranstaltninger til at sikre, at den genererede  

 deponigas håndteres miljømæssigt forsvarligt, dvs. at  

 deponigassen enten affakles eller anvendes til produktion af el/varme.
 Hvis der kun deponeres små mængder deponigas, kan  

 godkendelsesmyndigheden fastsætte vilkår om, at deponigassen skal  

 behandles i kompostbede etc.
 Ved midlertidig oplagring af forbrændingsegnet affald, skal  

 godkendelsesmyndigheden stille krav om, at oplagringen sker på en  

 måde, der eliminerer risiko for gasdannelse, jf. punkt 9.
8. Deponeringsanlæggets topografi (data om det deponerede  

 affald) Der skal fastsættes vilkår om, at anlægget i  

 driftsperioden minimum én gang årligt foretager en vurdering af  

 sætninger i det deponerede affald.
I vurderingen skal der for hver af  

 deponeringsanlæggets enheder indgå en opgørelse over det  

 samlede deponeringsareal, mængde og sammensætning af det  

 deponerede affald, deponeringsmetoder, tidspunkt for og varighed af  

 deponeringen samt beregning af deponeringsanlæggets samlede  

 restvolumen.
 I efterbehandlingsperioden skal der minimum én gang årligt  

 udføres målinger af sætninger i affaldet.
9. Midlertidig oplagring af forbrændingsegnet affald I godkendelsen skal der tillige stilles krav om, at der som en del af  

 deponeringsanlæggets egenkontrolprogram, føres  

 regelmæssige tilsyn med, at det midlertidigt oplagrede  

 forbrændingsegnede affald ikke giver anledning til nedbrydning af den  

 bionedbrydelige del af affaldet (f.eks. ved gas- og/eller  

 temperaturmålinger), herunder at det sikres, at der ikke sker en  

 forøgelse af affaldets vandindhold (og herigennem en reduktion i  

 affaldets brændværdi) som følge af, at der trænger  

 nedbør eller overfladevand ind i affaldet.
 Endvidere skal der indgå en plan for afviklingen af det oplagrede  

 forbrændingsegnede affald, og der skal stilles krav om, at  

 deponeringsanlægget har fået godkendt en beredskabsplan, inden  

 oplagringen af affaldet påbegyndes med henblik på at være  

 optimalt forberedt i tilfælde af, at der skulle opstå brand eller  

 eksplosion i affaldet.
10. Nedlukning I godkendelsen skal der stilles krav om, at nedlukning skal foretages  

 løbende, herunder at den enkelte deponeringsenhed slutafdækkes i  

 takt med, at enheden når den planlagte terrænudformning.  

 Tilsvarende kan der stilles krav om, at de celler, en deponeringsenhed er  

 opdelt i, skal slutafdækkes i takt med, at disse når den  

 planlagte terrænudformning.
Slutafdækningen skal relateres til ønsket om at lade  

 deponeringsanlægget overgå fra den aktive til den passive fase  

 hurtigst muligt.
Ved passiv drift forstås det tidspunkt, hvor  

 perkolatet fra et deponeringsanlæg eller en deponeringsenhed anses for  

 at være acceptabelt i grundvandet og/eller i recipienten omkring  

 anlægget.
 En tæt, impermeabel slutafdækning kan ikke accepteres på  

 deponeringsanlæg med aktive miljøbeskyttende systemer.
 Kravene til nedlukning ved arealer, der skal anvendes til  

 dyrkningsformål, skal fastsættes i overensstemmelse med  

 Landbrugsministeriets retningslinier (senest revideret 8. april 1981)  

 vedrørende "Efterbehandling af arealer anvendt til  

 affaldsdeponering og råstofindvinding med henblik på fremtidig  

 dyrkningsmæssig udnyttelse".
 I henhold til retningslinierne skal dyrkningslaget bestå af et  

 øvre vækstlag på minimum 0,2 meter muld og et nedre  

 vækstlag med indhold af ler og silt, så udtørring  

 undgås, og rodudvikling kan finde sted.
Dyrkningslag uden rodspærre etableres med en samlet lagtykkelse  

 på mindst 1,7 meter.
Herved undgås kontakt mellem  

 afgrødens rodnet og affaldet.
Ved etablering af rodspærre i form af et 0,15 meter tykt lag grus  

 kan dyrkningslagets tykkelse reduceres til 1,0 meter.
Rodspærren skal  

 udlægges på et afrettet afdækningslag.
Hvis det fremtidige areal skal anvendes til andet end  

 dyrkningsmæssige formål, skal slutafdækningen primært  

 tjene det formål at hindre "opfrysning" af affaldet samt sikre, at den  

 fremtidige arealanvendelse kan finde sted.
Slutafdækningslaget skal i  

 dette tilfælde være mindst 1 meter tykt.
 Ved anvendelse af vækst- og dyrkningslag til slutafdækning  

 på enheder for inert og mineralsk affald, skal godkendelsesmyndigheden  

 acceptere, at slutafdækningen etableres med muld- og fyldjord, der ikke  

 nødvendigvis overholder de i bilag 1 fastsatte kriterier til affaldets  

 indhold af organisk stof.
 Et deponeringsanlæg eller en del heraf kan kun betragtes som  

 endeligt nedlukket, når godkendelsesmyndigheden har udført en  

 afsluttende inspektion på stedet, jf. § 27.
11. Efterbehandling I godkendelsen skal der stilles vilkår om, at:
 -	at vedligeholdelse, overvågning og kontrol med  

 deponeringsanlæggets miljøbeskyttende systemer mv., jf. punkt  

 4-8, skal fortsætte, så længe
deponeringsanlægget vurderes at udgøre en miljøfare  

 for omgivelserne, jf. § 23.
12. Årsrapportering Én gang årligt skal ejeren af et deponeringsanlæg,  

 på grundlag af indsamlede data, udarbejde en rapport omhandlende  

 samtlige kontrol- og overvågningsresultater.
 Rapporteringen har til formål at samle resultaterne af relevante  

 kontroller udført på deponeringsanlægget i det  

 forløbne år.
 Årsrapporten skal som indeholde følgende data:
a)	Indvejede affaldsmængder fordelt på de enkelte  

 kategorier af deponeringsenheder b)	Resultater af udvaskningsforsøg etc. i forhold til  

 affaldstyper optaget på anlæggets positivliste c)	Oversigt over afviste affaldslæs, inkl. evt. oplysning om  

 anvist alternativ behandlingsanlæg d)	Opfyldningstakt og forventet restvolumen e)	Perkolatkvalitet og -kvantitet for hver enkelt deponeringsenhed samt  

 samlet for hele deponeringsanlægget.
Endvidere skal der være en  

 opgørelse over mængden af evt. recirkuleret perkolat, samt  

 hvortil perkolatet er endeligt bortskaffet f)	Meteorologiske data inkl. kontrolberegning af anlæggets  

 årlige perkolatproduktion g)	Resultater af grundvandskontrolprogram h)	Overfladerecipientkontrol (hvis relevant) i)	Resultater af udførte støjmålinger eller  

  beregninger (hvis relevant) j)	Resultater fra gasmonitering, el/varmeproduktion etc. (hvis  

 relevant) k)	Afhjælpning af gener i form af lugt, støv, skadedyr  

 etc. (hvis relevant) l)	Vurdering af deponeringsanlæggets topografi, herunder  

 sætninger i affaldet m)	Evt. indkomne klager vedr. anlæggets drift n)	Indtrufne nødsituationer, hvor  

 nødprocedurer/beredskabsplan har være bragt i anvendelse o)	Opgørelse over anlæggets samlede sikkerhedsstillelse  

 fordelt på affaldskategorier og inkl. en vurdering af  

 sikkerhedsstillelsen i forhold til de oprindelige forudsætninger p)	Status for uddannelse af deponeringsanlæggets medarbejdere,  

 herunder en beskrivelse af planlagte uddannelsesaktiviteter i det kommende  

 kalenderår.
 Når nedlukning er afsluttet, skal årsrapporten dog kun  

 indeholde oplysninger som nævnt i litra e-h samt j og n.
 Godkendelsesmyndigheden kan som vilkår i godkendelsen stille  

 yderligere krav til indholdet af årsrapporten.
 I årsrapporten skal samtlige udførte kontroller være  

 kommenterede og vurderet i forhold til deponeringsanlæggets  

 miljøgodkendelse og belastningen af miljøet fra driften af  

 anlægget.
 Endvidere skal det fremgå af årsrapporten, hvilke eventuelle  

 afhjælpende foranstaltninger der er foretaget eller forventes  

 foretaget.
 Årsrapporteringen skal udføres som en standardrapportering,  

 der hvert år følger samme procedure.
 Godkendelsesmyndigheden kan dog fastsætte andre krav til  

 årsrapporteringen.
 Anlægsarbejder udført på deponeringsanlægget  

 rapporteres særskilt i forbindelse med afslutning af  

 anlægsarbejderne.
Bilag 4 Overgangsplaner for eksisterende deponeringsanlæg 1. Anlæg i drift efter 15. juli 2009 For deponeringsanlæg, hvor driften ønskes videreført  

 efter 15. juli 2009, skal overgangsplanerne som minimum indeholde såvel  

 de i bilag 2 i godkendelsesbekendtgørelsen angivne oplysninger som de  

 i bilag 2 i nærværende bekendtgørelse angivne  

 oplysninger.
 Overgangsplanen skal indeholde eventuelle nye eller supplerende  

 oplysninger til brug for klassificering, i forhold til de allerede indsendte  

 oplysninger, jf. § 6, stk. 1.
 Hvis et deponeringsanlæg ikke allerede efterlever kravene til nye  

 deponeringsanlæg, skal overgangsplanen endvidere indeholde en  

 beskrivelse af de foranstaltninger, som påtænkes udført  

 med henblik på, at anlægget kan efterleve kravene.
 Hvad angår nedluknings- og efterbehandlingsprocedurer, skal  

 overgangsplanen indeholde en beskrivelse af såvel eksisterende krav i  

 den nuværende miljøgodkendelse som yderligere relevante forhold,  

 jf. bilag 3, punkt 10 og 11.
Miljørisikovurdering - eksisterende anlæg En væsentlig forudsætning for at et eksisterende  

 deponeringsanlæg kan videreføres efter 15. juli 2009 er, at  

 anlæggets membran- og perkolatopsamlingssystemer enten umiddelbart  

 efterlever bekendtgørelsens krav eller kan bringes til at efterleve  

 kravene inden for en nærmere fastsat tidsfrist, jf. § 8, stk. 1.
 I lighed med bestemmelserne for nye anlæg, jf. bilag 3 punkt 3.1,  

 kan tilsynsmyndigheden på baggrund af en miljørisikovurdering  

 godkende videreførelse af anlæg efter 15. juli 2009 med  

 reducerede krav til membransystem og perkolatopsamling.
 Den væsentligste forudsætning for at acceptere reducerede krav  

 til membraner og perkolatopsamling er, at anlægget ligger  

 hensigtsmæssigt i forhold til drikkevandsinteresser og vandindvinding.  

 En reduktion af krav til membraner og perkolatopsamling kan derfor kun  

 accepteres, hvis en miljørisikovurdering godtgør, at de  

 reducerede krav ikke giver anledning til potentiel fare for jord, grundvand  

 og evt. overfladevand.
Deponeringsanlæggets beliggenhed i forhold til  

 drikkevandsinteresser og vandindvinding På deponeringsanlæg, som ligger i områder med  

 særlige drikkevandsinteresser, og på anlæg beliggende i  

 områder med drikkevandsinteresser, hvor der nedstrøms  

 anlægget er indvinding til drikkevandsformål, kan kravene til  

 membraner og perkolatopsamling kun accepteres reduceret, hvis det via en  

 miljørisikovurdering er godtgjort, at perkolatet fra det deponerede  

 affald ikke, hverken på kort eller lang sigt, indeholder forurenende  

 stoffer i koncentrationer, der overstiger værdierne i bilag 3, tabel  

 5.
 På anlæg, som ligger i områder med  

 drikkevandsinteresser, uden nedstrøms vandindvinding til  

 drikkevandsformål, eller som ligger i områder med  

 begrænsede drikkevandsinteresser, kan tilsynsmyndigheden reducere  

 kravene til anlæggets membransystem på grundlag af en  

 miljørisikovurdering.
På baggrund af resultaterne af miljørisikovurderingen kan  

 tilsynsmyndigheden acceptere, at et eksisterende deponeringsanlæg kan  

 videreføres med følgende krav til anlæggets membran- og  

 perkolatopsamlingssystem, -	"reducerede krav" -	"yderligere reducerede krav" Forudsætninger for, at et eksisterende deponeringsanlæg kan  

 videreføres med enten reducerede krav eller med yderligere reducerede  

 krav, er, at resultaterne af miljørisikovurderingen viser, at dette  

 ikke giver anledning til potentiel fare for jord, grundvand og evt.  

 overfladevand, jf. de opstillede forudsætninger for udførelse af  

 miljørisikovurderinger i bilag 3, punkt 3.1.
 Som supplement til de i bilag 3, punkt 3 opstillede forudsætninger  

 skal der i en miljørisikovurdering for et eksisterende  

 deponeringsanlæg tages udgangspunkt i, at mindst 5% af den maksimalt  

 årlige registrerede perkolatmængde indgår i beregningerne.  

 Hvis der ikke er etableret membran- og perkolatopsamlingssystem på  

 deponeringsanlægget, skal den maksimalt årlige beregnede  

 perkolatmængde indgå i miljørisikovurderingen.
I beregningerne skal der endvidere tages udgangspunkt i et gennemsnit af  

 perkolatets sammensætning over en periode på 5 år eller den  

 mindre periode, hvor anlægget har været i drift.
Hvis der er  

 registreret betydelige variationer i perkolatets sammensætning,  

 benyttes værdierne for den periode, hvor forureningsbelastningen er  

 størst.
Skærpet kontrol Hvis tilsynsmyndigheden accepterer, at et eksisterende  

 deponeringsanlæg, der er etableret uden membran og perkolatopsamling,  

 kan videreføres, skal tilsynsmyndigheden fastsætte krav om  

 skærpet kontrol med det affald, der modtages til deponering på  

 det pågældende anlæg.
2. Anlæg, der skal være nedlukket den 16. juli 2009 En beskrivelse af følgende forhold skal som minimum være  

 indeholdt i overgangsplaner for deponeringsanlæg, der nedlukkes inden  

 den 16. juli 2009:
 -	Eventuelle nye eller supplerende oplysninger til brug for  

 klassificering i forhold til de allerede indsendte oplysninger, jf. § 6, stk.  

 1.
 -	Beskrivelse af procedurer for nedlukningen af anlægget,  

 herunder beskrivelse af slutafdækning inkl. kote- og beplantningsplan,  

 jf. bilag 2, punkt 13.
 -	Plan for efterbehandling af anlægget, herunder  

 kontrolprogrammer og monitering af perkolat, grundvand/recipienter og  

 deponigas samt beskrivelse af vedligeholdelsesplaner for måleudstyr,  

 pumper, drænsystemer, pumpe-/inspektionsbrønde mv., jf. bilag 2,  

 punkt 14.
 -	Redegørelse for, hvorledes evt. deponigas planlægges  

 opsamlet, herunder om gassen afbrændes, anvendes til energifremstilling  

 eller behandles på anden måde, jf. bilag 2, punkt 11.
 -	Beskrivelse af, hvorledes uddannelseskrav til  

 deponeringsanlæggets daglige ledelse samt til anlæggets  

 øvrige personale planlægges gennemført med henblik  

 på at sikre, at de relevante beviser er opnået inden for de  

 fastsatte tidsfrister, jf. bilag 2, punkt 4.
 Herudover skal overgangsplanen indeholde begrundelse for, hvorfor  

 deponeringsanlægget ikke ønskes videreført efter 15. juli  

 2009.
Bilag 5 Oversigt over delelementer til brug for  

 sikkerhedsstillelse, jf. § 11 A.
Nedlukning:
-	Lønninger -	Nedrivning/fjernelse af bygninger, vægtanlæg m.v.
-	Oprydning (materialeoplag m.v.) -	Opbrydning inkl. bortkørsel af befæstede arealer -	Terrænregulering (volde m.v.) -	Udlægning af rodspærre -	Udlægning af råjord og dyrkningslag -	Beplantning -	Øvrige krav i medfør af miljøgodkendelse B.
Efterbehandling (efter nedlukning):
-	Bortskaffelse af perkolat (inkl. evt. transport) -	Bortskaffelse af overfladevand -	Perkolat-, grundvands- og recipientmonitering -	Gasmonitering -	Kontrol med aktive miljøbeskyttende systemer (perkolat, gas  

 m.v.) -	Kontrol af sætninger -	Drift, reparation og vedligeholdelse af miljøbeskyttende  

 systemer (perkolat, gas m.v.) -	Vedligeholdelse af arealer (beplantning m.v.) -	Udarbejdelse af årsrapporter -	Årligt tilsyn (gebyr til amtet) -	Fjernelse/nedlukning af perkolatbrønde, perkolatbassin,  

 gasopsamlingssystem, grundvandskontrolbrønde m.v. ved overgang fra  

 aktiv til passiv drift -	Øvrige krav i medfør af miljøgodkendelse 1)   

  Bekendtgørelsen indeholder bestemmelser, der gennemfører  

 Rådets direktiv nr. 99/31/EF af 26. april 1999 om deponering af affald,  

 EF-Tidende 1999 L 182, s. 1.
