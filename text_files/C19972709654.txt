(BK-cirkulæret) Til samtlige ministre 1. Efter § 17, stk. 1, i rigsrevisorloven  

 (lovbekendtgørelse nr. 3 af 7. januar 1997) påhviler det rigsrevisor at  

 afstemme statsregnskabet med særregnskaberne og sammenholde bevillings- og  

 regnskabstal.
Der afgives beretning herom til statsrevisorerne.
 Til brug ved gennemgangen af statsregnskabet for finansåret 1996 med  

 henblik på bevillingskontrollen skal man bede ministeren foranledige, at  

 nedennævnte materiale snarest belejligt efter regnskabsafslutningen og inden  

 15. maj 1997 tilsendes Rigsrevisionen fra ministeriet vedrørende samtlige  

 styrelser/institutioner under ministerens område.
Opmærksomheden henledes på, at statsrevisorernes årlige beretninger om  

 bevillingskontrollen indeholder orientering om principielle problemer i  

 forbindelse med regnskabsmæssige forklaringer.
Beretningen for 1995 er fra  

 Statsrevisorernes Sekretariatet fordelt gennem Folketingets administration.  

 Yderligere eksemplarer kan fås hos Rigsrevisionen.
I.
Regnskabsoversigter 2. SCR-uddata 173301 A »Bevillingskontrol  

 Paragraf« indsendes til Rigsrevisionen.
II.
Regnskabsmæssige forklaringer 3. For enhver væsentlig afvigelse mellem bevillings-  

 og regnskabstal skal der afgives regnskabsmæssig forklaring.
Forklaringerne  

 skal vedrøre afvigelser mellem bevillingstallene, som de fremgår af  

 finansloven og tillægsbevillingslovforslaget, og statsregnskabstallene, jf.  

 fx bevillingsafregningsskemaernes pkt. 3. Ved vurderingen af om en afvigelse  

 er væsentlig, må såvel den procentvise som den beløbsmæssige afvigelse tages  

 i betragtning.
Hvis der er tvivl, bør der afgives regnskabsmæssig forklaring.  

 Ministeriet bør således uopfordret medtage de oplysninger, som er relevante,  

 »når det nærmere indhold af bevillingsadministrationen i ministeriet  

 skal bedømmes.
Der afgives endvidere regnskabsmæssig forklaring, såfremt der er sket  

 afvigelser fra bevillingsforudsætningerne (formål, aktivitets- eller  

 serviceniveau m.m.) - så vidt muligt udtrykt kvantitativt.
I den forbindelse  

 skal der redegøres for afvigelser fra de oplysninger om udviklingen i  

 aktivitet og ressourceforbrug, der er givet i  

 aktivitets-/virksomhedsoversigter i anmærkningerne til bevillingslovene for  

 1996.
 4. Karakteren af de regnskabsmæssige forklaringer  

 afhænger i øvrigt af hvilken bevillingstype, der er tale om.
 Der gives således særlige oplysninger for nettostyret virksomhed,  

 statsvirksomhed og indtægtsdækket virksomhed under driftsbevillinger, jf.  

 nedenfor pkt. 8 og 9. For nettostyret virksomhed og statsvirksomhed afgives  

 der endvidere de oplysninger, der er omtalt i pkt. 5 og 7, men med de  

 modifikationer som karakteren af bevillingstypen giver anledning til.
De institutioner og/eller hovedkonti, der er omfattet af ordningen for  

 virksomhedsregnskaber i staten for finansåret 1996, jf.
Akt 82 4/12 1996,  

 indarbejder de regnskabsmæssige forklaringer i virksomhedsregnskabet.
Det  

 forudsættes, at der er sammenhæng mellem statsregnskabet og  

 virksomhedsregnskabet, så statsregnskabstallene kan identificeres i  

 virksomhedsregnskabet, ligesom afvigelser mellem bevillinger og regnskabstal  

 forklares som for andre institutioner.
 5. Såfremt der i finansårets løb er korresponderet med  

 eller ført drøftelser med Finansministeriet om dispositioner, der ikke  

 eksplicit fremgår af bevillingslovene, herunder fx vedrørende overførsler  

 mellem hovedkonti, bedes der vedlagt kopi af korrespondancen, eller en  

 redegørelse for indtrufne aftaler, hvis der ikke foreligger korrespondance.
 6. Med hensyn til driftsbevillinger gives der  

 forklaring i følgende tilfælde:
a.
Såfremt der er væsentlige afvigelser mellem bevillings- og regnskabstal  

 for den samlede nettoudgiftsbevilling eller for lønsumsbevillingen.
Der skal således ikke afgives forklaring, blot enkelte underkonti eller  

 standardkonti inden for rammen udviser afvigelser.
Forklaring på afvigelser  

 for hele rammen kan dog tage udgangspunkt i mer- eller mindreforbrug på  

 underkonti eller standardkonti.
b.
Såfremt en bevillingsoverskridelse udgør mere end 2 % eller 10 mill.  

 kr., jf.
Budgetvejledningen 1996, pkt. 21.21.1.
 7. For anlægsbevillinger i form af projektbevilling  

 afgives regnskabsmæssig forklaring ved væsentlige afvigelser mellem  

 bevillings- og regnskabstal for det enkelte projekt, eller hvis der i øvrigt  

 er væsentlige projektændringer eller væsentlige ændringer med hensyn til  

 totaludgift og færdiggørelsestidspunkt.
 For anlægsbevillinger, hvor dele af bevillingen er afsat som  

 rådighedspulje, afgives der regnskabsmæssig forklaring ved merforbrug og  

 væsentlig mindreforbrug af rådighedspuljen i forhold til det bevilgede.
 8. For nettostyret virksomhed og statsvirksomhed  

 redegøres for afvigelser ud over de tilladte udsving i nettotal og for  

 ændringer i forhold til oplysningerne i anmærkningerne til bevillingslovene  

 om produktion, produktivitet, afsætning og serviceniveauer mv., jf. også  

 foran pkt. 3, samt i driftsresultatet.
 Der afgives en opstilling, der klart viser resultatet af årets  

 nettostyringsforløb, dvs. en specificeret redegørelse for afvigelser i  

 forhold til det forventede forløb i anmærkningerne til  

 tillægsbevillingslovforslaget.
 Der afgives en oversigt over det akkumulerede udsving i forhold til  

 nettotallet.
 9. For indtægtsdækket virksomhed afgives oversigter,  

 der oplyser om indtægter i 1996, det akkumulerede resultat ultimo 1996,  

 overskud/underskud at videreføre til senere finansår samt om virksomhedens  

 akkumulerede driftsresultater i perioden 1994-1996 for hver hovedkonto.
 Der oplyses om væsentlige ændringer i forhold til bevillingslovenes  

 oplysninger om aktiviteternes art og omfang.
 Der afgives forklaring, såfremt den indtægtsdækkede virksomheds  

 nettoindtægt afviger væsentligt fra bevillingen eller såfremt den  

 indtægtsdækkede virksomhed har givet underskud i årets løb eller set over de  

 seneste 3 års driftsresultater.
 For tilskudsfinansieret forskningsvirksomhed og andre tilskudsfinansierede  

 aktiviteter afgives oversigter over indtægter i 1996 samt over akkumulerede  

 uforbrugte indtægter at videreføre til senere finansår.
 Der afgives forklaring, såfremt den tilskudsfinansierede  

 forskningsvirksomheds eller andre tilskudsfinansierede aktiviteters  

 nettoindtægt afviger væsentligt fra bevillingerne.
 10. Der afgives endvidere regnskabsmæssige  

 forklaringer, såfremt der er sket ændringer i regnskabsmæssige principper,  

 eller der har været andre forhold, der har betydning for vurderingen af  

 regnskabet for 1996, herunder fx væsentlige forskydninger på statuskontiene  

 (90-99).
III.
Særlige specifikationer og bilag 11. Der afgives redegørelse om de videreførte beløb i  

 henhold til Budgetvejledningen 1996, pkt. 3.1, som de forventes optaget i  

 finanslovforslaget for 1998.
 12. Der afgives en oversigt over de aftaler, der er  

 indgået i henhold til Finansministeriets cirkulære om rammeaftale om  

 effektivisering og udvikling, og som har været i kraft 1996. Oversigten  

 vedlægges en kopi af aftalen og eventuelle evalueringsrapporter, samt en  

 specifikation af det samlede regnskabsførte beløb i 1996 fordelt på  

 udlodningsformer (effektiviseringsoverskud og resultatløn).
 13. Yderligere eksemplarer af nærværende  

 cirkulæreskrivelse kan rekvireres i Rigsrevisionen på tlf. 33 92 84 00, lokal  

 28 501.
