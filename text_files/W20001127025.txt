Kendelse fra Pressenævnet i sag nr.  

 45/2000 [K] har klaget til Pressenævnet over lederen bragt i  

 Jyllands Posten København den 5. april 2000, idet han mener, at god  

 presseskik er tilsidesat.
Det fremgår bl.a. af lederen i Jyllands Posten  

 København fra den 5. april 2000, der havde overskriften  

"HS-skråplanet", at "Mangel på sygeplejesker på Bispebjerg  

 Hospital har skabt kaotiske og skandaløse tilstande. Ældre  

 patienter med akut hofte- og benbrud prioriteres så lavt, at de  

 må vente meget længe på operation   fra tolv timer til to  

 døgn, fremgår det.
 En ansat oplyser til JP København, at det har  

 været rigtigt slemt med lange ventetider på knoglebrud og  

 lidelser, der ikke er så livstruende, og det er svært at se  

 ældre mennesker, der har brækket hoften, blive mere og mere syge,  

 fordi de ikke kan blive opereret.
 Det foregår endda med køligt overlæg.  

 Ifølge [K] kunne den ubehagelige situation afhjælpes med  

 såkaldt "ekstern vikarhjælp". Men det vil være et  

 skråplan at tage højere lønnede vikarer ind, som ikke  

 kender afdelingen, når man har eget vikarkorps, fastslår han.
Det er utrolig stærke sager at udsætte  

 ældre mennesker for i dagens velfærdsdanmark.
På  

 direktørens bud vælger man at lade fru  Jensen og hr.  Larsen  

 døje med knoglebrud, som time for time bliver mere livstruende, fordi  

 ældre netop er særlig udsat med hensyn til faren for  

 følgesygdomme." Klageren har oplyst, at bladet den 4. april 2000 bragte en  

 artikel med overskriften "Patienter med knoglebrud må vente to  

 døgn på operation", hvoraf det bl.a. fremgik, at:
 "Afdelingssygeplejerske  Jan  Kristensen oplyser, at de to  

 intensivsenge blev genåbnet i mandags, da personalet gik med til at  

 tage ekstravagter.
"Men det er spørgsmålet, hvor længe  

 folk kan blive ved.
De nyansatte skal desuden oplæres i et halvt til et  

 helt år, og det er samtidig en stor belastning for de ansatte, der  

 arbejder over", siger   Jan  Kristensen.
Direkte adspurgt svarer han, at eksterne vikarer kunne  

 hjælpe hospitalet over spidsbelastningerne.
Det ønsker [K] dog  

 ikke.
"Vi har lagt op til at lægerne på  

 anæstesiområdet kan gå ind og hjælpe  

 sygeplejerskerne.
Vi har eget vikarkorps, og det ville være et  

 skråplan at tage vikarer ind, som ikke kender afdelingen, til en  

 højere løn," siger [K].
Imidlertid omfatter hospitalets eget vikarkorps ikke  

 intensivsygeplejersker." Efter at være blevet bekendt med klagen bragte  

 bladet den 26. april 2000 følgende:
"Berigtigelse I en leder i JP København den 5. april 2000 er [K]  

 citeret for, at ventetiderne på Bispebjerg Hospital kunne  

 "afhjælpes med såkaldt ekstern vikarhjælp." Som det dagen forinden korrekt fremgik af den artikel, der  

 dannede grundlag for lederen, blev denne udtalelse ikke fremsat af [K], men  

 af afdelingssygeplejerske  Jan  Kristensen.
Jyllands-Posten beklager fejlen." Klageren har anført, at han i en samtale med bladet  

 forud for artiklen den 4. april 2000 havde oplyst, at det var hans  

 opfattelse, at eksterne vikarer ikke var løsningen på  

 ventetidsproblemet.
Når det i lederen fra den 5. april 2000  

 anføres, at han skulle have udtalt, at den ubehagelige situation kunne  

 afhjælpes med "ekstern vikarhjælp", så er det muligt, at  

 udsagnet bygger på en fejllæsning af artiklen fra den 4. april  

 2000, hvoraf det imidlertid fremgår, at det er  Jan  Kristensen, der  

 mener, at løsningen på ventetidsproblemet er eksterne  

 vikarer.
Klageren har endvidere anført, at han i lederen den  

 5. april 2000 fremstilles som en person, der selv mener at kende  

 løsningen og at have løsningen lige ved hånden, men  

 på trods heraf med køligt overlæg lader ældre  

 mennesker lide og tilmed beordrer hospitalets ansatte til at lade ældre  

 mennesker lide.
Bladet har imidlertid intet belæg for disse  

 ærekrænkende beskyldninger.
Klageren har tillige anført, at den  

 rutinemæssige berigtigelse og beklagelse, som bladet bragte den 26.  

 april 2000, ikke medfører, at han vil slutte sagen.
Oplysninger, der  

 kan virke krænkende eller agtelsesforringende for nogen, skal nemlig  

 efterprøves i særlig grad, inden de bringes, først og  

 fremmest ved forelæggelse for den pågældende.
Dette har  

 bladet ikke gjort, og bladet har derved tilsidesat god presseskik.
 Endelig har klageren anført, at krænkelsen  

 ikke blot vedrører ham selv, men tillige hospitalet og dets personale,  

 idet det fremgår af lederen fra den 5. april 2000, at det ansvarlige  

 sunhedspersonale på direktørens bud bringer patienterne i en  

 livstruende tilstand.
 Indklagede har anført, at man først i  

 forbindelse med fremsendelse af klagen blev blevet opmærksom på,  

 at man havde begået en fejl i lederen den 5. april 2000, og at man  

 derefter bragte en berigtigelse den 26. april 2000.
Indklagede har endvidere anført, at der er tale om  

 en banal fejl, som er erkendt og rettet umiddelbart efter, at man er blevet  

 opmærksom på den.
Der er således ikke tale om, at bladet  

 har bragt krænkende eller agtelsesforringende oplysninger, som skulle  

 efterprøves ved forelæggelse for klageren, og god presseskik er  

 ikke overtrådt.
 I sagens behandling har følgende  

 nævnsmedlemmer deltaget: Axel Kierkegaard, Aage Lundgaard, Kaare R.  

 Skou og Kirsten Dyregaard.
 Pressenævnet udtaler:
Bladet skriver i lederartiklen den 5. april 2000, at  

 ældre patienter bliver mere og mere syge, fordi de ikke kan blive  

 opereret.
Det foregår med køligt overlæg, idet klageren,  

 der er direktør for hospitalet, skulle have udtalt, at den ubehagelige  

 situation kunne afhjælpes med eksterne vikarer, men at det ville  

 være et skråplan at tage højere lønnede vikarer  

 ind.
Bladet anfører endvidere, at man på direktørens bud  

 vælger at lade fru  Jensen og hr.   Larsen døje med knoglebrud,  

 som time for time bliver mere livstruende, fordi ældre netop er  

 særlig udsat for følgesygdomme.
 Pressenævnet er enig med klageren i, at bladet i  

 artiklen fremsætter skadelige og krænkende oplysninger om  

 klageren.
Tre medlemmer   Axel Kierkegaard, Kaare R.
Skou og  

 Kirsten Dyregaard   udtaler:
At bladet efter eget udsagn gør dette på  

 baggrund af en fejllæsning af artiklen fra den 4. april 2000,  

 ændrer ikke ved, at bladet i særlig grad burde have  

 efterprøvet de skadelige og krænkende oplysninger, inden disse  

 blev bragt i lederartiklen.
Da bladet ikke har gjort dette, finder disse  

 medlemmer, at god presseskik er tilsidesat, og disse medlemmer udtaler kritik  

 af bladet.
 Et medlem   Aage Lundgaard   udtaler:
 I den ledende artikel, som der klages over, har bladet ved  

 en fejl tillagt klageren nogle udtalelser, som var fremsat af en anden.  

 Bladet har straks, man blev gjort opmærksom på fejlen, berigtiget  

 denne på eget initiativ og har derfor levet op til reglerne for god  

 presseskik, når der begås fejl i medierne.
 Der afsiges kendelse efter stemmeflertallet, og  

 Pressenævnet udtaler på dette grundlag sin kritik af bladet.
 I medfør af medieansvarslovens § 49 pålagde  

 Pressenævnet herefter den ansvarshavende redaktør af Jyllands  

 Posten at offentliggøre en kendelse herom.
