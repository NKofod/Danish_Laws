I.
Overenskomstens ikrafttrædelse, dens område og almindelige principper.
 Ved den mellem Danmark og Nederlandene den 20. februar 1957 afsluttede  

 overenskomst til undgåelse af dobbeltbeskatning og fastsættelse af regler om  

 gensidig administrativ bistand vedrørende skatter af indkomst og formue, jfr.  

 udenrigsministeriets bekendtgørelse nr. 9 (Lovtidende C.) af 21. februar 1958  

 og finansministeriets meddelelse af 30. oktober 1959, er der fastsat en række  

 bestemmelser, der kan medføre afvigelser fra skattelovgivningens almindelige  

 regler med hensyn til indkomst- og formuebeskatningen.
 Overenskomsten kommer for Danmarks vedkommende første gang til anvendelse  

 på skatteansættelserne for skatteåret 1955-56, jfr. artikel 32, § 2.
 Overenskomsten finder uanset statsborgerforhold anvendelse på alle  

 skattepligtige, der er bosat eller hjemmehørende enten i Danmark eller i  

 Nederlandene, jfr. artikel 2, § 1c). Det er således en forudsætning for  

 overenskomstens anvendelse, at den pågældende person eller det pågældende  

 selskab opfylder betingelserne for fuld skattepligt i mindst et af de to  

 lande.
 For Danmarks vedkommende omfatter overenskomsten (jfr. artikel 1, § 2)  

 indkomst- og formueskatter til staten og kommunal indkomstskat (herunder  

 kirkeskat). For så vidt angår skatteåret 1955-56 finder overenskomsten også  

 anvendelse på tillægsindkomstskatten til staten, værneskatten og den  

 fælleskommunale indkomst- og formueskat, jfr. slutprotokollen ad artikel 1.
I henhold til artikel 1, § 3 finder overenskomsten endvidere anvendelse på  

 alle andre skatter af væsentlig samme art, som efter overenskomstens  

 underskrivelse måtte blive pålagt i en af staterne.
Overenskomsten finder  

 herefter anvendelse på folkepensionsbidraget, sømandsskatten og den særlige  

 indkomstskat.
 Der er til overenskomsten knyttet en særlig slutprotokol, der på enkelte  

 punkter uddyber og supplerer indholdet af de i selve overenskomsten optagne  

 bestemmelser, men alle definitioner er medtaget i selve overenskomstens  

 tekst, jfr. artikel 2.
 Af definitionerne fremhæves, at udtrykket "selskab" betyder et  

 selskab, en forening eller anden sammenslutning (f.eks. et kommanditselskab),  

 der efter lovgivningen er skattepligtig som sådan.
 Udtrykket "statsborger" betyder for Danmarks vedkommende alle  

 danske statsborgere og alle selskaber, hvis virksomhed ledes eller  

 kontrolleres i et dansk statsområde, som omfattes af overenskomsten.
 Ved udtrykket "kompetent myndighed" forstås for begge staters  

 vedkommende finansministeren eller hans befuldmægtigede stedfortræder i  

 vedkommende stat.
 Overenskomsten gælder ikke for Færøerne og Grønland, men kan med de  

 ændringer, der anses for nødvendige af begge stater, ved noteveksling udvides  

 til at gælde for disse områder, såfremt der her opkræves skatter af væsentlig  

 samme karakter som dem, der omfattes af overenskomsten, jfr. artikel 30.
 For Nederlandenes vedkommende omfatter overenskomsten kun den del af  

 Kongeriget Nederlandene, som er beliggende i Europa, men overenskomsten kan i  

 medfør af artikel 30 udvides til at gælde for hvilken som helst del af  

 Kongeriget Nederlandene udenfor Europa.
 Overenskomsten går ud fra det synspunkt, at dobbeltbeskatning foreligger,  

 når en skattepligtig beskattes i begge lande af indkomst eller formue  

 vedrørende samme kilde suppleret med en særlig regel om afgangsførelse af  

 skatter i tilfælde af flytning mellem de to stater, jfr. slutprotokollen ad  

 artikel 3.
 De i overenskomsten indeholdte regler falder i 3 hovedgrupper:
 Reglerne til undgåelse af dobbeltbeskatning kan opdeles i 2 afsnit, nemlig  

 dels regler til løsning af den konflikt, der opstår, når en person eller et  

 selskab opfylder betingelserne for fuld skattepligt i begge de kontraherende  

 lande, og begge lande derfor med hjemmel i deres interne lovgivning gør krav  

 på at beskatte den pågældende af hele hans indkomst og formue uanset, hvorfra  

 indkomsten og formuen hidrører (artikel 3, § 1, jfr. afsnit II A nedenfor),  

 og dels regler til løsning af konflikten mellem den beskatningsret, der kan  

 tilkomme det land, hvorfra en indkomst hidrører, eller hvori en formue er  

 placeret (kildelandet), og det land, hvor den pågældende skatteyder er bosat  

 eller har hjemsted og derfor opfylder betingelserne for fuld skattepligt  

 (bopælslandet) (artiklerne 4-21), jfr. afsnit II B nedenfor.
Begge sæt regler kan finde anvendelse i det samme konkrete tilfælde.  

 Opfylder en person betingelserne for fuld skattepligt i begge lande, må det  

 først efter de i artikel 3, § 1 givne regler søges fastslået, hvilket af de  

 to lande der skal have ret til at beskatte pågældende som der bosat.
Når  

 dette er gjort, bestemmes det ved hjælp af reglerne i artiklerne 5-21, om den  

 i artikel 4 givne regel om bopælslandets fortrinsvise beskatningsret skal  

 fraviges, således at bopælslandet skal give afkald på at beskatte visse  

 indkomst- eller formuearter.
Hvor Danmark efter overenskomsten som bopælsland skal give afkald på en  

 beskatningsret, som dets interne lovgivning hjemler, sker dette med en enkelt  

 undtagelse ved, at den pågældende indkomst eller formue medtages ved  

 skatteansættelsen og skatteberegningen, hvorpå der i den del af den samlede  

 indkomst- eller formueskat, der falder på den indkomst eller formue, som  

 skatteafkaldet vedrører, gives et nedslag svarende til den i Holland erlagte  

 indkomst- eller formueskat, (jfr. artiklerne 5, 6 (når der foreligger fast  

 driftssted i Holland), 9, § 2, 10, § 2, 11, § 2, 12 (når der foreligger fast  

 driftssted i Holland), 13, 15, §§ 1 og 2, 16 og 21). Aftalen hviler således i  

 disse tilfælde for Danmarks vedkommende på det såkaldte creditsystem.
Indgår  

 der herefter til en her i landet bosat person en i Holland indtjent indtægt,  

 som efter overenskomsten skal beskattes der, udfindes den del af de samlede  

 danske indkomstskatter, der falder på den pågældende hollandske indtægt.  

 Dette beløb sammenholdes med det i Holland betalte skattebeløb, og et til det  

 mindste af de to beløb svarende beløb føres til afgang.
Den eneste undtagelse  

 herfra er reglen i artikel 19 vedrørende studerende eller lærlinge, hvor der  

 ved selve skatteansættelsen skal bortses fra visse indtægter, som dog må  

 medregnes ved progressionens fastsættelse, jfr. artikel 22 og nedenfor om  

 artikel 19.
 Det nævnte fradrag i skatterne skal gives såvel i statsskatterne som i  

 kommuneskatten.
 For så vidt angår forholdet mellem Danmark og Nederlandene bliver der  

 herefter ikke anvendelse for reglen i ligningslovens § 33 om nedslag i dansk  

 skat for skat erlagt i udlandet.
 I det følgende vil først reglerne om indkomstbeskatningen blive  

 gennemgået, medens der i afsnit V gøres nogle særlige bemærkninger om  

 formuebeskatningen.
II.
Overenskomstens bestemmelser vedrørende undgåelse af  

 dobbeltbeskatning.
A.
Reglerne om ophævelse af dobbeltbeskatning, når fuld skattepligt  

 foreligger i begge lande.
 (Artikel 3).
 Har en person en sådan tilknytning til begge lande, at han opfylder  

 betingelserne for fuld skattepligt i begge lande, altså i begge lande er  

 skattepligtig af hele sin indkomst og formue, må det afgøres, hvilket af de  

 to lande der skal lade sin ret til at betragte den pågældende som fuldt  

 skattepligtig vige.
For fysiske personer fastslår artikel 3, § 1 den hovedregel, at det land,  

 hvor der er en fast bopæl, eller hvis den pågældende ikke har bopæl i nogen  

 af staterne, det land, hvor han stadig opholder sig, har prioriteten.
Ved  

 stadigt ophold i en af staterne forstås, at vedkommende opholder sig i det  

 pågældende land under omstændigheder, der giver grundlag for at antage, at  

 der ikke er tale om et blot midlertidigt ophold.
 Foreligger der fast bopæl i begge lande, tilkommer den fulde  

 beskatningsret det land, med hvilket den pågældende skatteyder har de  

 stærkeste personlige og økonomiske forbindelser.
 Kan spørgsmålet om, hvilket land der skal have beskatningsretten, ikke  

 afgøres i henhold til denne regel, får det land, hvor den pågældende er  

 statsborger, fortrinsretten.
Er han ikke statsborger i noget af landene, eller er han statsborger i  

 begge lande, må der i påkommende tilfælde træffes aftale mellem de kompetente  

 myndigheder i de to lande.
I så fald må sagen derfor forelægges  

 skattedepartementet.
 Fysiske personer, som lever ombord i skibe eller luftfartøjer uden at have  

 bopæl i nogen af staterne, skal anses for bosat i den stat, i hvilken skibet  

 eller luftfartøjet har sit hjemsted, jfr. iøvrigt nærmere under artikel 3, §  

 2.
 For juridiske personer tilkommer retten til at anse den pågældende for  

 fuldt skattepligtig det land, hvori virksomheden ledes og kontrolleres.
 Med hensyn til beskatningen af dødsboer bemærkes, at beskatning kan ske i  

 den stat, hvor arveladeren i henhold til de foran anførte regler skal anses  

 for at være bosat ved dødsfaldet, jfr. iøvrigt nærmere nedenfor under artikel  

 20.
B.
Reglerne om ophævelse af dobbeltbeskatning i tilfælde af konflikt  

 mellem kildelandets og bopælslandets beskatningsret.
Bopælslandets beskatningsret.
I artikel 4 fastslås det som hovedreglen, at  

 indkomst og formue alene skal beskattes i den stat, i hvilken skatteyderen er  

 bosat eller hjemmehørende, det vil sige det land, der har ret til at betragte  

 den pågældende som fuldt skattepligtig.
Er der ikke i overenskomsten fastsat  

 andet, skal kildelandet derfor give afkald på sin beskatningsret til fordel  

 for bopæls- eller hjemstedslandet.
Indkomst af fast ejendom beskattes ifølge artikel 5 i den stat, i hvilken  

 den faste ejendom er beliggende.
Royalty hidrørende fra driften af gruber  

 eller stenbrud eller fra anden udnyttelse af en naturforekomst beskattes  

 ligeledes i den stat, i hvilken gruben, stenbruddet eller naturforekomsten er  

 beliggende.
Som indtægt af fast ejendom betragtes derimod ikke renter af  

 fordringer, sikrede ved pant i fast ejendom; sådanne renter omfattes af  

 artikel 10.
 Bestemmelserne i artikel 5 gælder også for faste ejendomme tilhørende  

 erhvervsvirksomheder af enhver art og skibs- og luftfartsvirksomheder, uanset  

 de for disse virksomheder iøvrigt gældende særregler, jfr. herved artikel 6  

 og artikel 8.
 Indkomst ved industri, handel og lignende beskattes i det land, hvor  

 virksomheden er hjemmehørende, det vil sige, hvis udøveren er en fysisk  

 person, der, hvor han er bosat, og hvor det drejer sig om et selskab, der,  

 hvor selskabets forretninger er ledet og kontrolleret.
En undtagelse herfra gælder for det tilfælde, hvor et i det ene land  

 hjemmehørende foretagende driver virksomhed fra et fast driftssted i det  

 andet land.
I så fald beskattes indkomsten ved en sådan filialvirksomhed i  

 kildestaten.
I de tilfælde, hvor Danmark er bopælsstat, sker  

 beskatningsafkaldet ved, at der i medfør af reglen i artikel 22, § 3 gives  

 credit i dansk skat for den skat, der er opkrævet i Holland.
Med hensyn til,  

 hvad der skal forstås ved "fast driftssted", henvises til  

 definitionerne i artikel 2, § 1f).
I artikel 6, § 2 fastsættes retningslinierne for opgørelsen af  

 filialvirksomhedens indtægt.
I bestemmelsen fastslås det princip, at  

 filialens indtægt bør opgøres, som om den var oppebåret af et selvstændigt  

 foretagende uden hensyn til eventuelle mellem hovedforretningen og filialen  

 trufne aftaler, der - eventuelt af skattemæssige hensyn - tilstræber en  

 vilkårlig regnskabsmæssig placering af den gennem henholdsvis  

 hovedforetagendet og filialen indvundne fortjeneste.
 I artikel 6, § 3 - der svarer til artikel III, pkt. 4 i den dansk-engelske  

 dobbeltbeskatningsoverenskomst - fastslås det, at i tilfælde, hvor et  

 foretagende i en af staterne erhverver fortjeneste i henhold til kontrakter,  

 afsluttet i denne stat, vedrørende salg af varer, der af leveringshensyn, men  

 ikke i udstillingsøjemed, er oplagret i den anden stat, skal sådan  

 fortjeneste ikke betragtes som hidrørende fra et det nævnte foretagende  

 tilhørende fast driftssted i den anden stat, uanset om købstilbudene er  

 indhentet af en agent i denne anden stat og af ham tilstillet foretagendet  

 til akcept.
 At et foretagende i det ene statsområde foretager vareindkøb inden for det  

 andet statsområde, medfører ikke, at nogen del af foretagendets fortjeneste  

 skal betragtes som hidrørende fra et fast driftssted i det sidstnævnte  

 statsområde, jfr. artikel 6, § 4 og artikel 2, § 1f) (ii).
 I artikel 6, § 5 fastslås, at de kompetente myndigheder ved overenskomst  

 kan fastsætte regler med hensyn til fordelingen af fortjeneste.
 Artikel 7 indeholder lignende regler som de i artikel 6 fastsatte for  

 tilfælde, hvor et foretagende i den ene stat direkte eller indirekte deltager  

 i ledelsen, kontrollen eller finansieringen af et foretagende i den anden  

 stat, eller hvor samme personer på tilsvarende måde deltager i ledelsen,  

 kontrollen eller finansieringen af både et foretagende i den ene stat og et  

 foretagende i den anden stat.
Indkomst ved udøvelse af skibs- og luftfartsvirksomhed omhandles i artikel  

 8, der bestemmer, at beskatningsretten tilkommer det land, hvor virksomheden  

 er hjemmehørende.
Dette betyder, at fortjeneste ved sådan virksomhed fritages  

 for beskatning i det andet land, også for så vidt den hidrører fra et fast  

 driftssted i dette.
Når indkomst flyder fra Nederlandene til en skibs- eller  

 luftfartsvirksomhed i Danmark, skal indkomsten derfor indkomstbeskattes her  

 på sædvanlig måde, uanset om foretagendet måtte have et fast driftssted i  

 Nederlandene.
 Ifølge artikel 31 suspenderes i den tid, overenskomsten gælder,  

 overenskomsten af 8. november 1930 om gensidig fritagelse i visse tilfælde  

 for skat af indkomst, hidrørende fra rederivirksomhed, og den ved udveksling  

 af noter af 15. december 1937 og 24. marts 1938 indgåede overenskomst om  

 gensidig fritagelse for indkomstskat af visse indtægter, hidrørende fra  

 luftfartsvirksomhed.
Aktieudbytte, jfr. artikel 9, beskattes kun i bopælslandet, medmindre  

 udbyttet kan henføres til et fast driftssted i kildelandet.
Nederlandene  

 frafalder derfor kildeskat af udbytte af aktier, der ejes af i Danmark  

 bosatte personer eller selskaber.
Dette afkald på kildeskat får virkning for  

 indtægter, for hvilke forfaldstiden er indtrådt i kalenderåret 1954 og  

 senere.
For at opnå sådan fritagelse for eller tilbagebetaling af erlagt kildeskat  

 skal skatteyderen, som det fremgår af finansministeriets nævnte meddelelse af  

 30. oktober 1959, indgive et af danske skattemyndigheder attesteret  

 andragende herom til de nederlandske skattemyndigheder.
Blanketter til brug  

 ved andragende om fritagelse for eller tilbagebetaling af hollandsk kildeskat  

 kan fås hos amtsligningsinspektoraterne (i København, Frederiksberg og  

 Gentofte kommuner hos vedkommende skattedirektorat), samt i  

 skattedepartementets 7. ekspeditionskontor, Holbergsgade 23, København K.
 Såfremt aktieudbyttet kan henføres til et fast driftssted i kildelandet,  

 d.v.s. at det faste driftssted har ret til udbyttet af de pågældende aktier,  

 ophæves dobbeltbeskatningen i de tilfælde, hvor aktieudbyttet indgår til et  

 fast driftssted i Holland,og Danmark er bopælsland, ved anvendelse af  

 creditreglen i artikel 22, § 3.
 Bestemmelsen i artikel 9, § 3 - der svarer til artikel VII, pkt. 2 i den  

 dansk-engelske dobbeltbeskatningsoverenskomst - har for tiden ingen  

 betydning, da hverken Danmark eller Nederlandene kender en beskatningsform  

 som den i bestemmelsen omtalte.
 Renter beskattes, jfr. artikel 10, i bopælslandet, medmindre udbyttet kan  

 henføres til et fast driftssted i kildelandet, i hvilket tilfælde  

 dobbeltbeskatning for Danmarks vedkommende ophæves ved anvendelse af  

 "creditreglen" i artikel 22, § 3. Udtrykket renter omfatter rente  

 af obligationer, gældsbeviser, forskrivninger eller af en hvilken som helst  

 anden gæld.
 For at forhindre skattefri overførelse fra det ene land til det andet af  

 andet end rente er det i artikel 10, § 4 bestemt, at såfremt en rente  

 overstiger et rimeligt og fornuftigt vederlag for den gæld, for hvilken den  

 betales, skal artikel 10 kun finde anvendelse på den del af renten, der  

 modsvarer et sådant rimeligt og fornuftigt vederlag.
Royalty, der erlægges for udnyttelsen af fast ejendom, gruber, stenbrud og  

 andre naturforekomster, skal som før nævnt beskattes i den stat, hvor den  

 faste ejendom m.v. er beliggende.
Anden royalty beskattes ifølge artikel 11 i  

 den af staterne, hvor modtageren er bosat.
Artiklen omfatter enhver afgift  

 eller ethvert andet beløb, der erlægges som vederlag for anvendelsen af eller  

 retten til at benytte enhver forfatterret, patent, mønster, hemmelig  

 fremstilling eller formel, varemærke eller anden lignende formuerettighed, og  

 for brugen af industrielt, kommercielt eller videnskabeligt udstyr eller  

 teknisk bistand, såvel som enhver afgift eller ethvert andet beløb, der  

 erlægges for retten til at opføre eller gengive litterære værker, dramatiske  

 værker, musik- eller kunstværker, herunder leje af filmsrettigheder.
Som  

 eksempel på teknisk bistand kan nævnes det forhold, at en tekniker udlånes af  

 et firma i den ene stat til et foretagende i den anden stat, der foruden at  

 give ham løn betaler et vederlag til hans firma for tilladelsen til at  

 udnytte hans særlige evner; dette vederlag omfattes af udtrykket  

 "afgift".
 Reglen om bopælsstatens beskatningsret med hensyn til royalty finder ikke  

 anvendelse, såfremt royaltyen kan henføres til et i kildestaten beliggende  

 fast driftssted, og dobbeltbeskatningen ophæves for Danmarks vedkommende i så  

 fald ved anvendelse af "creditreglen" i artikel 22, § 3.
Ifølge artikel 11, § 4 finder bestemmelserne også anvendelse på enhver  

 vederlagssum, der ved salg af nogen af de rettigheder, på hvilke artikel 11  

 finder anvendelse, opnås i en af de to stater af en i den anden stat bosat  

 person eller et der hjemmehørende selskab.
Dette betyder, at bopælsstaten kan  

 beskatte vederlaget for salg af en sådan rettighed, medmindre rettigheden kan  

 henføres til et fast driftssted i den anden stat.
 For at forhindre omgåelser er det i artikel 11, § 5 bestemt, at såfremt en  

 afgift eller en vederlagssum overstiger et rimeligt og fornuftigt vederlag  

 for de rettigheder, for hvilke den erlægges, skal bestemmelserne i artikel 11  

 kun omfatte den del af afgiften eller vederlagssummen, som modsvarer et  

 sådant rimeligt og fornuftigt vederlag.
Indkomst ved liberalt erhverv (artikel 12), som udøves af personer, der  

 har bopæl i en af de to stater, skal beskattes i bopælsstaten, medmindre  

 erhvervet udføres fra et fast driftssted i den anden stat.
Såfremt det sidste  

 er tilfældet, kan indkomsten beskattes i den stat, hvor driftsstedet er  

 beliggende, men kun for så vidt angår den del af indkomsten, som kan henføres  

 til den virksomhed, der er udøvet gennem det faste driftssted.
Ved afgørelsen  

 af, om der er tale om et liberalt erhverv, må det i hvert enkelt tilfælde  

 undersøges, om virksomheden udøves for egen regning, og der må navnlig lægges  

 vægt på, om der er oprettet en arbejdskontrakt med arbejdsgiveren.
Det  

 bemærkes, at også indkomst ved kunstnerisk virksomhed må anses for omfattet  

 af bestemmelsen.
Lønindtægt m.v. (artiklerne 13-18). Artikel 13 fastslår som hovedreglen  

 for beskatning af lønindtægt m.v., at den stat, hvor den personlige  

 virksomhed, der betinger vederlaget, er udøvet, har beskatningsretten.
For en  

 herboende person, der har lønindtægter ved arbejde udøvet i Holland, skal der  

 således gives et nedslag i de lønindtægten påhvilende danske skatter,  

 svarende til den i Holland betalte skat (credit).
 Fra denne hovedregel er der dog gjort flere undtagelser:
1. Løn m.v., som udbetales af staten eller en  

 offentligretlig enhed i denne (f.eks. en kommune) eller fra fonds eller  

 institutioner oprettet af staten eller en offentligretlig enhed deri,  

 beskattes i henhold til artikel 15, § 1 i udbetalingslandet (kildelandet)  

 uden hensyn til, hvor de pågældende tjeneste- eller arbejdsydelser er  

 præsteret.
Sådanne statslønninger er altså skattepligtige i Holland, og  

 såfremt de oppebæres af en i Danmark bosiddende person, skal der gives  

 nedslag (credit) for hollandsk skat.
Såfremt der er tale om betaling for  

 hverv, der har forbindelse med næring eller forretning, der drives  

 erhvervsmæssigt af en af staterne m.v., gælder særreglen dog ikke, jfr.  

 artikel 15 § 2. Om det pågældende hverv er af en sådan karakter, at det  

 falder ind under artikel 15, § 2, må i tvivlstilfælde afgøres ved en  

 erklæring fra den udsendende stat.
 2. Løn m.v. beskattes i henhold til artikel 14 i  

 modtagerens bopælsland, når tjenesteydelsen er udført af en person, der er  

 bosat i en af staterne, og følgende 3 betingelser er opfyldt: a) at den  

 pågældende i vedkommende indkomstår har opholdt sig i den anden stat i en  

 eller flere perioder, der tilsammen ikke overstiger 183 dage, b) at det  

 personlige arbejde eller tjenesteydelserne er udført for en person eller et  

 selskab, der ikke er bosat eller hjemmehørende i den stat, hvori arbejdet er  

 udført, eller på sådan persons eller sådant selskabs vegne, og c) at  

 vederlaget ikke som sådant er fradraget i fortjeneste, indvundet gennem et  

 fast driftssted, der er skattepligtigt i den stat, hvor arbejdet er udøvet.
 3. Vederlag til medlemmer af bestyrelser, kontrolråd  

 eller lignende stillinger i et selskab beskattes i den stat, i hvilken  

 selskabet er hjemmehørende, jfr. artikel 16. Såfremt en i Danmark bosiddende  

 person modtager bestyrelseshonorar fra et i Holland hjemmehørende selskab,  

 skal der gives nedslag (credit) for hollandsk skat.
 4. Vederlag for undervisning, som professorer og  

 lærere, bosat i en af de to stater, modtager for undervisning ved en  

 undervisningsanstalt i den anden stat, beskattes i bopælsstaten, når opholdet  

 i den anden stat ikke udstrækkes over et tidsrum af 2 år, jfr. artikel 18.  

 Bestemmelsen fastsætter, at den pågældende for så vidt angår overenskomstens  

 regler om beskatningsfordelingen skal anses for vedblivende at være bosat i  

 sin hjemstat, såfremt opholdet i den anden stat ikke udstrækkes længere end  

 de nævnte 2 år.
 5. Vederlag for tjenesteydelser udført ombord i skibe  

 eller luftfartøjer i international trafik beskattes i bopælsstaten, jfr.  

 artikel 17. Ved international trafik forstås al anden end lokal (national)  

 trafik.
Pensioner, der udbetales direkte af staten, en i denne oprettet  

 offentligretlig enhed m.v., beskattes ifølge artikel 15, § 1 i  

 udbetalingslandet.
Private pensioner og livrenter beskattes derimod ifølge  

 artikel 15, § 3 i bopælsstaten.
Det fastslås i artikel 15, § 4, at udtrykket "pensioner" - såvel  

 de offentlige som de private - betyder periodiske beløb, der udbetales som  

 vederlag for udførte tjenesteydelser (herunder enkepensioner) eller som  

 erstatning for tilskadekomst eller på grund af alder eller svagelighed.
Ved  

 erstatninger for tilskadekomst tænkes på krigsinvalidepensioner i modsætning  

 til almindelige skadeserstatninger, der i visse tilfælde kan udbetales som en  

 løbende ydelse.
 Ifølge artikel 15, § 5 betyder udtrykket "livrente" en fastsat  

 sum, der betales periodisk til fastsatte tidspunkter, være sig for livstid  

 eller for et nærmere angivet antal år, i henhold til en forpligtelse til at  

 præstere disse udbetalinger mod rimeligt og fuldt vederlag i penge eller  

 penges værdi.
 Studerende og lærlinge fra den ene stat, som udelukkende i studie- eller  

 uddannelsesøjemed opholder sig i den anden stat, fritages i den sidstnævnte  

 stat for beskatning af beløb, der fra udlandet ydes den pågældende til  

 underhold, undervisning og oplæring, jfr. artikel 19.
 Den omhandlede skattefritagelse i opholdslandet skal ydes, selvom den  

 pågældende ikke har bevaret en bopæl i den stat, han kommer fra.
En nederlandsk lærling, der opholder sig her for at uddanne sig, kan  

 herefter ikke beskattes af det underhold, han får fra udlandet.
Disse  

 indtægter kan dog medregnes ved fastsættelsen af progressionen, såfremt den  

 pågældende har f.eks. arbejdsfortjeneste her i landet eller andre indtægter,  

 hvoraf han er skattepligtig her.
 Artikel 20 indeholder en særregel om dansk dødsbobeskatning, og det  

 bestemmes, at i tilfælde, hvor en person, som er bosat i Nederlandene, er  

 fritaget for dansk skat i medfør af overenskomstens bestemmelser, skal  

 tilsvarende fritagelse gælde for uafsluttede boer efter afdøde personer, for  

 så vidt en eller flere i boet berettigede er bosat i Nederlandene.
III.
Beskatning ved til- og fraflytning.
 Der er i slutprotokollen til artikel 3 givet særlige regler om løsning af  

 de dobbeltbeskatningsproblemer, der kan opstå i forbindelse med flytning  

 mellem de to stater, det vil sige den definitive forlægning af bopælen fra  

 den ene stat til den anden.
IV.
Særlige bestemmelser.
 Artikel 26 indeholder regler, hvorefter statsborgere (herunder selskaber,  

 jfr. artikel 2, § 1h)) ikke i den anden stat må underkastes anden eller  

 højere beskatning end den, der under tilsvarende omstændigheder gælder for  

 statsborgere i denne stat.
 Endvidere fastslås det, at foretagender, hjemmehørende i en af staterne,  

 ikke i den anden stat med hensyn til fortjeneste eller kapital, som kan  

 henføres til deres faste driftssted, skal kunne underkastes nogen skat, som  

 er anderledes, højere eller mere byrdefuld end den skat, som foretagender i  

 denne anden stat, drevet på samme måde, er eller måtte blive underkastet med  

 hensyn til tilsvarende fortjeneste eller kapital.
 For så vidt angår i Nederlandene hjemmehørende selskaber, der er begrænset  

 skattepligtige på grund af udøvelse af virksomhed gennem en filial her i  

 landet, beregnes indkomstskatten dog i henhold til de nugældende regler efter  

 den skatteskala, der gælder for fysiske personer, jfr. slutprotokollen til  

 artikel 26, hvis øvrige bestemmelser nu har mistet deres betydning.
 Ifølge artikel 27 skal overenskomstens bestemmelser ikke kunne fortolkes  

 som på nogen måde begrænsende fritagelser, fradrag eller anden lempelse, der  

 i henhold til lovgivningen i en af staterne indrømmes ved fastsættelsen af  

 den i denne stat pålignede skat.
 Ifølge artikel 28 kan de kompetente myndigheder i hver af staterne  

 fastsætte de regler, der er nødvendige for gennemførelsen af bestemmelserne i  

 overenskomsten.
I henhold til artikel 29 kan en skatteyder, der udsættes for en  

 dobbeltbeskatning, der strider mod bestemmelserne i overenskomsten, fremsætte  

 indsigelse herimod over for den stat, hvor han er statsborger, eller hvis han  

 ikke er statsborger i nogen af staterne, overfor den stat, i hvilken han er  

 bosat eller hjemmehørende.
Anses indsigelsen for berettiget, skal den  

 kompetente myndighed i denne stat - for Danmarks vedkommende  

 skattedepartementet - søge at træffe aftale med den anden stats kompetente  

 myndigheder med henblik på en rimelig undgåelse af dobbeltbeskatningen.
 Endvidere bestemmes det i artikel 29, § 2, at de kompetente myndigheder i  

 de to stater til undgåelse af dobbeltbeskatning skal søge at træffe særlig  

 aftale i tilfælde, der ikke er reguleret ved overenskomsten, såvel som i  

 tilfælde, hvor der opstår vanskeligheder eller tvivl ved fortolkningen eller  

 anvendelsen af overenskomsten.
V.
Særlige bemærkninger om formuebeskatningen.
 Hovedreglen om formuebeskatningen findes i artikel 4, hvorefter formue  

 alene beskattes i den stat, i hvilken skatteyderen er bosat eller  

 hjemmehørende, medmindre andet er fastsat andre steder i overenskomsten.  

 Sådanne særbestemmelser findes alene i artikel 21, hvor det fastslås, at  

 formue bestående af fast ejendom beskattes i den stat, hvor den faste ejendom  

 er beliggende, at formue anbragt i foretagender, som omhandles i artikel 6 i  

 overenskomsten, kun beskattes i den stat, inden for hvis område foretagendet  

 har fast driftssted, og at formue, som anvendes ved udøvelsen af et liberalt  

 erhverv, ligeledes kun beskattes i den stat, hvor der forefindes et fast  

 driftssted.
 Formuebeskatningen skal således i de nævnte tilfælde følge  

 indkomstbeskatningen, således at den kapital, der danner grundlag for  

 indkomsten, beskattes i den stat, som har ret til at beskatte indkomsten.
VI.
Reglerne om bistand.
 (Artiklerne 23-25 og artikel 28, § 2).
 Artikel 23 indeholder i lighed med overenskomsterne mellem Danmark og  

 U.S.A., artikel XVII, mellem Danmark og England, artikel XVIII, og mellem  

 Danmark og Canada, artikel XIV, bestemmelser om gensidig bistand ved  

 udveksling af oplysninger.
 Reglerne herom går ud på, at de kompetente myndigheder i de to lande  

 forpligter sig til på begæring vedrørende beskatningsspørgsmål at udveksle  

 sådanne oplysninger, der bidrager til at sikre behørig påligning og  

 opkrævning af de af overenskomsten omfattede skatter, samt til at sikre  

 praktiseringen af lovbestemmelser, der har til formål at hindre skattesvig  

 med hensyn til disse.
 Der tages forbehold med hensyn til oplysningernes fortrolige karakter,  

 ligesom hver af staterne forbeholder sig ikke at give oplysninger, hvis  

 meddelelse vil åbenbare forretningshemmeligheder.
Oplysningspligten omfatter kun sådanne oplysninger, som myndighederne har  

 til disposition, eller som de kan indhente efter deres egen lovgivning.  

 Ifølge en særlig aftale mellem de danske og de nederlandske skattemyndigheder  

 skal forpligtelsen til at udveksle oplysninger ikke omfatte oplysninger fra  

 banker og lignende institutioner.
Såfremt der i forbindelse med  

 ligningsarbejdet her i landet fremkommer oplysninger fra en bank vedrørende  

 skatteydere i Nederlandene, skal en sådan oplysning derfor ikke videregives  

 til Nederlandene.
Ifølge artikel 24 er der også hjemmel til gensidig bistand med hensyn til  

 inddrivelse af skatter.
Reglerne svarer i det store og hele til de i  

 overenskomsten mellem Danmark og U.S.A., artikel XVIII indeholdte regler; der  

 kan dog også ydes bistand med hensyn til bøder, der ikke er af strafferetlig  

 karakter.
Bistanden kan ikke ydes over for fysiske personer, der er  

 statsborgere i den stat, til hvilken henvendelsen er rettet, eller selskaber,  

 der anses for hjemmehørende i vedkommende stat.
 Artikel 25 fastslår, at oplysningspligten ikke medfører pligt for nogen af  

 de kontraherende stater til at gennemføre en administrativ handling, som  

 ville stride mod den pågældende stats lovgivning eller praksis.
 Ifølge artikel 28, § 2 kan de kompetente myndigheder i de to stater ved  

 indbyrdes aftale fastsætte regler angående den nærmere fremgangsmåde, formen  

 for henvendelser og svar på disse, omregningen af valuta, foranstaltninger  

 med hensyn til inddrevne beløb, mindstebeløb, der kan forlanges inddrevet, og  

 lignende forhold, men en sådan aftale er endnu ikke indgået.
VII.
Overenskomstens praktisering.
Overenskomstens regler vil være at praktisere ved selve skatteligningen.  

 For skatteårene 1955-56 - 1960-61 incl. vil der, såfremt skatteansættelser  

 eller skatteberegninger er foretaget i strid med overenskomstens  

 bestemmelser, blive spørgsmål om genoptagelse af de pågældende ansættelser,  

 respektive beregninger.
For så vidt begæring om regulering af  

 skatteansættelser eller skatteberegninger for de nævnte skatteår i  

 overensstemmelse med overenskomstens bestemmelser allerede er fremsat eller  

 fremsættes af vedkommende skattepligtige inden den 1. september 1961,  

 bemyndiges skatterådene herved til at genoptage vedkommende ansættelser,  

 respektive beregninger, til fornyet behandling uden forud indhentet  

 bemyndigelse fra statens ligningsdirektorat.
Fremkommer begæringen først  

 efter nævnte tidspunkt, vil bemyndigelse til genoptagelse være at indhente på  

 sædvanlig måde.
 Tvivlsspørgsmål med hensyn til overenskomstens praktisering vil være at  

 forelægge skattedepartementet.
 Skattedepartementet, den 21. december  

 1960.
Hans P.
Gøtrik.
/B.
Blume.
