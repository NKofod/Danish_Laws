Stærkstrømsbekendtgørelsen,  

 Afsnit 9, 4. udgave,  

 Højspændingdinstallationer INDLEDNING Stærkstrømsbekendtgørelsen afsnit 9,  

 Højspændingsinstallationer, 4. udgave er udgivet af  

 Elektricitetsrådet og har gyldighed fra 1. Oktober 2001. Det erstatter  

 3. udgave af afsnit 9.
 4. udgave af afsnit 9 er en ajourføring af 3. udgave, idet der  

 bl.a. er foretaget en tilpasning til bestemmelserne i afsnit 6, Elektriske  

 installationer.
Endvidere er bestemmelserne for installation af neonanlæg  

 udgået.
Neonanlæg er nu omfattet af den europæiske standard  

 EN 50107, og bestemmelserne for installation af nødafbrydere for  

 neonanlæg fremgår af afsnit 6, kapitel 810.
4. udgave af afsnit 9 er stadig rent danske bestemmelser, idet der endnu  

 ikke foreligger internationale standarder for de  

 højspændingsinstallationer, der nu er omfattet af afsnit 9.
Afsnit 9 Højspændingsinstallationer 4. udgave INDHOLDSFORTEGNELSE Del 1 ALMINDELIGE BESTEMMELSER 1 Gyldighedsområde 2 Definitioner 3 Sikkerhedsforanstaltninger 4 Elektrisk materiel 5 Udførelse Del 2 PRIMÆRE  

 HØJSPÆNDINGSINSTALLATIONER 6 og 7 Del 3 SEKUNDÆRE  

 HØJSPÆNDINGSINSTALLATIONER 8 Almindelige bestemmelser 8.1 Almindeligt 8.2 Anbringelse 8.3 Materiel 8.4 Klassificering 8.5 Driftsmæssig jordforbindelse 8.6 Beskyttelse mod indirekte berøring 8.7 Idriftsætning 8.8 Arbejde på sekundære  

 højspændingsinstallationer 9 Installation af neonanlæg (Udgået) 10 Installation af  

 højspændingstændingsanlæg 10.1 Almindeligt 10.2 Beskyttelse mod direkte berøring 10.3 Transformere 10.4 Ledninger 10.5 Elektroder 10.6 Luftafstande og krybestrækninger 11 Højspændingsprøveanlæg til kortvarige  

 prøver 11.1 Almindeligt 11.2 Driften 11.3 Spændingsprøveanlæg 12 Højspændingsprøveanlæg til prøver  

 af længere varighed 12.1 Almindeligt 12.2 Driften 12.3 Beskyttelse mod direkte berøring 12.4 Prøverum 12.5 Luftafstande og krybestrækninger 13 Elektriske hegn o.l.
13.1 Almindeligt 13.2 Spændingsgivere 13.3 Udførelse 13.4 Jordelektroder Stikordsregister Afsnit 9 Højspændingsinstallationer Del 1 Almindelige bestemmelser 1 GYLDIGHEDSOMRÅDE 1.1 Afsnit 9 gælder for udførelse af  

 højspændingsinstallationer.
 Bestemmelserne for sekundære højspændingsinstallationer  

 omfatter også visse bestemmelser for tilhørende  

 lavspændingsinstallationer.
2 DEFINITIONER 2.1 Højspændingsinstallationer er installationer, der  

 forsynes ved nominelle spændinger over 1000 V vekselspænding  

 eller 1500 V jævnspænding.
 2.2 Primære højspændingsinstallationer er  

 højspændingsinstallationer, der forsynes direkte fra et  

 højspændingsledningsnet (f.eks.  

 højspændings-kraftinstallationer i fabrikker).
 2.3 Sekundære højspændingsinstallationer er  

 højspændingsinstallationer, der gennem transformere eller  

 omformere forsynes fra lavspændingsinstallationer.
 Hertil henregnes også visse  

 højspændingsinstallationer, der forsynes fra batterier, f.eks.  

 batteridrevne elektriske hegn.
3 SIKKERHEDSFORANSTALTNINGER 3.1 Bestemmelser, der angår installationers forhold over for andre  

 objekter, skal ikke alene overholdes ved udførelsen af installationer  

 men også ved udførelsen eller anbringelsen af andre objekter i  

 nærheden af bestående installationer.
 3.2 Elektrisk ledende genstande må ikke sættes i forbindelse  

 med installationer på en sådan måde og under sådanne  

 forhold, at de pågældende genstande derved kan medføre  

 fare.
4 ELEKTRISK MATERIEL 4.1 Almindeligt 4.1.1 Materiel til højspændingsinstallationer skal være  

 vel udført og således konstrueret og dimensioneret, at der ved  

 brugen hverken kan opstå fare for omgivelserne eller skadelig  

 påvirkning af materiellet med hensyn til dets virkemåde eller  

 betjening.
4.1.2 Materiel skal monteres, tilsluttes og anvendes i overensstemmelse  

 med fabrikantens anvisninger.
Anvisninger skal være affattet på  

 dansk.
5 UDFØRELSE 5.1 Udførelse 5.1.1 Installationen skal i håndværksmæssig henseende  

 udføres forsvarligt og godt af kvalificerede personer og under  

 anvendelse af egnet materiel.
 5.1.2 Alt materiel skal installeres på en sådan måde, at  

 de ved konstruktionen forudsatte afkølingsforhold ikke forringes.
 5.1.3 Uisolerede spændingsførende dele skal være  

 således anbragt eller beskyttet, at de ikke kan forårsage  

 afledning og ikke kan berøres uagtsomt.
 5.1.4 Materiellet skal være beregnet for såvel den maksimale  

 driftsspænding, der kan forventes, som for mulige  

 overspændinger.
 Alt materiel skal vælges under hensyn til den maksimale  

 strøm, det skal kunne føre under normal drift og under hensyn  

 til den strøm, det kan forventes at skulle føre under unormale  

 forhold, og den tid denne strøm kan forventes at gå (f.eks.  

 udløsetiden for et eventuelt beskyttelsesudstyr).
 Hvis frekvensen har indflydelse på materiellets egenskaber, skal  

 materiellets mærkefrekvens svare til den frekvens, der kan forventes at  

 forekomme i strømkredsen.
Del 2 Primære  

 højspændingsinstallationer 6 og 7 For udførelse og drift af primære  

 højspændingsinstallationer gælder bestemmelserne i afsnit  

 2 til 4, Udførelse af elforsyningsanlæg og afsnit 5, Drift af  

 elforsyningsanlæg, i den udstrækning bestemmelserne kan finde  

 anvendelse.
 Der kræves dog ikke en godkendt driftsleder for primære  

 højspændingsinstallationer.
Del 3 Sekundære  

 højspændingsinstallationer 8 ALMINDELIGE BESTEMMELSER 8.1 Almindeligt 8.1.1 Sekundære højspændingsinstallationer, som ikke  

 henhører under de i det efterfølgende beskrevne anlæg,  

 skal opfylde bestemmelserne i 8 til 13 i den udstrækning, disse  

 bestemmelser kan finde anvendelse.
8.2 Anbringelse 8.2.1 Sekundære højspændingsinstallationer må  

 ikke anbringes i sprængstofrum.
 8.2.2 Sekundære højspændingsinstallationer i  

 eksplosionsfarlige områder skal tillige opfylde bestemmelserne i EN  

 60079-14, Elektriske installationer i eksplosionsfarlige områder, eller  

 EN 50281-1-2, Elektrisk materiel til brug ved tilstedeværelse af  

 brændbart støv - Valg, installation og vedligeholdelse.
8.3 Materiel 8.3.1 Ledninger skal have et ledertværsnit på mindst  

 1,5 mm2.
 Undtagelse:
 Bestemmelsen gælder ikke for fabriksmæssigt monterede  

 højspændingstændingsanlæg for  

 oliefyringsanlæg, gasfyringsanlæg o.l.
8.4 Klassificering 8.4.1 Sekundære højspændingsinstallationer forekommer i  

 klasse A og B.
 8.4.2 Klasse A omfatter installationer, der ikke opfylder alle betingelser  

 for klasse B.
 8.4.3 Klasse B omfatter installationer, der opfylder følgende  

 betingelser:
8.5 Driftsmæssig jordforbindelse 8.5.1 Til driftsmæssig jordforbindelse, som udføres til et  

 punkt af en sekundær strømkreds for at begrænse  

 spændingen i forhold til jord, skal der anvendes en jordelektrode  

 udført efter bestemmelserne i afsnit 6, Elektriske installationer,  

 542.2 og med overgangsmodstand på højst 100 O.
 Forbindelse til den strømforsynende installations nulleder kan  

 anvendes, forudsat at bestemmelserne for TN-systemer opfyldes, se afsnit 6,  

 413.1.3.
8.6 Beskyttelse mod indirekte berøring 8.6.1 Sekundære højspændingsinstallationer af klasse  

 A.
 Sekundære højspændingsinstallationer af klasse A skal  

 beskyttes mod indirekte berøring ved automatisk afbrydelse af  

 forsyningen (se afsnit 6, 413.1). Som beskyttelsesudstyr skal anvendes  

 fejlspændingsafbryder eller overstrømsbeskyttelsesudstyr.  

 Beskyttelsen skal omfatte alle indre steldele og udsatte dele, herunder  

 transformerkerner, metalliske beskyttelseskasser o.l., stativer,  

 bæringer for højspændingsførende dele  

 (rørholdere dog undtaget), underlagsplader for isolatorer, kapper og  

 armeringer på højspændingskabler og armeringer på  

 lavspændingskabler, der ligger dels i og dels uden for et  

 højspændingsrum.
 8.6.2 Sekundære højspændingsinstallationer af klasse  

 B.
 Sekundære højspændingsinstallationer af klasse B er i  

 kraft af klassificeringsbetingelserne i 8.4 beskyttet mod indirekte  

 berøring ved den sekundære strømforsyning.
8.7 Idriftsætning 8.7.1 Elinstallatøren skal drage omsorg for, at installationen  

 efterses og afprøves, før den sættes i drift (se afsnit  

 6, kapitel 61).
8.8 Arbejde på sekundære  

 højspændingsinstallationer Sekundære højspændingsinstallationer skal være  

 spændingsløse, når der arbejdes på dem.
9 INSTALLATION AF NEONANLÆG Udgået, se afsnit 6, kapitel 810, og EN 50107.
10 INSTALLATION AF  

 HØJSPÆNDINGSTÆNDINGSANLÆG 10.1 Almindeligt 10.1.1 Bestemmelserne gælder for installation af  

 højspændingstændingsanlæg til  

 oliefyringsanlæg, gasfyringsanlæg o.l.
 Olie- og gasfyringsanlæg udført som  

 fabriksfremstillede apparater er omfattet af EN 60335-1 og EN 50165.
10.2 Beskyttelse mod direkte berøring 10.2.1 Alle spændingsførende dele uden for  

 forbrændingskammeret skal være beskyttet mod berøring  

 f.eks. ved anbringelse i solide metalkasser e.l., der kun kan åbnes ved  

 brug af værktøj.
 10.2.2 Ved olie- og gasfyringsanlæg skal udsatte dele i  

 højspændingskredsen ved klasse B installationer være  

 forbundet med kedlen på en i mekanisk og elektrisk henseende  

 betryggende måde.
10.3 Transformere 10.3.1 Transformere skal have to i elektrisk henseende helt adskilte  

 viklinger og være kortslutningssikre.
 Bestemmelserne for transformere findes i EN 61558-2-3.
 10.3.2 Transformeres sekundære mærkespænding må  

 ikke overstige 15000 V.
10.3.3 Ved driftsmæssig jordforbindelse skal forbindelsen - ved sekundærspænding højst 7500 V sluttes til den ene  

 pol eller til midtpunktet, - ved sekundærspænding over 7500 V sluttes til  

 midtpunktet.
10.4 Ledninger 10.4.1 Der skal anvendes - isolerede ledninger uden metalkappe eller skærm, eller - isolerede ledninger med metalkappe eller skærm og ydre  

 plastkappe.
 Angående ledertværsnit, se 8.3.1.
 10.4.2 Isolerede ledninger skal være egnet til den forekommende  

 tomgangs- og driftsspænding.
 10.4.3 Ledninger uden metalkappe eller skærm må kun anbringes  

 i metalrør, beskyttelseskasser e.l.
 10.4.4 Ledninger med metalkappe eller skærm og ydre plastkappe skal  

 såvel uden for som inden for beskyttelseskasser e.l., fastgøres  

 på betryggende måde.
 10.4.5 Isolerede ledninger skal afsluttes på en sådan  

 måde, at ledningsendens isolation ikke forringes, og således at  

 bestemmelserne for luftafstande og krybestrækninger overholdes.
10.5 Elektroder 10.5.1 Elektroder skal være anbragt således, at de ikke er  

 umiddelbart tilgængelige og ikke kan berøres uagtsomt.
Findes  

 der i brænderrøret et dæksel over elektroderne, skal der  

 på dette findes et advarselsskilt med påskrift:  

 "Højspænding.
Dækslet må ikke fjernes, før  

 afbryderen er afbrudt".
10.6 Luftafstande og krybestrækninger 10.6.1 Luftafstanden mellem uisolerede dele af strømkredsen, der  

 fører forskellig spænding, skal målt i cm - udendørs være mindst 0,5 U, dog mindst  

 2,5 cm, - indendørs være mindst 0,5 U, dog mindst  

 1 cm, hvor U er transformerens sekundærspænding i kV.
 Undtagelse:
 Bestemmelsen gælder ikke for den indbyrdes afstand mellem  

 elektrodespidserne.
10.6.2 Krybestrækningen langs isolatorer m.m. mellem uisolerede dele  

 af strømkredsen, der fører forskellig spænding, skal  

 målt i cm - udendørs være mindst U, dog mindst 2,5 cm, - indendørs være mindst 0,75 U, dog mindst  

 1 cm, hvor U er transformerens sekundærspænding i kV.
 10.6.3 Luftafstande og krybestrækninger mellem uisolerede dele af  

 strømkredsen og metalliske eller umetalliske steldele skal være  

 som foreskrevet i 10.6.1 og 10.6.2, idet dog U kan sættes lig med  

 halvdelen af transformerens sekundærspænding, såfremt  

 sekundærviklingens midtpunkt er ledende forbundet med stel.
11 HØJSPÆNDINGSPRØVEANLÆG TIL KORTVARIGE  

 PRØVER 11.1 Almindeligt 11.1.1 Bestemmelserne gælder for prøveanlæg, der i  

 fabrikker, værksteder o.l. anvendes ved kortvarige  

 højspændingsprøver af elektrisk materiel.
11.2 Driften 11.2.1 Prøverne må kun udføres af særligt  

 instruerede personer.
 Den, der forestår prøverne, skal drage omsorg for, at  

 uvedkommende ikke kommer i berøring med spændingsførende  

  dele af anlægget eller med prøveopjekterne - om  

 fornødent ved betryggende afskærmning eller indhegning.
11.3 Spændingsprøveanlæg 11.3.1 Spændingsprøveanlæg skal opfylde bestemmelserne  

 i 11.3.2 til 11.3.9.
 11.3.2 Sekundærspændingen skal være kontinuerligt  

 regulerbar og dække området fra 500 V til 2500 V, også ved  

 90% af netspændingen.
 11.3.3 Ved 100% netspænding skal kortslutningsstrømmen  

 på sekundærsiden være mindst 300 mA ved indstilling  

 på 2500 V sekundærspænding og mindst 150 mA ved  

 indstilling på 1500 V sekundærspænding.
 11.3.4 Anlægget skal være forsynet med et voltmeter, som er  

 tilsluttet afgangsklemmerne, og som angiver sekundærspændingen  

 inden for en tolerance på ±2,5 % af  

 sekundærspændingens maksimale værdi.
11.3.5 Anlæggets primærkreds skal indeholde en topolet  

 afbryder og en tydelig signallampe, der lyser rødt, når  

 primærkredsen er sluttet.
Endvidere skal primærkredsen indeholde  

 overbelastningsbeskyttelse.
11.3.6 Transformerens højspændingsvikling skal kunne  

 tåle en prøvespænding på 6000 V, såvel i  

 forhold til stel som til primærviklingen.
Begge terminaler skal  

 være fuldt isolerede, og ingen elførende dele - bortset fra  

 selve højspændingsledningernes tilslutning til  

 prøveobjektet - må være tilgængelige (prøves  

 med en prøvefinger).
11.3.7 Prøvespændingens tilslutning til prøveobjektet  

 skal ske ved betryggende isolerede ledninger (f.eks. såkaldt  

 tændkabel), hvoraf mindst den ene skal være afsluttet i en  

 "prøvepind", der automatisk bliver berøringssikker, når  

 den slippes.
I stedet for berøringssikker prøvepind tillades  

 dog anvendt prøvepind med fast, uisoleret spids, såfremt  

 apparatets primære afbryder er anbragt på en lodret frontplade og  

 kun kan forblive sluttet ved aktivt tryk på en knap e.l. (afbryderen  

 må ikke kunne arreteres i sluttet stilling).
11.3.8 Anlægget skal udvendig have følgende mærkning:  

 "Højspændingsprøveapparat.
Må kun benyttes af  

 særligt instrueret personale.
Det er livsfarligt at berøre  

 metaldele, der er i forbindelse med afgangsklemmerne".
 11.3.9 Anlægget skal være dobbeltisoleret på  

 primærsiden eller være grundisoleret og beskyttet mod indirekte  

 berøring.
12 HØJSPÆNDINGSPRØVEANLÆG TIL PRØVER  

 AF LÆNGERE VARIGHED 12.1 Almindeligt 12.1.1 Bestemmelserne gælder for prøveanlæg, der i  

 fabrikker, værksteder o.l., anvendes ved langvarige  

 højspændingsprøver af elektrisk materiel.
 Hertil henregnes bl.a. prøveanlæg, der anvendes ved  

 evakuering og tilbrænding af neonanlæg.
12.2 Driften 12.2.1 Højspændingsprøverne må kun  

 udføres af særligt instruerede personer.
12.3 Beskyttelse mod direkte berøring 12.3.1 Alle højspændingsførende dele af  

 prøveanlæg skal, såfremt de ikke er anbragt uden for  

 rækkevidde eller i særlige prøverum (se 12.4), være  

 isolerede med en til den anvendte spænding svarende isolation.
12.4 Prøverum 12.4.1 Prøverum, hvori der anvendes uisolerede ledninger,  

 modstande, klemmer m.m., skal være indrettet som angivet i  

 bestemmelserne i 12.4.2 til 12.4.4.
 12.4.2 Placeringen og indhegningen af prøverummet skal være  

 således, at rummet i så stor udstrækning som muligt kan  

 overses udefra (f.eks. ved vægge af solidt metaltrådsnet).
 12.4.3 I forbindelse med døren til prøverummet skal der  

 installeres en afbryder til automatisk afbrydning af strømforsyningen  

 til prøveanlæggets transformere, når døren  

 åbnes.
 Er prøverummet af en sådan størrelse, at man kan  

 færdes deri, skal det - f.eks. ved en pal e.l. - være forhindret,  

 at døren ved at smække i kan slutte strømmen.
 Døren skal udvendig være forsynet med påskrift:  

 "Højspænding".
 Endvidere skal der ved selve arbejdsstedet i sådanne prøverum  

 anbringes en afbryder, hvormed hele anlægget kan gøres  

 spændingsløst.
12.4.4 I prøverum skal gulvfladen, hvis betjeningspersonalet  

 opholder sig her under prøverne, bestå af eller være  

 beklædt med isolerende materiale.
Træ anses i denne forbindelse  

 for tilstrækkelig isolerende.
12.5 Luftafstande og krybestrækninger 12.5.1 Luftafstanden mellem uisolerede dele af strømkredsen, der  

 fører forskellig spænding, skal målt i cm - udendørs være mindst 0,5 U, dog mindst 2,5 cm, - indendørs være mindst 0,5 U, dog mindst  

 1 cm, hvor U er transformerens sekundærspænding i kV.
12.5.2 Krybeafstanden langs isolatorer m.m. mellem uisolerede dele af  

 strømkredsen, der fører forskellig spænding, skal  

 målt i cm - udendørs være mindst U, dog mindst 2,5 cm, - indendørs være mindst 0,75 U, dog mindst 1  

 cm, hvor U er transformerens sekundærspænding i kV.
 12.5.3 Luftafstande og krybestrækninger mellem uisolerede dele af  

 strømkredsen og metalliske eller umetalliske steldele skal være  

 som foreskrevet i 12.5.1 og 12.5.2, idet dog U kan sættes lig med  

 halvdelen af transformerens sekundærspænding, såfremt  

 sekundærviklingens midtpunkt er ledende forbundet med stel.
13ELEKTRISKE HEGN O.
L.
13.1 Almindeligt 13.1.1 Bestemmelserne gælder for udendørs og indendørs  

 anbragte hegn, herunder gødselsanlæg i stalde.
 13.1.2 Elektriske hegn skal installeres og anvendes således, at de  

 ikke forårsager fare for personer, dyr eller omgivelser.
 13.1.3 Spændingsgivere og elektriske hegn må ikke installeres  

 på steder, hvor der er brandfare.
13.2 Spændingsgivere 13.2.1 Et elektrisk hegn må ikke forsynes fra mere end én  

 spændingsgiver.
 13.2.2 Elektriske hegn med kun én hegnstråd skal forsynes fra  

 kun én hegnskreds i en spændingsgiver.
 En hegnskreds omfatter alle ledende dele eller enkeltdele,  

 der i en spændingsgiver er forbundet til eller beregnet til at blive  

 direkte forbundet til hegnsklemmerne.
 13.2.3 Elektriske hegn med flere hegnstråde kan forsynes fra  

 forskellige hegnskredse i samme spændingsgiver under forudsætning  

 af, at hver hegnstråd forsynes fra kun én hegnskreds.
13.3 Udførelse 13.3.1 Afstanden mellem to elektriske hegn og mellem  

 forbindelsesledningerne til disse skal være mindst 2 m.
Hvis  

 åbningen mellem de to hegn ønskes lukket, skal det ske under  

 anvendelse af materiale, der ikke er elektrisk ledende.
 13.3.2 Hegnstråde og forbindelsesledninger må ikke være  

 i forbindelse med metaldele, der ikke hører til det elektriske hegn,  

 f.eks. gelændere på broer eller enhver bygningsdel.
 Hegnstråde og forbindelsesledninger skal være  

 tilstrækkelig understøttet af isolatorer af solidt  

 materiale.
 Undtagelse:
 Det gælder dog ikke for egnede højspændingskabler, der  

 anvendes som forbindelsesledninger.
 Isolatorer skal placeres således, at hegnstråde og  

 forbindelsesledninger holdes i en afstand af mindst 3 cm fra bygningsdele,  

 rørledninger, andre ledninger o.l., og således, at indirekte  

 berøring af brændbare bygningsdele gennem søm eller andre  

 ledende dele er forhindret.
 Hegnstråde og forbindelsesledninger skal være således  

 forbundet til en spændingsgiver med metalkapsling, at de ikke kan komme  

 i berøring med kapslingen.
 13.3.3 Hegnstråde og forbindelsesledninger må ikke  

 fastgøres til master for lavspændings- eller  

 højspændingsluftledninger.
 Nettilsluttede spændingsgivere kan dog fastgøres til  

 lavspændingsmaster, hvis der er opnået tilladelse dertil fra den  

 pågældende elleverandør.
 13.3.4 Inden for en vandret afstand af 2 m fra  

 lavspændingsluftledninger og 15 m fra  

 højspændingsluftledninger må hegnstråde og  

 forbindelsesledninger ikke anbringes i større højde over jord  

 end 2 m.
13.3.5 Indendørs skal forbindelsesledninger, som anvendes ved en  

 spænding, der overstiger 1 kV, være særlig isoleret fra  

 jordforbundne bygningsdele.
Dette kan opnås ved at anvende  

 tilstrækkelig luftafstand eller højspændingskabler.
13.4 Jordelektroder 13.4.1 Er et elektrisk hegns jordelektrode anbragt i nærheden af en  

 bygning, skal afstanden mellem jordelektroden og bygningens drifts- eller  

 beskyttelsesjordelektrode være mindst 10 m.
Jordelektroden for det  

 elektriske hegn skal så vidt muligt anbringes et sted, hvor jorden er  

 fugtig, for at sikre god jordforbindelse.
Elektroden skal anbringes  

 således, at den går ned til en dybde af mindst 0,5 m.
 13.4.2 Hvis spændingsgiveren er monteret i eller på en  

 bygning, der er forsynet med en lynafleder, skal det elektriske hegns  

 jordelektrode forbindes direkte med lynaflederens jordelektrode.
Stikordsregister Afkølingsforhold for materiel 5.1.2 Afprøvning før idriftsætning 8.7 Arbejde på sekundære  

 højspændingsinstallationer 8.8 Beskyttelse mod indirekte berøring, sekundære  

 højspændingsinstallationer 8.6 Definitioner 2 Driftsmæssig jordforbindelse,  

 højspændingstændingsanlæg 10.3.3 Driftsmæssig jordforbindelse, sekundære  

 højspændingsinstallationer 8.5 Eftersyn før idriftsætning 8.7 Elektriske hegn 13 Forhold over for andre objekter 3.1 Gasfyringsanlæg, installation af 10.1.1 10.2.2 Gyldighedsområde 1 Gødselsanlæg i stalde 13.1.1 Højspændingsprøveanlæg til kortvarige  

 prøver 11 Højspændingsprøveanlæg til prøver af  

 længere varighed 12 Højspændingstændingsanlæg, installation  

 af 10 Idriftsætning 8.7 Klassificering, sekundære  

 højspændingsinstallationer 8.4 Ledninger, sekundære  

 højspændingsinstallationer 8.3 Materiel, elektrisk 4 Materiel, sekundære højspændingsinstallationer 8.3 Oliefyringsanlæg, installation af 10.1.1 10.2.2 Prøverum 12.4 Sikkerhedsforanstaltninger 3 Spændingsgivere for elektriske hegn o.l.
