Andelsboligforening  salg   

 ejendom - avance Spørgsmål I forbindelse  

 med salg af foreningens ejendom og en forestående likvidation ønskes det  

 bekræftet,  

 at opgørelsen af den erhvervsmæssige og dermed skattepligtige andel af  

 fortjenesten kan opgøres som et vægtet gennemsnit af den erhvervsmæssige  

 anvendelse af ejendommen i perioden fra og med 1997.
Svar Skatterådet  

 afkræfter, at den skattepligtige andel af fortjenesten ved salget af  

 ejendommen  

 A kan opgøres som et vejet gennemsnit af etagemeterfordelingen i  

 ejerperioden,  

 regnet fra og med 1997.  Se sagsfremstilling og begrundelse.
Beskrivelse af de faktiske forhold Andelsboligforeningen  

 blev stiftet i april 1997 i forbindelse med erhvervelsen af ejendommen A.
Andelsboligforeningen  

 har solgt ejendommen til overtagelse pr. 1. oktober 2006. Endeligt skøde er  

 endnu ikke underskrevet.
Andelsforeningen forventes herefter likvideret ved  

 udgangen af juni måned 2007.
Ejendommens  

 samlede etagemeterareal, som har været anvendt af andelsbolighavere og  

 lejere,  

 udgør i 1997-1998  

 2.038 m², i 1999-2001  

 2.048 m²  

 og fra  

 2002-2006  

 2.058 m².
Heraf har der  

 været udlejet  

 580 m²,  

 577 m²  

 og  

 587 m²  

 til  

 ikke-andelshavere.
 Hvis det lægges  

 til grund, at omkostningerne ved handlen udgør DKK 2.300.000, fremkommer der  

 en  

 fortjeneste efter ejendomsavancebeskatningsloven på DKK 24.977.380 ved brug  

 af  

 kontant anskaffelsessum i henhold til ejendomsavancebeskatningslovens § 4,  

 stk.  

 2.
Det følger af  

 selskabsskattelovens § 1, stk. 1, nr. 6, at det alene er den andel af  

 fortjenesten, som har eller har haft tilknytning til foreningens  

 erhvervsmæssige virksomhed, som er omfattet af skattepligten.
Dvs. den andel  

 af  

 fortjenesten, som forholdsmæssigt vedrører udlejning overfor  

 ikke-andelshavere.
Skattepraksis SKM2002.39.LSR Erhvervsmæssig  

 andel af fortjeneste ved ophør opgjort på basis af fordelingen af  

 lejeindtægter  

 i det år, hvor det sidste lejemål ophørte.
Landsskatteretten forholdte sig  

 ikke  

 til principperne for fordelingen, men udtalte alene, at der var grundlag for  

 beskatning.
SKM2003.211.LR Ligningsrådet  

 udtalte, at fordelingen skulle baseres på forholdet mellem den  

 erhvervsmæssige  

 og den ikke-erhvervsmæssige anvendelse af ejendommen i perioden fra og med  

 1994, hvor lov nr. 374 af 18/5 1994 trådte i kraft (vejet gennemsnit).  

 Endvidere udtalte Ligningsrådet, at der ved fordelingen skulle tages  

 udgangspunkt i den fordelingsnøgle, som for hvert år var anvendt ved  

 fordelingen af foreningens driftsomkostninger.
Ligningsrådet udtalte  

 samtidig,  

 at den anvendte fordelingsnøgle typisk vil være forholdet mellem  

 lejlighedernes  

 areal eller forholdet mellem lejeindtægter fra ikke-medlemmer og boligafgift  

 fra andelshavere.
Ligningsrådet lagde sig således ikke fast på, om det var de  

 faktisk betalte lejeudgifter/boligafgifter eller en etagemeterfordeling, der  

 skulle anvendes.
SKM2005.41.LSR Landsskatteretten  

 lagde - modsat Ligningsrådet i ovennævnte afgørelse - til grund, at der ikke  

 var grundlag for at foretage fordelingen af den erhvervsmæssige og  

 ikke-erhvervsmæssige andel af en ejendomsavance på samme måde som fordelingen  

 af driftsudgifter, hvor der blev taget udgangspunkt i en vægtet beregning af  

 fordelingen i de årlige lejeindtægter.
Landsskatteretten bemærkede, at der  

 ikke  

 her var tale om at henføre udgifter til skattepligtige lejeindtægter, men en  

 vurdering af hvor stor en andel af ejendommen, der havde været anvendt  

 erhvervsmæssigt  

 i den omhandlede periode.
 Landsskatteretten  

 anerkendte derfor det af klager påståede princip, hvorefter fordelingen blev  

 foretaget på grundlag af en etagemeterfordeling.
 Myndighederne  

 havde samtidig taget udgangspunkt i lejefordelingen for det sidste år, som  

 også  

 var udtryk for den største erhvervsmæssige anvendelse i ejerperioden.  

 Landsskatterettens afgørelse ændrede ikke herved, da klageren ikke havde  

 gjort  

 en fordeling over ejerperioden gældende som en del af den principale påstand,  

 hvor der skulle tages udgangspunkt i en etagemeterfordeling.
Spørgers eventuelle opfattelse ifølge anmodning og bemærkninger til  

 sagsfremstilling Med udgangspunkt  

 i ovennævnte afgørelse fra Landsskatteretten,  


  

 SKM2005.41.LSR  


  

 og den bindende forhåndsbesked fra Ligningsrådet  


  

 SKM2003.211.LR  


  

 kan det efter spørgers opfattelse konkluderes, at der ved fordelingen Spørger mener  

 således, at den skattepligtige andel af fortjeneste ved salget af ejendommen  

 kan opgøres som et vejet gennemsnit af etagemeterfordelingen i  

 andelsboligforeningens ejerperiode.
SKATs indstilling og begrundelse Andelsboligforeningen  

 A er omfattet af selskabsskattelovens § 1, stk. 1, nr. 6, hvorefter der er  

 skattepligt  

 af fortjeneste ved afhændelse, afståelse eller opgivelse af formuegoder, der  

 har eller har haft tilknytning til den erhvervsmæssige virksomhed.
Efter  

 selskabsskattelovens § 1, stk. 5, anses leverancer til medlemmer ikke som  

 erhvervsmæssig virksomhed.
Salget af  

 foreningens ejendom medfører derfor skattepligt vedrørende den del af  

 ejendommen, der efter ikrafttrædelse af lov nr. 374 af 18. maj 1994 har været  

 udlejet til ikke-andelshavere.
Beskatningen foretages på tidspunktet for  

 ophør  

 af det sidste erhvervsmæssige lejemål eller ved salg af ejendommen, som i  

 nærværende sag.
Ifølge  


  

 SKM2002.39.LSR  


  

 skal avancen opgøres efter reglerne i ejendomsavancebeskatningsloven.  

 Fordelingen af den erhvervsmæssige og den ikke erhvervsmæssige andel af  

 ejendomsavancen  

 kan foretages med udgangspunkt i en m² fordeling.
Der henvises til  


  

 SKM2005.41.LSR  


.
 SKAT er af den  

 opfattelse, at Ligningsrådets afgørelse refereret i  


  

 SKM2003.211.LR  


  

 ikke er gyldig for så vidt angår beregningen af en andelsboligforenings  

 ejendomsavance, hvor Ligningsrådet kom frem til, at der ved beregningen af  

 den  

 skattepligtige erhvervsmæssige del af avancen skulle tages hensyn til den  

 gradvise reduktion af den erhvervsmæssige anvendelse af ejendommen.
SKAT mener, at  

 avancen derimod skal opgøres som den andel (den største) af ejendommen, der  

 har  

 haft tilknytning til den erhvervsmæssige virksomhed.
Det vil i dette tilfælde  

 være 587/2058.
 På baggrund af  

 ovennævnte indstiller SKAT, at den skattepligtige andel af fortjeneste ved  

 salget  

 af ejendommen A ikke kan opgøres som et vejet gennemsnit af  

 etagemeterfordelingen i andelsboligforeningens ejerperiode, regnet fra og med  

 1997.
Skatterådets  

 afgørelse og begrundelse Skatterådet  

 tiltrådte indstillingen.
