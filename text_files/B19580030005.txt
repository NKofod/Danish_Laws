 I medfør af § 10 i færdselslov nr. 153 af 24. maj 1955 fastsættes følgende  

 ændringer i bekendtgørelse nr. 198 af 24. juni 1955 om køretøjers indretning  

 og udstyr:
 § 1.  § 4, stk. 1, b) affattes således:
 Nærlys (mødelys) af hvid eller gullig farve, der kan belyse vejbanen  

 tilstrækkeligt mindst 30 m foran køretøjet uden at blænde andre vejfarende.  

 Nærlyset må ikke være anbragt højere end 1 m, målt til lysåbningens  

 underkant, og det skal være indrettet efter et af følgende systemer:
I.
Symmetrisk nærlys, der er indrettet således, at de blændende  

 kærnestråler er skråt nedadgående og i 10 m's afstand på jævn, vandret vej  

 ikke når højere op end 10 cm under lygternes højde.
II.
Asymetrisk nærlys, hvor såvel lygten som glødelampen er af en af  

 statens kontor for typegodkendelse af motordrevne køretøjer godkendt type, og  

 som er således indstillet, at lyset fra hver lygte for sig til venstre for et  

 lodret plan gennem lygtens midte, parallelt med køretøjets længdeakse  

 opfylder de for lygter af system I anførte bestemmelser, d.v.s. at lygterne  

 er indstillet til højrekørsel.
 § 2.  Som ny § 20a indføjes:
 For de i færdselslovens § 12, stk. 3, omhandlede traktorer gælder følgende  

 bestemmelser:
 Er akselenderne på traktorens baghjul udragende, eller kan traktorens  

 baghjul indstilles således, at akselenderne rager ud, skal traktoren være  

 forsynet med en passende afskærmningsanordning, f.eks. således:
1. en fortil anbragt kofanger, der har mindst samme  

 bredde som de til baghjulene hørende udragende akselender, og hvis yderste  

 ender er hvidmalet på en strækning af mindst 25 cm, eller 2. en foran baghjulene anbragt afskærmningsanordning,  

 svarende til det for asfaltblandemaskiner i justitsministeriets  

 bekendtgørelse af 10. november 1941 § 2 foreskrevne, og med en sådan bredde,  

 at den når uden om de udragende akselender, eller 3. en over begge de udragende akselender påmonteret,  

 glat, flad afskærmningskegle, hvis grundcirkel slutter tæt til baghjulenes  

 hjulplade.
Stk. 2.  I forbindelse med traktoren kan anvendes en  

 særligt konstrueret transportkasse, såfremt 1. den er forsvarligt fastgjort til traktoren og er  

 tilstrækkeligt solidt udført, 2. transportkassens største tilladte belastning ikke  

 overstiger 500 kg, 3. den for traktoren garanterede største tilladte vægt  

 med fuld last og det største tilladte akseltryk ikke overskrides, og 4. trykket på de styrende hjul ikke bliver under 20  

 pct. af traktorens største vægt med fuld last med transportkasse.
 § 3.  § 40, stk. 3, affattes således:
§§ 26, 27 og 29 i bekendtgørelse nr. 42 af 26. februar 1958 om  

 registrering af motorkøretøjer m.v. finder anvendelse ved typegodkendelse af  

 motorer med de lempelser, der følger af forholdets natur.
For  

 typegodkendelsen betales et gebyr af 250 kr.
 § 4.  Denne bekendtgørelse træder i kraft straks.  

 Samtidig ophæves §§ 7, 14 og 15 i bekendtgørelse nr. 87 af 17. marts 1952 om  

 godkendelse af land- og skovbrugstraktorer m.v.
 Justitsministeriet, den 27. september  

 1958.
 P.M.V.
 Vilhelm Boas.
 /Mogens Grau.
