 I henhold til § 2, stk. 4, i lov nr. 361 af 1. juli 1988 om ophævelse af  

 lov om sømandsskat bestemmes følgende:
 § 1.  Udbetaling af godtgørelse og opkrævning af for  

 lidt betalt sømandsskat vedrørende lønningsåret 1988 og tidligere lønningsår,  

 som fremgår af berigtigelser og årsopgørelser, der udskrives den 1. januar  

 1989 eller senere, sendes til den pågældendes hjemadresse.
 § 2.  Bekendtgørelse nr. 347 af 30. september 1960,  

 bekendtgørelse nr. 99 af 22. marts 1967, bekendtgørelse nr. 488 af 23.  

 oktober 1969, bekendtgørelse nr. 680 af 22. december 1975, § 3 i  

 bekendtgørelse nr. 524 af 11. oktober 1984 og bekendtgørelse nr. 800 af 1.  

 december 1986 ophæves med virkning fra og med 1. januar 1989.
 Stk. 2.  De hidtil gældende regler i de i stk. 1 nævnte  

 bekendtgørelser finder fortsat anvendelse på skattemæssige forhold, der  

 vedrører lønningsåret 1988 og tidligere lønningsår.
 Stk. 3.  Afgørelse i spørgsmål vedrørende lønningsåret  

 1988 og tidligere lønningsår, som efter de i stk. 1 nævnte bekendtgørelser  

 henhører under Sømandsskattekontoret, overgår fra og med 1. januar 1989 til  

 afgørelse i Statsskattedirektoratet.
