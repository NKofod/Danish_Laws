Erstatningsansvarslovens § 26, stk. 1 og 2  tortgodtgørelse i forbindelse med forbrydelser mod kønssædeligheden mv., nævnets j.nr. 09-520-13440 N.j.nr. 09-520-13440 Ansøger havde været udsat for anden kønslig omgang end samleje ved tvang, til dels forsøg herpå, jf. straffelovens § 224, jf. § 222, stk. 1, jf. til dels § 21. Overgrebet fandt sted på et handicaptoilet på ansøgers og skadevolders skole.
De var klassekammerater.
De var begge i en undervisningstime blevet sendt uden for døren  først ansøger, så skadevolder.
Mens de stod udenfor klasseværelset, tvang skadevolder, der var 15 år, den 14-årige ansøger ind på toilettet, hvor han låste døren.
Skadevolder sagde til ansøger:  Skal vi kneppe og Sut den.
Skadevolder forsøgte at føre ansøgers hoved ned til sit lem og forsøgte at få ansøger til at masturbere sit lem ved flere gange at føre hendes hånd ned til sit lem.
Herefter holdt skadevolder hendes hånd fast og foretog masturberende bevægelser.
Skadevolder trak ansøgers bukser ned og stak en finger op i hendes skede mod hendes vilje.
Efterfølgende stillede skadevolder sig bag hende med sit lem mod hendes lår.
Skadevolder fik udløsning under episoden.
Ansøger krævede 50.000 kr. i tortgodtgørelse.
Nævnet tilkendte ansøger 25.000 kr.
Nævnet lagde vægt på, at der på den ene side ikke var tale om voldtægt, men at der på den anden side var tale om et forhold, der var væsentlig grovere end blufærdighedskrænkelse, ligesom der var anvendt tvang.
Herudover lagde nævnet vægt på, at det blev begået af en 15-årig klassekammerat, mens de begge var i skole, og at der var tale om et enkeltstående tilfælde.
