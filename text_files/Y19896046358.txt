 Udtalt, at et udvalgsmedlems erklæring om, at han ønsker udførelsen af  

 en beslutning standset og sagen indbragt for den samlede kommunalbestyrelse,  

 klart skal angive dette.
Et udvalgsmedlem kunne dog forvente iværksættelsen af en afgørelse  

 stillet i bero og sagen indbragt for Hovedstadsrådet, når han havde stillet  

 forslag om, at iværksættelse af vedtagne foranstaltninger blev udsat til en  

 nærmere angivet dag, som var den dag, hvor Hovedstadsrådet næste gang holdt  

 møde.
Lagt vægt på, at protokoltilførslen herom ikke indeholdt en  

 tilkendegivelse af en afvigende mening vedrørende afgørelsen af sagen, men  

 alene en tilkendegivelse om, at iværksættelse foresloges udsat til  

 hovedstadsrådsmødet.
 På denne baggrund burde udvalgsformanden have søgt eventuel tvivl om,  

 hvorvidt medlemmet ønskede sagen indbragt for Hovedstadsrådet, afklaret ved  

 at anmode medlemmet om en udtrykkelig tilkendegivelse herom.
 1. I skrivelse af 27. juni 1988 har De klaget over, at formanden for  

 Hovedstadsrådet, Preben Lassen, ikke efterkom Deres ønske på et møde i  

 planlægnings- og økonomiudvalget den 6. juni 1988 om at få en sag om  

 indførelse af øjeblikkeligt ansættelsesstop m.v. forelagt for Hovedstadsrådet  

 i dets møde den 17. juni 1988.
 De har i skrivelsen anført, at Deres stillintagen i beslutningsprotokollen  

 blev angivet således: Et mindretal, medlemmet fra F, kunne ikke tiltråde  

 indstillingen og foreslår afgørelsen om iværksættelse af foranstaltningerne  

 udsat til den 17. juni 1988. De anfører, at der med denne formulering ikke  

 kunne være tvivl om, at De ønskede udførelsen af beslutningen standset og  

 sagen indbragt til afgørelse af Hovedstadsrådet.
De har videre anført, at formanden ikke kunne være i tvivl om, at SF  

 ønskede afgørelsen udsat og forelagt Hovedstadsrådet til beslutning, når  

 henses til, at formanden den 3. juni 1988 modtog et brev, underskrevet af  

 bl.a.
SF's medlem af trafikudvalget, hvori det blev foreslået, at der på  

 Hovedstadsrådets møde den 17. juni 1988 skulle besluttes, at Hovedstadsrådet  

 afviser at indføre ansættelsesstop og investeringsstop i HT og i den øvrige  

 forvaltning . Endelig anfører De, at SF's andet medlem af planlægnings- og  

 økonomiudvalget, som ikke var til stede på udvalgsmødet den 6. juni 1988,  

 samme dag i Politiken var citeret for at udtale: Ansættelsesstoppet får næppe  

 virkning fra i dag, idet SF vil kræve sagen forelagt Hovedstadsrådet, som  

 ikke mødes før den 17. juni, .
Som De er orienteret om, bad Indenrigsministeriet Hovedstadsrådet om en  

 udtalelse i sagen.
Denne udtalelse, hvoraf en kopi vedlægges, modtog  

 Indenrigsministeriet med Hovedstadsrådets skrivelse af 2. september 1988.
Det fremgår bl.a. af rådets udtalelse, at rådsformanden som øverste  

 daglige leder af administrationen kan fastlægge proceduren for  

 ansættelser/igangsætninger, men at sagen på grund af ansættelses- og  

 anlægsstoppets nære tidsmæssige sammenfald med mødet i planlægnings- og  

 økonomiudvalget blev forelagt udvalget.
Udvalget var under mødet den 6. juni  

 1988 bekendt med, at 4 rådsmedlemmer havde anmodet om, at spørgsmålet om  

 ansættelses- og anlægsstop blev behandlet på Hovedstadsrådets møde den 17.  

 juni 1988.
Det fremgår endvidere af Hovedstadsrådets udtalelse, at De under mødet  

 anmodede om, at spørgsmålet om ansættelsesstop m.v. blev forelagt  

 Hovedstadsrådet, men at De ikke udtrykkeligt tilkendegav, at De ønskede at  

 standse udførelsen af beslutningen.
Handlingsforløbet gav ej heller anledning  

 til at antage dette.
Deres forslag blev opfattet som et ønske fra Deres side  

 om at markere et synspunkt på linie med de 4 andre rådsmedlemmer.
Deres  

 mindretalsudtalelse blev ved forhandlingernes afslutning tilført  

 beslutingsprotokollen, og De havde ingen bemærkninger til rådsformandens  

 formulering heraf.
Endelig anfører Hovedstadsrådet, at spørgsmålet om  

 ansættelsesstop m.v. alene blev behandlet på hovedstadsrådsmødet den 17. juni  

 1988 på grund af de 4 rådsmedlemmers anmodning herom, idet spørgsmålet  

 allerede var afgjort af planlægnings- og økonomiudvalget.
 I denne anledning skal Indenrigsministeriet udtale følgende:
 Ifølge § 23 i lov om kommunernes styrelse, der tillige finder anvendelse  

 på Hovedstadsrådets udvalg, jf. § 12, nr. 3, i lov om et Hovedstadsråd samt §  

 6, stk. 2, i forretningsordenen for Hovedstadsrådets planlægnings- og  

 økonomiudvalg, kan ethvert medlem af et udvalg standse udførelsen af en  

 beslutning ved at erklære til beslutningsprotokollen, at han ønsker sagen  

 afgjort af kommunalbestyrelsen (Hovedstadsrådet). En sådan erklæring skal  

 klart angive, at sagen ønskes indbragt for kommunalbestyrelsen  

 (Hovedstadsrådet).
Uanset at Deres anmodning på planlægnings- og økonomiudvalgsmødet den 6.  

 juni 1988 om at få sagen forelagt for Hovedstadsrådet den 17. juni 1988 er  

 protokolleret som et forslag om, at afgørelse om iværksættelse af  

 foranstaltningerne udsættes til 17. juni 1988 - og ikke som et ønske om, at  

 sagen afgøres af Hovedstadsrådet - finder Indenrigsministeriet, at De med  

 rette har kunnet forvente, at iværksættelsen af afgørelsen hermed var  

 standset og sat i bero på Hovedstadsrådets afgørelse.
Ministeriet har herved  

 også lagt vægt på, at den foretagne protokoltilførsel ikke indeholdt en  

 tilkendegivelse af en afvigende mening vedrørende afgørelsen af sagen, men  

 alene en tilkendegivelse om at iværksættelsen foresloges udsat til  

 Hovedstadsrådsmødet.
 På denne baggrund finder ministeriet, at det har påhvilet formanden at  

 søge en eventuel tvivl om, hvorvidt De ønskede sagen indbragt for  

 Hovedstadsrådet, afklaret ved en udtrykkelig tilkendegivelse herom fra Dem.
 Indenrigsministeriet finder således, at beslutningen i planlægnings- og  

 økonomiudvalget om indførelse af ansættelsesstop m.v. ikke burde have været  

 iværksat, før sagen havde været behandlet i Hovedstadsrådet, hvilket  

 Indenrigsministeriet samtidig har meddelt Hovedstadsrådet.
Emil le Maire Indenrigsministeriets afgørelser og udtalelser om kommunale forhold 1989  

 1.1.
