Som et led i omlægningen af dele af erhvervsbeskatningen blev der ved lov nr. 830 af 19. december 1989 indført en lønsumsafgift for virksomheder inden for den finansielle sektor (lønsumsafgiftsloven).
 Dette cirkulære gennemgår reglerne i lovens § 1 om de afgiftspligtige  

 virksomheder.
Der er to betingelser for afgiftspligt.
Virksomheden skal dels tilhøre den  

 finansielle sektor, dels betale arbejdsmarkedsbidrag opgjort efter den  

 såkaldte lønsumsmetode, jf. reglerne i lov om arbejdsmarkedsbidrag § 8, stk.  

 1, nr. 2, og § 9, stk. 1, nr. 2.
A.
Afgrænsning af virksomheder i den finansielle sektor Som udgangspunkt er alle virksomheder inden for den finansielle sektor  

 afgiftspligtige.
Dette gælder såvel personligt ejede virksomheder, som  

 selskaber, institutioner, fonde, foreninger, institutter m.v., som leverer  

 finansielle ydelser i forbindelse med erhvervsmæssig virksomhed her i landet.
 Det drejer sig om ind- og udlån, kreditformidling, pensionsopsparing,  

 betalingsformidling samt handel med valuta og/eller værdipapirer, herunder  

 handel med finansielle kontrakter f.eks. futures (terminskontrakter) og  

 optioner (købs- og salgsretter).
 Den finansielle sektor omfatter forsikringsvirksomheder, banker,  

 sparekasser, andelskasser, realkreditinstitutter, pensionskasser,  

 børsmæglerselskaber, pantebrevshandlere, vekselerere, finansieringsfonde,  

 investeringsforeninger og -selskaber og andre virksomheder med finansielle  

 aktiviteter.
 Som eksempler kan nævnes: Lønmodtagernes Garantifond, Lønmodtagernes  

 Dyrtidsfond, ATP, PBS-selskabet, Dankortselskabet og Københavns Fondsbørs.
Offentlige virksomheder er ikke afgiftspligtige.
Skatteministeren kan dog  

 bestemme, at offentlige virksomheder skal registreres, selv om de ikke  

 betaler arbejdsmarkedsbidrag, jf. lovens § 2, stk. 4. Pålæggelse af  

 afgiftspligt kan finde sted i de tilfælde, hvor en væsentlig  

 konkurrenceforvridning som følge af afgiftsfritagelsen for offentlige  

 virksomheder kan sandsynliggøres.
B.
Afgrænsning af lønsumsvirksomheder Efter arbejdsmarkedsbidragsloven skal virksomheder, som har finansielle  

 biaktiviteter, ikke betale arbejdsmarkedsbidrag efter lønsumsmetoden, men  

 efter momsmetoden.
Det er ikke fundet hensigtsmæssigt, at disse virksomheder  

 bliver omfattet af lønsumsafgiftspligten.
Der er således tale om, at kun  

 virksomheder, hvor salget af finansielle ydelser udgør en væsentlig del af  

 virksomhedens samlede omsætning, skal betale efter lønsumsmetoden.
 Momsregistrerede virksomheder.
 Virksomheder, som både har momspligtige og momsfrie aktiviteter, vil ikke  

 have fuld fradragsret for indgående moms af fællesomkostningerne.
 Eksempelvis vil virksomhederne ved køb af kontorudstyr, som anvendes ved  

 begge aktiviteter, kun have delvis fradragsret beregnet på grundlag af det  

 momspligtige salgs andel af virksomhedens samlede omsætning.
 Bank-, sparekasse- og anden finansieringsvirksomhed er undtaget fra moms.
 For de momsregistrede virksomheder, der som følge af salg af finansielle  

 ydelser kun har delvis fradragsret for indgående moms af fællesomkostninger,  

 skal der foretages en konkret vurdering af, om virksomheden skal betragtes  

 som finansiel virksomhed i relation til arbejdsmarkedsbidragsloven.
Finansielle indtægter hidrørende fra forskellige former for passiv  

 kapitalanbringelse betragtes ikke som vederlag for salg af finansielle  

 tjenesteydelser og begrænser således ikke fradragsretten.
Som eksempler på  

 sådanne indtægter kan nævnes renteindtægter (f.eks. indestående i  

 pengeinstitutter), udbytter, kursavancer, obligationer, aktier og pantebreve  

 m.v., samt renteindtægter fra købe- og afbetalingskontrakter, som er indgået  

 som følge af virksomhedens salg af varer og momspligtige ydelser  

 (egenproduktion). Endvidere anses enkeltstående udlån mellem moder- og  

 datterselskaber normalt ikke for at være salg af en finansiel tjenesteydelse.
 Det forhold, at en virksomhed har salg af finansielle ydelser, som  

 medfører en begrænsning af virksomhedens fradragsret for indgående moms af  

 fællesomkostninger, er ikke ensbetydende med, at virksomheden skal anses som  

 en finansiel virksomhed, der skal bruge lønsumsmetoden.
 Afgørelsen af, om salget af de finansielle ydelser har en sådan karakter  

 og et sådant omfang, at virksomheden skal bruge lønsumsmetoden, beror på en  

 vurdering i det enkelte tilfælde.
 Ved vurderingen må der lægges afgørende vægt på, om den finansielle  

 aktivitet kan anses som virksomhedens hovedaktivitet eller biaktivitet.
I overvejelserne indgår spørgsmålet om størrelsen af virksomhedens  

 fradragsret for indgående moms af fællesomkostningerne.
Derudover kan det  

 indgå i vurderingen om virksomheden over for offentligheden karakteriserer  

 sig som finansiel virksomhed.
 Er fradragsretten på 50 pct. eller derover, skal virksomheden  

 almindeligvis bruge momsmetoden, mens den almindeligvis skal bruge  

 lønsumsmetoden, hvis fradragsretten som følge af finansieringsvirksomheden er  

 under 50 pct.
Eksempel Et leasingselskab har renteindtægter som følge af udlånsvirksomhed på  

 grundlag af kontrakter, der er oprettet af og tiltransporteret fra en  

 autoforhandler.
Endvidere har selskabet renteindtægter og kursavancer fra  

 overskudslikviditet (passiv kapitalanbringelse).
De finansielle indtægter fra fremmede fordringer vil medføre en  

 begrænsning af momsfradragsretten.
Bliver fradragsretten på 50 pct. eller  

 derover, skal virksomheden bruge momsmetoden ved opgørelse af  

 arbejdsmarkedsbidrag og selskabet er ikke omfattet af lønsumsafgiftsloven.
Er  

 fradragsretten derimod under 50 pct., bliver selskabet en »ren«  

 finansieringsvirkomhed, der skal anvende lønsumsmetoden samt betale  

 lønsumsafgift.
Beregning af fradragsprocenten Leasingselskabet har en samlet årlig omsætning på 8,3 mio. kr. bestående  

 af:
 Virksomheden skal ikke medregne renteindtægter og kursavancer fra  

 overskudslikviditeten ved opgørelsen af den omsætning, der anvendes ved  

 beregningen af den delvise fradragsret.
 Fradragsprocenten vil således være:
Ikke-momsregistrerede virksomheder For ikke-momsregistrerede men arbejdsmarkedsbidragspligtige virksomheder,  

 som har salg af finansielle ydelser, foretages en konkret vurdering af  

 omfanget af dette salg.
Også i disse tilfælde skal salget udgøre en væsentlig  

 del af virksomhedens samlede omsætning, før lønsumsmetoden skal anvendes ved  

 beregning af arbejdsmarkedsbidrag.
Ved vurderingen lægges der vægt på, hvor stor en andel af den samlede  

 omsætning, der hidrører fra finansiel virksomhed.
Er denne over 50 pct. af  

 den samlede omsætning, skal virksomheden almindeligvis anvende  

 lønsumsmetoden.
