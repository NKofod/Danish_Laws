Indholdsfortegnelse 1. Indledning Kapitel I.
Betingelser for retten til børnetilskud og forskudsvis  

 udbetaling af børnebidrag 2. Indfødsret 3. Hjemsted 4. At barnet ikke har  

 indgået ægteskab 5. At barnet ikke er forsørget af offentlige midler 6. Bopæl  

 her i landet 7. Hvornår betingelserne skal være opfyldt Kapitel II.
Børnetilskud 8. Ordinært børnetilskud til enlige forsørgere 9.  

 Ekstra børnetilskud til enlige forsørgere 10. Ansøgning om ordinært og ekstra børnetilskud til  

 enlige forsørgere 11. Ordinært børnetilskud til pensionister 12. Særligt børnetilskud til forældreløse 13. Særligt børnetilskud, når faderskabet til barnet  

 ikke er fastslået 14. Særligt børnetilskud, når kun en af barnets  

 forældre lever 15. Særligt børnetilskud, når barnet adopteres af en  

 enlig 16. Særligt børnetilskud til pensionister 17. Særligt børnetilskud, når der ifølge overenskomst  

 med andre stater ikke kan udfærdiges dansk bidragsresolution Kapitel III.
Udbetaling af børnetilskud 18.-19. Hvornår børnetilskud udbetales 20.-21. Til hvem børnetilskud udbetales Kapitel IV.
Forskudsvis udbetaling af børnebidrag 22. Bidragsforskud 23. Bidragsresolution 24. Bidragsberettigede 25. Bidragsforskuddets størrelse 26. Ansøgning om bidragsforskud 27. Udbetalingsperioder Kapitel V.
Inddrivelse af forskudsvis udbetalte børnebidrag 28. Regler om inddrivelse 29. Forældelsesfrister ved tvangsinddrivelse 30. Fyldestgørelse i overskydende skat Kapitel VI.  

 Eftergivelse af bidragsgæld 31. Eftergivelse af bidrag Kapitel VII.
Regler for udlændinge 32. Lovens krav om bopælstid 33. Flygtninge 34. EF-forordning nr. 1408/ 71 35. Konventioner Kapitel VIII.
Klageadgang 36. Afgørelser om retten til ydelser 37. Afgørelser om inddrivelse Kapitel IX.
Administration af udbetaling af børnetilskud og bidragsforskud 38. Det sociale udvalg i bopælskommunen 39. Flytning 40. Efterbetaling og forældelse 41. Tilbagebetaling 42. Retsforfølgning og modregning Kapitel X.
Administration ved inddrivelse af forskudsvis udbetalte bidrag 43. Bidragsskyldige med bopæl i Danmark 44. Bidragsskyldige med bopæl i et andet nordisk land 45. Bidragsskyldige med bopæl uden for de nordiske  

 lande Kapitel XI.
Forskellige bestemmelser 46. Anvisning og revision 47. Regulering af ydelser 48. Overgangsbestemmelser 49. Den centrale organisation Bilagsfortegnelse Bilag 1 (* 1) Lov nr. 350 af 4. juni 1986 om børnetilskud og forskudsvis  

 udbetaling af børnebidrag Bilag 2 (* 1) Socialministeriets bekendtgørelse af 15. december 1986 om  

 udbetaling af børnetilskud og forskudsvis udbetaling af børnebidrag samt  

 ophævelse af bestemmelser om dansk indfødsret, hjemsted og bopæl i Danmark Bilag 3 (* 1) Vejledning fra Sikringsstyrelsen og Socialstyrelsen af maj  

 1986 om effektiv inddrivelse på det sociale område.
Indledning 1. Lov nr. 350 af 4. juni 1986 om børnetilskud og  

 forskudsvis udbetaling af børnebidrag træder i kraft den 1. juli 1987. Loven  

 er optrykt som bilag 1 (* 1) til denne vejledning.
Den nye børnetilskudslov  

 skal ses i sammenhæng med indførelse af børnefamilieydelsen, som fra 1. juli  

 1987 udbetales til børn og unge under 18. år.
Regler herom findes i lov nr.  

 147 af 19. marts 1986 om en børnefamilieydelse.
Loven hører under ministeren  

 for skatter og afgifter, der fastsætter regler om administration m.v.
 Efter børnetilskudsloven findes der nu kun 3 slags børnetilskud: Ordinært  

 børnetilskud (svarer til tidligere forhøjet børnetilskud), ekstra  

 børnetilskud og særligt børnetilskud.
Reglerne om disse børnetilskud svarer i det væsentlige til reglerne i den  

 tidligere lov om børnetilskud og andre familieydelser.
Dog er aldersgrænsen  

 for ret til ordinært og ekstra børnetilskud hævet fra barnets 16. år til det  

 18. år, og indtægtsreguleringen er ophævet.
I særligt børnetilskud foretages  

 der ikke længere fradrag, selv om der er ret til en forsørgertabserstatning  

 efter en bidragspligtigs død.
Almindeligt børnetilskud og ungdomsydelse er ophævet.
For modtagere af  

 ungdomsydelse findes der dog en overgangsordning.
Reglerne om forskudsvis udbetaling af børnebidrag svarer til reglerne i  

 den tidligere lov om børnetilskud og andre familieydelser.
Dog er der med den  

 nye lov indført samme størrelse normalbidrag for en fader og en moder.
 Som bilag til vejledningen er desuden optrykt (* 1):
 Bilag 2: Socialministeriets bekendtgørelse af 15. december 1986 om  

 udbetaling af børnetilskud og forskudsvis udbetaling af børnebidrag samt  

 ophævelse af bestemmelser om dansk indfødsret, hjemsted og bopæl i Danmark.
 Bilag 3: Vejledning fra sikringsstyrelsen og socialstyrelsen af maj 1986  

 om effektiv inddrivelse på det sociale område.
Vejledningen tager sigte på en samlet beskrivelse af reglerne.
Den  

 indeholder desuden fortolkninger og oplysninger om praksis på området.
 Som led i regelsaneringen har man medtaget regler om om inddrivelse af  

 forskudsvis udbetalte bidrag.
 Der er medtaget bestemmelser, der hidtil har været omtalt i  

 socialministeriets cirkulære af 10. april 1979 om inddrivelse af bidrag.
Loven om børnetilskud og forskudsvis udbetaling af børnebidrag ophæver  

 loven om børnetilskud og andre familieydelser.
Regler, der er udstedt efter  

 den tidligere lov, er hermed også ophævet, bortset fra visse forskrifter om  

 behandling af klagesager.
Betingelser for retten til børnetilskud og  

 forskudsvis udbetaling af Indfødsret 2. Retten til ydelser efter loven er betinget af, at  

 barnet eller en af forældrene, der har forældremyndigheden over barnet, har  

 dansk indfødsret, §§ 5, stk. 1, nr. 1 og 12, stk. 2.
 Kravet om dansk indfødsret er dog efter loven fraveget for personer, der  

 har haft en vis bopælstid her i landet, samt for udlændinge, som har fået  

 opholdstilladelse i Danmark efter § 7 eller § 8 i udlændingeloven, se punkt  

 32 og 33. Herudover er kravet om dansk indfødsret fraveget ved EF-regler og  

 overenskomster med andre lande, se punkt 34 og 35.
Tidligere blev en udenlandsk kvinde, gift med en dansk mand, ligestillet  

 med en dansk statsborger i overensstemmelse med et almindeligt princip i den  

 sociale lovgivning herom.
Dette princip opretholdes dog ikke i den nyere  

 sociale lovgivning, og der er derfor ikke grundlag for at opretholde den  

 hidtidige praksis.
Hjemsted 3. Det er en betingelse for retten til ydelser, at  

 barnet har hjemsted her i landet, §§ 5, stk. 1, nr. 2 og 12, stk. 2.
Et barn har normalt hjemsted, hvor dets forældre er.
Baggrunden er, at  

 ydelserne er hjælp til forældrene til opfyldelse af deres forsørgelsespligt  

 over for barnet.
 Når forældrene bor i Danmark, har barnet således normalt hjemsted her,  

 selv om det opholder sig i udlandet.
Hvis forældrene bor i udlandet, har barnet normalt ikke hjemsted i  

 Danmark, selv om barnet er her.
Det gælder, selv om forældrenes ophold i  

 udlandet er tidsbegrænset.
Et barn anses dog for at have hjemsted, hvor det selv bor, når det klarer  

 sig selv og har selvstændig bopæl.
Det samme gælder, når barnet er anbragt i  

 et andet hjem med adoption for øje, når der er etableret et plejeforhold af  

 andre grunde end forældrenes midlertidige fravær, eller når forbindelsen med  

 forældrene er brudt.
Hvor et barn, der ikke opholder sig hos forældrene, har hjemsted, må  

 afgøres ud fra en konkret vurdering af den fortsatte tilknytning mellem  

 barnet og forældrene.
Der må navnlig tages hensyn til barnets alder, formålet  

 med opholdet, under hvilke former barnet har kontakt med forældrene og  

 forsørges af dem samt opholdets varighed, herunder om opholdet uden for  

 hjemmet har midlertidig eller varig karakter.
 Det er normalt en forudsætning for, at barnet under ophold i udlandet  

 bevarer hjemsted her, at det kan påregnes, at barnet vil vende tilbage til  

 Danmark.
 Et barn, der opholder sig i udlandet, og som ikke har haft ophold her i  

 landet, vil normalt ikke have hjemsted her i landet.
Hvis kun den ene af forældrene har forældremyndigheden, har barnet normalt  

 hjemsted hos den, der har forældremyndigheden.
Der kan dog efter  

 omstændighederne være hjemsted hos den af forældrene, der ikke har  

 forældremyndigheden, hvis barnet opholder sig der i en længere periode.
Der  

 kan også være hjemsted i Danmark, hvis barnet bor hos en stedmoder eller  

 stedfader i Danmark, og hjemmet således opretholdes der, mens den, der har  

 forældremyndigheden, er i udlandet.
 Hvis der er fælles forældremyndighed, men forældrene ikke lever sammen,  

 har barnet normalt hjemsted hos den af forældrene, barnet opholder sig mest  

 hos.
Hvis et barn er ulovligt fjernet fra hjemmet i Danmark til udlandet, vil  

 der i almindelighed være en formodning for, at fjernelsen bliver midlertidig.  

 Barnet har derfor bevaret hjemsted her.
Hvis der kommer oplysninger, der  

 giver grundlag for at vurdere opholdet til at blive af varig karakter, kan  

 betingelsen om hjemsted ikke længere anses for opfyldt.
Det kan være  

 tilfældet, hvis barnet opholder sig i et land, der afviser at udlevere barnet  

 til Danmark, eller hvis eftersøgningen i udlandet må opgives.
 Kravet om hjemsted i Danmark er fraveget ved EF-forordning nr. 1408/ 71 og  

 ved overenskomster med andre stater, se nærmere punkt 34 og 35.
 Ordene »hjemsted her i landet« i § 5, stk. 1, nr. 2, omfatter  

 ikke Grønland og Færøerne.
At barnet ikke har indgået ægteskab 4. Der er ikke ret til ydelser efter loven, hvis  

 barnet har indgået ægteskab, §§ 5, stk. 1, nr. 3 og 12, stk. 2.
 Retten til ydelser berøres ikke af, at en ung selv har et barn, der har  

 ret til ydelserne.
At barnet ikke er forsørget af offentlige midler 5. Barnet må ikke være anbragt uden for hjemmet efter  

 bistandsloven, ikke sammen med en indehaver af forældremyndigheden være  

 optaget i en døgnforanstaltning efter bistandsloven eller iøvrigt være  

 forsørget af offentlige midler, §§ 5, stk. 1, nr. 4 og 12, stk. 2.
Et barn er anbragt uden for hjemmet efter bistandsloven, når barnet efter  

 det sociale udvalgs beslutning har ophold i en døgninstitution eller er  

 anbragt i et opholdssted for børn og unge, jf. bistandslovens § 66, stk. 1 og  

 2. Det gælder uanset varigheden af anbringelsen.
Der kan dog ses bort fra  

 aflastningsophold på nogle få dage for børn og unge med vidtgående fysiske  

 eller psykiske handicap.
Et barn er også forsørget af offentlige midler, hvis  

 der udbetales plejeløn.
Hvis et barn opholder sig i en døgninstitution efter bistandsloven sammen  

 med den, der har forældremyndigheden, eller har del i den, anses barnet også  

 for forsørget af offentlige midler.
Baggrunden herfor er, at opholdet ikke  

 medfører udgifter til forsørgelse af barnet for den, der har  

 forældremyndigheden.
Et barn anses i øvrigt for forsørget af offentlige midler, når det  

 offentlige yder et beløb, der dækker den væsentligste del af udgifterne ved  

 forsørgelsen.
Det gælder, uanset om det drejer sig om foranstaltninger inden  

 for socialministeriets område eller f.eks. om undervisningsforanstaltninger.  

 Udgifterne til kost og logi anses i almindelighed for at udgøre den  

 væsentligste del af udgifterne ved barnets forsørgelse.
Et barn anses herefter for forsørget af offentlige midler, når det f.eks.  

 opholder sig på observationsskole, hvor det offentlige afholder udgiften til  

 kost og logi fra mandag til fredag.
Under ferieperioder i hjemmet anses  

 barnet fortsat for offentligt forsørget.
Under ophold på efterskole eller ungdomsskole bevares retten til ydelser  

 normalt, da forældrene betaler for opholdet.
Forældrenes egen betaling skal  

 udgøre mere end et symbolsk beløb.
Dog anses barnet for forsørget af  

 offentlige midler, hvis det offentlige afholder den fulde udgift til kost og  

 logi på skolen, herunder de udgifter, som forældrene selv skulle afholde.
Under midlertidig indlæggelse til behandling på sygehus eller lignende  

 anses barnet ikke for forsørget af offentlige midler.
Hvis opholdet påregnes  

 at blive af længere varighed, efter praksis mere end ca. 2 måneder, anses  

 barnet dog for forsørget af offentlige midler under hele indlæggelsen.
 Hvis en forventet kortere indlæggelse strækker sig over længere tid, skal  

 der ikke ske tilbagebetaling fra indlæggelsestidspunktet.
 Under afsoning af fængselsstraf anses den unge for forsørget af offentlige  

 midler, mens dette ikke er tilfældet under anholdelse og varetægtsfængsling.
Retten til ydelser berøres ikke af, at hjemmet modtager kontanthjælp efter  

 bistandsloven.
Hvis en familie samlet er på højskoleophold og under opholdet  

 får udbetalt kontanthjælp efter bistandsloven, stilles barnet som om, det har  

 ophold i eget hjem, og anses ikke for forsørget af offentlige midler.
 Flygtninge, der fra Dansk Flygtningehjælp modtager hjælp, der er udmålt  

 efter principperne i bistandsloven, må stilles som andre familier i Danmark,  

 der modtager kontanthjælp efter bistandsloven.
 Retten til ydelser berøres ikke af, at der udbetales ydelser efter  

 bistandslovens § 48 til dækning af merudgiften ved forsørgelsen af et barn  

 med vedvarende fysisk eller psykisk lidelse.
Bopæl her i landet 6. Ydelser efter loven kan endvidere kun udbetales,  

 hvis den, der skal have dem udbetalt, har fast bopæl her i landet, §§ 5, stk.  

 1, nr. 5 og 12, stk. 2. Bopælskravet er fraveget i særlige tilfælde, se  

 nedenfor.
 Kravet om fast bopæl skal være opfyldt af den, der skal have børnetilskud  

 udbetalt efter § 8 og § 9, se punkt 20-21. For forskudsvis udbetaling af  

 børnebidrag skal kravet være opfyldt af den bidragsberettigede.
 Personer, der opholder sig i udlandet, anses ikke for at have bevaret fast  

 bopæl i Danmark, selv om opholdet i udlandet er tidsbegrænset, og selv om de  

 fortsat er skattepligtige her i landet eller er tilmeldt folkeregistret.  

 Bopæl anses dog for bevaret under kortvarige ophold i udlandet, der højst er  

 af nogle måneders varighed.
 Personer, der er udstationeret, har ikke ret til ydelser under  

 udstationeringen, se dog nedenfor 3).
 Ordene »bopæl her i landet« i § 5, stk. 1, nr. 5, omfatter ikke  

 Grønland og Færøerne.
 Bopælskravet er fraveget i følgende tilfælde:
Hvornår betingelserne skal være opfyldt 7. Betingelserne for retten til børnetilskud skal være  

 opfyldt ved begyndelsen af det første døgn i kvartalet, § 6, stk. 2.
 Hvis betingelserne ikke er opfyldt ved begyndelsen af det første døgn i  

 kvartalet, bortfalder retten til børnetilskud i hele det pågældende kvartal.
 Om tidspunktet for første udbetaling af børnetilskud henvises til punkt  

 18.
 Betingelserne for forskudsvis udbetaling af bidrag til et barns underhold  

 skal være opfyldt på bidragets forfaldsdag, § 12, stk. 2 og 4.
 Hvis betingelserne ikke er opfyldt på forfaldsdagen, bortfalder retten til  

 bidragsforskud således i hele den pågældende bidragsperiode.
Børnetilskud Ordinært børnetilskud til enlige forsørgere 8. Ordinært børnetilskud ydes til et barn under 18 år,  

 når den, der alene har forældremyndigheden, eller som har del i  

 forældremyndigheden over et barn, er enlig forsørger, § 2, nr. 1.
 Ordinært børnetilskud ydes desuden, når begge eller kun den ene af  

 indehaverne af forældremyndigheden er enlig, og barnet opholder sig lige  

 meget hos begge, medmindre barnet er tilmeldt folkeregistret hos den, der  

 ikke er enlig, § 2, nr. 2.
 Retten til ordinært børnetilskud afhænger således af forholdene hos den,  

 der har forældremyndigheden eller har del i den.
 Hvis et barn opholder sig mest hos eller - efter at barnet er flyttet  

 hjemmefra - har mest tilknytning til den ene af to ikke samlevende forældre  

 med fælles forældremyndighed, og den pågældende er enlig, skal der udbetales  

 ordinært børnetilskud efter § 2, nr. 1.
I § 2, nr. 2 er fastsat regler om udbetaling af børnetilskud i de  

 tilfælde, hvor barnet opholder sig lige meget hos to ikke samlevende forældre  

 med fælles forældremyndighed, og begge eller kun den ene af forældrene er  

 enlig forsørger.
Der ydes ordinært børnetilskud, medmindre barnet er tilmeldt  

 folkeregistret på adressen hos den af forældrene, der ikke er enlig.
Der er  

 ret til ordinært børnetilskud, selvom barnet har selvstændig  

 folkeregisteradresse.
 Det er en betingelse, at forsørgeren er reelt enlig.
En person, der er gift, kan kun anses som enlig forsørger, når den  

 pågældende er separeret eller lever adskilt fra ægtefællen på grund af  

 uoverensstemmelse.
Den anden ægtefælles fravær på grund af sygdom, bortrejse,  

 optagelse i plejehjem eller afsoning af fængselsstraf betragtes ikke som  

 ophævelse af samlivet med den virkning, at der kan udbetales ordinært  

 børnetilskud, medmindre der samtidig er tale om samlivsophævelse på grund af  

 uoverensstemmelse.
Der kan heller ikke udbetales ordinært børnetilskud, selv  

 om der er tale om et særbarn.
En person, der ikke er gift, anses kun for enlig, hvis pågældende ikke  

 lever i ægteskabslignende forhold med den anden af forældrene, eller med en  

 anden person.
Der foreligger et ægteskabslignende forhold, når parterne  

 gennem kontante bidrag, arbejde i hjemmet eller på anden måde bidrager til  

 den fælles husførelse, og der er tale om et samlivsforhold, der kan føre til  

 ægteskab efter dansk ret.
Det vil i almindelighed være en forudsætning, at  

 parterne har samme bopæl, men den formelle tilmelding til folkeregistret er  

 ikke afgørende.
 Afgørelsen om udbetaling af ordinært børnetilskud må således træffes ud  

 fra en konkret vurdering af, om der består et ægteskabslignende forhold.
 Det udelukker ikke retten til ordinært børnetilskud, at den, der har  

 forældremyndigheden, bor i samme kolletiv som den anden af barnets forældre.  

 Det er dog en betingelse, at den, der har forældremyndigheden, ikke lever i  

 ægteskabslignende forhold med den anden af forældrene eller med en anden  

 person.
Ved samlivsophævelse mellem personer, der ikke er gift, er det ikke en  

 betingelse, at samlivsforholdet er ophørt på grund af uoverensstemmelse.
Hvis  

 et samlivsforhold således ophører på grund af, at den ene er i fængsel, kan  

 den anden anses for enlig forsørger og derfor have ret til ordinært  

 børnetilskud.
Ekstra børnetilskud til enlige forsørgere 9. Der ydes et ekstra børnetilskud, når den, der har  

 forældremyndigheden over et eller flere børn, har barnet hos sig og får  

 udbetalt ordinært børnetilskud som enlig forsørger efter § 2, nr. 1 og 2, §  

 3.
 Der ydes kun eet ekstra børnetilskud, uanset om der er et eller flere  

 børn.
Det er en betingelse for udbetaling af det ekstra børnetilskud, at den af  

 forældrene, der har ret til det ordinære børnetilskud, har barnet (et af  

 børnene) hos sig.
Hvis barnet bor hos den anden af forældrene eller hos  

 andre, er der ikke ret til ekstra børnetilskud, men kun til ordinært  

 børnetilskud.
 Betingelsen om, at den, der har forældremyndigheden, skal have barnet hos  

 sig, er opfyldt, selv om barnet er midlertidigt fraværende fra hjemmet på  

 grund af skolegang eller lignende uddannelse, hvis den pågældende fortsat  

 forsørger barnet.
 Når den ene af to ikke samlevende forældre med fælles forældremyndighed  

 modtager ordinært børnetilskud, kan der også ydes ekstra børnetilskud, hvis  

 pågældende har barnet hos sig.
 Hvis forældremyndigheden over et forældreløst barn tillægges en advokat  

 eller en anden person i kraft af offentlig stilling, og barnet ikke opholder  

 sig hos denne, kan der udbetales ordinært børnetilskud, men ikke ekstra  

 børnetilskud, uanset om pågældende er enlig.
Ansøgning om ordinært og ekstra børnetilskud til enlige forsørgere 10. Ordinært og ekstra børnetilskud til enlige  

 forsørgere udbetales efter ansøgning herom, § 6, stk. 1. Ansøgningen kan  

 indgives skriftligt eller mundtligt.
Socialforvaltningen har pligt til at  

 påse, at betingelserne for at få udbetalt børnetilskud er opfyldt.
 Det vil normalt være tilstrækkeligt, at ansøgeren dokumenterer sin ret til  

 børnetilskud ved en erklæring om, at pågældende er reelt enlig, se punkt 8.
 Det sociale udvalg bør ikke tage hensyn til anonyme anmeldelser eller søge  

 oplysninger hos tredjemand, f.eks. hos en døgninstitution, om en ansøgers  

 personlige forhold.
 Det sociale udvalg kan til enhver tid kræve, at erklæringen skal fornys.  

 Anmodning fra det sociale udvalg om en ny erklæring medfører dog ikke, at  

 udbetaling af ordinært og ekstra børnetilskud ophører, og at disse tilskud  

 skal søges påny.
Inddragelse af ordinært og ekstra børnetilskud bør kun finde sted, når der  

 er begrundet formodning om, at betingelserne for udbetaling ikke længere er  

 til stede.
Forsørgeren har pligt til at holde den udbetalende myndighed  

 underrettet om de ændringer i sine forhold, der kan medføre bortfald af  

 ydelserne, se punkt 41.
Ordinært børnetilskud til pensionister 11. Ordinært børnetilskud til pensionister ydes, når  

 begge et barns forældre modtager folkepension eller førtidspension efter lov  

 om social pension, § 2, nr. 3. Det ydes også, når folkepension eller  

 førtidspension til en eller begge af to pensionsberettigede forældre ikke  

 udbetales, fordi § 46 i lov om social pension finder anvendelse, § 2, nr. 4.
 Der er ikke ret til ordinært børnetilskud, hvis en pension er bortfaldet  

 som følge af indtægter, eller hvis førtidspension inddrages eller bliver  

 hvilende.
 Det er kun pension efter lov om social pension, der giver ret til ordinært  

 børnetilskud.
Der kan udbetales ordinært børnetilskud til børn hos pensionistægtepar  

 eller samlevende pensionister, selv om den ene ikke er fader eller moder til  

 børnene.
Der sker således ligestilling for alle pensionistpar, uanset at kun  

 den ene har del i forældremyndigheden.
Særligt børnetilskud til forældreløse 12. Der ydes et særligt børnetilskud, der svarer til  

 to normalbidrag for et barn under 18 år, når ingen af barnets forældre lever,  

 § 4, stk. 2.
 Hvis moderen er død, og faderskabet ikke er fastslået, anses barnet for  

 forældreløst.
 Flygtninge under 18 år, der er kommet her til landet ledsaget af andre end  

 deres biologiske forældre, anses for forældreløse i børnetilskudslovens  

 forstand, hvis de biologiske forældres opholdssted er ukendt.
Det afskærer ikke retten til særligt børnetilskud, at forældremyndigheden  

 og dermed værgemålet er tillagt en anden, da det kun er forældre, der har  

 forsørgelsespligt.
Hvis der udbetales plejeløn, bortfalder retten til  

 børnetilskud, da barnet er forsørget af offentlige midler, se punkt 5.
Særligt børnetilskud, når faderskabet til barnet ikke er fastslået 13. Der ydes et særligt børnetilskud, der svarer til  

 eet normalbidrag, for et barn under 18 år, når faderskabet til barnet ikke er  

 fastslået, § 4, stk. 3, nr. 1. Det særlige børnetilskud udbetales, uanset  

 hvad der er årsagen til, at faderskab ikke er fastslået.
Hvis der rejses faderskabssag, udbetales det særlige børnetilskud under  

 sagen.
Moderen skal gøres opmærksom på, at der kan blive krav om  

 tilbagebetaling, hvis faderskab fastslås.
Det særlige børnetilskud udbetales,  

 indtil der foreligger et sådant retsgrundlag, at der kan udfærdiges dansk  

 bidragsresolution.
 Hvis en faderskabssag afsluttes, uden at nogen er anset som fader til  

 barnet, udbetales det særlige børnetilskud fortsat.
Hvis sagen afsluttes med, at faderskab bliver fastslået, har det  

 offentlige krav på, at moderen tilbagebetaler det beløb, der er udbetalt som  

 særligt børnetilskud under urigtige forudsætninger.
I disse tilfælde kan der  

 normalt udfærdiges en bidragsresolution og på det grundlag være ret til  

 bidragsforskud.
I så fald kan tilbagebetalingskravet gennemføres ved, at det  

 særlige børnetilskud omkonteres til forskudsvis udbetalt bidrag og søges  

 inddrevet hos den bidragspligtige.
Hvis der ikke udfærdiges  

 bidragsresolution, eller hvis betingelserne for forskudsvis udbetaling ikke  

 er opfyldt, f.eks. fordi faderen bor sammen med barnet, må kravet om  

 tilbagebetaling gøres gældende over for moderen.
Der kan ikke ydes særligt børnetilskud til et barn i ægteskab, selv om der  

 rejses sag om, at en anden end ægtefællen er fader til barnet.
Der kan heller  

 ikke ydes særligt børnetilskud, fordi ægtefællens opholdssted er ukendt, og  

 der derfor ikke kan udfærdiges en bidragsresolution.
Hvis en person, der oprindelig er anset som fader, efterfølgende frifindes  

 i en faderskabssag, uden at nyt faderskab fastslås, kommer det særlige  

 børnetilskud først til udbetaling for tiden efter domsafsigelsen.
Selv om  

 barnets ændrede status principielt først gælder fra dommens dato, kan  

 inddrivelse af en eventuel restance med bidrag, der har været udlagt  

 forskudsvis forud for dommen, efter omstændighederne undlades.
Hvis barnets status ændres ved, at faderskab fastslås, kræves det særlige  

 børnetilskud, der er udbetalt for tiden før barnets ændrede status, i  

 almindelighed ikke tilbagebetalt.
Det kræves dog tilbagebetalt, hvis moderen  

 har modvirket sagens opklaring, og det er grunden til, at faderskabet ikke  

 tidligere er fastslået.
Særligt børnetilskud, når kun en af forældrene lever 14. Der ydes et særligt børnetilskud, der svarer til  

 eet normalbidrag for et barn under 18 år, når kun een af barnets forældre  

 lever, § 4, stk. 3, nr. 2.
 Der ydes særligt børnetilskud, selv om afdøde ikke var bidragspligtig.
 Hvis den længstlevende af forældrene ikke har forældremyndigheden og ikke  

 får den tillagt, men er bidragspligtig, har den, der får tillagt  

 forældremyndigheden, ret til såvel et særligt børnetilskud som et  

 normalbidrag, eventuelt som bidragsforskud.
Der ydes særligt børnetilskud, selv om den længstlevende af forældrene  

 gifter sig.
Hvis barnet adopteres af ægtefællen, bortfalder retten til  

 særligt børnetilskud.
 Der foretages ikke som efter den tidligere lov fradrag i det særlige  

 børnetilskud, hvis barnet får ret til forsørgertabserstatning efter en  

 bidragspligtigs død.
Særligt børnetilskud, når barnet adopteres af en enlig 15. Der ydes et særligt børnetilskud, der svarer til  

 eet normalbidrag for et barn under 18 år, når barnet, efter at  

 forældremyndighedens indehaver er død, adopteres af dennes ægtefælle eller af  

 en enlig person, § 4, stk. 3, nr. 3.
 Det kræves ikke, som efter den tidligere lov, at adoptanten er i slægt med  

 barnet.
 Tilskuddet ydes fortsat, selv om adoptanten senere indgår ægteskab,  

 medmindre ægtefællen adopterer barnet.
Særligt børnetilskud til pensionister 16. Der ydes et særligt børnetilskud, der svaret til  

 eet normalbidrag, til et barn under 18 år, når en af eller begge barnets  

 forældre modtager folkepension eller førtidspension efter lov om social  

 pension.
Det ydes også, når folkepension eller førtidspension til een eller  

 begge af to pensionsberettigede forældre ikke udbetales, fordi § 46 i lov om  

 social pension finder anvendelse, § 4, stk. 3, nr. 4 og nr. 5.
 Retten til særligt børnetilskud for børn af pensionister er betinget af,  

 at der ikke er fastsat og ikke kan fastsættes underholdsbidrag til barnet  

 efter lov om børns retsstilling, § 5, stk. 2, 1. punktum.
 Der ydes særligt børnetilskud efter § 4, stk. 3, nr. 4, når forældrene  

 lever sammen med barnet og derved opfylder deres forsørgelsespligt.
 Der kan derimod ifølge § 5, stk. 2, 1. punktum ikke udbetales særligt  

 børnetilskud til en pensionist, som har barnet hos sig, hvis pågældende ikke  

 lever sammen med den anden af forældrene, da der i disse tilfælde er fastsat  

 eller kan fastsættes underholdsbidrag.
Der kan heller ikke udbetales særligt børnetilskud, selv om retten til  

 bidrag bortfalder, fordi barnet kan forsørge sig selv.
Der kan fastsættes  

 underholdsbidrag igen, hvis barnet ikke længere kan forsørge sig selv.
 Hvis en pensionist skal betale underholdsbidrag efter loven om børns  

 retsstilling, ydes det særlige børnetilskud til hel eller delvis dækning af  

 pensionistens forpligtelser, § 5, stk. 2, 2. punktum.
 Der udbetales særligt børnetilskud, selv om en pension alene udbetales med  

 beløb til personlige fornødenheder i forbindelse med plejehjemsophold.
Hvis førtidspension inddrages eller bliver hvilende efter lov om social  

 pension, bortfalder det særlige børnetilskud.
Der udbetales ikke særligt  

 børnetilskud, hvis en pension er bortfaldet på grund af indtægter.
 Det er kun pension efter lov om social pension, der giver ret til særligt  

 børnetilskud.
 Det særlige børnetilskud kan ydes til opfyldelse af en pensionists  

 bidragsforpligtelse, når den bidragsberettigede og barnet opholder sig i  

 udlandet, § 5, stk. 2, 3. punktum.
 Der ydes særligt børnetilskud, hvis en bidragsforpligtelse er fastsat  

 efter et udenlandsk bidragsdokument, når bidragsdokumentet efter  

 international konvention umiddelbart danner grundlag for tvangsinddrivelse  

 her i landet.
Hvis satsen for det særlige børnetilskud overstiger det bidrag,  

 pensionisten skal betale efter lov om børns retsstilling, nedsættes det  

 særlige børnetilskud til det beløb, bidragsresolutionen lyder på.
Der kan  

 således ikke blive tale om et overskydende beløb.
 Om udbetaling af særligt børnetilskud til en bidragspligtig pensionist  

 henvises til punkt 18 (hvornår børnetilskud udbetales) og punkt 21 (til hvem  

 børnetilskud udbetales).
Særligt børnetilskud, når der ifølge overenskomst med andre stater ikke  

 kan udfærdiges dansk bidragsresolution 17. Der ydes et særligt børnetilskud, der svarer til  

 eet normalbidrag for et barn under 18 år, når der efter overenskomst med  

 andre stater ikke er mulighed for at udfærdige bidragsresolution, der kan  

 danne grundlag for forskudsvis udbetaling af bidrag, § 4, stk. 3, nr. 6.
 Det er en forudsætning for at udbetale særligt børnetilskud efter denne  

 bestemmelse, at det ved overenskomst med det pågældende land er bestemt, at  

 kompetencen til at fastsætte bidrag tilkommer myndighederne i dette land, og  

 at bidragsdokumenter udfærdiget i det pågældende land giver samme adgang til  

 forskudsvis udbetaling af børnebidrag her i landet som danske  

 bidragsdokumenter, se § 11, stk. 3.
I andre nordiske lande, f.eks. i Sverige afhænger det beløb, der pålægges  

 en bidragspligtig af den pågældendes økonomiske forhold, hvorfor en ubemidlet  

 normalt vi få pålagt et privatretligt bidrag på 0 kr.
Dette udelukker dog  

 ikke bidragsberettigede fra at få børnebidrag udbetalt forskudsvis i de  

 pågældende lande.
Hvis den bidragsberettigede imidlertid bor i Danmark, vil den pågældendes  

 adgang til forskudsvis udbetaling af børnebidrag være betinget af en  

 privatretlig bidragsresolution.
Da kompetencen til at fastsætte størrelsen af  

 bidraget tilkommer myndigheder i det andet nordiske land, vil  

 bidragsberettigede være afskåret fra at få udlagt bidrag forskudsvis, når  

 bidraget er fastsat til 0 kr.
 Der ydes i sådanne tilfælde et særligt børnetilskud.
 Reglen i § 4, stk. 3, nr. 6, har kun praktisk betydning, hvis  

 bidragspligtige bor i et andet nordisk land og er pålagt et privatretligt  

 bidrag på 0 kr.
 Der kan ikke udbetales særligt børnetilskud, hvis der er fastsat et beløb  

 i resolutionen, uanset om dette er mindre end normalbidraget.
 Hvis årsagen til, at der ikke er pålagt noget bidrag er, at de almindelige  

 betingelser (alder m.v.) ikke er opfyldt efter lovgivningen i det land, hvor  

 bidrag skal fastsættes, udbetales der ikke særligt børnetilskud.
Udbetaling af børnetilskud Hvornår børnetilskud udbetales 18. Børnetilskud udbetales kvartalsvis forud, § 7.  

 Udbetalingen sker mellem den 10. og den 20. i kvartalets første måned.
 Børnetilskud udbetales første gang for kvartalet efter det kvartal, i  

 hvilket retten til tilskuddet er erhvervet, og sidste gang for det kvartal, i  

 hvilket retten til tilskuddet ophører, § 10, 1. punktum.
 Når et barn bliver født f.eks. 1. januar, erhverves retten til  

 børnetilskud i januar kvartal, og tilskud udbetales første gang for april  

 kvartal.
 Når et barn fylder 18 år 1. januar, ophører retten til børnetilskud i  

 januar kvartal, og tilskud udbetales sidste gang for det kvartal.
 Hvis retten til børnetilskud opstår og bortfalder i samme kvartal, kan der  

 ikke udbetales børnetilskud, da betingelserne skal være opfyldt ved  

 begyndelsen af det første døgn i kvartalet.
 Da ordinært og ekstra børnetilskud til den enlige forsørger skal søges,  

 kan tilskuddene først komme til udbetaling for kvartalet efter det kvartal, i  

 hvilket der er søgt om dem.
Reglen om udbetaling af børnetilskud fra begyndelsen af et kvartal gælder  

 også, når der skal udbetales særligt børnetilskud, fordi en af forældrene får  

 pension efter lov om social pension.
Eventuelle vanskeligheder som følge af,  

 at børnetilskuddet ikke kan udbetales fra samme tidspunkt som pensionen, vil  

 eventuelt kunne afhjælpes ved tildeling af personligt tillæg efter  

 pensionsloven.
Forskud på pension giver ikke ret til forskud på børnetilskud.
Eventuel  

 nødvendig hjælp til dækning af udgifter ved børns forsørgelse må derfor  

 afholdes som forskud på personligt tillæg.
Hvis der tilkendes pension, bør  

 der ske omkontering.
Når der f.eks. tilkendes førtidspension i august med  

 virkning fra den forudgående 1. februar, konteres hjælp ydet vedrørende  

 børnene som personligt tillæg til pensionen indtil udgangen af januar kvartal  

 og som børnetilskud fra den 1. april.
Hvis hjælp efter den 1. april er ydet  

 med et beløb, der er mindre end det særlige børnetilskud, må der ske  

 efterbetaling.
 Personer, der får tillagt pension med første udbetaling den første måned i  

 et kvartal, har ret til særligt børnetilskud for samme kvartal.
Reglen om, at børnetilskud udbetales første gang for det kvartal, i  

 hvilket retten til tilskud er erhvervet og sidste gang for det kvartal, i  

 hvilket retten til tilskuddet ophører, gælder også for det særlige  

 børnetilskud til en bidragspligtig pensionist.
Der udbetales således særligt  

 børnetilskud for hele det kvartal, hvor barnet fylder 18 år.
Reglen om, at bidrag udbetales fra kvartalet efter, at retten er opstået,  

 gælder ikke, når der efter en bidragspligtigs død udbetales særligt  

 børnetilskud til et barn, der hidtil har fået underholdsbidrag på grundlag af  

 en resolution efter lov om børns retsstilling.
Det særlige børnetilskud  

 udbetales da først fra udløbet af den periode, for hvilken der senest er  

 udbetalt bidrag efter bidragsresolutionen enten forskudsvis eller direkte, §  

 10, 2. punktum.
Særligt børnetilskud kan i disse tilfælde ydes for en del af  

 et kvartal.
Personer, der har ret til ydelser i kraft af EF-forordning nr. 1408/ 71,  

 har ret til børnetilskud fra den dag, de tager bopæl her i landet.
I sådanne  

 tilfælde udbetales børnetilskud for det antal dage, der ved tilflytningen er  

 tilbage af et kvartal.
Ved fraflytningen standses udbetalingen fra  

 fraflytningsdatoen.
For personer, der tilflytter fra Tyskland og  

 Nederlandene, udbetales børnetilskud dog først fra begyndelsen af det  

 kvartal, der følger efter tilflytningsdatoen.
Ved fraflytning fortsættes  

 udbetalingen tilsvarende til udgangen af det kvartal, hvor fraflytningen  

 sker.
Hvis der ved flytningen er udbetalt børnetilskud i Danmark for et  

 tidsrum, hvor betalingen påhvilede en anden EF-medlemsstat, har kommunen krav  

 på refusion fra denne stat.
Der henvises til sikringsstyrelsens vejledning af  

 december 1986 om EF-reglerne om social sikring af vandrende arbejdstagere  

 m.v.
19. Det sociale udvalg kan træffe bestemmelse om, at  

 børnetilskud udbetales for kortere tidsrum end et kvartal, når det skønnes at  

 være bedst for barnet, § 9. Dette kan f.eks. være tilfældet, når den, der  

 skal have børnetilskuddet udbetalt, må anses for uegnet til at forvalte  

 tilskuddet.
Afgørelsen træffes af det sociale udvalg i den kommune, der  

 udbetaler børnetilskuddet.
Til hvem børnetilskud udbetales 20. Børnetilskud tilkommer barnet eller børnene, § 7.  

 Udbetaling sker normalt til moderen, § 8, stk. 1. Der er i samme bestemmelse  

 fastsat regler om, hvornår børnetilskud skal udbetales til andre end moderen.
 Hvis kun faderen har forældremyndigheden over barnet, udbetales  

 børnetilskud til ham, § 8, stk. 2.
 Tilkommer forældremyndigheden den ene af forældrene, og den anden af  

 forældrene godtgør, at barnet bor hos ham eller hende, kan børnetilskud efter  

 det sociale udvalgs bestemmelse udbetales til den, som barnet bor mest hos, §  

 8, stk. 3.
 Hvis forældre, der har fælles forældremyndighed, ikke lever sammen,  

 udbetales børnetilskud til den af forældrene, der har barnet hos sig, § 8,  

 stk. 4, 1. punktum.
 Bor barnet ikke hos nogen af forældrene, udbetales det til den af  

 forældrene, barnet opholder sig mest hos.
 Når forældre, der har fælles forældremyndighed, ikke lever sammen, og  

 barnet opholder sig lige meget hos begge forældrene, udbetales børnetilskud  

 til den af forældrene, på hvis adresse barnet er tilmeldt folkeregistret, §  

 8, stk. 4. 2. punktum.
 Efter praksis er et barn normalt tilmeldt folkeregistret hos en af  

 forældrene, selv om barnet opholder sig på skole eller lignende.
Når barnet er i privat familiepleje, jf. bistandslovens § 65, kan  

 børnetilskud efter det sociale udvalgs bestemmelse udbetales til den, der har  

 taget barnet i pleje.
Er barnet i pleje hos et ægtepar, udbetales  

 børnetilskud til plejemoderen, § 8, stk. 5.
 Hvis det skønnes bedst for barnet, kan det sociale udvalg bestemme, at  

 børnetilskuddet skal udbetales til barnet selv, § 8, stk. 6. Det kan være  

 tilfældet, hvis barnet har egen bopæl og helt eller delvis forsørger sig  

 selv.
21. Det sociale udvalg kan træffe afgørelse om, at  

 børnetilskud skal udbetales til andre end de personer, der er nævnt i § 8,  

 når det skønnes at være bedst for barnet, jf.
Socialministeriets  

 bekendtgørelse af 15. december 1986.
 Dette kan ske, når det må anses for godtgjort, at børnetilskuddet ikke  

 kommer barnet til gode ved udbetaling efter reglerne i lovens § 8.
Særligt børnetilskud til en bidragspligtig pensionist ydes til hel eller  

 delvis dækning af pågældendes bidragspligtelse og skal udbetales til  

 pensionisten selv.
Børnetilskuddet kan evt. konteres som betaling af bidrag,  

 der er udbetalt forskudsvis efter lovens kap. 3.
 Skal børnetilskuddet efter bestemmelserne i EF-forordning nr. 1408/ 71  

 udbetales for et barn, som ikke bor her i landet, kan bopælsstedets  

 institution, hvis den person, som ydelsen udbetales til, ikke anvender den  

 til barnets underhold, efter art. 75 i forordningen, forlange, at  

 børnetilskuddet udbetales til den, der faktisk forsørger barnet.
Forskudsvis udbetaling af børnebidrag Bidragsforskud 22. Hvis et underholdsbidrag, der er fastsat efter lov  

 om børns retsstilling, ikke er betalt på forfaldsdagen, kan det udbetales  

 forskudsvis af det offentlige, § 11, stk. 1.
 Bidrag kan udbetales forskudsvis, indtil barnet fylder 18 år, § 12, stk.  

 1.
Betingelserne i § 5, stk. 1, som er beskrevet i kapitel I i vejledningen,  

 skal være opfyldt, for at der kan udbetales bidrag forskudsvis, § 12, stk. 2.  

 Om udlændinges ret til bidragsforskud henvises til kap.
VII.
 Endvidere er det en betingelse for retten til bidragsforskud, at  

 forældrene ikke lever sammen, § 12, stk. 3. Betingelsen kan anses for  

 opfyldt, selv om forældrene i en kortere periode må blive boende sammen på  

 grund af boligproblemer, efter at separationsbevilling er udstedt.
 Betingelserne skal være opfyldt på bidragets forfaldsdag, § 12, stk. 4, se  

 punkt 7.
Bidragsresolution 23. Bidraget skal være fastsat af statsamtet efter lov  

 om børns retsstilling.
En aftale om bidrag mellem parterne kan ikke danne  

 grundlag for forskudsvis udbetaling af bidraget.
 Et færøsk og et grønlandsk bidragsdokument giver samme adgang til  

 bidragsforskud som et dansk bidragsdokument.
 Et bidragsdokument, der er udstedt i et andet nordisk land, sidestilles  

 med et dansk bidragsdokument ved forskudsvis udbetaling af bidrag, se § 11,  

 stk. 3 og art. 31 i den nordiske konvention om social tryghed.
 Der er ikke indgået overenskomster med andre lande om, at  

 bidragsdokumenter fra andre lande kan sidestilles med dansk bidragsdokument  

 ved forskudsvis udbetaling af bidrag.
Bidragsberettigede 24. Bidrag kan kun udbetales forskudsvis til den  

 person, der er berettiget til at kræve bidraget fastsat efter § 18, stk. 2, i  

 lov om børns retsstilling.
Efter § 18, stk. 2 i lov om børns retsstilling tilkommer retten til at  

 kræve bidrag fastsat og til at indkræve bidraget den, der afholder udgifterne  

 ved barnets forsørgelse.
Det er en betingelse, at den pågældende har eller  

 ved forældremyndighedens ophør havde forældremyndigheden over barnet eller  

 lovligt har barnet i pleje.
 Hvis barnet selv har indtægter, må der i hvert enkelt tilfælde foretages  

 en bedømmelse af, om barnet må anses for at være i stand til at forsørge sig  

 selv.
 Et barn anses normalt for at kunne forsørge sig selv, hvis den  

 bidragspligtige vil kunne få bidragsresolutionen ophævet ved at rette  

 henvendelse herom til statsamtet.
 Efter statsamtets praksis vil ansøgning om bortfald af normalbidraget som  

 regel blive imødekommet, hvis barnets indtægter overstiger 3 *  

 normalbidraget.
Bidragsforskuddets størrelse 25. Bidrag til et barns underhold udbetales  

 forskudsvis med det beløb, der er fastsat efter lov om børns retsstilling,  

 dog højst med normalbidraget, der svarer til det særlige børnetilskud efter §  

 4, stk. 3, § 14.
 Da normalbidraget for en fader og en moder er af samme størrelse, er det  

 dette normalbidrag, der skal udbetales, selv om der i et ældre  

 bidragsdokument er fastsat normalbidraget for en moder.
 Hvis der fastsættes bidrag, der er mindre end normalbidraget, kan kun det  

 mindre beløb, som bidragsresolutionen lyder på, udlægges forskudsvis.
 Hvis et bidrag i et færøsk eller grønlandsk bidragsdokument er fastsat til  

 det til enhver tid gældende normalbidrag, udbetales bidrag forskudsvis med  

 det danske normalbidrag, når bidragsberettigede bor her i landet.
Sikringsstyrelsen kan oplyse størrelsen af de beløb, der kan udbetales som  

 børnebidrag i de øvrige nordiske lande.
Der vil dog højst kunne udbetales et  

 beløb svarende til det danske normalbidrag.
Hvis bidrag er fastsat til 0 kr.,  

 kan der udbetales særligt børnetilskud, se vejledningens punkt 17.
 Bidragsforskud kan nedsættes i den udstrækning, bidragsforskud er udbetalt  

 fra et andet nordisk land for samme tidsrum, art. 31, stk. 2, i den nordiske  

 konvention om social tryghed.
Retten til forskudsvis udbetaling af bidrag omfatter også de særlige  

 bidrag, der fastsættes efter lov om børns retsstilling til udgifter ved  

 fødslen og moderens underhold før og efter fødslen.
Disse bidrag udbetales  

 højst med de beløb, der er fastsat i § 15, stk. 1.
 Endvidere kan de særlige bidrag, der fastsættes efter lov om børns  

 retsstilling til barnets dåb, konfirmation, sygdom, begravelse eller i anden  

 særlig anledning, udbetales forskudsvis inden for den grænse, som statsamtet  

 fastsætter, § 15, stk. 2.
Ansøgning om bidragsforskud 26. Bidragsforskud udbetales kun efter ansøgning, §  

 11, stk. 2. Regler om udbetaling er fastsat i socialministeriets  

 bekendtgørelse om børnetilskud og forskudsvis udbetaling af børnebidrag.
Ansøgning indgives før første udbetaling af bidrag.
Ved senere  

 udbetalinger kræves der ikke ansøgning forud for hver enkelt udbetaling af  

 bidragsforskud.
Der skal dog søges påny, hvis den forskudsvise udbetaling har  

 været standset i en periode, f.eks. fordi den bidragspligtige betaler  

 bidraget direkte til den bidragsberettigede.
 Inden første udbetaling af bidragsforskud skal bidragsberettigede  

 orienteres om betingelserne for at få bidrag udbetalt forskudsvis.
 Ved hver udbetaling af bidragsforskud skal det sociale udvalg gøre  

 bidragsberettigede opmærksom på oplysningspligten efter børnetilskudslovens §  

 24.
Efter barnets fyldte 15. år skal det sociale udvalg ved hver udbetaling  

 indhente oplysninger om barnets egenindtægt for at vurdere, om barnet er i  

 stand til at forsørge sig selv, således at bidragsresolutionen kunne ophæves.  

 Det sociale udvalg kan iøvrigt herudover indhente oplysninger, når der er  

 behov for det.
Med henblik på forskudsvis udbetaling af de særlige bidrag,  

 der efter lov om børns retsstilling er fastsat til dækning af udgifter ved  

 fødsel, dåb, konfirmation, sygdom m.v., må forevises særlig bidragsresolution  

 herom.
 Bidragsberettigede skal desuden orienteres om, at det sociale udvalg skal  

 underrettes, hvis bidragsberettigede flytter til en anden kommune, eller hvis  

 der iøvrigt sker ændringer, der har betydning for fortsat udbetaling af  

 bidrag.
 Det sociale udvalg udbetaler bidragsforskud på grundlag af de oplysninger,  

 der er afgivet i forbindelse med ansøgningen om bidragsforskud, indtil  

 udvalget fra den bidragsberettigede eller på anden måde modtager oplysninger,  

 der kan begrunde en ændring eller bortfald af bidraget.
Udbetalingsperioden 27. Bidrag udbetales forskudsvis for den periode, der  

 er angivet i bidragsdokumentet.
Det vil normalt sige for et halvt år.
 Det sociale udvalg kan træffe beslutning om udbetaling for kortere  

 perioder ad gangen end fastsat i bidragsdokumentet, når det skønnes at være  

 bedst for barnet, § 16. En beslutning herom medfører ikke, at bidragets  

 forfaldstid forrykkes.
 Søges bidrag udbetalt for tiden forud for bidragsdokumentets dato, kan  

 bidrag udbetales i det omfang betingelserne har været opfyldt på de  

 forfaldsdage, som ville være indtrådt, hvis bidragsdokumentet havde  

 foreligget ved bidragsperiodens begyndelse, § 13.
 Retten til at kræve bidrag forskudsvis vedvarer til og med årsdagen for  

 bidragets forfaldsdag, § 17, stk. 1.
 Hvis betingelserne for forskudsvis bidrag er opfyldt på forfaldsdagen, men  

 der søges på et tidspunkt, hvor barnet forsørges af offentlige midler, eller  

 hvor forældrene lever sammen, skal der kun ske forskudsvis udbetaling af  

 bidrag for den tid, hvor barnet ikke blev forsørget af offentlige midler,  

 eller for den tid, hvor forældrene ikke levede sammen, § 17, stk. 2.
 Hvis barnet har modtaget hjælp til forsørgelse, indtræder det offentlige i  

 kravet mod den bidragsskyldige for et beløb, der svarer til hjælpen, se § 8 i  

 lov om social bistand.
Selvom barnet skifter opholdssted mellem forældrene i den løbende  

 bidragsperiode, har den af forældrene, der er bidragsberettiget i henhold til  

 en resolution, ret til at få hele det forfaldne bidrag udbetalt.
Samtidig kan  

 pågældende blive pålagt at betale bidrag fra den dato, hvor barnet skiftede  

 opholdssted, idet den af forældrene, som barnet er flyttet hen til, efter  

 ansøgning kan få udfærdiget en bidragsresolution.
Bidraget efter den nye  

 bidragsresolution kan ligeledes kræves udbetalt forskudsvis ifølge § 11, stk.  

 1 fra forfaldsdagen.
Der er således ikke hjemmel til at undlade at betale  

 bidragsforskud for den del af bidragsperioden, for hvilken der allerede er  

 udbetalt forskudsvis bidrag til den bidragsberettigede.
Inddrivelse af forskudsvis udbetalte  

 børnebidrag Regler om inddrivelse 28. Når bidrag udbetales forskudsvis, indtræder det  

 offentlige i retten til at indkræve bidraget.
Retten hertil er i forhold til  

 det offentlige undergivet den almindelige 20-årige forældelse, § 18.
Det offentlige skal søge hele det beløb inddrevet, der er fastsat ved  

 bidragsresolutionen, § 19. Det offentlige skal således inddrive også den del  

 af bidraget, der ikke kan udbetales forskudsvis.
Hvis det beløb, der  

 inddrives, overstiger det forskudsvis udbetalte bidrag, udbetales det  

 overskydende beløb til den, der er berettiget til at indkræve bidrag.
 Ifølge § 15, stk. 3, i justitsministeriets cirkulære af 29. november 1978  

 om inddrivelse af underholdsbidrag, viger pålæg om tilbageholdelse i løn m.v.  

 til dækning af bidrag, som er udbetalt forskudsvis af det offentlige, dog for  

 pålæg om tilbageholdelse for private krav på underholdsbidrag.
 Inddrivelse sker efter reglerne i lov om inddrivelse af underholdsbidrag.  

 Der henvises herom til justitsministeriets cirkulære af 29. november 1978  

 samt vejledning også af 29. november 1978 om inddrivelse af underholdsbidrag,  

 se dog punkt 29 om forældelsesfrister for tvangsinddrivelse.
Når det offentlige indtræder i retten til bidraget, skal kravet straks  

 følges op over for skyldneren.
Der henvises til vejledning fra  

 sikringsstyrelsen og socialstyrelsen af maj 1986 om effektiv inddrivelse på  

 det sociale område, der er medtaget som bilag 3 til denne vejledning.
Det sociale udvalg må vurdere skyldnerens mulighed for at betale  

 bidragsgælden.
Der må om nødvendigt søges opnået en afdragsordning med den  

 bidragsskyldige, således at afdragenes størrelse afpasses efter skyldnerens  

 mulighed for at betale.
 Hvis skyldnerens beskæftigelsesmæssige og økonomiske forhold taler herfor,  

 kan det sociale udvalg give henstand med betalingen.
 Er der ikke grundlag for en henstandsordning, og kan der ikke opnås en  

 afdragsordning med skyldneren, eller overholder skyldneren ikke en indgået  

 aftale, træffer det sociale udvalg bestemmelse om tvangsmæssig inddrivelse.
Forældelsesfrister ved tvangsinddrivelse 29. For tvangsinddrivelse af forskudsvis udbetalte  

 bidrag gælder der særlige regler om forældelse i børnetilskudsloven, § 18,  

 stk. 2.
 Bidrag, der har været forfaldet i mere end 5 år, inddrives ved  

 tilbageholdelse i løn m.v., dog ikke ud over 20 år fra forfaldsdagen og kun,  

 når inddrivelse er iværksat og fremmet uden ophold.
 Retten til at anvende tilbageholdelse i løn m.v. eller afsoning  

 bortfalder, hvis forskudsvis udbetaling ikke er sket inden 1 år efter  

 bidragets forfaldsdag.
 Der kan ikke træffes bestemmelse om afsoning af bidrag, der vedrører en  

 periode, som ligger mere end 1 år forud for det tidspunkt, da den  

 forskudsvise udbetaling er sket.
Fyldestgørelse i overskydende skat 30. Når bidrag er udbetalt forskudsvis, indtræder det  

 sociale udvalg for et beløb, der svarer til det skyldige bidrag, i den  

 bidragsforpligtigedes ret til udbetaling af overskydende skat med godtgørelse  

 af renter samt tilbagebetaling efter § 55 i kildeskatteloven,  

 børnetilskudslovens § 18, stk. 3. Der kan foretages fyldestgørelse i  

 overskydende skat, selv om en person overholder en betalingsordning.
Eftergivelse af bidragsgæld Eftergivelse af bidrag 31. Forskudsvis udbetalte bidrag, som ikke er betalt  

 af den bidragsskyldige, skal eftergives, når der ikke er udbetalt bidrag  

 forskudsvis i det sidste år, og den bidragsskyldige ikke kan betale det  

 skyldige beløb uden at komme til at mangle, hvad der må anses for nødvendigt  

 til eget eller familiens underhold, § 21.
 Det sociale udvalg kan selv rejse spørgsmålet om, hvorvidt betingelserne  

 for eftergivelse af bidragsgæld er opfyldt.
 Kravet om, at der ikke i det sidste år er udbetalt forskudsvis bidrag,  

 anses for opfyldt, hvis der ydes særligt børnetilskud efter  

 børnetilskudslovens § 5, stk. 2, til dækning af en pensionists pligt til at  

 betale bidrag.
Den bidragsskyldiges bidragsgæld betragtes under eet, når bidragsgælden  

 vedrører flere børn.
Bidragsgælden kan således ikke eftergives, hvis der i  

 det sidste år er udbetalt bidrag forskudsvis for blot eet af bidragsskyldiges  

 børn.
§ 21  gør udtømmende op med de situationer, hvor der  

 kan ske eftergivelse af forskudsvis udbetalte bidrag.
Der er f.eks. ikke  

 hjemmel til, at de sociale myndigheder kan indgå akkord med en insolvent  

 bidragsskyldig, når der er udbetalt bidrag i det sidste år.
 Ved udøvelsen af skønnet over den bidragsskyldiges betalingsevne må der  

 tages hensyn til familiens samlede økonomiske situation, herunder også til  

 ægtefællens økonomiske forhold.
 Afgørelse om eftergivelse træffes af den bidragsskyldiges bopælskommune,  

 som har kendskab til den pågældendes økonomiske forhold, og som normalt har  

 stået for afkrævning af bidrag.
Hvis den bidragskyldige har bopæl i udlandet, kan det være vanskeligt at  

 få oplysning om bidragsskyldiges økonomiske forhold.
I sådanne tilfælde vil  

 inddrivelsessag kunne henlægges, hvis det efter en vurdering af mulighederne  

 anses for udelukket at inddrive beløbet, eller det økonomiske resultat ikke  

 står i rimeligt forhold til inddrivelsesomkostningerne.
 Hvis det er en myndighed i et andet nordisk land, der har udbetalt  

 bidraget forskudsvis, er det myndighederne i det pågældende land, der træffer  

 afgørelse om eftergivelse.
Regler for udlændinge Lovens krav om bopælstid 32. For udlændinge er retten til ordinært og ekstra  

 børnetilskud betinget af, at barnet eller mindst en af forældrene, der har  

 forældremyndigheden over barnet, har haft fast bopæl her i landet i det  

 seneste år, § 5, stk. 1, nr. 1.
 Retten til særligt børnetilskud og forskudsvis udbetaling af bidrag er for  

 udlændinge betinget af, at barnet eller mindst en af forældrene, der har  

 forældremyndigheden, har haft bopæl her i landet i de seneste 3 år, § 5, stk.  

 1, nr. 1 og § 12, stk. 2.
Det er tilstrækkeligt, at forældrene eller blot en af dem opfylder kravet  

 om bopælstid.
Hvis barnet senere kommer hertil og får hjemsted her, er der  

 ret til ydelser i kvartalet efter tilflytningen.
Hjemstedskravet anses da for  

 opfyldt straks ved barnets indrejse og afhænger ikke af opholdstilladelse.
Udenlandske børn, der opholder sig i Danmark med henblik på adoption, er  

 også omfattet af kravet om bopælstid.
Når der er udstedt dansk  

 adoptionsbevilling, ydes børnetilskud fra det første kvartal efter kvartalet,  

 hvor bevilling blev udstedt.
Bopælskravet for en udlænding er kun opfyldt, hvis der faktisk har været  

 fast bopæl her i landet.
Tilmelding til folkeregistret, besiddelse af fast  

 ejendom eller betaling af skat her i landet under ophold i udlandet er ikke  

 tilstrækkeligt.
Bopælstiden regnes fra det tidspunkt, pågældende er indrejst  

 hertil.
Bopælstiden i Danmark må være uafbrudt bortset fra korte  

 ferieperioder.
Bopælsperioden må ligge umiddelbart forud for udbetaling af  

 ydelserne.
 En ret, der er erhvervet ved fast bopæl, bevares uanset senere fravær, når  

 pågældende påny får fast bopæl her, § 5, stk. 1, nr. 1, 2. punktum.
Flygtninge 33. Betingelsen om dansk indfødsret gælder ikke for  

 udlændinge, som har fået opholdstilladelse i Danmark efter § 7 eller § 8 i  

 udlændingeloven, børnetilskudslovens § 5, stk. 1, nr. 1, 3. punktum.
 De personer, der kan få opholdstilladelse efter udlændingelovens § 7 er  

 dels udlændinge med bopæl i Danmark, der efter konventionen af 28. juli 1951  

 om flygtninges retsstilling er anerkendte flygtninge med bopæl i Danmark  

 (K-flygtninge), dels udlændinge der ikke er omfattet af konventionsreglerne  

 (F-flygtninge).
 Opholdstilladelse efter udlændingelovens § 8 gives til flygtninge, der  

 kommer hertil som led i en aftale med De Forenede Nationers Højkommissær for  

 Flygtninge eller lignende international aftale (kvote-flygtninge).
 Om betaling af særligt børnetilskud, når de biologiske forældres  

 opholdssted er ukendt, henvises til punkt 12.
EF-forordning nr. 1408/ 71 34. EF-forordning nr. 1408/ 71 om anvendelse af de  

 sociale sikringsordninger på arbejdstagere, selvstændige erhvervsdrivende og  

 deres familiemedlemmer, der flytter inden for Fællesskabet omfatter: Danmark,  

 Belgien, Tyskland, Grækenland, Frankrig, Irland, Italien, Luxembourg,  

 Holland, Portugal, Spanien og Storbritannien.
Ved EF-forordningen fraviges børnetilskudslovens regler om indfødsret,  

 hjemsted og bopæl her i landet for børnetilskud.
Forskudsvis udbetaling af  

 børnebidrag er ikke omfattet af forordningen.
 Som hovedregel er en arbejdstager eller selvstændig erhvervsdrivende, der  

 er statsborger i en medlemsstat og tager bopæl i Danmark, straks fra  

 tilflytningen ligestillet med danske statsborgere med hensyn til retten til  

 børnetilskud.
 En arbejdstager, der er statsborger i en EF-medlemsstat, og som er  

 beskæftiget i Danmark eller i øvrigt omfattet af dansk lovgivning, har efter  

 forordningen også ret til børnetilskud fra Danmark til børn, der er bosat i  

 en anden medlemsstat.
Den samme ret har en arbejdsløs, der modtager arbejdsløshedsunderstøttelse  

 i Danmark.
Derimod giver forordningen ikke en selvstændig erhvervsdrivende  

 med virksomhed her i landet ret til at få børnetilskud fra Danmark til børn,  

 som ikke bor her i landet.
 Følgende personer, der er bosat i et andet EF-land, kan uanset kravene om  

 bopæl og hjemsted have ret til børnetilskud fra Danmark efter reglerne i  

 EF-forordning nr. 1408/ 71:
 Der kan også blive tale om, at der fra Danmark skal udbetales en  

 supplerende ydelse (et tillæg) til børn af pensionister eller afdøde  

 arbejdstagere, selvom børnene efter EF-regler modtager en tilsvarende ydelse  

 fra en anden medlemsstat, jf. sikringsstyrelsens vejledning af 26. juni 1986  

 om fortolkning af visse bestemmelser om børnetilskud i EF-forordning nr.  

 1408/ 71 (Den administrative Kommissions afgørelse nr. 129).
 Hvis personer med bopæl her i landet samtidig modtager børnetilskud eller  

 familieydelser for samme barn/ børn efter en anden medlemsstats lovgivning,  

 nedsættes de danske børnetilskud med et beløb svarende til den anden stats  

 ydelse.
Kommunens sociale udvalg må, når det bliver bekendt med, at en person  

 modtager børnetilskud eller familieydelser fra en anden stat, underrette  

 modtageren om, at der skal gives oplysning om størrelsen af de udenlandske  

 ydelser.
Det danske børnetilskud vil herefter kun blive udbetalt med det  

 beløb, hvormed det overstiger den udenlandske ydelse til samme barn.  

 Børnetilskuddet og børnefamilieydelsen sammenlægges, forinden der sker  

 fradrag af den udenlandske ydelse.
 Hvis der til et barn er udbetalt børnetilskud eller familieydelser fra en  

 anden EF-medlemsstat, uden at dette er fradraget i den danske  

 børnefamilieydelse eller de danske børnetilskud for samme barn, må det  

 afgøres ud fra en konkret vurdering, om det for meget udbetalte kan kræves  

 tilbage, se herom også punkt 41. Der henvises i øvrigt til sikringsstyrelsens  

 vejledning af december 1986 om reglerne om social sikring af vandrende  

 arbejdstagere m.fl.
Konventioner 35. Danmark har indgået en række konventioner om  

 social sikring med andre lande, hvorved børnetilskudslovens regler om  

 indfødsret og bopæl her i landet er fraveget, § 26. Konventionerne tager  

 først og fremmest sigte på at statsborgere fra konventionslandene ligestilles  

 med danske statsborgere, evt. efter en vis bopælstid.
Endvidere kan der efter  

 konventionerne være regler om, at personer under ophold i et andet  

 konventionsland kan forblive omfattet af dansk lovgivning om social sikring.
 Omvendt kan personer, der iøvrigt opfylder betingelserne i  

 børnetilskudsloven, ikke få udbetalt børnetilskud, hvis de efter en  

 konvention med et andet land, er omfattet af dette lands lovgivning om social  

 sikring.
 Der foreligger følgende konventioner:
Statsborgere i et af de andre nordiske lande, d.v.s.
Sverige, Norge,  

 Finland og Island, som har bopæl i Danmark, ligestilles med danske  

 statsborgere med hensyn til retten til børnetilskud og forskudsvis udbetaling  

 af bidrag uden ventetid.
Statsborgere fra et andet nordisk land, der ved tilflytning til Danmark  

 har ret til en ydelse, der svarer til særligt børnetilskud efter § 4, har i  

 medfør af konventionen normalt ret til i 3 år at modtage ydelsen fra det  

 land, de er flyttet fra.
De vil derefter være berettiget til børnetilskud  

 efter § 4. Hvis de ikke har ret til fra hjemlandet at modtage en ydelse, som  

 svarer til særligt børnetilskud, har de ret til særligt børnetilskud efter  

 samme regler som danske statsborgere.
 Konvention af 22. juni 1977 med Jugoslavien om social sikring, se  

 sikringsstyrelsens cirkulære af 18. januar 1979 og sikringsstyrelsens  

 cirkulære af 26. juli 1983 om den administrative aftale til gennemførelse af  

 den dansk-jugoslaviske konvention.
 Konvention af 1. marts 1982 med Pakistan om social sikring, se  

 sikringsstyrelsens cirkulære af 11. april 1983.
 Konvention af 5. januar 1983 med Schweiz om social sikring, se  

 sikringsstyrelsens vejledning af 10. december 1986.
Efter disse konventioner har et barn, der har bopæl her i landet, og hvis  

 fader eller moder er statsborger i et af de kontraherende lande og har bopæl  

 i Danmark, ret til ordinært og ekstra børnetilskud uden ventetid.
Ret til  

 særligt børnetilskud erhverves, efter at barnet eller en af forældrene har  

 haft bopæl her i landet i 6 måneder.
For børn af enker og enkemænd og  

 forældreløse børn kræves tillige, at den afdøde fader og/ eller moder havde  

 bopæl i Danmark på tidspunktet for dødsfaldet.
 Overenskomst af 14. august 1953 med Forbundsrepublikken Tyskland om social  

 tryghed, jf. udenrigsministeriets bekendtgørelse af 7. oktober 1954.
 Overenskomst af 27. august 1959 med England om social tryghed, jf.  

 udenrigsministeriets bekendtgørelse af 15. februar 1955.
 Disse overenskomster gælder for statsborgere i de pågældende lande, som  

 ikke er omfattet af EF-reglerne, fordi de ikke er beskæftiget som  

 arbejdstagere eller selvstændige erhvervsdrivende i Danmark, se punkt 34. Der  

 henvises endvidere til punkt d) nedenfor.
Efter den dansk-engelske overenskomst har engelske statsborgere ret til  

 børnetilskud og forskudsvis udbetaling af bidrag uden ventetid, når de har  

 fast bopæl her i landet.
Forskudsvis udbetaling af børnebidrag forudsætter,  

 at der foreligger dansk bidragsresolution, se punkt 23.
 Efter den dansk-tyske overenskomst har børn af tyske enker og enkemænd og  

 tyske forældreløse børn ret til særligt børnetilskud efter § 4, stk. 2 og  

 stk. 3, nr. 2) -4), når de bor i Danmark, og den/ de afdøde forældre  

 umiddelbart før dødsfaldet har opholdt sig i Danmark i eet år.
 Efter den dansk-franske overenskomst har børn af franske statsborgere ret  

 til børnetilskud uden ventetid, når de bor i Danmark.
 Konventionen får kun betydning for personer, der ikke er omfattet af  

 EF-forordningen, se punkt 34, eller andre konventioner, se punkt c).
 Herefter har statsborgere fra EF-medlemsstaterne og Cypern samme ret til  

 børnetilskud som danske statsborgere, når de har opholdt sig her i landet i 6  

 måneder og har fast bopæl her.
Klageadgang Afgørelser om retten til ydelser 36. Afgørelser, der er truffet af det sociale udvalg  

 (magistraten), kan indbringes for amtsankenævnet, i Københavns og  

 Frederiksberg kommuner for den sociale ankestyrelse, § 22, stk. 2.
 Nærmere regler om behandlingen af klagesager er fastsat i  

 socialministeriets bekendtgørelse nr. 122 af 18. marts 1985 om indsendelse af  

 klager over afgørelser truffet af det sociale udvalg/ magistrater og  

 regionale nævn inden for det sociale område og om genvurdering i forbindelse  

 med klager (Remonstration).
Klager over afgørelser indsendes til den myndighed, som har truffet  

 afgørelsen.
Dette skal fremgå af klagevejledningen, der også skal give  

 oplysning om klagefrist.
Amtsankenævnets afgørelse kan ikke indbringes for anden administrativ  

 myndighed.
Dog kan den sociale ankestyrelse optage en sag til behandling, når  

 ankestyrelsen skønner, at sagen er af principiel betydning, § 22, stk. 5. Der  

 henvises til socialministeriets vejledning af 30. juni 1983 om reglerne for  

 klage til amtsankenævn og den sociale ankestyrelse på det sociale område.
 Det skøn, der udøves af de kommunale myndigheder i København og  

 Frederiksberg over evnen til tilbagebetaling efter § 21 af forskudsvis  

 udbetalte bidrag, kan ikke indbringes for højere administrativ myndighed, §  

 22, stk. 4. Den sociale ankestyrelse kan dog også tage sådanne sager op, hvis  

 ankestyrelsen skønner, at de er af principiel betydning, se § 22, stk. 5.
Klage skal indgives inden 4 uger efter, at klageren har fået meddelelse om  

 afgørelsen.
Det gælder også for afgørelser, der ønskes optaget som  

 principielle sager.
Amtsankenævnet og ankestyrelsen kan se bort fra  

 overskridelse af klagefristen, når der er særlig grund hertil, § 22, stk. 6.
Afgørelser om inddrivelse 37. Afgørelser om inddrivelse af forskudsvis udbetalte  

 bidrag, som træffes af det sociale udvalg, indbringes også for  

 amtsankenævnet, se § 23a i loven om inddrivelse af underholdsbidrag.
 Afgørelser om udpantning og løntilbageholdelse indbringes dog for  

 fogedretten.
 Der henvises til familieretsdirektoratets vejledning af 30. oktober 1984  

 om amtsankenævnenes kompetence efter § 23a i lov om inddrivelse af  

 underholdsbidrag.
Administration af udbetaling af  

 børnetilskud og bidragsforskud Det sociale udvalg i bopælskommunen 38. Administrationen af børnetilskudsloven påhviler de  

 sociale udvalg.
I de kommuner, hvor der er en magistratsordning, varetages  

 administrationen af magistraten.
Administrationen varetages af bopælskommunen.
Udbetaling af børnetilskud  

 og bidragsforskud påhviler således det sociale udvalg/ magistraten i den  

 kommune, hvor den, der har ret til ydelsen, har fast bopæl.
Hvis der er ret  

 til ydelse i udlandet, er bopælskommunen den kommune, hvor pågældende senest  

 har haft fast bopæl.
Det sociale udvalg må selv tage initiativ til udbetaling af de ydelser,  

 der ikke kræver ansøgning, d.v.s. ordinært børnetilskud til pensionister og  

 særligt børnetilskud.
Forvaltningen må sikre sig, at den gennem  

 folkeregistret eller på anden måde modtager de oplysninger, der er nødvendige  

 for udbetaling.
Flytning 39. Når den, der har ret til en ydelse efter  

 børnetilskudsloven, flytter til en anden kommune, skal det sociale udvalg i  

 fraflytningskommunen underrette tilflytningskommunen.
Fraflytningskommunen  

 skal samtidig sende sagens akter til den nye kommune til brug for den  

 fortsatte udbetaling.
Der skal desuden gives meddelelse om, for hvilken  

 periode der senest er sket udbetaling.
Efterbetaling og forældelse 40. Hvis det sociale udvalg bliver bekendt med eller  

 gjort opmærksom på, at et børnetilskud, der skal udbetales uden ansøgning,  

 fejlagtigt ikke er kommet til udbetaling, skal der ske efterbetaling fra det  

 tidspunkt, da retten opstod.
Krav på børnetilskud forældes dog efter dansk  

 rets almindelige forældelsesregler, d.v.s. i løbet af 5 år, jf. lov nr. 274  

 af 22. december 1908 om forældelse af visse fordringer.
Der er ikke hjemmel i  

 loven til at udbetale renter.
Tilbagebetaling 41. Den, der modtager ydelser efter  

 børnetilskudsloven, skal underrette det sociale udvalg (magistraten) om  

 forandringer i sine forhold, der kan føre til bortfald af ydelserne, § 24,  

 stk. 1.
 Hvis nogen mod bedre vidende har modtaget ydelser, som pågældende ikke var  

 berettiget til, skal det beløb, der er modtaget med urette, tilbagebetales, §  

 24, stk. 2.
 Bestemmelsen omfatter de tilfælde, hvor modtageren har udvist svig, d.v.s.  

 forsætligt har fremkaldt, vedligeholdt eller udnyttet en vildfarelse hos det  

 sociale udvalg.
Herudover omfatter bestemmelsen tilfælde, hvor modtageren uden at gøre sig  

 skyldig i svig ved modtagelsen, dog har været vidende om, at udbetalingen  

 beroede på en vildfarelse hos det sociale udvalg.
Her kan være tale om, at  

 det sociale udvalg er gået ud fra en fejlagtig forudsætning med hensyn til de  

 kendsgerninger, der er af betydning for udbetalingen.
Almindelige retsprincipper om tilbagebetaling af urigtigt udbetalte beløb  

 fører til, at der i begrænset omfang kan kræves tilbagebetaling uden for  

 bestemmelsens område.
Det gælder efter omstændighederne i tilfælde, hvor en  

 udbetalingsfejl skyldes forkerte oplysninger, der hidrører fra den  

 berettigede, uden at det kan fastslås, at betingelsen om forsæt er opfyldt,  

 og hvor kommunen ikke har haft mulighed for at opdage fejlen.
Tilbagebetalingskravet må rettes mod den, på grundlag af hvis forhold  

 børnetilskud udbetales, d.v.s. den, der har forældremyndigheden, eller hvis  

 der er fælles forældremyndighed, og forældrene ikke lever sammen, den, barnet  

 er mest hos.
Det gælder, uanset om børnetilskuddet er udbetalt til en anden,  

 f.eks. til plejeforældre.
 Hvis der er udbetalt bidrag forskudsvis, og den bidragspligtige siden har  

 betalt direkte til den bidragsberettigede for samme periode, kan det udlagte  

 bidrag søges tilbagebetalt fra den bidragsberettigede.
 Krav på tilbagebetaling af ydelser, som skyldes, at modtageren har  

 tilsidesat sin oplysningspligt, er omfattet af den 20-årige forældelsesfrist  

 i Danske Lov 5-14-4. Hvis der undtagelsesvis er krav på tilbagebetaling uden  

 for de nævnte tilfælde (condictio indebiti), forældes kravet på 5 år,  

 medmindre modtageren har udvist svig, jf. 1908-lovens § 1, stk. 1, nr. 6.
Retsforfølgning og modregning 42. Når der består et tilbagebetalingskrav for  

 uretmæssigt udbetalte børnetilskud og bidragsforskud, og der ikke betales  

 frivilligt, må kravet inddrives ved civilt søgsmål, medmindre der er mulighed  

 for modregning i krav, der tilkommer barnet.
Krav på fejlagtigt udbetalte børnetilskud kan modregnes i fremtidige  

 børnetilskud for samme barn.
Krav på tilbagebetaling af forskudsvis udbetalte  

 bidrag kan tilsvarende modregnes i fremtidige bidrag for samme barn.  

 Modregning skal gennemføres således, at afdragene fastsættes under hensyn til  

 familiens økonomiske forhold.
Der kan normalt ikke ske modregning i børnetilskud for bidragsforskud, der  

 har været udbetalt fejlagtigt.
Tilsvarende kan krav på børnetilskud ikke  

 modregnes i fremtidige bidragsforskud.
Da børnetilskud ifølge lovens § 7 tilkommer barnet eller børnene, kan  

 børnetilskud ikke modregnes i forældrenes skat eller gøres til genstand for  

 retsforfølgning af krav mod forældrene.
Tilsvarende følger det af § 18 i  

 loven om børns retsstilling, at bidrag tilkommer barnet, og bidrag kan derfor  

 ikke indgå i modregning overfor bidragsberettigede.
Administration ved inddrivelse af  

 forskudsvis udbetalte børnebidrag Bidragsskyldige med bopæl i Danmark 43. Inddrivelse foretages af det sociale udvalg i den  

 kommune, hvor bidragspligtige bor.
 Regler om fremgangsmåden findes i socialministeriets cirkulære af 10.  

 december 1986 om kommunernes regnskabsaflæggelse og statsrefusion m.v. på  

 visse dele af det sociale område, afsnit V om afkrævning af forskudsvis  

 udbetalte børnebidrag, § 26, jf. § 25.
 Ifølge cirkulæret skal den kommune, der udbetaler bidrag, sende anmodning  

 om opkrævning til den kommune, hvor bidragspligtige bor.
 Hvis bidragspligtige flytter, skal den kommune, der opkræver bidraget,  

 sende sagen til tilflytningskommunen sammen med en specifikation af  

 restgælden og samtidig underrette udbetalingskommunen om flytningen.
 Hvis den bidragspligtige dør, skal afkrævningskommunen straks underrette  

 udbetalingskommunen herom.
 Om fremgangsmåden henvises iøvrigt til justitsministeriets cirkulære og  

 vejledning af 29. november 1978. I vejledning om effektiv inddrivelse på det  

 sociale område, som er medtaget som bilag til denne vejledning, er der peget  

 på opgaver, som kommunerne bør være opmærksomme på ved tilrettelæggelsen af  

 inddrivelsesarbejdet.
Bidragsskyldige med bopæl i et andet nordisk land 44. Sager, der vedrører bidragsskyldige med ophold i  

 et andet nordisk land, fremmes efter den nordiske konvention om  

 underholdsbidrag.
Det følger af § 27 i regnskabscirkulæret, som er nævnt i  

 punkt 43.
Inddrivelsen sker efter lovgivningen i det land, hvor bidragsskyldige  

 opholder sig.
Spørgsmål om forældelse afhænger af reglerne i det land, hvor  

 bidraget er fastsat.
Afgørelse om eftergivelse af bidrag, der er udbetalt  

 forskudsvis efter børnetilskudsloven, træffes her i landet.
 Hvis bidragskyldiges adresse ikke kendes, sendes anmodningen om  

 inddrivelse til kontaktmyndigheden i pågældende land, jf. justitsministeriets  

 bekendtgørelse nr. 269 af 28. juni 1963 om inddrivelse af underholdsbidrag i  

 henhold til den nordiske konvention.
Bidragsskyldige med bopæl uden for de nordiske lande 45. Sager, der vedrører bidragsskyldige med kendt  

 opholdssted i udlandet bortset fra de nordiske lande, fremmes efter § 28 i  

 socialministeriets regnskabscirkulære, som er nævnt ovenfor i punkt 43, ved  

 indsendelse til statsamtet (evt.
Social- og Sundhedsforvaltningen i  

 København) til afkrævning.
Sagen indsendes af den kommune, der inddriver bidraget.
Hvis  

 inddrivelsessag endnu ikke er iværksat, er det den kommune, der udbetaler  

 bidraget forskudsvis, der indsender sagen.
Anmodningen skal indeholde oplysninger og kopi af de dokumenter, der  

 kræves efter den konvention, sagen skal behandles efter.
Der henvises til §  

 5, stk. 1 i justitsministeriets bekendtgørelse nr. 434 af 17. december 1965  

 om inddrivelse i henhold til Haager-konventionen og § 1, stk. 2 i  

 justitsministeriets bekendtgørelse nr. 433 af 17. december 1965 om  

 inddrivelse i henhold til FN-konventionen.
Der skal af hensyn til den senere  

 afregning vedlægges en nøjagtig opgørelse af bidragspligtiges restance,  

 bidragsberettigedes tilgodehavende og det offentliges tilgodehavende.
Hertil  

 anvendes en blanket, der er udarbejdet af Kommunernes Landsforening.
Statsamtet (evt. social- og sundhedsforvaltningen i København) sender  

 sagen til afkrævning gennem vedkommende danske repræsentation.
Herved  

 forstås, med undtagelse af Canada og Storbritannien, den repræsentation,  

 inden for hvis distrikt den bidragsskyldige opholder sig.
En oversigt over  

 samtlige danske repræsentationer med angivelse af bl.a. adresser,  

 embedsdistrikter og korrespondancesprog findes i udenrigsministeriets årlige  

 kalender.
 For Canada og Storbritannien gælder, at fremsendelsen altid bør ske til  

 henholdsvis generalkonsulatet i Montreal og generalkonsulatet i London.
 Hvis sagen behandles efter FN-konventionen, sender statsamtet (evt.  

 social- og sundhedsforvaltningen i København) sagen til udenrigsministeriet.
 Eventuelle udgifter til oversættelse af dokumenter afholdes af den  

 kommune, der har udbetalt bidraget forskudsvis.
 Når det må anses for sandsynligt, at inddrivelsesforsøget vil medføre et  

 negativt resultat, bør sagen ikke fremmes.
Den danske repræsentation, der har foretaget inddrivelsen, sender beløbet  

 til sikringsstyrelsen.
Både bidrag, der er udbetalt forskudsvis og bidrag der  

 ikke er udbetalt forskudsvis, afregnes gennem sikringsstyrelsen.
Når beløbene er indgået, sender sikringsstyrelsen meddelelse herom til den  

 kommune, der har anmodet om inddrivelse, og til statsamtet.
På baggrund af  

 oplysningen på afregningsblanketten om bidragsberettigede og kommunens  

 tilgodehavende anfører sikringsstyrelsen på blanketten, hvilke beløb der skal  

 udbetales til bidragsberettigede.
 Afkrævningskommunen nedskriver bidragsrestancen og eventuelt det  

 offentliges tilgodehavende med de inddrevne beløb.
 Hvis bidragsberettigede har et tilgodehavende, underretter  

 afkrævningskommunen samtidig bidragsberettigedes bopælskommune om størrelsen  

 af det inddrevne beløb, og om, hvor meget der kan udbetales til  

 bidragsberettigede efter fradrag af eventuelle omkostninger.
 Omkostningerne ved inddrivelsen afholdes af det offentlige  

 (sikringsstyrelsen), i det omfang bidrag er forskudsvis udlagt.
 Hvis inddrivelsen omfatter både forskudsvis og ikke forskudsvis udbetalte  

 bidrag, fordeles omkostningerne forholdsmæssigt.
 Kommunerne skal af hensyn til korrekt nedskrivning af bidragspligtiges  

 restance nedskrive med hele det beløb, den bidragspligtige har indbetalt.
 Ved afregning til sikringsstyrelsen af forskudsvis udbetalte bidrag  

 anvendes kursen på tidspunktet for indbetaling til den danske repræsentation  

 i udlandet.
Bidrag, der ikke er udbetalt forskudsvis, afregnes derimod til berettigede  

 med kursen på vekslingstidspunktet.
Sikringsstyrelsen angiver på  

 afregningsblanketten kursen på vekslingstidspunktet og meddeler størrelsen af  

 det beløb, der kan udbetales.
Kapitel XI Forskellige bestemmelser Anvisning og revision 46. Staten afholder udgifterne til ydelser efter  

 børnetilskudsloven, § 25, stk. 1.
 Børnebidrag, der ikke er udbetalt forskudsvis og derfor ikke kan anmeldes  

 til anvisning, kan afregnes mellem kommunerne gennem sikringsstyrelsen, når  

 de indbetales til en anden kommune end den, der skal udbetale beløbene.
Den enkelte kommune opfører forskellen mellem det samlede beløb, den har  

 modtaget, og det samlede beløb, den har udbetalt, i en indberetning til  

 sikringsstyrelsen.
Nettobeløbet opføres som udgift - eller indtægt - på en  

 særlig post på det skema, der indsendes ved anmeldelse af de udgifter, der  

 afholdes af staten efter den sociale lovgivning.
Sikringsstyrelsen vil ved  

 anvisningen henholdsvis tillægge eller fradrage nettobeløbet.
Af praktiske  

 grunde kan afregningen gennem sikringsstyrelsen for bidrag indgået og  

 udbetalt i et regnskabsår først foretages i forbindelse med restafregningen  

 for de sociale udgifter for pågældende regnskabsår.
Eventuelle ændringer med  

 hensyn til tidspunktet for anvisningen vil blive meddelt af  

 sikringsstyrelsen.
 Om anvisning og om berigtigelse af beløb, der med urette er anmeldt til  

 afregning, henvises til socialministeriets cirkulære af 10. december 1986 om  

 kommunernes regnskabsaflæggelse og statsrefusion m.v. på visse dele af det  

 sociale område, afsnit III og VI, jf. afsnit V.
 Om revision henvises til socialministeriets cirkulære af 10. december 1986  

 om revision af kommunernes regnskaber på visse dele af det sociale område.
 Om afregning af bidrag for 1987 og om anvisning af udgifter til  

 overgangsbeløb vedrørende ungdomsydelse, se punkt 48 om  

 overgangsbestemmelser.
Regulering af ydelser 47. Ydelserne reguleres en gang årligt med en procent,  

 der fastsættes på finansloven for det pågældende år.
Den årlige regulering  

 finder sted pr. 1. juli.
 Sikringsstyrelsen bekendtgør størrelsen af ydelserne.
Overgangsbestemmelser Ungdomsydelse 48. I forbindelse med ophævelsen af ungdomsydelsen er  

 der indført en overgangsordning for de familier, som pr. 30. juni 1987  

 modtager ungdomsydelse, og som ikke vil være berettiget til at modtage  

 ordinært børnetilskud efter § 2.
 Der ydes indtil udgangen af den måned, da barnet fylder 18 år, et beløb,  

 der pr. kvartal udgør forskellen mellem den udbetalte ungdomsydelse i april  

 kvartal 1987, og børnefamilieydelsen i juli kvartal 1987, § 28.
Selv om der i ydelsesperioden sker forandringer i familiens økonomiske  

 forhold, ændres beløbet ikke.
Beløbet ændres heller ikke, selv om familien  

 flytter til en anden kommune.
Det overgangsbeløb, der udbetales pr. 1. juli 1987, fastholdes således  

 uden indtægtsregulering indtil sidste udbetaling i den måned, da barnet  

 fylder 18 år.
Der foretages heller ikke dyrtidsregulering af  

 overgangsbeløbet.
Det er dog en forudsætning for udbetaling, at de  

 almindelige betingelser for lovens ydelser efter børnetilskudsloven er  

 opfyldt.
Hvis den unge f.eks. er forsørget af offentlige midler, suspenderes  

 udbetalingen af overgangsbeløbet i denne periode.
Udbetalingen suspenderes  

 også, hvis den, der har forældremyndigheden i en periode, er enlig forsørger.
 Staten afholder udgifterne til overgangsbeløbene efter lovens § 28.
Forhøjelse af en moders normalbidrag Fra 1. juli 1987 forhøjes en moders normalbidrag i henhold til en  

 bestående bidragsforpligtelse til det beløb, der svarer til det særlige  

 børnetilskud efter lovens § 4, stk. 3.
 Ved forskudsvis udbetaling af bidrag i henhold til en resolution lydende  

 på en moders normalbidrag vil der for udbetalinger i perioden 2. januar til  

 30. juni 1987 ske efterregulering som følge af lovændringen pr. 1. juli 1987  

 ved første udbetaling efter 1. juli 1987. Reguleringssatserne vil fremgå af  

 sikringsstyrelsens bekendtgørelse om størrelsen af ydelser efter  

 børnetilskudsloven.
Afregning af bidrag i 1987 Ved restafregninger i 1987 (og 1986) gælder særligt, at kommunen kan  

 undlade at afregne 25 pct. af det merprovenu, som kommunen inddriver som  

 forskudsvis udbetalte børnebidrag i forhold til det beløb, som kommunen har  

 inddrevet i 1985, jf. lovens § 29 og det i socialministeriets i punkt 46  

 nævnte cirkulære om regnskabsaflæggelse og statsrefusion, § 31, stk. 3.  

 Nærmere meddelelse herom vil blive udsendt fra sikringsstyrelsen i  

 forbindelse med restafregninger efter cirkulærets afsnit III.
Den centrale organisation 49. Sikringsstyrelsen bistår socialministeriet med den  

 centrale administration af børnetilskudsloven, herunder opgaver af  

 statistisk, budgetmæssig og planlægningsmæssig karakter.
Sikringsstyrelsen  

 bistår desuden kommunerne, amtsankenævnene og den sociale ankestyrelse.
