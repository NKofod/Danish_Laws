Fremsat den 17. december 2003 af  

 justitsministeren (Lene Espersen) DOCUMENT_START> Forslag til Lov om ændring af straffeloven og lov om fuldbyrdelse af  

  

 straf mv.
(Tidlig prøveløsladelse af dømte) § 1 I straffeloven, jf. lovbekendtgørelse nr. 814 af 30. september  

 2003, foretages følgende ændringer:
 1.  

  

 I  

  

 § 40, stk. 1,  

  

 indsættes efter 1.  

 pkt.:
»Har prøveløsladelse i medfør af § 40 a, stk. 3  

 eller 4, været forbundet med vilkår om samfundstjeneste, skal der ved  

 fastsættelse af en fællesstraf tages hensyn til omfanget af den udførte  

 samfundstjeneste. 2.  

  

 I  

  

 § 40, stk. 6,  

  

 indsættes efter  

 »§ 38, stk. 1 og 2,«: »eller § 40 a, stk. 1,«.
 3.  

  

 I  

  

 § 40, stk. 6,  

  

 indsættes som 2. pkt.:
»Ved afgørelse efter 1. pkt. skal der tages hensyn til  

 omfanget af samfundstjeneste, som den pågældende har udført i medfør af  

 § 40 a, stk. 3 eller 4.« 4.  

  

 Efter  

 § 40 indsættes:
»  

 § 40 a.  

  

 Når  

 halvdelen af straffetiden, dog mindst 4 måneder, er udstået, kan  

 justitsministeren eller den, ministeren bemyndiger dertil, ud over i de i  

 § 38, stk. 2, nævnte tilfælde beslutte, at den dømte skal løslades  

 på  

 prøve, hvis hensynet til retshåndhævelsen skønnes ikke at tale imod det, og 1)  

 	  

    

 den dømte har ydet en  

 særlig indsats for ikke på ny at begå kriminalitet, herunder ved at deltage i  

 behandlings- eller uddannelsesforløb, eller 2)  

 	  

    

 den dømtes forhold  

 taler derfor.
Stk. 2.  

  

 Det  

 fastsættes som vilkår for prøveløsladelse efter stk. 1, at den dømte  

 undergives tilsyn indtil det tidspunkt, hvor der er forløbet to tredjedele af  

 straffetiden.
Efter dette tidspunkt kan der fastsættes vilkår om, at den  

 pågældende fortsat undergives tilsyn.
 Stk. 3.  

  

 Som vilkår  

 for prøveløsladelse efter stk. 1, nr. 1, kan fastsættes et eller flere  

 yderligere vilkår efter reglerne i § 57 og vilkår om, at den dømte skal  

 udføre ulønnet samfundstjeneste.
Stk. 4.  

  

 Som vilkår  

 for prøveløsladelse efter stk. 1, nr. 2, fastsættes, at den dømte skal  

 udføre ulønnet samfundstjeneste.
Der kan fastsættes yderligere vilkår efter  

 reglerne i § 57.
 Stk. 5.  

  

 Vilkår om  

 samfundstjeneste kan ikke udstrækkes ud over to tredjedele af straffetiden.  

 Tilsynsmyndigheden kan dog træffe afgørelse om, at vilkår om samfundstjeneste  

 skal have en varighed ud over dette tidspunkt, hvis særlige grunde taler  

 derfor, dog ikke ud over den samlede straffetid.
 Stk. 6.  

  

 Prøveløsladelse i medfør af denne bestemmelse forudsætter, at den dømtes  

 forhold ikke gør løsladelse utilrådelig, at der er sikret den dømte passende  

 ophold og arbejde eller andet underhold, samt at den dømte er egnet til og  

 erklærer sig villig til at overholde de vilkår for løsladelsen, som  

 fastsættes  

 efter stk. 3 og 4.
Stk. 7.  

  

 Bestemmelserne i § 38, stk. 4, § 39, stk. 1 og  

 stk. 2,  

 3. pkt., § 40 og § 63, stk. 1, 1. pkt., finder tilsvarende  

 anvendelse.« § 2 I lov nr. 432 af 31. maj 2000 om fuldbyrdelse af straf  

 mv. foretages følgende ændringer:
 1.  


  

 § 81  

  

 affattes således:
»  

 § 81.  

  

 Tilsyn  

 og andre vilkår (særvilkår), der er fastsat efter straffelovens § 39,  

 stk. 2, § 40 a, stk. 2-4, eller § 41, stk. 3,  

 gennemføres af kriminalforsorgen, medmindre andet er bestemt i afgørelsen.  

 Vilkår om samfundstjeneste, der er fastsat efter straffelovens § 40 a,  

 stk. 3 eller 4, gennemføres af kriminalforsorgen.
For gennemførelse af  

 vilkår om samfundstjeneste finder reglerne i § 101, stk. 3,  

 § 102 og § 103, stk. 1, i øvrigt tilsvarende anvendelse.« 2.  

  

 I  

  

 § 86, stk. 2,  

  

 indsættes som 2. pkt.:
»Overtræder den prøveløsladte vilkår om samfundstjeneste,  

 der er fastsat i medfør af straffelovens § 40 a, stk. 1, skal  

 kriminalforsorgen afgive indberetning herom til Direktoratet for  

 Kriminalforsorgen uanset vurderingen af risikoen for ny kriminalitet.« § 3 Loven træder i kraft den 1. april 2004.
§ 4 Stk. 1.  

  

 Loven gælder ikke for Færøerne og Grønland.
 Stk. 2.  

  

 Loven kan  

 ved kongelig anordning sættes i kraft helt eller delvis for Færøerne med de  

 ændringer, som de særlige færøske forhold tilsiger.
Bemærkninger til lovforslaget Almindelige bemærkninger 1.
Indledning 3 2.
Gældende ret 3 2.1.
Prøveløsladelse 3 2.2.
Samfundstjeneste 5 2.3.
Regler om gennemførelse af tilsyn og eventuelle  

 særvilkår ved prøveløsladelse mv 6 3.
Justitsministeriets overvejelser 7 4.
Lovforslagets  

 økonomiske og administrative konsekvenser mv 12 5.
Hørte myndigheder mv 13 1. Indledning Lovforslaget indebærer for det første, at dømte, der under  

 afsoningen af en fængselsstraf gør en særlig indsats for ikke på ny at begå  

 kriminalitet, får mulighed for prøveløsladelse, når halvdelen af straffen er  

 udstået.
Det vil dreje sig om tilfælde, hvor den dømte f.eks. uddanner eller  

 videreuddanner sig i fængslet, eller hvor den dømte deltager i behandling for  

 et eventuelt alkohol- eller stofmisbrug.
Prøveløsladelsen kan i disse  

 tilfælde  

 være betinget af, enten at den dømte overholder bestemte særlige vilkår som  

 f.eks. at fortsætte et påbegyndt behandlingsforløb eller at fuldføre en  

 uddannelse, eller at den dømte udfører ulønnet samfundstjeneste.
 Lovforslaget indebærer for det andet, at der kan ske  

 prøveløsladelse efter udståelse af halvdelen af straffetiden af dømte med  

 gode  

 personlige forhold, hvor det efter en samlet vurdering skønnes unødvendigt,  

 at  

 de pågældende afsoner resten af straffen i fængsel, hvis der i stedet  

 fastsættes vilkår om samfundstjeneste.
Prøveløsladelse efter halvdelen af straffetiden vil efter  

 forslaget ikke kunne ske, hvis tidlig løsladelse efter en samlet vurdering  

 skønnes at ville være stødende for den almindelige retsfølelse.
Det  

 indebærer,  

 at der skal udvises meget betydelig varsomhed med at anvende de foreslåede  

 nye  

 bestemmelser om prøveløsladelse efter halv tid i forhold til personer, der  

 afsoner straf for visse meget alvorlige former for kriminalitet  f.eks.  

 drab,  

 grov vold, brandstiftelse, voldtægt, grove røverier og grove  

 narkotikaforbrydelser.
2. Gældende ret 2.1. Prøveløsladelse Reglerne om prøveløsladelse findes i straffelovens kapitel  

 6 (§§ 38-42). Herudover indeholder lov nr. 432 af 31. maj 2000 om  

 fuldbyrdelse af straf mv. (straffuldbyrdelsesloven) nærmere regler om bl.a.  

 tidspunktet for beslutning om prøveløsladelse (§ 80) og om gennemførelse  

 af tilsyn og eventuelle særvilkår ved prøveløsladelse (§§ 81-87).
Løsladelse skal ske senest ved endt strafudståelse.
Efter  

 straffeloven kan løsladelse endvidere ske ved prøveløsladelse, jf. § 38.
Efter § 38, stk. 1, afgør justitsministeren eller  

 den, der bemyndiges dertil, om den dømte skal løslades på prøve, når to  

 tredjedele af straffetiden, dog mindst 2 måneder, er udstået.
Prøveløsladelse  

 efter denne bestemmelse forudsætter alene, at den dømtes forhold ikke gør  

 prøveløsladelse utilrådelig, at der er sikret den pågældende passende ophold  

 og  

 arbejde eller andet underhold, og at den pågældende erklærer at ville  

 overholde  

 de vilkår, der i medfør af § 39, stk. 2, er fastsat for  

 løsladelsen,  

 jf. § 38, stk. 5.
 Afgørelse om prøveløsladelse efter straffelovens § 38,  

 stk. 1, skal træffes på et sådant tidspunkt, at en eventuel  

 prøveløsladelse  

 kan ske straks efter udståelse af to tredjedele af straffen, jf.  

 straffuldbyrdelseslovens § 80, stk. 1, 1. pkt.
Efter straffelovens § 38, stk. 2, kan løsladelse  

 på prøve ske tidligere, når særlige omstændigheder taler derfor, og den dømte  

 har udstået halvdelen af straffetiden, dog mindst 2 måneder.
Bestemmelse  

 herom  

 træffes af justitsministeren eller den, som med hensyn til bestemte grupper  

 af  

 sager bemyndiges dertil.
Denne bestemmelse anvendes bl.a. i forbindelse med  

 prøveløsladelse efter enten 1/2 eller 7/12 af straffetiden af udenlandske  

 strafafsonere, der skal udvises efter løsladelsen.
Som det fremgår af  

 bestemmelsens ordlyd, er det et krav for prøveløsladelse efter udståelse af  

 halvdelen af straffetiden, at »særlige omstændigheder« taler herfor.
Ifølge  

 forarbejderne til bestemmelsen er der herved især tænkt på de  

 undtagelsestilfælde, hvor særlige grunde, herunder navnlig mulighed for en  

 særlig gunstig arbejdsmæssig placering, taler for, at der sker løsladelse en  

 kortere tid, før to tredjedele af straffetiden er udstået, (jf.  

 Folketingstidende 1964-65, tillæg A, sp. 957 f). Endvidere kan bestemmelsen  

 f.eks. finde anvendelse, hvor prøveløsladelse af hensyn til alvorlig sygdom  

 hos  

 den indsatte eller dennes pårørende ikke findes at burde afvente, at den  

 pågældende har afsonet 2/3 af straffetiden.
 Prøveløsladelse kan i almindelighed ikke ske, når den  

 resterende straffetid er mindre end 30 dage, jf. § 38, stk. 3.
 Ifølge § 38, stk. 4, kan prøveløsladelse ikke ske  

 med hensyn til den ubetingede del af en dom efter § 58, stk. 1.  

 Efter  

 § 58, stk. 1, kan retten, hvis den skønner det påkrævet at anvende  

 ubetinget fængselsstraf, men oplysningerne om tiltaltes personlige forhold  

 taler for anvendelse af en betinget dom, bestemme, at en del af den idømte  

 straf, dog højest 6 måneder, skal fuldbyrdes, mens den resterende del af  

 straffen gøres betinget.
Efter straffelovens § 39, stk. 1, 1. pkt., skal  

 løsladelse på prøve som  

  

 fast vilkår  

  

 betinges  

 af, at den pågældende ikke i prøvetiden begår strafbart forhold.
Prøvetiden  

 kan  

 ikke overstige 3 år.
Hvis den resterende straffetid overstiger 3 år, kan der  

 dog fastsættes en prøvetid på indtil 5 år.
Der kan herudover fastsættes  

  

 tillægsvilkår  

  

 i form af tilsyn og særvilkår, jf. § 39,  

 stk. 2. Efter denne bestemmelse kan det fastsættes som vilkår for  

 løsladelsen, at den pågældende i hele prøvetiden eller en del af denne  

 undergives tilsyn.
Der kan yderligere fastsættes vilkår efter reglerne i  

 § 57. Bestemmelsen i § 57 giver retten mulighed for at fastsætte de  

 vilkår, som findes formålstjenlige, herunder at den dømte:
1)  

 	  

    

 overholder særlige  

 bestemmelser vedrørende opholdssted, arbejde, uddannelse, anvendelse af  

 fritid  

 eller samkvem med bestemte personer, 2)  

 	  

    

 tager ophold i  

 egnet hjem eller institution; for sådant ophold fastsættes ved dommen en  

 længstetid, der i almindelighed ikke kan overstige 1 år, 3)  

 	  

    

 afholder sig fra  

 misbrug af alkohol, narkotika eller lignende medikamenter, 4)  

 	  

    

 underkaster sig  

 afvænningsbehandling for misbrug af alkohol, narkotika eller lignende  

 medikamenter, om fornødent på hospital eller i særlig institution, 5)  

 	  

    

 underkaster sig en  

 struktureret, kontrolleret alkoholistbehandling af mindst et års varighed, 6)  

 	  

    

 underkaster sig  

 psykiatrisk behandling, om fornødent på hospital, 7)  

 	  

    

 retter sig efter  

 tilsynsmyndighedens bestemmelser om indskrænkninger i rådigheden over  

 indtægter  

 og formue og om opfyldelse af økonomiske forpligtelser, 8)  

 	  

    

 betaler erstatning  

 for tab, der er forvoldt ved lovovertrædelsen, 9)  

 	  

    

 efter kommunens  

 afgørelse undergives foranstaltninger efter § 40 i lov om social  

 service,  

 eventuelt af nærmere angiven art, og efterkommer de forskrifter, kommunen  

 meddeler den pågældende.
 Vilkår om ophold i hjem, hospital eller anden institution  

 har ikke gyldighed for længere tidsrum end den resterende straffetid, jf.  

 § 39, stk. 2, 3. pkt.
 Efter § 81 i straffuldbyrdelsesloven er det  

 kriminalforsorgen, som gennemfører tilsyn og andre særvilkår for  

 prøveløsladelsen, der er fastsat efter straffelovens § 39, stk. 2,  

 medmindre andet er bestemt i afgørelsen.
Hvis en prøveløsladt begår et  

  

 nyt strafbart forhold i prøvetiden,  

  

 og der foretages  

 rettergangsskridt inden prøvetidens udløb, hvorved den pågældende sigtes for  

 forholdet, fastsætter retten en fælles straf for det nye strafbare forhold og  

 for reststraffen for den tidligere pådømte lovovertrædelse, jf. § 40,  

 stk. 1,  

 jf. § 61, stk. 2. Reststraffen efter prøveløsladelse er således  

 ligestillet med en betinget dom, og de samme reaktionsmuligheder, som efter  

 § 61, stk. 2, kan anvendes ved strafbart forhold begået i  

 prøvetiden  

 for en betinget dom, finder anvendelse, når en lovovertrædelse er begået i  

 prøvetiden for en prøveløsladelse.
Når omstændighederne taler derfor, kan  

 retten i stedet for en fællesstraf (1) idømme ubetinget straf alene for det  

 nye  

 forhold, eventuelt i forbindelse med en ændring af vilkårene for  

 prøveløsladelsen, eller (2) afsige ny betinget dom vedrørende begge  

 lovovertrædelser eller alene for det nye forhold i overensstemmelse med  

 reglerne i straffelovens kapitel 7 om betingede domme eller 8 om  

 samfundstjeneste.
Hvis en prøveløsladt  

  

 overtræder de fastsatte tillægsvilkår  

  

 , kan justitsministeren i medfør af  

 § 40, stk. 2, (1) tildele den pågældende en advarsel, (2) ændre  

 vilkårene og forlænge prøvetiden inden for den i § 39 fastsatte  

 længstetid  

 eller (3) under særlige omstændigheder bestemme, at den pågældende skal  

 indsættes til udståelse af reststraffen.
Det samme gælder efter § 40,  

 stk. 3, hvis den prøveløsladte begår strafbart forhold i prøvetiden,  

 uden  

 at der rejses tiltale herfor, eller hvis den prøveløsladte i udlandet dømmes  

 for strafbart forhold begået i prøvetiden, uden at der i forbindelse med  

 dommen  

 er taget stilling til spørgsmålet om fuldbyrdelse af reststraffen.
 Ifølge § 40, stk. 5, anses en straf, der har  

 medført prøveløsladelse, for udstået på det tidspunkt, prøveløsladelsen fandt  

 sted, når der ikke er truffet bestemmelse om fuldbyrdelse af reststraffen i  

 medfør af § 40, stk. 2 og 3 (vilkårsovertrædelse).
 Hvis der er truffet beslutning om genindsættelse af den  

 pågældende i medfør af § 40, stk. 2, jf. stk. 3  

 (vilkårsovertrædelse),  

 kan fornyet prøveløsladelse ske, selv om de tidsmæssige betingelser i  

 § 38, stk. 1 og 2, ikke er opfyldt med hensyn til reststraffen, jf.  

 § 40, stk. 6. Med hensyn til prøvetid efter sådan prøveløsladelse  

 gælder de i § 39 fastsatte tider med fradrag af den tid, i hvilken den  

 pågældende tidligere har været prøveløsladt, jf. § 40, stk. 6.  

 Bestemmelsen i stk. 6 åbner adgang for en kortvarig tilbageføring til  

 afsoning efterfulgt af ny prøveløsladelse, når overtrædelsen af tilsynsvilkår  

 eller særvilkår har ført til beslutning om genindsættelse.
 Straffelovens § 41 og 42 indeholder særlige  

 bestemmelser om prøveløsladelse af personer, der afsoner livstidsstraffe.
Straffuldbyrdelseslovens kapitel 22 (§§ 111-123)  

 indeholder visse klageregler mv. § 111 indeholder regler om  

 administrativ  

 rekurs.
Herudover er der i §§ 112-123 regler om en særlig enkel og  

 udvidet  

 adgang til domstolsprøvelse af visse særligt indgribende afgørelse vedrørende  

 indsatte.
Lovens § 112 fastsætter således, at en række bestemte  

 administrative  

 afgørelser kan kræves indbragt til prøvelse for retten.
Den særlige  

 domstolsprøvelse omfatter ifølge § 112, nr. 6, bl.a. afgørelser om  

 nægtelse af prøveløsladelse i henhold til straffelovens § 38,  

 stk. 1,  

 og § 41. Derimod er afgørelser om nægtelse af prøveløsladelse i medfør  

 af  

 straffelovens § 38, stk. 2, ikke omfattet af den særlige  

 domstolsprøvelse.
2.2. Samfundstjeneste I december 1991 vedtog Folketinget gennem en ændring af  

 straffeloven (lov nr. 6 af 3. januar 1992) at lovfæste regler om  

 samfundstjeneste  

 i straffelovens kapitel 8 (§§ 62-67). Loven, der byggede på  

 Straffelovrådets betænkning nr. 1211/1990 om samfundstjeneste, trådte i kraft  

 den 1. april 1992. Samfundstjeneste havde indtil lovens gennemførelse været  

 baseret på en Folketingsbeslutning fra den 25. maj 1982 om samfundstjeneste  

 som  

 forsøgsordning.
Forsøgsordningen, der oprindeligt alene omfattede København  

 og  

 Nordjylland, blev i 1985 udvidet til at omfatte hele landet.
 Straffelovens regler om samfundstjeneste er efterfølgende  

 ændret to gange henholdsvis ved lov nr. 274 af 15. april 1997  

 (Samfundstjeneste  

 og forstærket indsats mod seksualforbrydere mv.) og ved lov nr. 230 af 4.  

 april  

 2000 (Udvidet brug af samfundstjeneste og betingede domme med vilkår om  

 alkoholistbehandling for spirituskørsel).
 Herudover indeholder straffuldbyrdelseslovens kapitel 18  

 (§§ 101-104) regler om gennemførelse af domme med vilkår om  

 samfundstjeneste.
Efter straffelovens § 62, stk. 1, kan retten,  

 hvis den ikke finder det tilstrækkeligt at idømme tiltalte en betinget dom  

 efter reglerne i §§ 56 og 57, afsige betinget dom med vilkår om  

 samfundstjeneste, hvis tiltalte findes egnet hertil.
Idømmelse af en betinget  

 dom med vilkår om samfundstjeneste indebærer, at der pålægges den dømte en  

 pligt til i sin fritid uden løn at udføre samfundsnyttigt arbejde.
 Der kan ikke efter de gældende regler fastsættes vilkår om  

 samfundstjeneste i forbindelse med prøveløsladelse.
Idømmelse af samfundstjeneste som vilkår for en betinget  

 dom sker navnlig i sager om berigelseskriminalitet (bortset fra røveri), men  

 anvendes også i stedet for kortere fængselsstraffe f.eks. i sager om  

 spirituskørsel.
Der har dannet sig en praksis, hvorefter samfundstjeneste ved  

 kriminalitet som f.eks. vold, røveri, narkotikasager og  

 sædelighedsforbrydelser  

 (»varsomhedsområdet») kun anvendes, hvis det efter en konkret, individuel  

 vurdering findes forsvarligt.
 Udstrækningen af et vilkår om samfundstjeneste i  

 tilknytning til en betinget dom skal fastsættes til mindst 30 og højst 240  

 timer, og der skal fastsættes en længstetid, inden for hvilken denne  

 arbejdspligt skal opfyldes jf. § 63, stk. 1. Længstetiden udmåles i  

 forhold til antallet af arbejdstimer.
Hvis der foreligger særlige grunde kan tilsynsmyndigheden i  

 medfør af § 63, stk. 2, forlænge længstetiden for  

 arbejdsforpligtelsen.
I praksis forekommer det, at den dømte, f.eks. på grund  

 af sygdom, ikke kan nå at afvikle arbejdspligten inden for den i dommen  

 fastsatte afviklingstid.
Tilsynsmyndighedens afgørelse om forlængelse af  

 længstetiden skal indbringes for retten, hvis domfældte anmoder herom.
Efter § 63, stk. 3, skal der i en betinget dom  

 med vilkår om samfundstjeneste fastsættes en prøvetid på højst 2 år, inden  

 for  

 hvilken vilkårsovertrædelser  herunder ny kriminalitet  kan føre  

 til  

 fuldbyrdelse af den betinget udsatte straf.
Det kan i dommen bestemmes, at  

 prøvetiden ophører, når længstetiden for arbejdsforpligtelsens opfyldelse er  

 udløbet.
 Den dømte er i prøvetiden undergivet kriminalforsorgens  

 tilsyn, jf. § 63, stk. 4. Retten kan endvidere, hvis det findes  

 formålstjenligt, fastsætte tillægsvilkår som nævnt i § 57 om  

 tillægsvilkår  

 for betingede domme.  


  

 Tilsynet  

 ophører, og eventuelle vilkår efter § 57 bortfalder, når længstetiden  

 for  

 arbejdspligtens opfyldelse er udløbet, medmindre andet er bestemt i dommen.
I medfør af § 64 kan en betinget dom med vilkår om  

 samfundstjeneste desuden kombineres med ubetinget fængselsstraf eller bøde  

 efter reglerne i § 58. En ubetinget fængselsstraf som fastsættes i  

 kombination med samfundstjeneste kan dog ikke overstige 3 måneder.  

 Afviklingen  

 af sådanne kombinationsdomme sker ved, at den ubetingede del af straffen  

 fuldbyrdes, inden afviklingen af samfundstjeneste påbegyndes.
Det er herved  

 hensigten, at det resocialiserende formål med samfundstjeneste ikke fortabes.
Efter § 65 finder bestemmelserne i § 59 om  

 ændring eller ophævelse af vilkår for betingede domme tilsvarende anvendelse  

 på  

 betingede domme med vilkår om samfundstjeneste.
Det følger heraf, at vilkår  

 som  

 i medfør af § 63 er fastsat i tilknytning til en dom til  

 samfundstjeneste  

 kan ændres eller ophæves af retten ved kendelse, hvis anklagemyndigheden  

 eller  

 den dømte fremsætter begæring herom.
 Endvidere fastsættes det i § 66, stk. 1, at  

 retten, hvis den dømte overtræder vilkåret om samfundstjeneste eller andet  

 vilkår, kan (1) træffe afgørelse om ubetinget fængselsstraf for den begåede  

 lovovertrædelse eller (2) bestemme, at den betingede dom skal opretholdes,  

 eventuelt i forbindelse med en forlængelse af længstetiden for  

 samfundstjeneste  

 og af prøvetiden inden for den i § 63 nævnte grænse.
 En dom på ubetinget fængselsstraf efter § 66,  

 stk. 1, nr. 1, kan, jf. stk. 2, fastsættes i kombination med en  

 betinget straf efter reglen i § 58, stk. 1. Der kan derimod som  

 hovedregel ikke ske en kombination af afsoning og fortsat samfundstjeneste,  

 idet en betinget delstraf træder i stedet for dommen til samfundstjeneste.  

 Til  

 den betingede delstraf kan knyttes de i § 63, stk. 4, nævnte  

 vilkår.  

 I § 66, stk. 2, 3. pkt., gives der dog mulighed for en kombination  

 af  

 fortsat samfundstjeneste og en ubetinget fængselsstraf på indtil 3 måneder.  

 Ved  

 fastsættelse af straffen skal der tages hensyn til omfanget af den  

 samfundstjeneste, som den dømte har udført, jf. stk. 3.
§ 67 indeholder regler for de tilfælde, hvor en  

 person, der er idømt samfundstjeneste, efterfølgende sigtes for et strafbart  

 forhold begået før eller efter dommen.
Der er i det væsentlige tale om, at  

 reglerne om almindelige betingede domme i § 61 finder anvendelse.
 Straffuldbyrdelsesloven indeholder i kapitel 18  

 (§§ 101-104) særlige regler om gennemførelse af domme med vilkår om  

 samfundstjeneste.
 2.3. Regler om gennemførelse af tilsyn og  

 eventuelle særvilkår ved prøveløsladelse mv.
 Straffuldbyrdelsesloven indeholder i kapitel 14  

 (§§ 79-88) en regulering af forskellige spørgsmål med tilknytning til  

 prøveløsladelse, herunder bl.a. med hensyn til tidspunktet for løsladelsen,  

 gennemførelse af tilsyn af kriminalforsorgen, indberetning ved  

 vilkårsovertrædelse mv.
 Efter straffuldbyrdelseslovens § 80, stk. 1, skal  

 beslutning om prøveløsladelse efter straffelovens § 38, stk. 1,  

 træffes på et sådant tidspunkt, at en eventuel prøveløsladelse kan ske straks  

 efter udståelse af to tredjedele af straffen.
 Det fremgår i øvrigt af straffuldbyrdelseslovens § 89,  

 at spørgsmål om prøveløsladelse jævnligt skal tages op til overvejelse af den  

 pågældende institution, uanset om den indsatte anmoder herom.
 Tilsyn og andre særvilkår, der er fastsat efter  

 straffelovens § 39, stk. 2, eller § 41, stk. 3,  

 gennemføres  

 af kriminalforsorgen, medmindre andet er bestemt i afgørelsen, jf.  

 straffuldbyrdelseslovens § 81.
 Tilsynsmyndigheden skal vejlede den prøveløsladte om de  

 rettigheder og pligter, som tilsynet og eventuelle særvilkår indebærer,  

 herunder om virkninger af vilkårsovertrædelse, jf. straffuldbyrdelseslovens  

 § 82. Tilsynsmyndigheden skal endvidere i samarbejde med den  

 prøveløsladte  

 og senest i forbindelse med tilsynets iværksættelse udarbejde en plan for  

 tilsynsperioden og tiden derefter.
 Et vilkår om tilsyn indebærer, at den prøveløsladte skal  

 holde sig i kontakt med kriminalforsorgen efter dennes nærmere bestemmelse,  

 herunder møde hos kriminalforsorgen og modtage dennes besøg, jf.  

 straffuldbyrdelseslovens § 83. Den prøveløsladte skal endvidere give  

 kriminalforsorgen oplysning om bopæl og beskæftigelse, samt oplysninger, som  

 gennemførelsen af særvilkåret nødvendiggør.
Kriminalforsorgen skal tilbyde den prøveløsladte vejledning  

 og bistand med hensyn til den pågældendes beskæftigelsesmæssige, sociale og  

 personlige forhold med henblik på at forbedre den pågældendes muligheder for  

 at  

 leve en kriminalitetsfri tilværelse.
Kriminalforsorgen skal i den forbindelse  

 formidle kontakt til personer, institutioner og myndigheder, der efter anden  

 lovgivning kan yde bistand, jf. § 84.
 Hvis den prøveløsladte unddrager sig tilsynet eller  

 gennemførelsen af særvilkår, fastsætter straffuldbyrdelseslovens § 86,  

 at  

 kriminalforsorgen skal træffe foranstaltninger med henblik på at genetablere  

 tilsynet og sikre overholdelsen af særvilkårene.
Overtræder den prøveløsladte vilkår for prøveløsladelsen,  

 skal kriminalforsorgens afdeling afgive indberetning herom til Direktoratet  

 for  

 Kriminalforsorgen, hvis vilkårsovertrædelsen må antages at medføre en  

 nærliggende risiko for kriminalitet, jf. § 86, stk. 2. Overtræder  

 den  

 prøveløsladte i øvrigt forskrifter eller vilkår, kan kriminalforsorgen give  

 et  

 pålæg om at overholde forskrifterne og vilkårene.
Hvis der tidligere er givet  

 pålæg i anledning af tilsvarende overtrædelser, afgives indberetning til  

 Direktoratet for Kriminalforsorgen, jf. § 86, stk. 3.
 Efter § 86, stk. 4, skal der snarest efter  

 modtagelsen af de i stk. 2 og 3 nævnte indberetninger træffes afgørelse  

 om  

 eventuel reaktion som følge af vilkårsovertrædelsen, jf. straffelovens  

 § 40, stk. 2 og 3, og § 42, stk. 2.
3. Justitsministeriets overvejelser 3.1.  

  

 Som det  

 fremgår af pkt. 2.1. ovenfor, løslades indsatte normalt, når de har udstået  

 2/3  

 af straffetiden, jf. hovedreglen i straffelovens § 38, stk. 1. Der  

 er  

 kun en begrænset adgang til i medfør af undtagelsesbestemmelsen i  

 straffelovens  

 § 38, stk. 2, at prøveløslade indsatte på et tidligere tidspunkt,  

 hvis der foreligger særlige omstændigheder.
 Efter Justitsministeriets opfattelse bør der i videre  

 omfang skabes mulighed for tidlig prøveløsladelse af indsatte, som enten har  

 gjort en særlig indsats for at komme ud af kriminalitet og kvalificere sig  

 til  

 en kriminalitetsfri tilværelse, eller hvor det på grundlag af en samlet  

 vurdering af den enkeltes personlige forhold, den begåede kriminalitet og  

 afsoningsforløbet findes unødvendigt, at den pågældende afsoner resten af  

 straffen i fængsel, hvis der i stedet fastsættes vilkår om samfundstjeneste.
3.2.  

  

 Det  

 foreslås således  

  

 for det første  

  

 , at  

 indsatte, der har vist vilje og evne til at forbedre sine muligheder for ikke  

 på ny at begå kriminalitet, skal kunne opnå prøveløsladelse efter at have  

 afsonet halvdelen af fængselsstraffen.
En tidlig prøveløsladelse til disse  

 indsatte kan ses som en belønning for en særlig indsats, som den pågældende  

 har  

 ydet i forbindelse med afsoningen med henblik på at kvalificere sig til en  

 kriminalitetsfri tilværelse.
 En mulighed for tidlig prøveløsladelse bør selvsagt ikke  

 omfatte personer, som udviser en negativ eller kriminel adfærd i fængslet,  

 f.eks. begår vold, fremsætter trusler mod fængselspersonale eller medfanger  

 eller sælger narkotika eller andre ulovlige stoffer i fængslet.
 Der foreslås indsat en ny bestemmelse i straffelovens  

 § 40 a, stk. 1, nr. 1, hvorefter der kan træffes beslutning om  

 prøveløsladelse, når den indsatte har udstået halvdelen af straffen (dog  

 mindst  

 4 måneder), hvis den pågældende har ydet en særlig indsats for ikke på ny at  

 begå kriminalitet, herunder ved at indgå i behandlings- eller  

 uddannelsesforløb  

 under afsoningen.
 En særlig indsats kan f.eks. bestå i, at den indsatte under  

 fængselsopholdet gennemfører et relevant uddannelsesforløb eller deltager i  

 afvænningsbehandling for et eventuelt alkohol- eller stofmisbrug eller i et  

 særligt adfærdskorrigerende program.
Kriminalforsorgen tilbyder i dag en række forskellige  

 adfærdskorrigerende programmer til indsatte personer.
Som eksempler på  

 sådanne  

 behandlingsprogrammer, der vil kunne være relevante med henblik på at opnå  

 mulighed for halvtidsprøveløsladelse, kan nævnes følgende:
Cognitive Skills  

  

 er et adfærdskorrigerende program, der sigter på at ændre den kriminelles  

 måde  

 at tænke og løse problemer på.
Programmet er udviklet i Canada og har været  

 anvendt i Kriminalforsorgen i Danmark siden 1994. Målgruppen er indsatte i  

 fængsler og i kriminalforsorgens pensioner samt klienter i tilsyn med det  

 fælles kendetegn, at de blandt andet mangler evnen til at løse problemer, og  

 hvis ageren er præget af impulsivitet.
Deltagerne gennemgår et grundigt  

 interview inden optagelse for sikre, at de tilhører målgruppen.
Programmet  

 har  

 til formål at forbedre deltagernes kognitive færdigheder, så de dermed lærer  

 at  

 løse konflikter på en mere hensigtsmæssig måde.
Undervisningen sigter mod at  

 ændre de kriminelles måde at tænke og løse problemer på, således at de på  

 længere sigt vælger ikke-kriminelle adfærdsmønstre.
Samtaler om kriminalitet  

  

 er et program, der er udviklet i Sverige, og som tager udgangspunkt i den  

 kriminalitet, som klienten har begået.
Målgruppen er bred, fordi indholdet er  

 bygget op omkring almene kriminalitetsrelaterede faktorer, og ikke knytter  

 sig  

 til specifikke forbrydelser som f.eks. volds- eller seksualforbrydelser.  

 Klienterne føres igennem forskellige temaer, som f.eks. holdninger til  

 kriminalitet, ofre for kriminalitet, omkostninger i forbindelse med udøvelse  

 af  

 kriminalitet, kommunikation, evne til problemløsning og forebyggelse af  

 tilbagefald.
Programmet bygger på kognitive teorier, og metoderne er  

 rollespil,  

 øvelser, hjemmeopgaver og gruppesamtaler.
 Vredesprogrammet  

  

 (Anger Management) bygger på kognitive teorier og har til formål at lære  

 deltagerne teknikker til at håndtere deres vrede, så den ikke medfører  

 voldelig  

 og aggressiv adfærd.
Ophold på Kongens  

 Ø-afdelingen i Statsfængslet i Vridsløselille  

  

 retter sig mod stofmisbrugere  

 og bygger på den såkaldte Minnesotamodel og tolvtrinsprogrammet.
Behandlingen  

 er tilrettelagt med henblik på, at stofmisbrugeren bliver og forbliver  

 stoffri  

 efter endt behandling.
Behandlingen på afdelingen udføres i samarbejde med  

 den  

 selvejende institution Kongens Ø.
Der er på afdelingen plads til 24 indsatte.  

 Behandlingen følges typisk op med efterbehandling på f.eks.
Arresøhøj eller i  

 »Halfwayhouse», som er institutioner, der drives af Kongens Ø.
Ophold i  

 kontraktfængselsafdelinger  

  

 er tilrettelagt med henblik på, at  

 stofmisbrugeren bliver og forbliver stoffri efter endt behandling.  


  

 Behandlingen, der varetages af  

 fængselspersonalet, bygger på en kontrakt indgået mellem den indsatte og  

 kontraktsafdelingen, hvorefter den indsatte forpligter sig til at deltage  

 aktivt i afdelingens tilbud, ikke at indtage stoffer samt afgive urinprøve.  

 Behandlingen  

 er herudover i høj grad koncentreret om optræning i »almindelig daglig  

 livsførelse» samt trekantssamtaler med kontaktperson og supervisor.
Der  

 findes  

 kontraktafdelinger i statsfængslerne i Ringe, Nyborg og Sdr.
Omme.
Endvidere  

 fungerer den stoffri afdeling i Statsfængslet i Horsens efter samme  

 principper.
»§ 78-  

 placeringer»  

  

 er tilbud til indsatte om anbringelse på hospital, i  

 familiepleje, i egnet hjem eller institution, når den dømte f.eks. har behov  

 for særlig behandling, som i væsentlig grad kan tilgodeses i den pågældende  

 institution.
For stofmisbrugere kan der være tale om anbringelse i  

 behandlingsinstitutioner i det almindelige behandlingssystem som f.eks.
Vejle  

 Amts døgninstitution Kråsiglund.
For alkoholmisbrugere kan der f.eks. være  

 tale  

 om anbringelse på den private behandlingsinstitution Ringgården ved  

 Middelfart.  

 For begge typer af behandling vil der typisk være behov for opfølgende  

 behandling efter løsladelsen.
Det vil som hovedregel være muligt og hensigtsmæssigt, at  

 afsoningsstedet i de tilfælde, hvor det skønnes, at tidlig prøveløsladelse  

 kan  

 blive relevant, allerede ved påbegyndelsen af afsoningsforløbet drøfter  

 muligheden for prøveløsladelse efter halvdelen af straffetiden efter den  

 foreslåede bestemmelse i § 40 a, stk. 1, nr. 1, med den indsatte.
I  

 den forbindelse bør det så vidt muligt drøftes med den indsatte, hvilken  

 særlig  

 indsats den pågældende skal yde for at komme i betragtning til tidlig  

 prøveløsladelse.
Kravene til den indsattes indsats kan eventuelt beskrives i  

 den handleplan for den indsatte, der udarbejdes af kriminalforsorgen.
En  

 sådan  

 beskrivelse i en handleplan vil ikke være en forhåndstilkendegivelse om  

 prøveløsladelse efter halvdelen af straffetiden, men vil fastsætte  

 retningslinjer for den indsatte om, hvad den pågældende skal gøre for at  

 kunne  

 komme i betragtning til tidlig prøveløsladelse.
 Der henvises i øvrigt til lovforslagets § 1, nr. 4  

 (§ 40 a, stk. 1, nr. 1).
 3.3.  

  

 Det  

 foreslås  

  

 for det andet  

  

 , at åbne  

 mulighed for at anvende tidlig prøveløsladelse i tilfælde, hvor den indsattes  

 forhold samlet set taler for, at det er unødvendigt, at den pågældende  

 afsoner  

 resten af straffen i fængsel, hvis der i stedet kan fastsættes vilkår om  

 samfundstjeneste.
 Det vil dreje sig om indsatte, som typisk har gode og  

 stabile personlige forhold og et godt socialt netværk samt er uden  

 misbrugsproblemer, og hvis forbrydelse ikke er udtryk for et kriminelt  

 mønster.  

 Det er en forudsætning, at den pågældendes afsoningsforløb har været i det  

 væsentlige problemfrit, dvs. at den indsatte ikke f.eks. flere gange er  

 udeblevet fra udgang eller har begået kriminalitet under afsoningen eller  

 alvorligt har chikaneret fængselspersonale eller andre indsatte.
I forhold til indsatte med sådanne gode personlige forhold  

 mv. vil udførelse af samfundstjeneste, som også har en væsentlig pønal  

 karakter, efter Justitsministeriets opfattelse kunne træde i stedet for en  

 fortsat afsoning i fængsel, når halvdelen af straffen er udstået, uden derved  

 at afsvække straffens funktion.
Det gælder dog kun, såfremt  

 retshåndhævelseshensyn  

 ikke taler imod det, jf. pkt. 3.7. nedenfor.
 Der foreslås derfor indsat en bestemmelse i straffelovens  

 § 40 a, stk. 1, nr. 2, hvorefter der kan træffes beslutning om  

 prøveløsladelse på visse betingelser, når den indsatte har udstået mindst  

 halvdelen af straffen, hvis den pågældendes forhold taler derfor.
 Der henvises til lovforslagets § 1, nr. 4 (§ 40  

 a, stk. 1, nr. 2).
3.4.  

  

 Den  

 foreslåede adgang til tidlig prøveløsladelse for personer, der har gjort en  

 særlig indsats under afsoningen, forudsætter, at den indsatte har haft  

 lejlighed til over en vis tid at vise sin vilje og evne til at forbedre sine  

 muligheder for ikke på ny at begå kriminalitet.
Tilsvarende vil vurderingen  

 af,  

 om en indsats forhold samlet set er så gode, at det skønnes unødvendigt, at  

 den  

 pågældende afsoner reststraffen i fængslet, forudsætte, at  

 fængselsmyndighederne har haft mulighed for at følge den pågældende i en vis  

 periode.
Adgangen til tidlig prøveløsladelse foreslås derfor gjort  

 betinget af, at mindst 4 måneder af straffetiden er udstået.
Da den gældende  

 adgang til prøveløsladelse efter 2/3 tid opretholdes uændret, og indsatte med  

 en dom på 6 måneders fængsel derfor vil kunne prøveløslades efter denne  

 regel,  

 vil tidlig prøveløsladelse i praksis kun finde anvendelse ved domme af  

 længere  

 varighed end 6 måneder.
 Der henvises til lovforslagets § 1, nr. 4 (§ 40  

 a, stk. 1).
3.5.  

  

 Det  

 foreslås, at der i tilknytning til prøveløsladelse af indsatte efter  

 § 40  

 a, stk. 1, nr. 1, der yder en særlig indsats for ikke på ny at begå  

 kriminalitet, kan fastsættes vilkår efter reglerne i straffelovens § 57,  

 med henblik på at støtte den dømtes indsats for en kriminalitets- og  

 misbrugsfri tilværelse.
Efter § 57 kan der fastsættes vilkår, som findes  

 formålstjenlige, herunder f.eks., at den dømte overholder særlige  

 bestemmelser  

 vedrørende arbejde og uddannelse eller underkaster sig afvænningsbehandling  

 for  

 alkohol- eller stofmisbrug.
Fastsættelse af vilkår i medfør af denne bestemmelse, skal  

 ske under hensyn til den pågældendes individuelle forhold.
Der kan ud over  

 vilkår om uddannelse eller afvænningsbehandling også være behov for at  

 fastsætte vilkår om, at den pågældende fuldfører et af kriminalforsorgens  

 særlige adfærdskorrigerende programmer, jf. pkt. 3.2. ovenfor.
Med hensyn til prøveløsladelse efter § 40 a,  

 stk. 1, nr. 2, af dømte, hvis forhold taler herfor, vil der ikke være  

 anledning til at overveje vilkår om afvænningsbehandling eller anden  

 behandling  

 med henblik på at forebygge fremtidig kriminalitet, idet det er forudsat, at  

 der er tale om personer med så gode personlige forhold mv., jf. ovenfor, at  

 særlige vilkår af denne karakter ikke er nødvendige.
Ligeledes vil der som  

 regel være tale om personer, hvor særlige vilkår om uddannelse vil være  

 unødvendige.
Det kan derimod ikke udelukkes, at der i visse tilfælde vil være  

 behov for at fastsætte andre vilkår efter reglerne i § 57, f.eks.  

 vedrørende overholdelse af særlige forskrifter om opholdssted, arbejde,  

 anvendelse af fritid eller samkvem med bestemte personer.
Der foreslås derfor  

 indført en adgang hertil.
 Med henblik på at sikre et pønalt element og samtidig  

 støtte de pågældende personers resocialisering foreslås det, at  

 prøveløsladelse  

 efter den foreslåede § 40 a, stk. 1, nr. 2, skal ske på vilkår af,  

 at  

 den pågældende i en periode udfører ulønnet samfundstjeneste.
 Der er tale om en nyordning, idet der ikke efter gældende  

 ret kan fastsættes vilkår om samfundstjeneste i forbindelse med  

 prøveløsladelse, men kun som vilkår for en betinget dom, jf. pkt. 2.2.  

 ovenfor.
 Det forudsættes, at der ved fastsættelse af særlige vilkår  

 efter § 57 ved siden af vilkår om samfundstjeneste tages hensyn til  

 samfundstjenestens omfang, således at den forpligtelse, som de fastsatte  

 vilkår  

 samlet set indebærer for den prøveløsladte, ikke bliver urimelige eller står  

 i  

 misforhold til reststraffen.
Det foreslås, at der også ved prøveløsladelse efter den  

 foreslåede § 40 a, stk. 1, nr. 1, af dømte, der har gjort en særlig  

 indsats for at undgå på ny at begå kriminalitet, efter en konkret vurdering  

 kan  

 fastsættes vilkår om samfundstjeneste, eventuelt sammen med andre vilkår  

 efter  

 reglerne i § 57. Vilkår om samfundstjeneste i forhold til personer, som  

 løslades efter nr. 1, vil være relevant i tilfælde, hvor der bør sikres et  

 fortsat pønalt element, som samtidig er egnet til at støtte den pågældendes  

 resocialisering, jf. ovenfor.
Det vil navnlig være aktuelt i tilfælde, hvor  

 der  

 er tale om en længere reststraf på ca. 1 år eller mere, eller hvis der ikke  

 (længere) er særlige behandlingsbehov eller behov for uddannelse mv., som kan  

 følges op med mærkbare vilkår efter § 57.
 Ligesom med hensyn til prøveløsladelse efter § 40 a,  

 stk. 1, nr. 2, forudsættes det, at der ved fastsættelse af særlige  

 vilkår  

 efter § 57 ved siden af vilkår om samfundstjeneste tages hensyn til  

 samfundstjenestens omfang.
Personer, der prøveløslades efter halvdelen af straffetiden  

 i medfør af de foreslåede regler, bør efter Justitsministeriets opfattelse i  

 alle tilfælde undergives tilsyn af kriminalforsorgen i perioden, indtil der  

 er  

 forløbet 2/3 af straffetiden.
Det skyldes, at der er tale om en ordning, som  

 under særlige betingelser fraviger det sædvanlige udgangspunkt, hvorefter  

 prøveløsladelse som regel sker, når 2/3 af straffetiden er udstået.
Der er  

 derfor behov for, at den dømte følges af kriminalforsorgen under  

 prøveløsladelsen.
Det kan nævnes, at personer, der som led i en betinget  

 straffedom er undergivet vilkår om samfundstjeneste, ligeledes altid skal  

 undergives vilkår om tilsyn, jf. straffelovens § 63, stk. 4. Der  

 bør  

 også efter udløbet af 2/3 af straffetiden efter en konkret vurdering kunne  

 fastsættes vilkår om fortsat tilsyn.
3.6.  

  

 Efter  

 Justitsministeriets opfattelse bør et vilkår om samfundstjeneste i  

 tilknytning  

 til prøveløsladelse ikke kunne udstrækkes ud over det tidspunkt, hvor den  

 dømte  

 ellers ville have afsonet 2/3 af straffetiden og derfor som hovedregel ville  

 være blevet prøveløsladt uden vilkår om samfundstjeneste efter den gældende  

 bestemmelse i § 38, stk. 1 (som ikke ændres). I modsat fald ville  

 en  

 tidlig prøveløsladelse i denne henseende kunne opfattes som mindre attraktiv  

 end den ordinære prøveløsladelse efter 2/3 tid.
Der foreslås indsat en  

 udtrykkelig bestemmelse herom i straffeloven.
Dog bør der i særlige tilfælde kunne træffes afgørelse om,  

 at vilkår om samfundstjeneste skal have en varighed ud over 2/3 straffetid,  

 hvis der foreligger særlige grunde, f.eks. fordi den pågældende på grund af  

 sygdom, graviditet eller lignende ikke har kunnet udføre den fastsatte  

 arbejdsforpligtelse inden for det nævnte tidsrum.
Det ville i disse tilfælde  

 kunne virke urimeligt, såfremt den prøveløsladte måtte genindsættes i  

 fængslet,  

 alene fordi samfundstjeneste ikke kunne kræves udført efter tidspunktet for  

 2/3  

 af straffetiden.
Vilkår om samfundstjeneste bør dog i intet tilfælde kunne  

 have  

 en varighed ud over den fulde straffetid.
I de nævnte særlige situationer vil det endvidere være  

 muligt administrativt at træffe beslutning om at nedsætte samfundstjenestens  

 varighed.
Det antages således i almindelighed, at den prøveløsladende  

 myndighed  

 uden udtrykkelig lovhjemmel senere kan begrænse eller ophæve fastsatte  

 vilkår.
 Der henvises til lovforslagets § 1, nr. 4 (§ 40  

 a, stk. 5).
Som følge af den foreslåede regel i § 40 a,  

 stk. 5, finder Justitsministeriet ikke grundlag for  som ved  

 samfundstjeneste som vilkår for en betinget dom  også at foreslå en  

 særlig  

 længstetid for samfundstjenesten.
Dette skyldes, at der i forvejen ligger en  

 tidsmæssig begrænsning i, at samfundstjenestens varighed efter forslaget som  

 udgangspunkt ikke må have en udstrækning ud over den tid, der resterer, inden  

 den pågældende ville have udstået 2/3 af straffetiden.
Der er på den anden  

 side  

 ikke noget til hinder for, at der fastsættes en længstetid for  

 samfundstjenesten, der er kortere end den tid, der resterer, inden udløbet af  

 2/3 af straffetiden.
Det antages i almindelighed, at muligheden for en  

 resocialiserende effekt af samfundstjeneste er størst, når samfundstjenesten  

 har en længere periode end 3 måneder.
Hvis en sådan forudsætning skulle være  

 fuldt ud bestemmende for udformningen af den foreslåede ordning, ville den  

 foreslåede regel i § 40 a, stk. 5, betyde, at prøveløsladelse med  

 vilkår om samfundstjeneste som udgangspunkt ville være udelukket med hensyn  

 til  

 indsatte, der afsoner fængselsstraffe under 1 års varighed.  

 Justitsministeriet  

 har under hensyn til, at samfundstjeneste efter forslaget bl.a. forudsættes  

 anvendt med hensyn til personer, der har særligt gode personlige forhold,  

 ikke  

 fundet, at der er anledning til at foreslå en sådan tidsmæssig begrænsning.  

 Det  

 bemærkes dog, at det i praksis kan vise sig vanskeligt at gennemføre  

 samfundstjenesteforløb på under 2 måneders varighed.
 Derimod foreslås det, at de gældende regler om omfanget af  

 samfundstjeneste, der fastsættes som vilkår i en betinget dom, skal gælde  

 tilsvarende for samfundstjeneste, der fastsættes som vilkår for  

 prøveløsladelse, således at arbejdspligten skal udgøre mindst 30 og højst 240  

 timer.
Ved fastsættelsen af arbejdspligtens omfang må der ud over  

 længden af reststraffen også lægges vægt på andre forhold, herunder omfanget  

 af  

 eventuelle andre vilkår om f.eks. behandling samt den prøveløsladtes  

 muligheder  

 for fast beskæftigelse.
Vilkår for prøveløsladelsen må selvsagt ikke være til  

 hinder for, at den pågældende kommer i reelt arbejde eller på anden måde på  

 ny  

 bliver fuldt integreret i samfundet.
 Direktoratet for Kriminalforsorgen vil udarbejde nærmere  

 administrative retningslinjer for anvendelsen af samfundstjeneste som vilkår  

 for prøveløsladelse.
3.7.  

  

 Den  

 foreslåede ordning med prøveløsladelse efter afsoning af halvdelen af  

 straffetiden kan som udgangspunkt anvendes, uanset hvilken kriminalitet den  

 pågældende er dømt for.
Over for indsatte, der afsoner straffe for de  

 groveste  

 forbrydelser, bør der imidlertid udvises en meget betydelig varsomhed med at  

 anvende adgangen til tidlig prøveløsladelse.
For personer, der har begået  

 grov  

 kriminalitet med fare for personers liv eller helbred, eller som har deltaget  

 i  

 omfattende organiseret kriminalitet (f.eks. rockerkriminalitet), vil hensynet  

 til retshåndhævelsen således normalt tale imod, at der træffes afgørelse om  

 tidlig prøveløsladelse i medfør af de foreslåede regler.
Det foreslås i  

 overensstemmelse hermed, at tidlig prøveløsladelse i medfør af § 40 a,  

 stk. 1, nr. 1 og 2, i alle tilfælde skal være betinget af, at hensynet  

 til  

 retshåndhævelsen ikke taler imod løsladelsen.
Der vil i praksis kunne forekomme enkeltstående tilfælde,  

 hvor det efter en konkret samlet vurdering vil være rimeligt og forsvarligt,  

 at  

 den pågældende prøveløslades efter de foreslåede regler, selv om den indsatte  

 er dømt for en meget alvorlig lovovertrædelse.
Det kan f.eks. være tilfældet,  

 hvis en indsat har begået drab i stærk affekt, og ikke tidligere har været  

 straffet, har særdeles gode personlige forhold og et meget positivt  

 afsoningsforløb.
Det kan f.eks. også være tilfældet, hvis en indsat er dømt  

 for  

 alvorlig narkotikakriminalitet, begået ved i enkelte tilfælde at fungere som  

 kurér for at finansiere et tidligere stofmisbrug.
Hvis en sådan strafafsoner  

 gør en særlig indsats for at komme ud af stofmisbruget, bør det ikke på  

 forhånd  

 være udelukket, at den pågældende kan komme i betragtning til en tidlig  

 prøveløsladelse efter de foreslåede regler.
 Det forudsættes, at der forinden der træffes afgørelse om  

 prøveløsladelse af personer, som er omfattet af det nævnte varsomhedsområde,  

 foretages en høring af politimesteren på det sted, hvor straffesagen blev  

 behandlet.
 Der henvises i øvrigt til lovforslagets § 1, nr. 4  

 (§ 40 a, stk. 1).
 3.8.  

  

 Ud over de  

 ovenfor skitserede vilkår bør prøveløsladelse efter den foreslåede ordning  

 forudsætte, at den dømtes forhold ikke gør prøveløsladelse utilrådelig, at  

 den  

 pågældende er egnet til og erklærer sig villig til at overholde de fastsatte  

 vilkår, herunder vilkår om samfundstjeneste, afvænningsbehandling mv., og at  

 der  

 er sikret den pågældende passende ophold og arbejde eller andet underhold.  

 Disse betingelser svarer  bortset fra kravet om, at den dømte skal være  

 egnet  

 til at overholde vilkårene for løsladelsen  til, hvad der i medfør af  

 § 38, stk. 5, i dag gælder for prøveløsladelse efter § 38,  

 stk. 1 og 2. Kravet om egnethed svarer til, hvad der efter § 62,  

 stk. 1, gælder med hensyn til fastsættelse af samfundstjeneste som  

 vilkår  

 for en betinget dom.
 Efter de gældende administrative regler for prøveløsladelse  

 (vejledning nr. 68 af 23. juni 2003 om løsladelse af indsatte, der udstår  

 fængselsstraf) er det en forudsætning for prøveløsladelse i henhold til  

 § 38, stk. 1, at der ikke er væsentlig risiko for, at den  

 pågældende  

 vil begå ny ikke-bagatelagtig kriminalitet, medmindre denne risiko formodes  

 at  

 kunne begrænses ved tilsyn og eventuelle særvilkår (jf. vejledningens pkt.  

 6).
 For prøveløsladelse efter § 38, stk. 2, er det  

 imidlertid en forudsætning, at risikoen for tilbagefald til ny kriminalitet  

 skønnes at være ringe (jf. vejledningens pkt. 28).
 Det forudsættes, at der  ligesom ved løsladelse efter  

 § 38, stk. 2  kun sker prøveløsladelse i medfør af den  

 foreslåede  

 § 40 a, i tilfælde, hvor risikoen for tilbagefald til ny kriminalitet  

 skønnes at være ringe.
 Der henvises i øvrigt til lovforslagets § 1, nr. 4  

 (§ 40 a, stk. 6).
3.9.  

  

 Overtrædelse  

 af de fastsatte vilkår for en tidlig prøveløsladelse  f.eks., at den  

 dømte  

 udebliver fra samfundstjeneste  bør kunne medføre samme sanktioner som  

 overtrædelse af vilkår for prøveløsladelse efter 2/3 tid, jf. straffelovens  

 § 40, stk. 2, som ikke foreslås ændret.
Det indebærer, at der vil  

 kunne tildeles den pågældende en advarsel eller træffes bestemmelse om, at  

 den  

 pågældende skal genindsættes i fængslet.
 Det foreslås på denne baggrund, at straffelovens § 40,  

 stk. 2, skal finde tilsvarende anvendelse, jf. lovforslagets § 1,  

 nr.  

 4 (§ 40 a, stk. 4).
 Hvis vilkårsovertrædelsen er af ikke ubetydelig karakter   

 f.eks. gentagen udeblivelse fra samfundstjeneste uden lovligt forfald   

 eller hvis  

 den prøveløsladte begår strafbart forhold under prøveløsladelsen, bør den  

 pågældende som absolut hovedregel genindsættes i fængslet til fortsat  

 afsoning,  

 idet den pågældende i så fald ved sin adfærd har vist sig uegnet til den  

 særlige ordning med tidlig prøveløsladelse.
Det fremgår af straffuldbyrdelseslovens § 86,  

 stk. 2, at der skal ske indberetning til Direktoratet for  

 Kriminalforsorgen om vilkårsovertrædelse, hvis overtrædelsen må antages at  

 medføre en nærliggende risiko for kriminalitet.
Overtræder den prøveløsladte  

 vilkår om samfundstjeneste, bør der imidlertid ske indberetning, uanset om  

 der  

 antages at foreligge risiko for, at den pågældende vil begå ny kriminalitet.  

 Der foreslås derfor indsat en bestemmelse herom i straffudlbyrdelsesloven,  

 jf.  

 lovforslagets § 2, stk. 2 (§ 86, stk. 2, 1. pkt.).
 I de tilfælde, hvor der på grund af vilkårsovertrædelse  

 sker genindsættelse i fængsel efter § 40, stk. 2, nr. 3, af en  

 person, der er prøveløsladt efter den foreslåede § 40 a, skal der i  

 forbindelse med en senere beslutning om prøveløsladelse i medfør af  

 § 38,  

 stk. 1 eller 2, tages hensyn til omfanget af eventuel samfundstjeneste,  

 som den pågældende har udført som vilkår for den tidligere prøveløsladelse.  

 Efter Justitsministeriets opfattelse ville det kunne opfattes som urimeligt,  

 hvis der ikke i disse tilfælde skete et rimeligt fradrag i afsoningstiden for  

 den udførte samfundstjeneste.
Hvis den indsatte i øvrigt opfylder betingelserne herfor,  

 bør der således kunne ske prøveløsladelse af den pågældende, selv om de  

 tidsmæssige betingelser i § 38, stk. 1 eller 2 eller den foreslåede  

 § 40 a, stk. 1, ikke er opfyldt.
Det betyder bl.a., at den indsatte  

 kan prøveløslades, inden den pågældende har udstået 2/3 af straffetiden,  

 således at tidligere løsladelsestidspunkt afspejler den udførte  

 samfundstjeneste.
 Der foreslås indsat en bestemmelse herom, jf. lovforslagets  

 § 1, nr. 2 og 3 (§ 40, stk. 6, 1. og 2. pkt.).
Tilsvarende synspunkter gør sig efter omstændighederne  

 gældende med hensyn til prøveløsladte, som begår nyt strafbart forhold i  

 prøvetiden.
Skal retten i disse tilfælde fastsætte en fællesstraf for det  

 tidligere og det nye strafbare forhold i overensstemmelse med reglen i  

 § 61, stk. 2 (som ikke ændres), bør der således ved fællesstraffens  

 udmåling tages hensyn til omfanget af en i henhold til den foreslåede  

 § 40  

 a udført samfundstjeneste.
 Der foreslås indsat en bestemmelse herom, jf. lovforslagets  

 § 1, nr. 1 (§ 40, stk. 1).
 3.10.  

  

 Kompetencen  

 til at træffe afgørelse om tidlig prøveløsladelse bør ligesom med hensyn til  

 anden prøveløsladelse tilkomme justitsministeren (Direktoratet for  

 Kriminalforsorgen), eller den, som ministeren bemyndiger dertil  

 (institutionslederne). For at sikre en ensartet praksis, vil  

 afgørelseskompetencen i hvert fald i en opstartsperiode ligge hos  

 Direktoratet  

 for Kriminalforsorgen.
Det tilkommer domstolene at afgøre, om der i tilknytning  

 til en betinget dom i en straffesag skal fastsættes vilkår om  

 samfundstjeneste,  

 jf. straffelovens § 62 (som ikke ændres). En afgørelse om  

 prøveløsladelse  

 i henhold til de foreslåede regler bør som nævnt efter Justitsministeriets  

 opfattelse træffes administrativt, og det gælder også selv om  

 prøveløsladelsen  

 sker med vilkår om samfundstjeneste.
En beslutning om at løslade den indsatte  

 på visse vilkår, som den pågældende skal samtykke i, må anses for væsentligt  

 forskellig fra den situation, hvor samfundstjeneste vælges som sanktion i  

 stedet for (eller eventuelt i tilknytning til) en ubetinget fængselsstraf.
 Endvidere vil afgørelsen om tidlig prøveløsladelse i henhold  

 til den foreslåede § 40 a bero på en skønsmæssig vurdering af bl.a. den  

 indsattes adfærd og personlige udvikling under fængselsopholdet, som  

 kriminalforsorgen vil være nærmest til at foretage.
 En beslutning om prøveløsladelse med vilkår om  

 samfundstjeneste mv. (herunder spørgsmålet om samfundstjenestens varighed)  

 vil  

 kunne indbringes for domstolene, jf. grundlovens § 63. Hvis der senere  

 gives bemyndigelse til anstaltslederne til at træffe afgørelse i sager om  

 prøveløsladelse efter de foreslåede regler, vil den dømte kunne indbringe  

 anstaltsledernes afgørelse for Direktoratet for Kriminalforsorgen.
 Direktoratet for Kriminalforsorgen vil udstede nærmere  

 administrative retningslinjer for behandlingen af sager om prøveløsladelse  

 med  

 vilkår om samfundstjeneste.
Der gælder en særlig adgang til at få administrative  

 afgørelser indbragt for domstolene, jf. straffuldbyrdelseslovens § 112.  

 Denne udvidede adgang til domstolsprøvelse omfatter bl.a. afgørelser om  

 nægtelse af prøveløsladelse i henhold til straffelovens § 38,  

 stk. 1  

 og § 41. Derimod er afgørelser om afslag på prøveløsladelse efter  

 straffelovens § 38, stk. 2, ikke omfattet af den særlige adgang til  

 domstolsprøvelse.
Det fremgår af Straffelovrådets betænkning nr. 1355/1998 om  

 en lov om fuldbyrdelse af straf mv. (side 78), som ligger til grund for de  

 gældende regler, at rådet lagde vægt på, at afgørelser som er omfattet af den  

 udvidede adgang til domstolsprøvelse, retter sig mod det tidspunkt, hvor en  

 indsat normalt kan forventes at blive løsladt, og derfor er af meget  

 væsentlig  

 betydning for den pågældende.
Afslag på tidlig prøveløsladelse i medfør af den foreslåede  

 § 40 a bør efter Justitsministeriets opfattelse ikke være omfattet af  

 den  

 udvidede domstolsadgang i straffuldbyrdelseslovens § 112. Adgangen til  

 prøveløsladelse efter den foreslåede § 40 a, har ikke ligesom  

 prøveløsladelse efter straffelovens § 38, stk. 1, karakter af en  

 egentlig hovedregel, hvorefter en indsat som almindeligt udgangspunkt kan  

 forvente at blive prøveløsladt efter halvdelen af straffetiden.
Den indsatte  

 skal derimod gøre noget særligt, eller der skal foreligge særlige personlige  

 forhold mv., for at det kan komme på tale at prøveløslade den pågældende  

 efter  

 den foreslåede § 40 a.
En indsat vil således ikke i almindelighed kunne  

 have samme berettigede forventning om prøveløsladelse efter § 40 a, som  

 efter hovedreglen i § 38, stk. 1. Det kan også anføres, at  

 afgørelser  

 om prøveløsladelse i henhold til den foreslåede § 40 a som ovenfor nævnt  

 vil bero på en skønsmæssig vurdering af bl.a. den indsattes adfærd mv. under  

 fængselsopholdet, som kriminalforsorgen vil være nærmest til at foretage.
 4. Lovforslagets økonomiske og administrative  

 konsekvenser mv.
De fængselspladser, som vil blive frigjort som følge af den  

 fremskyndede prøveløsladelse, vil blive anvendt til nedbringelse af  

 ventetiden  

 på at komme til afsoning og til at håndtere tilgangen af straf, der skal  

 afsones i de kommende år.
Ordningen vil medføre et vist merarbejde i  

 Kriminalforsorgen i Frihed i forbindelse med afgørelserne om  

 samfundstjeneste.  

 Kriminalforsorgen kompenseres herfor på finanslovens for 2004.
 Lovforslaget har ikke økonomiske eller administrative  

 konsekvenser for kommunerne eller for erhvervslivet.
 Lovforslaget har ingen miljømæssige konsekvenser og  

 indeholder ikke EU-retlige aspekter.
Positive konsekvenser/ mindre udgifter Negative konsekvenser/ Merudgifter Økonomiske konsekvenser for stat, kommuner og  

 amtskommuner Ingen af betydning Ingen af betydning Administrative konsekvenser for stat, kommuner og  

 amtskommuner Ingen af betydning Ingen af betydning Økonomiske konsekvenser for erhvervslivet Ingen Ingen Administrative konsekvenser for erhvervslivet Ingen Ingen Miljømæssige konsekvenser Ingen Ingen Administrative konsekvenser for borgerne Ingen Ingen Forholdet til EU-retten Ingen EU-retlige aspekter 5. Hørte myndigheder mv.
 Lovforslaget har forud for fremsættelsen været sendt til  

 høring hos følgende myndigheder og organisationer:
 Præsidenterne for Østre og Vestre Landsret, præsidenterne  

 for Københavns Byret og for retterne i Odense, Århus, Aalborg og Roskilde,  

 Domstolsstyrelsen, Den Danske Dommerforening, Dommerfuldmægtigforeningen,  

 Rigsadvokaten, Rigspolitichefen, Politidirektøren i København, Foreningen af  

 Politimestre i Danmark, Politifuldmægtigforeningen, Politiforbundet i  

 Danmark,  

 kriminalforsorgens afdelinger, Dansk Fængselsforbund,  

 Kriminalforsorgsforeningen, HK Landsklubben Kriminalforsorgen, Foreningen af  

 Fængselsinspektører og Vicefængselsinspektører, Dansk Socialrådgiver  

 Forening,  

 Kriminalforsorgens Fængsler, Advokatrådet, Landsforeningen af beskikkede  

 advokater, Institut for Menneskerettigheder og Dansk Retspolitisk Forening.
Bemærkninger til lovforslagets enkelte bestemmelser I lovforslagets bilag 1 er de foreslåede bestemmelser  

 sammenholdt med de nugældende bestemmelser.
Til § 1 Til nr. 1 (straffelovens § 40, stk. 1) Det foreslås, at der ved fastsættelse af en fællesstraf i  

 overensstemmelse med straffelovens § 61, stk. 2, for prøveløsladte,  

 som har begået nyt strafbart forhold i prøvetiden, skal tages hensyn til  

 omfanget af den samfundstjeneste, som den pågældende måtte have udført som  

 vilkår for prøveløsladelse i medfør af den foreslåede § 40 a,  

 stk. 3  

 eller 4 (lovforslagets § 1, nr. 4).
 Bestemmelsen indebærer, at retten ved fastsættelse af en  

 fællesstraf i den nævnte situation skal foretage pågældende et rimeligt  

 fradrag  

 i straffen, der afspejler omfanget af den samfundstjeneste, som den  

 pågældende  

 rent faktisk har udført i forbindelse med tidlig prøveløsladelse efter den i  

 § 40 a foreslåede ordning.
 Der henvises i øvrigt til bemærkningerne til § 40,  

 stk. 6, nedenfor samt til pkt. 3.9. i de almindelige bemærkninger til  

 lovforslaget.
Til nr. 2 (straffelovens § 40, stk. 6, 1.  

 pkt.) Efter den gældende bestemmelse i § 40, stk. 6,  

 kan der ske prøveløsladelse af personer, der er genindsat i fængsel som følge  

 af overtrædelse af vilkårene for prøveløsladelsen, selv om de tidsmæssige  

 betingelser i § 38, stk. 1, og 2, ikke er opfyldte.
 Med forslaget udvides bestemmelsen til også at gælde de  

 tidsmæssige betingelser i § 40 a.
Til nr. 3 (Straffelovens § 40, stk. 6, 2.  

 pkt.) Den foreslåede bestemmelse indebærer, at der ved beslutning  

 om fornyet prøveløsladelse i medfør af § 38, stk. 1 eller 2, eller  

 § 40 a, af personer, der er genindsat i fængsel som følge af  

 overtrædelse  

 af vilkårene for prøveløsladelsen, skal tages hensyn til omfanget af  

 samfundstjeneste, som den pågældende har udført i medfør af den foreslåede  

 § 40 a, stk. 3 eller 4. Hvis betingelserne herfor i øvrigt er  

 opfyldt, bør der således som hovedregel ske prøveløsladelse af den pågældende  

 på et sådant tidspunkt inden udståelsen af 2/3 af straffetiden, at det  

 afspejler den udførte samfundstjeneste.
 Der henvises herved til den pkt. 3.9. i lovforslagets  

 almindelige bemærkninger.
Til nr. 4 (straffelovens § 40 a) Efter straffelovens § 38, stk. 1, sker der som  

 udgangspunkt prøveløsladelse, når to tredjedele af straffetiden er udstået.
 Der foreslås indsat en ny bestemmelse i straffelovens  

 § 40 a,  


  

 stk. 1  


  

 , der  

 giver mulighed for at fravige hovedreglen i § 38, stk. 1, således  

 at  

 visse kategorier af dømte efter en konkret vurdering kan prøveløslades, når  

 halvdelen af straffetiden er udstået, dog mindst 4 måneder.
Bestemmelsen  

 supplerer den gældende bestemmelsen i § 38, stk. 2, hvorefter  

 løsladelse kan ske, når halvdelen af straffetiden er udstået, hvis særlige  

 omstændigheder taler derfor.
Denne undtagelsesbestemmelse anvendes kun i  

 relativt begrænset omfang f.eks.  

  

 i forbindelse med  

 prøveløsladelse efter halvdelen eller 7/12 af straffetiden af udenlandske  

 strafafsonere, der skal udvises efter løsladelsen, eller hvis der foreligger  

 særlige arbejdsmæssige eller helbredsmæssige forhold mv.
Efter § 40 a, stk. 1,  

  

 nr. 1  

  

 , skal der for det første kunne ske prøveløsladelse efter  

 halvdelen af straffetiden af dømte, der har ydet en særlig indsats for ikke  

 på  

 ny at begå kriminalitet, herunder ved at indgå i et behandlings- eller  

 uddannelsesforløb i forbindelse med afsoningen.
En særlig indsats kan f.eks.  

 bestå i, at den indsatte under fængselsopholdet gennemfører et relevant  

 uddannelsesforløb eller deltager i afvænningsbehandling for et eventuelt  

 alkohol- eller stofmisbrug eller i et særligt adfærdskorrigerende program.
 Det vil beror på en konkret vurdering i det enkelte  

 tilfælde, om den indsatte kan anses for at have ydet den nævnte særlige  

 indsats.
 Efter § 40 a, stk. 1,  

  

 nr. 2  

  

 , skal der for det andet kunne ske prøveløsladelse efter  

 halvdelen af straffetiden, hvis den dømtes forhold taler derfor.
 Bestemmelsen indebærer, at der ud over den gruppe af  

 indsatte, som er omfattet af nr. 1, endvidere kan ske prøveløsladelse efter  

 halvdelen af straffetiden af indsatte, hvis forhold samlet set taler for, at  

 det er unødvendigt, at den pågældende afsoner resten af straffen i fængsel,  

 hvis der i stedet kan fastsættes vilkår om samfundstjeneste.
 Det vil dreje sig om indsatte, som typisk har gode og  

 stabile personlige forhold og et godt socialt netværk samt er uden  

 misbrugsproblemer, og hvis forbrydelse ikke er udtryk for et kriminelt  

 mønster.  

 Det er en forudsætning, at den pågældendes afsoningsforløb har været i det  

 væsentlige problemfrit, dvs. at den indsatte ikke f.eks. flere gange er  

 udeblevet fra udgang eller har begået kriminalitet under afsoningen eller  

 alvorligt har chikaneret fængselspersonale eller andre indsatte.
 Der henvises i øvrigt til pkt. 3.3. i lovforslagets  

 almindelige bemærkninger.
 Efter forslaget vil prøveløsladelse efter halvdelen af  

 straffetiden i begge tilfældegrupper være betinget af, at hensynet til  

 retshåndhævelsen ikke taler imod det.
Bestemmelsen indebærer, at der skal udvises meget betydelig  

 varsomhed med at anvende de foreslåede nye bestemmelser om prøveløsladelse  

 efter halv tid i forhold til personer, der afsoner straf for visse meget  

 alvorlige forbrydelser.
Det forudsættes desuden, at der, forinden der træffes  

 afgørelse om prøveløsladelse af sådanne personer, foretages en høring af den  

 politimester på det sted, hvor straffesagen blev behandlet.
Der henvises  

 nærmere til pkt. 3.7. i de almindelige bemærkninger.
 Den foreslåede bestemmelse i  


  

 stk. 2  


  

 ,  

  

 1. pkt.  

  

 ,  

 indebærer, at personer, der prøveløslades i medfør af den foreslåede  

 § 40  

 a, stk. 1, nr.1 eller 2, skal undergives tilsyn, indtil der er forløbet  

 2/3 af straffetiden.
 Efter udløbet af 2/3 af straffetiden skal der ifølge  

 stk. 4,  

  

 2. pkt.  

  

 , kunne  

 fastsættes vilkår om fortsat tilsyn, hvis der efter en konkret vurdering  

 findes  

 at være behov herfor.
 Der henvises nærmere til pkt. 3.5. i lovforslagets  

 almindelige bemærkninger.
 Efter den foreslåede § 40 a,  


  

 stk. 3  


  

 , kan der i forbindelse med prøveløsladelse i  

 medfør af stk. 1, nr. 1, fastsættes et eller flere yderligere vilkår som  

 nævnt i § 57 og vilkår om, at den dømte skal udføre ulønnet  

 samfundstjeneste.
 Fastsættelse af vilkår i medfør af den foreslåede  

 bestemmelse, skal ske under hensyn til den pågældendes individuelle forhold.  

 Der kan ud over vilkår om uddannelse eller afvænningsbehandling f.eks. være  

 behov for at fastsætte vilkår om, at den pågældende fuldfører et af  

 kriminalforsorgens særlige adfærdskorrigerende programmer.
 Der kan endvidere efter en konkret vurdering i det enkelte  

 tilfælde fastsættes vilkår om samfundstjeneste, eventuelt sammen med andre  

 vilkår efter reglerne i § 57. Vilkår om samfundstjeneste i forhold til  

 personer, som løslades efter nr. 1, kan være relevant, hvor der ikke  

 (længere)  

 er særlige behandlingsbehov eller behov for uddannelse mv., som kan følges op  

 med vilkår efter § 57, men hvor der bør sikres et fortsat pønalt  

 element,  

 som samtidig er egnet til at støtte den pågældendes resocialisering.
 Der henvises til pkt. 3.5. i de almindelige bemærkninger  

 til lovforslaget.
 Om udstrækningen af et eventuelt vilkår om samfundstjeneste  

 henvises til pkt. 3.5. i lovforslagets almindelige bemærkninger.
 Bestemmelsen i § 40 a,  


  

 stk. 4  


  

 ,  

  

 1. pkt.,  

  

 indebærer,  

 at  


  

 det skal være et obligatorisk  

 vilkår for prøveløsladelse efter stk. 1, nr. 2, at den dømte skal udføre  

 samfundstjeneste.
 Herudover vil der efter stk. 4, 2.  

  

 pkt.  

  

 kunne fastsættes yderligere vilkår  

 som nævnt i straffelovens § 57, hvis der konkret skulle være behov  

 herfor,  

 jf. nærmere under pkt. 3.5. i lovforslagets almindelige bemærkninger.
Det forslås i  


  

 stk. 5  


  

 ,  

  

 1. pkt.,  

  

 at vilkår om samfundstjeneste  

 ikke skal kunne have en varighed ud over 2/3 af straffetiden, hvor den  

 pågældende normalt kunne være blevet prøveløsladt uden vilkår om  

 samfundstjeneste i medfør af § 38, stk. 1. Det foreslås imidlertid  

 fastsat i stk. 5,  

  

 2. pkt.  

  

 , at  

 der undtagelsesvis kan fastsættes vilkår om samfundstjeneste efter dette  

 tidspunkt, hvis der foreligger særlige grunde, f.eks. fordi den pågældende på  

 grund af sygdom, graviditet eller lignende ikke har kunnet udføre den  

 fastsatte  

 arbejdsforpligtelse inden for 2/3 af straffetiden.
Vilkår om samfundstjeneste  

 skal dog ikke kunne udstrækkes ud over den samlede straffetid.
 Der henvises til pkt. 3.6. i lovforslagets almindelige  

 bemærkninger.
 Efter den foreslåede bestemmelse i  


  

 stk. 6  


  

 , forudsætter prøveløsladelse, at den dømtes  

 forhold ikke gør løsladelse utilrådelig, at der er sikret den dømte passende  

 ophold og arbejde eller andet underhold, samt at den dømte er egnet til og  

 erklærer sig villig til at overholde de vilkår for løsladelsen, som  

 fastsættes  

 efter stk. 3 og 4. Dette svarer til de gældende betingelser for anden  

 prøveløsladelse jf. straffelovens § 38, stk. 5.
 Der henvises til pkt. 3.8. i lovforslagets almindelige  

 bemærkninger.
 Den foreslåede bestemmelse i  


  

 stk. 7  


  

 fastsætter, at straffelovens § 38,  

 stk. 4, § 39, stk. 1 og stk. 2, 3. pkt., § 40 og  

 § 63, stk. 1, 1. pkt., finder tilsvarende anvendelse med hensyn til  

 prøveløsladelse efter den foreslåede ordning.
 Bestemmelsen indebærer bl.a., at der i forbindelse med  

 prøveløsladelsen skal fastsættes en prøvetid efter de almindelige regler  

 herom  

 (§ 39, stk. 1).
 Bestemmelsen indebærer endvidere, at de gældende  

 reaktionsmuligheder over for prøveløsladte, som begår nyt strafbart forhold i  

 prøvetiden, eller som overtræder vilkårene for prøveløsladelsen, finder  

 tilsvarende anvendelse over for indsatte, som prøveløslades efter de  

 foreslåede  

 regler (§ 40).
 Efter § 63, stk. 1, 1. pkt., skal  

 samfundstjenesten fastsættes til en arbejdspligt af mindst 30 og højst 240  

 timers varighed.
Til § 2 Til nr. 1 (straffuldbyrdelseslovens § 81) Bestemmelsen indebærer, at de gældende regler om, at tilsyn  

 og andre vilkår, der fastsættes i forbindelse med prøveløsladelse,  

 gennemføres  

 af kriminalforsorgen, medmindre andet er bestemt i afgørelsen, også finder  

 anvendelse med hensyn til vilkår, der fastsættes i forbindelse med tidlig  

 prøveløsladelse efter den foreslåede bestemmelse i straffelovens § 40 a.
Det foreslås dog, at gennemførelsen af et vilkår om  

 samfundstjeneste, der fastsættes efter de foreslåede bestemmelser i  

 straffelovens § 40 a, stk. 3, og stk. 4, 1. pkt., altid skal  

 varetages af kriminalforsorgen.
Dette svarer til, hvad der i medfør af  

 straffuldbyrdelseslovens § 101, stk. 1, gælder med hensyn til  

 gennemførelse  

 af samfundstjeneste, der er fastsat som vilkår for en betinget dom.
Den foreslåede bestemmelse indebærer endvidere, at reglerne  

 i straffuldbyrdelseslovens § 101, stk. 3, § 102 og § 103,  

 stk. 1, om gennemførelse af domme med vilkår om samfundstjeneste finder  

 tilsvarende anvendelse for samfundstjeneste, der i medfør af den foreslåede  

 bestemmelse i straffelovens § 40 a, fastsættes som vilkår for  

 prøveløsladelse.
De nævnte bestemmelser i straffuldbyrdelsesloven indeholder  

 bl.a. regler om beslutning om det arbejdssted, hvor samfundstjenesten skal  

 udføres samt regler om kriminalforsorgens kontrol med den pågældendes  

 opfyldelse af den fastsatte arbejdspligt mv.
Til nr. 2 (straffuldbyrdelseslovens § 86,  

 stk. 2) Bestemmelsen indebærer, at der skal gives indberetning til  

 Direktoratet for Kriminalforsorgen om overtrædelse af vilkår om  

 samfundstjeneste fastsat i medfør af den foreslåede § 40 a, stk. 1,  

 uanset om der antages at foreligge risiko for, at den pågældende vil begå ny  

 kriminalitet.
Til § 3 Det foreslås, at loven træder i kraft den 1. april 2004.
Til § 4 Bestemmelsen fastsætter lovens territoriale  

 gyldighedsområde.
Bilag 1 Lovforslaget sammenholdt med gældende lov Gældende formulering Lovforslaget § 1 I straffeloven, jf. lovbekendtgørelse nr. 814 af 30.  

 september 2003, foretages følgende ændringer:
 § 38.  

  

 Når to tredjedele af straffetiden, dog mindst 2 måneder, er udstået, afgør  

 justitsministeren eller den, han bemyndiger dertil, om den dømte skal  

 løslades på prøve.
Stk. 2.  

  

 Løsladelse på prøve kan ske tidligere, når særlige omstændigheder taler  

 derfor, og den dømte har udstået halvdelen af straffetiden, dog mindst 2  

 måneder.
Bestemmelse herom træffes af justitsministeren eller den, som han  

 med hensyn til bestemte grupper af sager bemyndiger dertil.
 Stk. 3.  

  

 Prøveløsladelse  

 kan i almindelighed ikke ske, når den resterende straffetid er mindre end 30  

 dage.
 Stk. 4.  

  

 Prøveløsladelse kan ikke ske med hensyn til den ubetingede del af en dom  

 efter § 58, stk. 1.
 Stk. 5.  

  

 Løsladelse på prøve forudsætter, at den dømtes forhold ikke gør løsladelsen  

 utilrådelig, at der er sikret ham passende ophold og arbejde eller andet  

 underhold, og at han erklærer at ville overholde de vilkår for løsladelsen,  

 som fastsættes efter § 39, stk. 2.
§ 39.  

  

 Løsladelse betinges af, at den pågældende ikke i prøvetiden begår strafbart  

 forhold.
Prøvetiden kan ikke overstige 3 år.
Hvis den resterende straffetid  

 overstiger 3 år, kan der dog fastsættes en prøvetid på indtil 5 år.
Stk. 2.  

  

 Det kan  

 fastsættes som vilkår for løsladelsen, at den pågældende i hele prøvetiden  

 eller en del af denne undergives tilsyn.
Yderligere vilkår kan fastsættes  

 efter reglerne i § 57. Vilkår om ophold i hjem, hospital eller anden  

 institution har ikke gyldighed for længere tidsrum end den resterende  

 straffetid.
 § 40.  

  

 Begår den prøveløsladte nyt strafbart forhold i prøvetiden, og foretages der  

 inden dennes udløb rettergangsskridt, hvorved han sigtes for forholdet,  

 træffer retten afgørelse i overensstemmelse med § 61, stk. 2,  

 således at reststraffen ligestilles med en betinget dom.
 1.  

  

 I  

  

 § 40, stk. 1  

  

 , indsættes  

 efter 1. pkt.
»Har prøveløsladelse i medfør af § 40 a, stk. 3  

 eller 4, været forbundet med vilkår om samfundstjeneste, skal der ved  

 fastsættelse af en fællesstraf tages hensyn til omfanget af den udførte  

 samfundstjeneste.« Stk. 2.  

  

 Overtræder den prøveløsladte i øvrigt de fastsatte vilkår, kan  

 justitsministeren 1)  

 	  

    

 tildele advarsel, 2)  

 	  

    

 ændre vilkårene og  

 forlænge prøvetiden inden for den i § 39 fastsatte længstetid eller 3)  

 	  

    

 under særlige  

 omstændigheder bestemme, at han skal indsættes til udståelse af reststraffen.
Stk. 3.  

  

 Begår den  

 prøveløsladte strafbart forhold i prøvetiden, uden at der rejses tiltale  

 herfor, finder reglerne i stk. 2 tilsvarende anvendelse.
Det samme  

 gælder, såfremt den prøveløsladte i udlandet dømmes for strafbart forhold  

 begået i prøvetiden, uden at der i forbindelse med dommen er taget stilling  

 til spørgsmålet om fuldbyrdelse af reststraffen.
 Stk. 4.  

  

 Afgørelse  

 efter stk. 2, jf. stk. 3, kan kun træffes inden prøvetidens udløb.
 Stk. 5.  

  

 Træffes  

 der ikke bestemmelse om fuldbyrdelse af reststraffen efter stk. 1 eller  

 stk. 2, jf. stk. 3, anses straffen for udstået på det tidspunkt, da  

 prøveløsladelse fandt sted.
Stk. 6.  

  

 Såfremt  

 genindsættelse er bestemt i medfør af stk. 2, jf. stk. 3, kan  

 fornyet prøveløsladelse ske, selv om de tidsmæssige betingelser i § 38,  

 stk. 1 og 2, ikke er opfyldt med hensyn til reststraffen.
Med hensyn til  

 prøvetid efter sådan prøveløsladelse gælder de i § 39 fastsatte tider  

 med fradrag af den tid, i hvilken den pågældende tidligere har været  

 prøveløsladt.
 2.  

  

 I  

  

 § 40, stk. 6  

  

 , indsættes  

 efter »§ 38, stk. 1 og 2,«: »eller § 40 a, stk. 1,«.
 3.  

  

 I  

  

 § 40, stk. 6  

  

 , indsættes som  

 2. pkt.:
»Ved afgørelse efter 1. pkt. skal der tages hensyn til  

 omfanget af samfundstjeneste, som den pågældende har udført i medfør af  

 § 40 a, stk. 3 eller 4.« § 40 a.  

  

 (Ophævet) 4.  

  

 Efter  

 § 40 indsættes:
»  

 § 40 a.  

  

 Når  

 halvdelen af straffetiden, dog mindst 4 måneder, er udstået, kan  

 justitsministeren eller den, ministeren bemyndiger dertil, ud over i de i  

 § 38, stk. 2, nævnte tilfælde beslutte, at den dømte skal løslades  

 på prøve, hvis hensynet til retshåndhævelsen skønnes ikke at tale imod det,  

 og 1)  

 	  

    

 den dømte har ydet  

 en særlig indsats for ikke på ny at begå kriminalitet, herunder ved at  

 deltage i behandlings- eller uddannelsesforløb, eller 2)  

 	  

    

 den dømtes forhold  

 taler derfor.
Stk. 2.  

  

 Det  

 fastsættes som vilkår for prøveløsladelse efter stk. 1, at den dømte  

 undergives tilsyn indtil det tidspunkt, hvor der er forløbet to tredjedele af  

 straffetiden.
Efter dette tidspunkt kan der fastsættes vilkår om, at den  

 pågældende fortsat undergives tilsyn.
 Stk. 3.  

  

 Som  

 vilkår for prøveløsladelse efter stk. 1, nr. 1, kan fastsættes et eller  

 flere yderligere vilkår efter reglerne i § 57 og vilkår om, at den dømte  

 skal udføre ulønnet samfundstjeneste.
Stk. 4.  

  

 Som  

 vilkår for prøveløsladelse efter stk. 1, nr. 2, fastsættes, at den dømte  

 skal udføre ulønnet samfundstjeneste.
Der kan fastsættes yderligere vilkår  

 efter reglerne i § 57 Stk. 5.  

  

 Vilkår om  

 samfundstjeneste kan ikke udstrækkes ud over to tredjedele af straffetiden.  

 Tilsynsmyndigheden kan dog træffe afgørelse om, at vilkår om samfundstjeneste  

 skal have en varighed ud over dette tidspunkt, hvis særlige grunde taler  

 derfor, dog ikke ud over den samlede straffetid.
 Stk. 6.  

  

 Prøveløsladelse i medfør af denne bestemmelse forudsætter, at den dømtes  

 forhold ikke gør løsladelse utilrådelig, at der er sikret den dømte passende  

 ophold og arbejde eller andet underhold, samt at den dømte er egnet til og  

 erklærer sig villig til at overholde de vilkår for løsladelsen, som  

 fastsættes efter stk. 3 og 4.
Stk. 7.  

  

 Bestemmelserne i § 38, stk. 4, § 39, stk. 1 og  

 stk. 2, 3. pkt., § 40 og § 63, stk. 1, 1. pkt., finder  

 tilsvarende anvendelse.« § 2 I lov nr. 432 af 31. maj 2000 om fuldbyrdelse af straf  

 mv. foretages følgende ændringer:
 1.  


  

 § 81  

  

 affattes således:
 § 81.  

  

 Tilsyn og andre vilkår (særvilkår), der er fastsat efter straffelovens  

 § 39, stk. 2, eller § 41, stk. 3, gennemføres af  

 kriminalforsorgen, medmindre andet er bestemt i afgørelsen.
»  

 § 81.  

  

 Tilsyn og andre vilkår (særvilkår), der er fastsat efter straffelovens  

 § 39, stk. 2, § 40 a, stk. 2-4, eller § 41,  

 stk. 3, gennemføres af kriminalforsorgen, medmindre andet er bestemt i  

 afgørelsen.
Vilkår om samfundstjeneste, der er fastsat efter straffelovens  

 § 40 a, stk. 3 eller 4, gennemføres af kriminalforsorgen.
For  

 gennemførelse af vilkår om samfundstjeneste finder reglerne i § 101,  

 stk. 3, § 102 og § 103, stk. 1, i øvrigt tilsvarende  

 anvendelse.« § 86.  

  

 Kriminalforsorgen skal træffe foranstaltninger med henblik på at genetablere  

 tilsynet og sikre overholdelsen af særvilkår, såfremt den prøveløsladte  

 unddrager sig tilsynet eller gennemførelsen af særvilkår.
 Stk. 2.  

  

 Overtræder den prøveløsladte vilkår for prøveløsladelsen, skal  

 kriminalforsorgen afgive indberetning herom til Direktoratet for  

 Kriminalforsorgen, såfremt vilkårsovertrædelsen må antages at medføre en  

 nærliggende risiko for kriminalitet.
Stk. 3-5.--- 2.  

  

 I  

  

 § 86, stk. 2  

  

 , indsættes som  

 2. pkt.:
