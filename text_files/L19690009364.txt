 I tilslutning til udenrigsministeriets bekendtgørelse nr. 88 af 14.  

 oktober 1967, Lovtidende C, bringes det herved til almindelig kundskab, at  

 den i København den 3. oktober 1966 undertegnede overenskomst om Nordisk  

 Kulturfond er ændret som følger:
 Protokol om ændring af artikel 5 i overenskomsten af 3. oktober 1966  

 om Nordisk Kulturfond.
 Regeringerne i Danmark, Finland, Island, Norge og Sverige er under  

 henvisning til Nordisk Råds rekommandation 38/68 blevet enige om at ændre  

 artikel 5 i overenskomsten af 3. oktober 1966 om Nordisk Kulturfond, således  

 at nævnte artikel kommer til at lyde som følger:
 »Der skal årligt fra og med kalenderåret 1969 tilføres fonden et  

 samlet beløb på 3.250.000 danske kroner, som ydes af de nordiske lande i  

 forhold til deres befolkningstal, således at Danmark bidrager med 23 procent,  

 Finland med 22 procent, Island med 1 procent, Norge med 17 procent og Sverige  

 med 37 procent af det nævnte beløb«.
 Nærværende protokol træder i kraft, når samtlige de kontraherende parter  

 enten har underskrevet uden ratifikationsforbehold eller deponeret deres  

 ratifikationsinstrumenter hos den danske regering.
 Udfærdiget i København den 20. maj 1969 i et eksemplar på dansk.
Poul Hartling P.
K.
Tarjanne Gunnar Thoroddsen Arne Skaug R.
Bagge Protokollen trådte i kraft den 20. maj 1969.
 Udenrigsministeriet, den 8. oktober  

 1969.
 Poul Hartling.
