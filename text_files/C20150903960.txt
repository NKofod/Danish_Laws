Vejledning om regulering pr. 1. januar 2015 af satser på Ministeriet for Børn, Ligestilling, Integration og Sociale Forholds område 1. I bilag 1 til denne vejledning oplyses størrelsen pr. 1. januar 2015 af satserne efter følgende love:
 1) Lov om individuel boligstøtte, jf. lovbekendtgørelse nr. 1231 af 29. oktober 2013, som senest ændret ved lov nr. 1523 af 27. december 2014.
 2) Lov om aktiv socialpolitik, kap. 10 a, jf. lovbekendtgørelse nr. 1193 af 13. november 2014, som senest ændret ved lov nr. 1522 af 27. december 2014.
 3) Lov om social pension, jf. lovbekendtgørelse nr. 10 af 12. januar 2015.
 4) Lov om højeste, mellemste, forhøjet almindelig og almindelig førtidspension m.v., jf. lovbekendtgørelse nr. 11 af 12. januar 2015.
 5) Lov om børnetilskud og forskudsvis udbetaling af børnebidrag, jf. lovbekendtgørelse nr. 1095 af 7. oktober 2014.
 6) Lov om social service, jf. lovbekendtgørelse nr. 1023 af 23. september 2014.
 7) Lov om friplejeboliger, jf. lovbekendtgørelse nr. 897 af 17. august 2011, som senest ændret ved lov nr. 722 af 25. juni 2014.
 8) Repatrieringsloven, jf. lovbekendtgørelse nr. 1099 af 7. oktober 2014.
 9) Lov om integration af udlændinge i Danmark, jf. lovbekendtgørelse nr. 1094 af 7. oktober 2014.
 10) Navneloven, jf. lovbekendtgørelse 1098 af 7. oktober 2014.
 11) Lov om ægteskabs indgåelse og opløsning, jf. lovbekendtgørelse nr. 1096 af 7. oktober 2014.
 12) Lov om ægteskabets retsvirkninger, jf. lovbekendtgørelse nr. 1135 af 20. oktober 2014.
 13) Lov om børns forsørgelse, jf. lovbekendtgørelse nr. 1100 af 7. oktober 2014.
 14) Lov om dag-, fritids- og klubtilbud m.v. til børn og unge (dagtilbudsloven), jf. lovbekendtgørelse nr. 30 af 22. januar 2015.
Ved satserne i bilagets tabeller henvises til lovhjemlen og en eventuel bekendtgørelseshjemmel.
Når der ved en lovhenvisning ikke angives lovens nummer og dato, er der tale om den af de ovennævnte love, som pågældende tabel angår.
 2. Satserne i vejledningen gælder for perioden 1. januar - 31. december 2015, medmindre andet er anført ved den enkelte tabel.
 Vejledningen afløser vejledning nr. 9781 af 20. oktober 2014 om regulering pr. 1. januar 2015 af satser på Ministeriet for Børn, Ligestilling, Integration og Sociale Forholds område, som ændret ved vejledning nr. 9805 af 24. oktober 2014.
