Klage over ordination af stærk smertestillende medicin Nævnet fandt grundlag for kritik af lægen, idet nævnet lagde vægt på, at lægen ifølge journalen havde udleveret Ketogan tabletter samtidig med, at der blev givet recept på smertestillende plastre.
Nævnet lagde videre vægt på, at patienten ikke var tilmeldt hos lægen, og det var nævnets vurdering, at en læge bør udvise forsigtighed ved ordination af stærk smertestillende medicin til ældre patienter, og særligt til ældre patienter, de ikke i forvejen har kendskab til.
