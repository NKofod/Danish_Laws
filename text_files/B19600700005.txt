I.
REGULATIVETS OMRÅDE.
§ 1 Nærværende regulativ gælder for fiskeriet i Gelså fra og med Immervad å  

 til Gelsbro samt for alle åens tilløb på denne strækning, herunder sådanne  

 ved regulering fraskårne åslynger, der står i forbindelse med åen.
Undtagen  

 herfra er kun dambrug.
 Interessentskabet af lodsejere benævnes »Fiskeriforeningen for  

 Gelså«.
II.
BESTEMMELSER OM FISKERIET.
§ 2 Foreningens opgave er at forbedre fiskeriet især efter laks, ørred og ål.  

 Dette søges opnået ved følgende foranstaltninger:
 1. Regulativforeningen søger i henhold til  

 ferskvandsfiskerilovens § 16, stk. 3, om ophævelse af mindstemalet for gedde.
 2. Bekæmpelse af uønskede fiskearter, indfangning af  

 legefisk af laks og havørred til afstrygning, klækning og udsætning af yngel  

 i det omfang, udsætningen skønnes påkrævet eller ønskelig samt eventuelt  

 opdræt og udsætning af sættefisk.
 3. Modvirken af enhver eventuel eksisterende eller  

 kommende hindring for fiskenes frie gang i vandløbene.
 4. Påtale af forureninger, som er skadelige for  

 fiskeriet og varetagelse af dettes interesser over for andre for fiskeriet  

 uheldige indgreb i fiskevandets naturlige tilstand.
 5. Medvirken til oprettelse af et fiskeriregulativ  

 omfattende hele Ribe å's vandsystem jfr. § 13.
§ 3 I åen udsættes årlig lakse- og ørredyngel i det antal og på de steder, som  

 af Danmarks Fiskeri- og Havundersøgelser måtte findes passende og egnede  

 hertil.
Såfremt en udsætningsplan måtte blive udarbejdet, skal udsætning ske  

 i nøje overensstemmelse med planen, for så vidt angår yngelens antal og  

 fordeling.
§ 4 Medlemmerne af fiskeriforeningen samt disses ægtefæller og fast  

 hjemmeboende børn er berettiget til, hver på sin lod at drive lystfiskeri,  

 når hver af de pågældende personer har løst et fiskekort.
I øvrigt må  

 fiskeriet kun - bortset fra de til det under § 2, pkt. 2, omtalte  

 bekæmpelses- og udryddelsesfiskeri af bestyrelsen vedtagne foranstaltninger -  

 drives på følgende måde:
 A. ÅLEFISKERI.
Med åleruser: eventuelt heri fangede ørreder skal genudsættes.
Ved  

 medning, tatning og stangning.
B.
LAKSE- OG ØRREDFISKERI.
Med medning, flue-, dyp- og spindefiskeri.
Til fangst af fisk til  

 afstrygning kan efter forud indhentet tilladelse fra fiskeriministeriet  

 benyttes andre hertil hensigstmæssige redskaber.
C.
GEDDEFISKERI.
Som ørredfiskeri.
Bestyrelsen kan dog i henhold til § 2, stk. 2, udøve  

 geddefiskeri med alle ifølge ferskvandsfiskeriloven lovlige redskaber, eller  

 med sådanne ikke lovlige redskaber, til hvis brug der kan opnås tilladelse  

 (elfiskeri).
D.
Hvor intet andet er bestemt, er fredningstider, mindstemål og  

 redskabsbestemmelser som fastsat i ferskvandsfiskeriloven.
§ 5 Enhver, der vil fiske i foreningens område, må først løse fiskekort, som  

 trykkes på foreningens foranledning og som koster pr. dag 6,00 kr., pr. måned  

 20,00 kr., og pr. år 50,00 kr.
Kortene giver kun adgang til at drive  

 lystfiskeri, hvorved forstås flue-, dyp- og spindefiskeri samt alm. medning  

 og tatning.
 For foreningens medlemmer, disses ægtefæller og fast hjemmeboende børn,  

 udstedes fiskekort til lystfiskeri på egen grund mod betaling af 10 kr. årlig  

 pr. husstand.
Til fiskeri med åleruse og til ålestangning skal der løses særlige  

 fiskekort, der koster henholdsvis 15,00 kr. årlig pr. ruse og 5,00 kr. årlig  

 pr. stangejeren.
Rusefiskeri og ålestangning må kun udøves af lodsejerne på  

 eget område, og savlystrene skal indrettes med en flæneafstand på mindst 13  

 mm forneden og 6 mm foroven.
§ 6 Fiskeriforeningen fastsætter selv, til hvilke strækninger af åen  

 fiskekortene har gyldighed.
§ 7 Bestyrelsen kan af generalforsamlingen bemyndiges til, eventuelt med  

 forbehold af lodsejernes ret til lystfiskeri, at bortleje fiskeretten for det  

 samlede område eller dele deraf til lystfiskeri.
Eventuelle eksisterende  

 kontraktlige forpligtelser forbliver uberørt af regulativet i kontrakternes  

 gyldighedsperiode, hvorefter generalforsamlingen træffer bestemmelse om,  

 hvorvidt de kan forlænges.
III.
FORENINGENS INDRE FORHOLD.
§ 8 Medlem af foreningen er enhver fiskeriberettiget lodsejer på det i § 1  

 nævnte område.
Ingen anden kan være medlem.
§ 9 Foreningens bestyrelse består af syv af foreningens medlemmer samt i  

 henhold til ferskvandsfiskerilovens § 23, stk. 5, af en repræsentant for  

 Ferskvandsfiskeriforeningen for Danmark samt eventuelt en repræsentant for  

 Vestjydsk Fiskeriforening.
De førstnævnte 7 bestyrelsesmedlemmer vælges med en repræsentant af  

 bredejerne for følgende af åens afsnit. 1 Gelså Endrupskov 5 Gelså Hjartbro 2  

 - Arnum 6 - Bevtoft 3 - Kastrup 7 Immervad å, 4 - Aarbøl-Hjartbroskov idet hvert afsnit vælger sin egen repræsentant på den årlige  

 generalforsamling med simpelt flertal for tre år ad gangen, Således at der  

 efter det første år vælges to nye bestyrelsesmedlemmer, det andet år to og  

 det tredie tre, således at valgrytmen bliver 2, 2 og 3 medlemmer.
Hvem der  

 afgår de to første år afgøres ved lodtrækning.
 Bestyrelsen konstituerer sig selv.
 Bestyrelsesmøder skal afholdes, når formanden eller 2 medlemmer af  

 bestyrelsen ønsker det.
§ 10 Den ordinære generalforsamling sammenkaldes af formanden i hver februar  

 måned ved bekendtgørelse med dagsorden med 14 dages varsel i de lokale blade.  

 På den ordinære generalforsamling skal formanden aflægge beretning om  

 foreningens virksomhed.
Samtidig forelægges det reviderede og af bestyrelsen  

 underskrevne regnskab til godkendelse.
 Ekstraordinær generalforsamling bekendtgøres på samme måde som de ordinære  

 og sammenkaldes så ofte, bestyrelsen finder det fornødent eller når mindst 15  

 medlemmer tilstiller formanden en af dem underskrevet begæring herom  

 indeholdende dagsorden, hvorefter formanden inden 14 dage skal indkalde  

 generalforsamlingen.
Om indkaldelse af generalforsamling tilstilles der fiskeriministeren  

 meddelelse med 14 dages varsel.
Fiskeriministeren eller dennes stedfortræder  

 har ret til at overvære bestyrelsesmøder og generalforsamlinger, men har  

 ingen stemmeret.
§ 11 Enhver lovligt indvarslet generalforsamling er beslutningsdygtig og tage  

 sine bestemmelser med simpelt flertal (jfr. dog ferskvandsfiskerilovens §  

 23). Skriftlig fuldmagt er gyldig.
Til ophævelse af regulativet udkræves dog  

 2/3 af de afgivne stemmer, hvorhos ophævelsen vil være at godkende af  

 fiskeriministeren, jfr. dog § 13.
§ 12 Bestyrelsen kan afholde sædvanlige driftsudgifter og ligeledes afsætte  

 beløb til imødegåelse af større udgifter.
Når kassebeholdningen gør det  

 rimeligt, kan der ske udbetaling til medlemmerne efter retningslinier fastsat  

 af generalforsamlingen.
§ 13 Nærværende regulativ er at betragte som midlertidigt således, at det  

 automatisk ophæves ved indførelse af et samlet regulativ for fiskeriet i hele  

 Ribe å's vandsystem.
Ved afstemning angående et sådant samlet regulativ  

 stemmer de fiskeriberettigede lodsejere selvstændigt i medfør af  

 bestemmelserne i ferskvandsfiskerilovens § 23, stk. 4.
§ 14 Overtrædelse af nærværende regulativs bestemmelser straffes i henhold til  

 bestemmelserne i lov nr. 501 af 19. december 1951 om ferskvandsfiskeri.
--------- Foranstående i henhold til § 23 i lov nr. 501 af 19. december 1951 om  

 ferskvandsfiskeri udarbejdede regulativ for fiskeriet i Gelså med tilløb  

 stadfæstes herved.
 Regulativet træder i kraft den 1. august 1961.
 Fiskeriministeriet, den 8. oktober 1960.
 OLUF PEDERSEN.
/C.
Flensborg.
