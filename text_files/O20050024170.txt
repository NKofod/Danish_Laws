 Resumé  



  

 En indsat i et statsfængsel klagede den 23. januar 2005 over Direktoratet for  

 Kriminalforsorgens sagsbehandlingstid i forbindelse med en henvendelse til  

 direktoratet den 27. februar 2004.
Den 11. marts 2005 traf direktoratet afgørelse i sagen.
I det  

 år som forløb til behandlingen af sagen, blev der givet 12 meddelelser fra  

 Direktoratet for Kriminalforsorgen til den pågældende om den forventede  

 resterende sagsbehandlingstid.
I samtlige meddelelser var  

 restsagsbehandlingstiden angivet som få uger.
Ombudsmanden udtalte at han samlet set mente at direktoratets  

 sagsbehandling i den foreliggende sag havde været meget kritisabel.  

 Ombudsmanden lagde herved vægt på at direktoratet igen og igen stillede  

 restbehandlingstider i udsigt over for klageren som direktoratet ikke  

 overholdt, og at der ikke konsekvent blev fulgt op på de tilfælde hvor de  

 lovede sagsbehandlingstider ikke kunne overholdes.
Ombudsmanden bemærkede i  

 den  

 forbindelse at han tidligere havde udtalt at en myndighed i de tilfælde hvor  

 en  

 bebudet sagsbehandlingstid ikke kan overholdes, skal give den pågældende  

 underretning herom allerede på det tidspunkt da det må stå klart for  

 myndigheden at den bebudede sagsbehandlingstid ikke kan overholdes.  

 Ombudsmanden bemærkede at han fra andre sager fra direktoratet var stødt på  

 lignende tilfælde.
Ombudsmanden henstillede til Direktoratet for Kriminalforsorgen  

 at undergive spørgsmålet om direktoratets sagsbehandlingstider  særligt  

 spørgsmålet om underretning af klagere og spørgsmålet om besvarelse af  

 rykkere  

  en samlet overvejelse.
Ombudsmanden meddelte samtidig direktoratet at  

 en  

 løsning af spørgsmålet efter hans opfattelse var påtrængende, og at der efter  

 hans opfattelse burde sættes  eventuelt foreløbige  initiativer i  

 værk så  

 vidt muligt omgående.
Specielt om besvarelsen af to konkrete rykkere fra henholdsvis  

 den indsatte og retshjælpen  som tillige havde klaget på den indsattes  

 vegne   

 udtalte ombudsmanden at det var beklageligt at rykkerne ikke blev besvaret  

 snarest muligt.
Ombudsmanden bemærkede i den forbindelse at det i betragtning  

 af sagens samlede forløb på det pågældende tidspunkt ikke fritog direktoratet  

 for at besvare rykkerne at direktoratet forud for rykkerne havde oplyst en  

 forventet sagsbehandlingstid der lå ud over rykkertidspunktet.
Ombudsmanden modtog efterfølgende underretning fra direktoratet  

 om at direktoratet  efter ombudsmandens henstilling  havde  

 påbegyndt en  

 nøjere granskning og revision af det pågældende kontors sagsbehandling som  

 helhed.
Direktoratet angav i den forbindelse en række konkrete initiativer  

 som  

 direktoratet påtænkte at iværksætte.
(J.nr. 2005-2877-600) Sagsbehandling og sagsbehandlingstid i Direktoratet for Kriminalforsorgen A, der var indsat som afsoner  

 i Statsfængslet i Nyborg, klagede over Direktoratet for Kriminalforsorgens  

 sagsbehandlingstid i forbindelse med en konkret henvendelse til direktoratet.  

 Ved henvendelsen havde A klaget over at fængselsledelsen  efter hans  

 opfattelse  havde overtrådt en række af straffuldbyrdelseslovens  

 bestemmelser  

 i forbindelse med isolationsfængsling af de indsatte efter en hærværksepisode  

 i  

 fængslet i foråret 2004.
 Sagens nærmere omstændigheder  

 var følgende:
 I brev af 23. januar 2005  

 klagede den indsatte, A, til ombudsmanden over den tid der indtil da var  

 medgået til behandlingen i Direktoratet for Kriminalforsorgen af hans  

 henvendelse dertil af 27. februar  

 2004.  

 A  

 henviste til at direktoratet adskillige gange havde  

 stillet i udsigt at nu var svaret lige på trapperne.
 Ved gennemgang af sagens akter  

 kunne det konstateres at der var sket følgende ekspeditioner i sagen:
2004 27. februar: A klagede til  

 Direktoratet for Kriminalforsorgen over nogle forhold i Statsfængslet i  

 Nyborg  

 som var en følge af nogle uroligheder i statsfængslet den 15. februar 2004.  

 Klagen angik det forhold at A ikke havde fået udbetalt arbejdsvederlag for  

 uge  

 8 og 9, at A var blevet nægtet fællesskab siden den 15. februar 2004, at A  

 var  

 blevet nægtet gårdtur siden den 15. februar 2004, at A siden den 15. februar  

 2004 var blevet nægtet at handle hos købmanden, og at A siden den 15. februar  

 2004 var blevet nægtet at få besøg af sin familie.
3. marts: Direktoratet for  

 Kriminalforsorgen meddelte A at direktoratet havde anmodet Statsfængslet i  

 Nyborg om en udtalelse.
Der kunne derfor gå ca. 4-6 uger (1) før han ville få  

 svar.
9. marts: Statsfængslet i  

 Nyborg afgav udtalelse til Direktoratet for Kriminalforsorgen.
A modtog en  

 genpart af udtalelsen.
 10. marts: A afgav sine  

 bemærkninger til Direktoratet for Kriminalforsorgen til udtalelsen fra  

 statsfængslet.
 19. marts: X Retshjælp  

 fremkom i brev til Direktoratet for Kriminalforsorgen med nogle uddybende  

 bemærkninger til As klage.
 24. marts: Direktoratet for  

 Kriminalforsorgen anmodede Statsfængslet i Nyborg om en udtalelse i anledning  

 af brevet af 19. marts 2004. Direktoratet underrettede samtidig X Retshjælp  

 om  

 at svar kunne forventes om 4-6 uger (2).
 6. april: X Retshjælp klagede  

 til Statsfængslet i Nyborg over en handling under gårdtur den 3. april 2004 i  

 Statsfængslet i Nyborg.
 14. april: Direktoratet for  

 Kriminalforsorgen rykkede Statsfængslet i Nyborg for svar på brevet af 24.  

 marts 2004.
 28. april: Direktoratet for  

 Kriminalforsorgen meddelte X Retshjælp at svar kunne forventes inden ca. 3-4  

 uger (3).
 4. maj: A rykkede  

 direktoratet for svar på klagen af 27. februar 2004.
 24. maj: Direktoratet for  

 Kriminalforsorgen oplyste X Retshjælp om at svar kunne forventes om ca. 3  

 uger  

 (4). Direktoratet for Kriminalforsorgen oplyste A om at svar kunne forventes  

 om  

 ca. 3 uger (4).
 9. juni: Direktoratet for  

 Kriminalforsorgen oplyste A om at svar forventedes om ca. 2 uger (5).
 15. juni: Direktoratet for  

 Kriminalforsorgen oplyste X Retshjælp om at svar kunne forventes om ca. 2  

 uger  

 (6).
21. juni: Statsfængslet i  

 Nyborg afgav udtalelse til Direktoratet for Kriminalforsorgen.
X Retshjælp  

 modtog dele af udtalelsen med henblik på at retshjælpen kunne fremsætte  

 bemærkninger inden 7 dage.
 6. juli: X Retshjælp klagede  

 til Direktoratet for Kriminalforsorgen over begrænsningen i partshøringen.  

 Retshjælpen bemærkede at den frist der var fastsat af statsfængslet var  

 urimelig kort henset til Nyborg Statsfængsels lange sagsbehandlings  

 periode.
 26. juli: A rykkede  

 Direktoratet for Kriminalforsorgen for svar og henviste til at direktoratet  

 den  

 9. juni 2004 havde stillet et svar i udsigt inden for 2 uger.
 2. august: Direktoratet for  

 Kriminalforsorgen oplyste A om at han kunne forvente at modtage svar inden  

 ca.  

 4-6 uger (7) i sagen om forholdene i Statsfængslet i Nyborg, og at A kunne  

 forvente at modtage svar i en sag om overførsel og tilbageholdt udgang inden  

 4-6 uger.
 10. august: Statsfængslet  

 afgav udtalelse til direktoratet i sagen om begrænsning af partshøringen.
 19. august: Direktoratet for  

 Kriminalforsorgen tog i brev til X Retshjælp stilling til klagen over  

 begrænsningen  

 i partshøringen.
 27. august: Direktoratet for  

 Kriminalforsorgen meddelte X Retshjælp at svar i sagen vedrørende forholdene  

 i  

 Nyborg Statsfængsel kunne forventes om ca. 3 uger (8).
 14. september: Direktoratet  

 for Kriminalforsorgen meddelte X Retshjælp at svar kunne forventes om ca. 4-6  

 uger (9).
 26. oktober: Direktoratet for  

 Kriminalforsorgen meddelte X Retshjælp at svar kunne forventes om ca. 4-6  

 uger  

 (10).
 28. oktober: X Retshjælp  

 klagede til Direktoratet for Kriminalforsorgen over den lange  

 sagsbehandlingstid.
 7. december: Direktoratet for  

 Kriminalforsorgen meddelte X Retshjælp at svar kunne forventes om ca. 4-6  

 uger  

 (11).
 30. december: X Retshjælp  

 klagede til Direktoratet for Kriminalforsorgen over den langvarige  

 sagsbehandling.
2005 23. januar: A klagede til mig  

 over Direktoratet for Kriminalforsorgens sagsbehandlingstid.
 26. januar: Jeg anmodede  

 Direktoratet for Kriminalforsorgen om en udtalelse i anledning af As  

 klage  

 idet jeg anmodede direktoratet om udtrykkeligt at komme ind på fire nærmere  

 angivne forhold, jf. nærmere nedenfor.
 9. februar: Direktoratet for  

 Kriminalforsorgen meddelte mig at jeg kunne forvente at modtage svar på min  

 anmodning om en udtalelse inden 2 uger (12). X Retshjælp blev orienteret  

 herom.
 14. februar: Direktoratet for  

 Kriminalforsorgen afgav udtalelse til mig.
 1. marts: Jeg gjorde A  

 bekendt med udtalelsen af 14. februar 2005.
 3. marts: A fremsatte  

 bemærkninger til udtalelsen.
 9. marts: Jeg sendte As  

 bemærkninger til Direktoratet for Kriminalforsorgen til eventuelle  

 bemærkninger  

 og orienterede A herom.
11. marts: Direktoratet for  

 Kriminalforsorgen traf afgørelse i forhold til X Retshjælp.
Direktoratet  

 beklagede den meget lange sagsbehandlingstid.
 9. maj: Direktoratet for  

 Kriminalforsorgen afgav udtalelse til mig i anledning af mit brev af 9. marts  

 2005 til direktoratet.
 I brevet af 26. januar 2005  

 til Direktoratet for Kriminalforsorgen hvor jeg anmodede om en udtalelse i  

 anledning af As klage anførte jeg bl.a. følgende:
 1. Det fremgår af sagen  

 således som den med klagers bilag er forelagt mig, at direktoratet den 23.  

 juni  

 2004 modtog den supplerende udtalelse fra Statsfængslet i Nyborg som  

 direktoratet havde udbedt sig på baggrund af en uddybende klage i brev af 19.  

 marts 2004 fra (X) Retshjælp.
På det foreliggende grundlag synes sagen siden  

 den 23. juni 2004 udelukkende at have beroet på direktoratet.
 2. Direktoratet har i talrige  

 tilfælde under sagens hidtidige forløb underrettet A (og/eller (X) Retshjælp)  

 om at behandlingen af sagen trak (yderligere) ud  således også i breve  

 af 24.  

 marts (4-6 uger), 28. april (3-4 uger), 24. maj (3 uger), 9. juni (2 uger),  

 2.  

 august (4-6 uger), 27. august (3 uger), 14. september (4-6 uger), 26. oktober  

 (4-6 uger) og 7. december 2004 (4-6 uger). Direktoratet har i enkelte  

 tilfælde også  

 beklaget dette.
 På det foreliggende grundlag  

 kan der rejses spørgsmål om hvorvidt de tidsterminer som direktoratet har  

 angivet i forhold til A (og/eller (X) Retshjælp), på de pågældende  

 tidspunkter  

 har været udtryk for en realistisk vurdering af den resterende del af den  

 samlede sagsbehandlingstid.
3. Jeg beder direktoratet om  

 at udtale sig om i hvilket omfang den grund for at sagens behandling er  

 trukket  

 ud som direktoratet i de ovenfor opregnede ni breve har angivet, på de  

 pågældende tidspunkter har haft grundlag i sagens konkrete forhold.
Jeg  

 sigter  

 hermed bl.a. til at direktoratet i brev af 28. april 2004 har oplyst at det  

 forhold at sagsbehandlingen trak (yderligere) ud skyldtes at direktoratet  

 afventede en udtalelse fra Statsfængslet i Nyborg.
En tilsvarende oplysning  

 foreligger ikke i direktoratets breve af 24. maj og 9. juni 2004 uanset at  

 den  

 supplerende udtalelse fra statsfængslet først blev modtaget i direktoratet  

 den  

 23. juni 2004 (jf. direktoratets brev af 2. august 2004). Jeg sigter  

 endvidere  

 (bl.a.) til at direktoratet i brevene af 24. maj, 9. juni 2004 og 2. august  

 2004 har henvist til sagens karakter samt travlhed i  

 direktoratet, mens  

 direktoratet i de efterfølgende breve af 14. september, 26. oktober og 7.  

 december 2004 alene har henvist til sagens særlige karakter  

 (direktoratet har  

 i brev af 27. august 2004 ikke angivet nogen grund).
4. Det fremgår af klagers  

 bilag at (X) Retshjælp i brev af 28. oktober 2004 til Direktoratet for  

 Kriminalforsorgen klagede over direktoratets langsommelige  

 sagsbehandlingstid.
I den forbindelse anførte retshjælpen bl.a.  

 følgende:
Retshjælpen stiller sig  

 uforstående overfor den lange sagsbehandlingstid, og vi ønsker derfor en  

 bedre  

 begrundelse herfor end en generel henvisning til sagens særlige  

 karakter. Direktoratet har i sit brev  

 af 7. december 2004 henvist til direktoratets brev af 26. oktober 2004  

 hvorved  

 direktoratet meddelte retshjælpen at direktoratet forventede at kunne  

 afslutte  

 sagen inden for 4  6 uger.
Jeg går derfor umiddelbart ud fra at (X)  

 Retshjælp  

 ikke har modtaget svar på sin klage/forespørgsel af 28. oktober 2004.
 .
 Direktoratet for  

 Kriminalforsorgen anførte i udtalelse af 14. februar 2005 til mig bl.a.  

 følgende:
 Justitsministeriet,  

 Direktoratet for Kriminalforsorgen har nu behandlet Deres henvendelse af 26.  

 januar 2005, hvor De anmoder om en udtalelse i anledning af ovennævnte klage  

 vedrørende den lange sagsbehandlingstid.
Ombudsmanden har anmodet om, at  

 direktoratet i sin besvarelse udtrykkeligt kommer ind på 4 konkrete  

 spørgsmål.
 Indledningsvis kan  

 direktoratet oplyse følgende om sagsforløbet i den konkrete sag:
 Indsatte A klagede den 27.  

 februar 2004 over forskellige forhold i Statsfængslet i Nyborg, herunder  

 tiltag  

 fra statsfængslets side som følge af urolighederne i statsfængslet den 15.  

 februar 2004.
 Direktoratet sendte indsattes  

 klage til udtalelse i Statsfængslet i Nyborg og modtog den 15. marts 2004  

 udtalelsen, ligesom direktoratet samme dag modtog indsattes bemærkninger til  

 udtalelsen.
Den 22. marts 2004 modtog  

 direktoratet uddybende klage fra (X) Retshjælp, i forlængelse af den  

 tidligere  

 indsendte klage fra indsatte.
Direktoratet fremsendte den uddybende klage til  

 Statsfængslet i Nyborg til udtalelse den 24. marts 2004.
Den 14. april 2004 erindrede  

 direktoratet skriftligt Statsfængslet i Nyborg om brevet af 24. marts 2004 og  

 anmodningen om en udtalelse.
Den 28. april 2004 sendte direktoratet et brev  

 til  

 indsatte, hvor det blev oplyst, at sagen fortsat var under behandling, og at  

 der ville gå længere tid end først antaget, før der forelå en afgørelse, ca.  

 3-4 uger.
Den 5. maj 2004 modtog  

 direktoratet en henvendelse fra indsatte, hvor han erindrede om sin klage.  

 Ved  

 brev af 24. maj 2004 blev indsatte oplyst om, at sagen fortsat var under  

 behandling, og at der på grund af sagens karakter og travlhed i  

 kontoret  

 desværre kunne gå længere tid end beregnet.
Direktoratet oplyste, at man  

 regnede med, at indsatte kunne få svar inden 3 uger.
Den 9. juni 2004 blev en  

 tilsvarende skrivelse sendt til indsatte og den 15. juni 2004 til (X)  

 Retshjælp, dog med en frist på 2 uger.
Den 23. juni 2004 modtog  

 direktoratet en supplerende udtalelse fra Statsfængslet i Nyborg.
Dele af  

 udtalelsen var sendt til partshøring og (X) Retshjælp fik 7 dage til at  

 fremsætte bemærkninger direkte over for direktoratet.
Den 6. juli 2004  

 klagede  

 (X) Retshjælp over, at der ikke var fuld aktindsigt.
Den 26. juli 2004 erindrede A  

 om sin klage over forholdene i Statsfængslet i Nyborg.
Den 2. august 2004  

 blev  

 (X) Retshjælp orienteret om, at sagen vedrørende aktindsigt og forholdene i  

 Statsfængslet i Nyborg fortsat var under behandling.
Direktoratet oplyste, at der  

 kunne forventes et svar inden 4-6 uger, og at sagsbehandlingstiden skyldtes  

 sagens karakter og travlhed i direktoratet.
Den 27. august og den  

 14.  

 september 2004 blev der fremsendt brev til indsatte(X) Retshjælp, hvoraf det  

 fremgik, at klagesagen fortsat var under behandling, og at svar måtte  

 påregnes  

 inden for 3 uger.
 Den 19. august 2004 blev der  

 truffet afgørelse vedrørende klagen om begrænsningen af aktindsigt.
Den 27. august 2004 blev  

 indsatte og (X) Retshjælp igen orienteret om at sagen fortsat var under  

 behandling.
Der var ikke anført nogen begrundelse, men det blev anslået, at  

 der  

 på daværende tidspunkt kun ville gå 3 uger før der forelå en afgørelse.  

 Lignende  

 breve blev sendt den 14. september, 26. oktober og 7. december 2004.  

 Sidstnævnte skrivelser dog med længere frister på 4-6 uger og med den  

 begrundelse, at sagsbehandlingstiden skyldtes sagens særlige  

 karakter.
I perioden efter  

 urolighederne blev blandt andet spørgsmålet om udbetaling af arbejdsvederlag,  

 som var et gennemgående klagepunkt fra flere indsatte, drøftet på et mere  

 generelt plan.
Således blev der udfærdiget udtalelse fra direktoratets  

 juridiske kontor den 24. maj 2004. Udtalelsen vedrørte statsfængslets  

 udtalelse  

 af 9. marts 2004 om blandt andet forpligtelsen til at udbetale  

 arbejdsvederlag.  

 Udtalelsen fra Juridisk Kontor blev sendt til udtalelse hos Statsfængslet i  

 Nyborg.
Statsfængslet afgav herefter en udtalelse af 29. juni 2004, og denne  

 gav anledning til, at Juridisk Kontor igen den 2. august 2004 afgav endnu en  

 udtalelse.
Den 7. september 2004 fandt  

 direktoratet det nødvendigt at anmode om yderligere oplysninger fra  

 Statsfængslet i Nyborg.
Direktoratet modtog herefter to notater dateret den  

 5.  

 oktober 2004. Den 24. november 2004 udfærdigede Juridisk Kontor et internt  

 notat på baggrund af de indhentede oplysninger fra Klientkontoret og  

 Statsfængslet i Nyborg.
Først på dette tidspunkt var blandt andet jus  

 fastlagt,  

 og det var muligt at få igangsat sagsbehandlingen i alle klagesagerne.
I januar 2005 blev  

 sagsbehandlingen tilendebragt.
På baggrund af sagens særlige karakter,  

 herunder  

 at den vedrører urolighederne i Statsfængslet i Nyborg, var det direktoratets  

 hensigt at orientere Justitsministeren om sagen, før alle afgørelser blev  

 sendt  

 ud.
Direktoratet nåede ikke dette forud for udskrivning af valget, og det var  

 derfor direktoratets beslutning, at udsendelsen af afgørelserne måtte afvente  

 valgets afslutning med henblik på herefter at orientere Justitsministeren.
 Ad 1.
 Folketingets Ombudsmand har i  

 sin henvendelse af 26. januar 2004 [2005] blandt andet anført, at på det  

 foreliggende grundlag synes sagen siden den 23. juni 2004 udelukkende at have  

 beroet på direktoratet.
 Under henvisning til  

 ovennævnte gennemgang af sagsforløbet, ses sagen således ikke at have været  

 klar til afgørelse efter at direktoratet modtog udtalelsen fra Statsfængslet  

 i  

 Nyborg den 23. juni 2004.
 Ad. 2.
 Folketingets Ombudsmand har  

 blandt andet anført, at der på det foreliggende grundlag kan rejses spørgsmål  

 om, hvorvidt de tidsterminer som direktoratet har angivet i forhold til A  

 (og/eller retshjælpen), på de pågældende tidspunkter har været udtryk for en  

 realistisk vurdering af den resterende del af den samlede sagsbehandlingstid.
Direktoratet finder under  

 henvisning til gennemgangen af sagsforløbet, at vurderingen, som blev  

 foretaget  

 af den enkelte sagsbehandler, forekommer realistisk.
Begrundelse herfor  

 fremgår  

 nedenfor.
 I forbindelse med  

 fremsendelserne af brevene den 24. marts, 28. april, 24. maj og 9. juni 2004  

 kan der have været en forventning om, indenfor kortere tid, at modtage den  

 for  

 afgørelsen nødvendige udtalelse fra Statsfængslet i Nyborg.
Da det må have stået klart,  

 at udtalelsen gav anledning til (igen) at høre Juridisk Kontor, blev  

 tidsterminen atter sat op til 4-6 uger.
Udtalelsen fra Juridisk Kontor blev  

 udfærdiget den 2. august 2004 og den 27. august 2004 blev tidsterminen igen  

 nedsat, idet der må have været en forventning om, at det herefter inden for  

 kortere tid ville være muligt at træffe en afgørelse.
Det fremgår ovenfor, at  

 direktoratet den 7. september 2004 fandt det nødvendigt at indhente  

 yderligere  

 oplysninger.
Det synes derfor ikke at være urealistisk, at der den 14.  

 september 2004 blev sendt et brev, hvor den anslåede tidstermin igen blev sat  

 op.
Den 26. oktober blev  

 tidsterminen igen fastsat til 4-6 uger.
Henset til, at der på daværende  

 tidspunkt var blevet udfærdiget notater den 5. oktober 2004 og disse indgik  

 som  

 grundlag for det notat Juridisk Kontor udfærdigede den 24. november 2004,  

 synes  

 tidsterminen på daværende tidspunkt at have været rimelig.
Ved afsendelsen af brevet den  

 7. december 2004, hvor tidsterminen blev anslået til at være 4-6 uger, var  

 det  

 muligt at afgøre sagerne.
Det var imidlertid hensigten at orientere  

 Justitsministeren før afsendelse af afgørelserne, ligesom det var hensigten,  

 at  

 der skulle afholdes et møde mellem Statsfængslet i Nyborg og direktoratet,  

 for  

 der at orientere nærmere om de afgørelser, som direktoratet var kommet frem  

 til.
På baggrund heraf samt det forhold, at der lå en ferieperiode indenfor  

 tidsterminen, synes vurderingen af tidsterminen at have været rimelig.
 Ad 3.
 Ombudsmanden har bedt  

 direktoratet om at udtale sig om, i hvilket omfang den grund for at sagens  

 behandling er trukket ud, som direktoratet i de ovenfor nævnte opregnede ni  

 breve har angivet, på de pågældende tidspunkter har haft grundlag i sagens  

 konkrete forhold.
 Direktoratet finder efter en  

 gennemgang af sagsforløbet mv., at begrundelsen for sagsbehandlingstiden i  

 flere breve har været for kortfattet og upræcis, hvilket beklages.
 Ad 4.
 Ombudsmanden har, under  

 henvisning til (X) Retshjælp brev af 28. oktober 2004 til direktoratet,  

 anført  

 at man går ud fra, at (X) Retshjælp ikke har modtaget svar på  

 klage/forespørgsel af 28. oktober 2004.
Dette er direktoratet enig i.  

 Direktoratet har derfor ved skrivelse af 8. februar 2005 ganske kort  

 redegjort  

 for, hvorpå sagen har beroet, samt hvorpå sagen fortsat beror. Jeg udtalte herefter  

 følgende:
Ombudsmandens udtalelse Fra det tidspunkt da (A) klagede til Direktoratet for Kriminalforsorgen  

 den 27. februar 2004, til Direktoratet for Kriminalforsorgen traf afgørelse  

 den 11. marts 2005, gik der mere end 1 år.
Direktoratet for Kriminalforsorgen har i brevet til (A) af 11. marts 2005  

 beklaget den meget lange sagsbehandlingstid.
En tilsvarende beklagelse er  

 ikke  direkte  indeholdt i udtalelsen af 14. februar 2005 til  

 mig.
 Jeg finder at det er meget beklageligt at der gik så lang tid til  

 behandlingen af sagen som det var tilfældet (jf. også nærmere nedenfor).
 Jeg har samtidig hermed gjort Direktoratet for Kriminalforsorgen bekendt med  

 min opfattelse.
Efter punkt 206 i Justitsministeriets vejledning om forvaltningsloven (i  

 Retsinformation nr. 11740 af 4. december 1986) bør en forvaltningsmyndighed  

 hvis myndigheden som følge af sagens karakter eller den almindelige  

 sagsbehandlingstid for den pågældende myndighed ikke kan træffe afgørelse  

 inden for kortere tid efter sagens modtagelse, give parten underretning om  

 hvorpå sagen beror, og så vidt muligt oplysning om hvornår myndigheden regner  

 med at afgørelsen kan foreligge.
Efter punkt 207 i vejledningen bør en  

 myndighed give parten underretning når behandlingen af den konkrete sag på  

 grund af særlige omstændigheder vil tage længere tid end sædvanligt.  

 Rykkerskrivelser fra den der er part i sagen, og som er rimeligt begrundet i  

 sagsbehandlingstiden, bør i almindelighed besvares med det samme.
Besvarelsen  

 bør indeholde oplysning om hvorpå sagen beror, og så vidt mulig oplysning om  

 hvornår myndigheden regner med at afgørelsen kan foreligge.
Dette følger af  

 vejledningens punkt 208.
Som det fremgår af oversigten ovenfor af ekspeditionerne i sagen, har der i  

 det år som forløb til behandlingen af sagen været givet 12 meddelelser fra  

 Direktoratet for Kriminalforsorgen om den forventede resterende  

 behandlingstid.
Alle de restsagsbehandlingstider der har været angivet, har  

 været i få uger.
 Det er naturligvis ganske  

 utilfredsstillende at der således igen og igen af direktoratet stilles  

 restsagsbehandlingstider i udsigt over for klageren som direktoratet så ikke  

 overholder.
 Hertil kommer at direktoratet  

 end ikke konsekvent har fulgt op på de tilfælde hvor de lovede  

 restsagsbehandlingstider ikke har kunnet overholdes.
 Jeg har tidligere udtalt at  

 en myndighed i de tilfælde hvor en bebudet sagsbehandlingstid ikke kan  

 overholdes, skal gives den pågældende underretning herom  ikke først  

 ved  

 fristens udløb  men allerede på det tidspunkt da det må stå klart for  

 myndigheden at den bebudede sagsbehandlingstid ikke kan overholdes.
 Den næstsidste meddelelse  

 (nr. 11) om den (nu) forventede restsagsbehandlingstid blev givet den 7.  

 december 2004 (ca. 4-6 uger) og først den 9. februar 2005, og efter at (A)  

 havde klaget til mig, og efter at jeg havde hørt Direktoratet for  

 Kriminalforsorgen, gav direktoratet en ny meddelelse  den 9. februar  

 2005 (nr.  

 12), dvs. næsten 3 uger efter at den angivne frist i brevet af 7. december  

 2004  

 var udløbet.
 Samlet må jeg finde  

 sagsbehandlingen i den foreliggende sag meget kritisabel hvor jeg navnlig  

 lægger vægt på de gentagne løfter der ikke er blevet overholdt.
 Jeg har samtidig hermed gjort  

 Direktoratet for Kriminalforsorgen bekendt med min opfattelse.
Fra andre sager som jeg har  

 behandlet i forhold til Direktoratet for Kriminalforsorgen, er jeg stødt på  

 lignende  dog ikke helt så grelle tilfælde.
Og også i forhold til  

 udtalelser  

 som jeg har anmodet direktoratet om i konkrete sager, har jeg måttet  

 konstatere  

 gentagne tilfælde af løfter om forventelige sagsbehandlingstider som ikke er  

 blevet holdt, men erstattet af nye meddelelser.
 Jeg har samtidig hermed  

 henstillet til Direktoratet for Kriminalforsorgen at undergive spørgsmålet om  

 direktoratets sagsbehandlingstider  herunder navnlig spørgsmålet om  

 underretning når sagen behandling trækker længere ud end klageren med  

 rimelighed kan regne med, samt spørgsmålet om besvarelse af rykkere (se herom  

 nedenfor)  en samlet overvejelse.
Jeg har udbedt mig  

 underretning om resultatet af direktoratets overvejelser, og jeg har meddelt  

 direktoratet at jeg gerne bistår direktoratet med overvejelserne.
Endelig har  

 jeg meddelt direktoratet at en løsning af spørgsmålet efter min opfattelse er  

 påtrængende, og der efter min opfattelse bør sættes initiativer   

 eventuelt  

 foreløbige  i værk så vidt muligt omgående.
 Specielt om besvarelse af  

 (A)s og (X) Retshjælps rykkere bemærker jeg:
 (A) rykkede ved brev af 4.  

 maj 2004 Direktoratet for Kriminalforsorgen for svar.
 Ved brev af 24. maj 2004 til  

 (X) Retshjælp oplyste Direktoratet for Kriminalforsorgen at svar kunne  

 forventes at foreligge om ca. 3 uger (nr. 4).
 Meddelelsen blev givet  ikke  

 til (A)  men til (X) Retshjælp, og meddelelsen blev ikke givet snarest  

 muligt  

 efter (A)s rykker.
Dette er beklageligt.
Jeg  

 bemærker det forhold  sagens samlede forløb på det tidspunkt taget i  

 betragtning  at der var angivet en forventet (rest)sagsbehandling den  

 28.  

 april 2004 på 3-4 uger (nr. 3) ikke fritager Direktoratet for  

 Kriminalforsorgen  

 for at besvare (A)s rykker.
 (X) Retshjælp rykkede Direktoratet  

 for Kriminalforsorgen for svar ved brev af 28. oktober 2004.
 Først den 7. december 2004  

 gav Direktoratet for Kriminalforsorgen en (ny) meddelelse til (X) Retshjælp  

 om  

 den forventede restsagsbehandlingstid.
 Dette er ikke snarest muligt.  

 Jeg har samtidig hermed meddelt Direktoratet for Kriminalforsorgen at det er  

 beklageligt at rykkeren af 28. oktober 2004 ikke blev besvaret snarest  

 muligt.  

 Jeg bemærker at det forhold  sagens samlede forløb taget i betragtning  

  at  

 der var angivet en forventet sagsbehandlingstid den 26. oktober 2004 på ca.  

 4-6  

 uger (nr. 10) ikke fritager direktoratet fra at besvare rykkeren.
 Den 1. november 2005 modtog  

 jeg underretning fra direktoratet.
Heri anførte direktoratet bl.a. følgende:
De har den 13. juli 2005  

 henstillet til direktoratet for Kriminalforsorgen at undergive spørgsmålet om  

 direktoratets sagsbehandlingstider  herunder navnlig spørgsmålet om  

 besvarelse  

 af rykkere  en samlet overvejelse.
De bad ved samme lejlighed om  

 underretning  

 om resultatet af direktoratets overvejelser.
 ...
 Direktoratet kan oplyse, at  

 overvejelserne endnu ikke er fuldt tilendebragt.
 Dette skyldes, at det findes  

 mest hensigtsmæssigt, hvis Klientkontorets sagsbehandling  og dermed  

 ikke blot  

 besvarelse af rykkere og angivelse af forventet sagsbehandlingstid  som  

 helhed  

 underkastes en nøjere granskning og revision, så det i større omfang end nu  

 bliver muligt blandt andet at inddrage elektroniske redskaber, som er blevet  

 implementeret i Kriminalforsorgen.
 Alle standardkoncepter skal  

 derfor gennemgås og revideres, og det overvejes for eksempel at opdele  

 klagetyperne i 3-4 typer med forskellige koncepter for meddelelse af  

 forventet  

 sagsbehandlingstid.
 Ligeledes overvejes det at  

 lave flere forskellige standardkoncepter for underretningsskrivelser med  

 forskellige grader af forklaringer og beklagelser, ligesom  

 indførelse af  

 graduerede underretningsskrivelser overvejes med henblik på at få foretaget  

 en  

 nærmere vurdering af den realistiske sagsbehandlingstid.
 Det kan dog oplyses, at  

 Klientkontoret allerede i maj 2005 ændrede standardkoncepterne, således at  

 den  

 forventede sagsbehandlingstid som minimum blev oplyst at være 6-8 uger mod  

 hidtil 4-6 uger, idet man i Klientkontoret var opmærksom på, at der var et  

 stort antal sager til ekspedition, hvorfor sagsbehandlingstiden trak ud.
 Efter Deres henstilling den  

 13. juli 2005 er Klientkontorets medarbejdere blev instrueret i, at der skal  

 foretages en meget nøje vurdering af hver enkelt sag, før der overfor  

 klienten  

 tilkendegives en estimeret sagsbehandlingstid, således at tilkendegivelsen  

 bliver så realistisk som mulig.
 Klientkontoret har derudover  

 gennemført nogle dage, hvor husets øvrige sagsbehandlere deltog i kontorets  

 arbejde med henblik på at nedbringe antallet af sager, der var til  

 ekspedition.
 Endvidere gøres der en  

 indsats for at fastholde medarbejdere i Klientkontoret i længere tid, idet  

 der  

 hidtil har været en meget stor personaleudskiftning på sagsbehandlersiden, et  

 forhold, som naturligvis har stor betydning for kontorets kapacitet og  

 sagsflowet.
 Ligeledes vil ledelsessiden i  

 klientkontoret blive styrket det næste halve år blandt andet med henblik på  

 den  

 ovenfor nævnte gennemgang af sagsbehandlingen og strukturerne i  

 Klientkontoret,  

 således at ressourcerne kan blive anvendt bedst muligt, herunder skal det  

 vurderes, om der kan anvendes nye metoder for arbejdstilrettelæggelsen, som  

 for  

 eksempel LEAN management.
De vil modtage underretning  

 om resultatet af overvejelserne, når de er tilendebragt, hvilket imidlertid  

 tidligst forventes at ske efter årsskiftet, da der sandsynligvis vil være  

 tale  

 om grundlæggende ændringer i sagsgangen, som vil kræve inddragelse af alle  

 medarbejdergrupper i Klientkontoret og bistand fra andre  

 ressortkontorer. Herefter fandt jeg ikke  

 grundlag for at foretage mig yderligere i sagen ud over at afvente den  

 endelige  

 underretning.
