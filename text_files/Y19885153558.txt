Der er principielt ikke noget til hinder for, at HT eller BAT udfører  

 international buskørsel I brev af 13. juni 1988 (2.k. j.nr. 1988/1126/0800-1) har  

 Indenrigsministeriet udbedt sig en udtalelse om, hvorvidt der i den  

 lovgivning, der hører under Trafik- og Kommunikationsministeriets ressort, er  

 hjemmel til, at Bornholms Amts Trafikselskab (BAT) udfører international  

 rutekørsel.
Henvendelsen er foranlediget af en ansøgning fra BAT vedrørende  

 oprettelse af en busrute mellem Bornholm og Berlin (Øst/Vest).
 Trafik- og Kommunikationsministeriet skal i denne anledning henvise til  

 ministeriets besvarelse i en tilsvarende forespørgsel fra  

 Indenrigsministeriet i 1987 vedrørende HT's planer om at udføre international  

 rutekørsel med bus.
 Ministeriet udtalte således bl.a. følgende i det i kopi vedlagte brev af  

 24. april 1987:
»Sammenfattende om ovenstående lovgivning, der hører under  

 Ministeriet for Offentlige Arbejders ressort, skal således udtales, at der  

 heri ikke principielt er noget til hinder for, at HT udfører international  

 buskørsel.
En ansøgning fra HT vil i givet fald blive konkret vurderet og på  

 lige vilkår med eventuelle andre ansøgninger.
Ministeriet har ikke taget stilling til, hvorvidt en sådan international  

 busvirksomhed måtte være i strid med loven om Hovedstadsrådet, med  

 Hovedstadsrådets eventuelle direktiver til HT eller med almindelige  

 kommunalretlige regler.
Disse forhold forudsættes Indenrigsministeriet at  

 udtale sig om.« Tilsvarende betragtninger gælder i relation til BAT's ansøgning om  

 tilladelse til oprettelse af en international busrute.
Det er således uden  

 betydning i denne sammenhæng, at HT's virksomhed reguleres af lov om  

 Hovedstadsområdets kollektive personbefordring og at BAT's virksomhed  

 reguleres af lov om den lokale og regionale personbefordring uden for  

 hovedstadsområdet.
 BAT har modtaget kopi af dette brev.
