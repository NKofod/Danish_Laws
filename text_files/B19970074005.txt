§ 1 I bekendtgørelse nr. 332 af 24. maj 1995 om samhandel inden for Den  

 Europæiske Union med fjerkræ og rugeæg samt indførsel heraf fra tredjelande,  

 som ændret ved bekendtgørelse nr. 1062 af 10. december 1996 foretages  

 følgende ændringer:
 1. I § 15 indsættes som stk. 3:
» stk. 3.  Ved indførsel af fjerkræ og rugeæg fra  

 et tredjeland skal de betingelser opfyldes, som til enhver tid stilles fra  

 EU's side for indførsel af fjerkræ og rugeæg fra det pågældende tredjeland  

 samt supplerende betingelser, der i overensstemmelse med EU-bestemmelserne  

 stilles fra dansk side.« 2. I § 15 indsættes som stk. 4:
» Stk. 4.  Fjerkræ og rugeæg fra tredjelande, hvor  

 der ikke er fastsat fælles EU-betingelser må kun indføres efter tilladelse  

 fra Veterinær- og Fødevaredirektoratet og på de betingelser, der måtte være  

 stillet i en sådan tilladelse.« § 2 Bekendtgørelsen træder i kraft den 4. oktober 1997.
Veterinær- og Fødevaredirektoratet, den  

 22. september 1997 P.
D.
V.
