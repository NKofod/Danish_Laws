Nr LSF 234 Forslag til Lov om ændring af lov om social bistand (Tilskud til ophold på  

 hospice) Fremsat af Erik Larsen (V) Else Winther Andersen (V) Karen Højte Jensen  

 (KF) Bendt Bendtsen (KF) den 9. april 1996 § 1 I lov om social bistand, jf. lovbekendtgørelse nr. 110 af 26. februar  

 1996, foretages følgende ændring:
 1. I § 57 b indsættes efter stk. 4 som nyt stykke:
»Stk. 5. Kommunen kan udbetale et beløb til delvis afholdelse  

 af udgifterne ved ophold på et hospice, drevet af private eller selvejende  

 institutioner.« § 2 Loven træder i kraft dagen efter bekendtgørelsen i Lovtidende.
Bemærkninger til lovforslaget Det er forslagsstillernes opfattelse, at der er et stigende behov for at  

 kunne anvende hospice.
Derfor er det rimeligt, at der åbnes mulighed for, at  

 kommunerne kan lade et beløb følge de borgere, for hvem et sådant  

 hospiceophold er et ønske.
 Hospiceophold er en god og værdig ordning, der i højere grad skal gøres  

 økonomisk overkommelig for den enkelte borger.
 Den eksisterende mulighed for frit valg af, hvor man ønsker at tilbringe  

 livets sidste fase, vil altså blive udvidet til også at omfatte  

 hospiceophold.
I 1990, hvor kapitel 12 om hjælp i forbindelse med pasning af døende i  

 hjemmet blev indsat i bistandsloven, var anvendelsen af hospiceophold endnu  

 ikke udbredt i Danmark.
Dette er formentlig den grundlæggende årsag til, at  

 tilskud til hospiceophold ikke er omfattet af § 57 b.
Udgifterne ved dette lovforslag vil efter forslagsstillernes opfattelse  

 modsvares af tilsvarende mindre udgifter til andre former for pleje for de  

 kommuner, der vil anvende ordningen.
Lovforslaget er derfor udgiftsneutralt.
