 I henhold til § 9, stk. 4, i lov om folkeskolen, jf.
 lovbekendtgørelse nr. 524 af 10. juli 1990, fastsættes følgende:
 § 1.  Udover de i folkeskolelovens § 9, stk. 1, nævnte  

 fag og emner, kan kommunerne uden forudgående godkendelse i  

 Undervisningsministeriet tilbyde eleverne undervisning i edb, fransk og  

 spansk.
 Stk. 2.  Det forudsættes, jf. folkeskolelovens §§ 39a og  

 39e, stk. 5, at undervisningen ikke påbegyndes, før kommunalbestyrelsen har  

 godkendt en læseplan for de enkelte valgfag.
 § 2.  I fransk kan folkeskolens afgangsprøve aflægges  

 i henhold til § 24 i Undervisningsministeriets bekendtgørelse nr. 750 af 12.  

 november 1987, under forudsætning af at undervisningen har været tilrettelagt  

 og gennemført på et niveau og med et indhold, der svarer til fransk som  

 tilbudsfag på 10. klassetrin.
§ 3.  I fag, som afsluttes med en prøve, gives  

 standpunktskarakterer normalt mindst 2 gange årligt samt  

 standpunktskarakterer ved årets afslutning.
I valgfag, hvor der efter  

 folkeskolelovens § 12 ikke kan aflægges afsluttende prøve, må elevernes  

 standpunkt ikke udtrykkes ved hjælp af 13-skalaen.
 § 4.  Bekendtgørelsen træder i kraft den 1. april  

 1991.
Undervisnings- og Forskningsministeriet,  

 den 18. marts 1991 P.M.V.
