 Resumé  


  

 Det kan i almindelighed ikke antages, at offentlige myndigheder uden  

 særlig hjemmel er klageberettigede med hensyn til en anden myndigheds  

 afgørelser.
 Den sociale lovgivning indeholder ikke bestemmelser, der  

 tillægger kommunerne en sådan klageret.
Med udgangspunkt i praksis forud for socialreformkommissionens  

 gennemførelse forudsattes det ved ankestyrelseslovens gennemførelse, at  

 kommunerne er klageberettigede.
Klageretten er endvidere lagt til grund i  

 adskillige ombudsmandsudtalelser.
 Ombudsmanden udtalte, at spørgsmålet om kommunernes klageret er  

 af så væsentlig betydning for borgernes retsstilling i sociale sager, at det  

 vil være ønskeligt, at klageretten får et mere sikkert retligt grundlag.  

 Ombudsmanden henstillede til socialministeren at tage initiativ til, at der  

 tilvejebringes en lovgivningsmæssig stillingtagen til spørgsmålet om  

 kommunernes klageret i sociale sager.
 Socialministeriet meddelte herefter, at der ved først givne  

 lejlighed vil blive stillet forslag til ændringer i den sociale lovgivning  

 som  

 henstillet af ombudsmanden.
 Sagen gav i øvrigt anledning til principielle udtalelser om  

 offentlige myndigheders partsbeføjelser. (J. nr. 1990-865-059).
 Lovhjemmel for kommunernes klageadgang i sociale sager.
 På baggrund af den sag, der  

 er refereret i Folketingets Ombudsmands beretning, 1989.159, skrev jeg  

 således  

 til Socialministeriet:
"Under min behandling af  

 en konkret sag har jeg hæftet mig ved spørgsmålet om kommunernes ulovbestemte  

 klageadgang på det sociale område.
Idet jeg vedlægger en kopi af min  

 samtidige  

 udtalelse i den konkrete sag, bemærker jeg følgende:
Den sociale lovgivning  

 indeholder ikke lovbestemmelser, der tillægger kommuner en klageret.
Med  

 udgangspunkt i praksis forud for socialreformens gennemførelse forudsattes  

 det  

 imidlertid ved ankestyrelseslovens gennemførelse, at kommunerne er  

 klageberettigede, jf.
Folketingstidende, tillæg B 1972/73, s. 624-628.  

 Klageretten er senere lagt til grund i adskillige ombudsmandsudtalelser,  

 bl.a.  

 Folketingets Ombudsmands beretning 1978.619 og Folketingets Ombudsmands  

 beretning 1983.216.
Foruden kommuners klage over  

 amtsankenævns afgørelser omfatter den refererede praksis tillige kommunernes  

 adgang til at påklage revaliderings- og pensionsnævnenes afgørelser (om  

 tildeling  

 af sociale ydelser) til Den Sociale Ankestyrelse, jf.
Lars Nordskov Nielsen,  

 Prøvelse (1986) s. 17. Det særlige ved disse sager er, at der er tale om  

 ydelser, som kommunerne enten ikke eller kun delvis bidrager til betalingen  

 af.
Uden særlig hjemmel kan det i  

 almindelighed ikke antages, at en offentlig myndighed er klageberettiget med  

 hensyn til en anden myndigheds afgørelser, jf.
Lars Nordskov Nielsen,  

 Prøvelse,  

 s. 17, og Poul Andersen, Dansk Forvaltningsret, 5. udgave, s. 532.
 På denne baggrund og på  

 baggrund af den konkrete sag kan der efter min opfattelse rejses det  

 generelle  

 spørgsmål, om der ikke i den sociale lovgivning bør tilvejebringes  

 udtrykkelig  

 lovhjemmel for en så usædvanlig klageadgang.
Jeg beder om  

 Socialministeriets bemærkninger til dette spørgsmål." Socialministeriet besvarede  

 min henvendelse ved i et brev af 18. september 1990 at henholde sig til en  

 udtalelse af 20. juli 1990 fra Den Sociale Ankestyrelse, som ministeriet  

 havde  

 indhentet.
 I udtalelsen anførte Den  

 Sociale Ankestyrelse bl.a. følgende:
 "Ankestyrelsen skal  

 hertil bemærke, at det i Socialministeriets orientering om Den Sociale  

 Ankestyrelse af 7. juni 1973, pkt. 16, vedrørende klageberettigede er  

 påpeget,  

 at "den gældende ordning vedrørende adgangen til at klage over  

 afgørelser  

 i sociale og dermed beslægtede sager opretholdes.
 Herefter kan afgørelsen  

 påklages af den, hvem afgørelsen vedrører (eller hans repræsentant), og i  

 øvrigt af enhver, der har en retlig interesse i sagen.
Den adgang til at påklage en  

 afgørelse, som de offentlige myndigheder hidtil har haft, består  

 uændret." Ankestyrelsens udgangspunkt  

 har på den baggrund været, at kommunerne måtte betragtes som klageberettigede  

 i  

 sociale sager.
 Ankestyrelsen skal i den  

 sammenhæng pege på den omstændighed, at ombudsmanden, som også refereret i  

 ombudsmandens brev af 8. juni, tidligere har lagt kommunernes klageadgang til  

 grund uden indvendinger.
 Ankestyrelsen skal til  

 ombudsmandens bemærkning om, at revaliderings- og pensionsnævnenes afgørelser  

 vedrører ydelser, som kommunerne enten ikke eller kun delvis bidrager til  

 betalingen af, anføre:
 I sager om kontanthjælp efter  

 bistandslovens afsnit III afholder kommunerne 50% af udgifterne til  

 kontanthjælp.
 I sager om hjælpemidler efter  

 bistandslovens afsnit V afholder kommunerne for personer over 67 år hele  

 udgiften og for personer under 67 år 50% af udgiften til hjælpemidlet, som  

 f.eks. kan være en bil.
I sager om pension refunderer  

 staten kommunernes udgifter.
I sager om personligt tillæg efter lov om social  

 pension § 17 dog kun 75%.
 Til belysning af spørgsmålet  

 om kommuners klageadgang skal man i øvrigt pege på følgende forhold:
1)  

 Det er i  

 Socialreformkommissionens 1. betænkning fra 1969, afsnit VII, kap.I, om  

 borgerens adgang til at anke afgørelser vedrørende sociale ydelser, bl.a.  

 anført, at "det er en væsentlig forudsætning for socialt arbejde, at  

 befolkningen har tillid til de sociale myndigheder.
Ankesystemet må derfor  

 være  

 opbygget, så det medvirker til at fremme denne tillid.
En hovedbetingelse  

 for,  

 at ankesystemet kan få denne virkning, er, at befolkningen opfatter systemet  

 som retsbeskyttende, og at der faktisk skabes retsbeskyttelse.
Hertil må  

 kræves, at systemet dels er så enkelt, at borgeren uden vanskelighed kan  

 finde  

 ud af det, og dels at klageinstansen er så uafhængig og sagkyndig, at  

 borgeren  

 føler sikkerhed for, at der sker en reel prøvelse af, om han har fået den  

 hjælp, lovgivningen tilsigter.
Hertil kommer borgernes og samfundets  

 interesse  

 i, at der via ankeudøvelsen sker en kontrol med administrationens  

 individuelle  

 afgørelser og generelle forskrifter i henhold til lovgivning." Det er endvidere i afsnit  

 VII, kap.
XI, om klageorganernes adgang til at omgøre afgørelser til ugunst  

 for  

 klageren, bl.a. anført, at "det må være et af hovedformålene med  

 opbygningen  

 af et sagligt velkvalificeret hjælpeapparat, at man søger at give borgeren  

 den  

 mest hensigtsmæssige hjælp.
Det kan derfor synes betænkeligt i visse tilfælde  

 at hindre et ankeorgan i at omgøre en afgørelse, som ankemyndigheden ikke  

 finder rigtig.
Specielt kan det virke stødende, om en socialret opbygget  

 særligt med henblik på at kunne træffe sagligt korrekte afgørelser skulle  

 være  

 nødt til at affinde sig med en efter socialrettens opfattelse forkert  

 afgørelse, f.eks. en invalidepension tildelt en person, som måtte kunne  

 revalideres." 2)  

 Efter lov om Den  

 Sociale Ankestyrelse § 9 kan ankestyrelsens afgørelser gå ud på afvisning,  

 stadfæstelse, ophævelse eller ændring af den påklagede afgørelse.  

 Ankestyrelsen  

 kan endvidere hjemvise sagen til fornyet behandling eller henvise den til  

 behandling hos en myndighed, der ikke tidligere har truffet afgørelse i  

 sagen.
 I bemærkningerne til  

 lovforslaget om ankestyrelsesloven § 9 er bl.a. anført, at "bestemmelsen  

 tilsigter at give Den Sociale Ankestyrelse mulighed for at træffe en hvilken  

 som helst afgørelse, der inden for lovgivningens rammer må betragtes som den  

 rigtige i den konkrete situation uden hensyn til, om klageren selv måtte  

 ønske  

 en anden afgørelse.....
Kun ved at ankestyrelsen har  

 adgang til at tage alle muligheder i betragtning, kan tanken om den sociale  

 helhedsvurdering af den enkelte sag fuldt ud tilgodeses." 3)  

 Den almindelige  

 opfattelse i forvaltningsretten er, at klageberettiget er som hovedregel de,  

 som kan betragtes som parter i en sag, jf. f.eks.
Juridisk Grundbog, Bind 4  

 (1989), § 14, afsnit II, om administrativ rekurs.
Partsbegrebet er ikke  

 entydigt defineret i forvaltningsretten.
Forvaltningsloven indeholder ikke  

 nogen egentlig definition af, hvad der forstås ved en part.
Det fremgår af  

 Justitsministeriets vejledning om forvaltningsloven, pkt. 50, at  

 partsbegrebet  

 skal forstås i overensstemmelse med den praksis, der med udgangspunkt i  

 partsoffentlighedsloven  

 og offentlighedsloven af 1979 har udviklet sig med hensyn til indholdet  

 heraf.
I vejledningen anføres  

 herefter, at "lovens partsbegreb omfatter på den baggrund ansøgere,  

 klagere og andre, der har en væsentlig interesse i sagens afgørelse.......Med  

 udtrykket "klagere" sigtes til personer, der som klageberettigede  

 har  

 indgivet klage til en rekursinstans i en sag, der vedkommer dem.
Også  

 personer,  

 til hvem et forbud eller påbud rettes eller vil blive rettet, vil dog have  

 stilling som part i den pågældende sag.
Partsbegrebet omfatter således typisk  

 afgørelsens adressat, men også andre fysiske eller juridiske personer kan  

 have  

 stilling som part i sagen." I vejledningens pkt. 51  

 anføres, at "i de tilfælde, hvor der opstår tvivl, om en person kan  

 anses  

 som part i en sag, må der navnlig lægges vægt på, hvor væsentlig den  

 pågældendes interesse i sagen er, og hvor nær denne interesse er knyttet til  

 sagens udfald." I Juridisk Grundbog, Bind 4  

 (1989), § 2, III, om partsbegrebet, er bl.a. anført, at der skal være tale om  

 en væsentlig og individuel interesse, som kan være af økonomisk eller  

 personlig  

 karakter, i sagen.
 Ankestyrelsen finder på  

 baggrund heraf, at man formentlig må kunne betragte kommunerne som part i  

 sager  

 om kontanthjælp og hjælpemidler efter bistandsloven, hvor de dog har en  

 væsentlig økonomisk interesse, idet kommunerne afholder mindst halvdelen af  

 udgifterne.
 Ankestyrelsen finder  

 endvidere under hensyn til, at kommunen kan have en (økonomisk og ideel)  

 interesse i enten at forøge eller begrænse antallet af pensionister i  

 kommunen,  

 ligesom kommunen efter lov om social pension § 21 har en ret til at rejse  

 pensionssag i tilfælde, hvor borgeren ikke selv har søgt, at kommunen vel kan  

 betragtes som part i sager om social pension.
 På baggrund af foranstående  

 er det herefter ankestyrelsens opfattelse, at såvel formelle som reale grunde  

 taler for at anerkende, at kommunerne har en både retlig og til dels også  

 økonomisk interesse i de afgørelser, som træffes på det sociale område.  

 Allerede dette ville for så vidt være tilstrækkeligt til at begrunde  

 kommunernes klageadgang.
 Når hertil kommer, at klageadgangen  

 i praksis har været anerkendt i en årrække, der strækker sig langt tilbage i  

 tiden før ankestyrelseslovens ikrafttræden, finder ankestyrelsen ikke, at der  

 er behov for at tydeliggøre denne adgang yderligere.
Såfremt udtrykkelig  

 lovhjemmel skulle tilvejebringes, måtte dette ske ved tilføjelser til  

 klagebestemmelserne i de respektive love (bl.a. bistandsloven og lov om  

 social  

 pension)." Herefter udtalte jeg følgende  

 i en skrivelse til Socialministeriet:
"Som anført af Den  

 Sociale Ankestyrelse har kommunernes klageadgang på det sociale område i  

 praksis været anerkendt i en længere årrække, uanset at den sociale  

 lovgivning  

 ikke indeholder lovbestemmelser herom.
Også i ombudsmandens praksis er  

 kommunernes klageret anerkendt, og jeg har ikke grundlag for at betvivle, at  

 denne ulovbestemte klageret må anses for gældende ret.
Genstanden for min  

 udtalelse i sagen er således alene spørgsmålet om, hvorvidt der ud fra  

 lovgivningstekniske hensyn bør tilvejebringes en udtrykkelig  

 lovgivningsmæssig  

 stillingtagen til spørgsmålet om kommunernes klageret i sociale sager.
Efter almindelige  

 forvaltningsretlige grundsætninger om administrativ rekurs omfatter kredsen  

 af  

 klageberettigede kun den eller de, der har været part i sagen i forbindelse  

 med  

 1. instansens behandling af sagen.
Så vidt jeg forstår, er det Den Sociale  

 Ankestyrelses  

 og Socialministeriets opfattelse, at kommunerne i vidt omfang må anses for  

 parter i de sociale sager allerede ved sagens behandling i 1. (klage)instans.  

 Da kommunernes klageret for så vidt ville være i overensstemmelse med den  

 omtalte grundsætning, skulle der ikke være behov for at lovfæste kommunernes  

 klageret i sociale sager.
 Hertil skal jeg bemærke  

 følgende:
 I forarbejderne til  

 forvaltningsloven er bl.a. anført følgende om lovens partsbegreb, der må  

 antages at svare til det almindelige forvaltningsretlige partsbegreb:
"Lovforslagets  

 partsbegreb omfatter for det første ansøgere, dvs. personer, der til en  

 forvaltningsmyndighed har indgivet ansøgning om en ydelse, tilladelse eller  

 lignende.
Endvidere omfatter partsbegrebet klagere, dvs. personer, der som  

 klageberettigede har indgivet klage til en rekursinstans i en dem vedkommende  

 sag.
Også personer, til hvem et forbud eller påbud rettes eller vil blive  

 rettet, vil have stilling som part i den pågældende sag.
Partsbegrebet  

 omfatter  

 således typisk den eller dem, til hvem den afgørelse, der træffes, vil blive  

 stilet, men også andre fysiske eller juridiske personer kan have stilling til  

 part i sagen.
På nogle områder vil f.eks. også kommuner og andre offentlige  

 myndigheder kunne have partsstatus.
I de særlige tilfælde, hvor  

 der kan opstå tvivl, må der navnlig lægges vægt på, hvor væsentlig den  

 pågældendes interesse i sagen er, og hvor nært denne interesse er knyttet til  

 sagens udfald.
I overensstemmelse med den praksis, der har udviklet sig under  

 partsoffentlighedsloven og den gældende offentlighedslov, omfatter  

 partsbegrebet  

 som udgangspunkt i hvert fald den, hvis interesse i den verserende eller  

 afgjorte sags udfald er af en sådan intensitet, at den efter  

 forvaltningsrettens almindelige regler kvalificerer den pågældende som  

 kompetent til at påklage afgørelsen til en rekursinstans eller til at  

 indbringe sagen for domstolene.
I tilfælde, hvor speciallovgivningen  

 tillægger  

 andre end afgørelsens adressat en klagekompetence, som de ikke ville have  

 efter  

 forvaltningsrettens almindelige regler, vil de pågældende derimod ikke  

 nødvendigvis have stilling som part i forhold til forvaltningslovens regler.  

 Har en sådan person imidlertid indgivet klage, må den pågældende dog som  

 udgangspunkt anses som part i selve klagesagen." (Folketingstidende 1985-86,  

 tillæg A, Sp. 133-134).
 Det almindelige  

 forvaltningsprocessuelle partsbegreb er ligesom andre grundlæggende  

 forvaltningsprocessuelle grundsætninger og principper fastlagt med  

 udgangspunkt  

 i den enkelte borgers retsstilling i forhold til den offentlige forvaltning  

 og  

 med det sigte, at de forvaltningsprocessuelle regler og principper skal sikre  

 borgerens retsstilling i forhold til de forvaltningsmyndigheder, som over for  

 borgeren administrerer den pågældende lovgivning.
I overensstemmelse med dette  

 udgangspunkt er det fast antaget, at en myndighed, som varetager  

 administrationen af en lovgivning, ikke uden særlig hjemmel har  

 forvaltningsretlig stilling som part i sager på dette lovområde.
Kun i de  

 særlige tilfælde, hvor f.eks. en kommune kan sidestilles med en privatperson,  

 antages kommunen at have partsstatus i samme omfang som privatpersonen.
Det  

 vil  

 f.eks. gælde i tilfælde, hvor kommuner på lige fod med private kan søge en  

 statslig myndighed om en tilladelse eller ydelse.
 Inden for den sociale  

 lovgivning varetages administrationen helt eller delvist af kommunerne.  

 Kommunerne træffer enten afgørelse i 1. instans eller - som i sager om social  

 pension - undersøger sagen og afgiver indstilling til en anden myndighed om  

 sagens  

 afgørelse.
På den baggrund kan  

 kommunerne efter min opfattelse ikke antages at have almindelig  

 forvaltningsretlig partsstatus i sociale sager allerede fra det tidspunkt,  

 hvor sagerne rejses.
Dette må antages at gælde, selv om jeg kan være enig med  

 ankestyrelsen i, at kommunerne efter omstændighederne vil kunne have en  

 væsentlig økonomisk interesse i sagernes udfald.
I de tilfælde, hvor en  

 kommune udnytter sin ulovbestemte klageret i en social sag, må kommunen efter  

 min opfattelse formentlig anses for at have partsstatus i klagesagen fra det  

 tidspunkt, da kommunens klage indgives.
En kommune, der indbringer en  

 afgørelse fra et revaliderings- og pensionsnævn for Den Sociale Ankestyrelse,  

 vil således have partsstatus under ankestyrelsens behandling af sagen.
Det  

 bemærkes  

 dog, at det i den kommenterede forvaltningslov (1986), s. 48, er antaget, at  

 en kommune selv i dette tilfælde næppe kan antages at have partsstatus.
I den  

 foreliggende  

 sammenhæng finder jeg det dog ikke nødvendigt at udtale nogen endelig  

 opfattelse af dette særlige spørgsmål.
Sammenfattende er det således  

 min opfattelse, at kommunernes klageret på det sociale område ikke kan  

 støttes på den betragtning, at kommunerne i almindelighed er part i de  

 sociale  

 sager.
Klageretten hviler alene på en årelang praksis og fremgår som nævnt  

 ikke  

 af lovbestemmelser i den sociale lovgivning.
I overensstemmelse hermed er det  

 i pkt. 6 i Socialministeriets vejledning af 11. januar 1988 om klageregler og  

 tilsyn på det sociale område fastsat, at "Det sociale udvalg kan klage  

 til  

 Den Sociale Ankestyrelse ....., selv om udvalget ikke er part i  

 forvaltningslovens forstand." Jeg kan således ikke være enig med Den  

 Sociale  

 Ankestyrelse (og ministeriet) i, at der - under henvisning til kommunernes  

 generelle partsstatus - ikke skulle være behov for en lovfæstelse af  

 kommunernes klageret i sociale sager.
Der er tale om en særlig  

 klageordning, som i almindelighed forudsætter udtrykkelig lovhjemmel.
Inden  

 for Miljøministeriets område er der således i adskillige love indsat særlige  

 bestemmelser om kommunernes klageret, se f.eks. by- og landzonelovens § 11,  

 stk. 1, nr. 3, naturfredningslovens § 58, stk. 1, miljøbeskyttelseslovens §  

 80,  

 stk. 1, nr. 3, råstoflovens § 30, stk. 1, nr. 3, og vandforsyningslovens §  

 83,  

 stk. 1, nr. 3.
Hertil kommer, at spørgsmålet  

 om kommunernes klageret i sociale sager efter min opfattelse er af så  

 væsentlig  

 betydning for borgernes retsstilling i sociale sager, at det vil være  

 ønskeligt, at kommunernes klageret får et mere sikkert retligt grundlag, end  

 det hidtil har været tilfældet.
Også almindelige parlamentariske principper  

 taler for en lovgivningsmæssig stillingtagen til spørgsmålet.
 På den baggrund har jeg  

 samtidig hermed gjort socialministeren bekendt med min opfattelse og  

 henstillet  

 til ministeren at tage initiativ til, at der - eventuelt i forbindelse med  

 gennemførelse af andre ændringer i den sociale lovgivning - tilvejebringes en  

 lovgivningsmæssig stillingtagen til spørgsmålet om kommunernes klageret i  

 sociale  

 sager.
Endvidere har jeg samtidig  

 hermed gjort Folketingets Retsudvalg bekendt med min henstilling." I et brev af 20. februar 1991  

 meddelte Socialministeriet mig, at der "ved først givne lejlighed vil  

 blive stillet forslag til ændringer i den sociale lovgivning som henstillet  

 af  

 ombudsmanden".
 Dette tog jeg over for  

 Socialministeriet til efterretning og foretog herefter ikke videre i sagen.
