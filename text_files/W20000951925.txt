Forsikringsselskab Reference:
SEL § 12 Klagen til Landsskatteretten vedrørte indkomstopgørelsen af  

 udenlandsk forsikringsselskabs filial her i landet og anvendelsen af  

 selskabsskattelovens § 12, stk. 3,  (nu stk. 1).
B havde drevet virksomhed i Danmark i en lang årrække gennem  

 to filialer, herunder filialen A.
A overdrog ved aftale af 24. maj 1994  

 (purchase agreement) med virkning fra den 1. januar 1994 ca. 2/3 af filialens  

 skadesforsikringsvirksomhed til C A/S.
Overdragelsessummen for  

 skadesporteføljen udgjorde 145,5 mio. kr., som ifølge aftalen  

 var fordelt således:
Formidlingsprovision 95,0 mio. kr.
Goodwill 35,0 mio. kr.
Software 15,5 mio. kr.
Overdragelsessum i alt 145,5 mio. kr.
Told- og Skatteregionen havde - idet der ikke som aftalt var godkendt  

 overdragelse med tilbagevirkende kraft fra den 1. januar 1994 - opgjort den  

 samlede salgssum ved salget den 24. maj 1994 til C A/S til 192.334.400  

 kr., idet der udover salgssummen på 145.500.000 kr. var medregnet  

 yderligere salgssum 46.834.400 kr.
Avancen vedrørende  

 formidlingsprovision, goodwill og software var anset for skattepligtig efter  

 ligningslovens dagældende § 16 E, stk. 1, jf. hhv. bestemmelsens nr. 5,  

 nr. 1 og nr. 2, idet regionen havde fundet, at den af selskabet  

 benævnte "formidlingsprovision" retteligt skulle anses som vederlag for  

 sælgers påtagelse af konkurrenceklausul.
Avance til beskatning  

 ved salget var herefter opgjort til 169.201.395 kr., idet der ved  

 afståelse af goodwill i 1994 alene skulle medregnes 50 % af  

 fortjenesten, jf. lov nr. 428 af 25. juni 1993, § 8, stk. 4. Fordelingen af  

 salgssummen og avancen til beskatning - som der ikke var rejst indvendinger  

 imod - var følgende:
Salgssum Avance Formidlingsprovision 125.579.160 kr.
 125.579.160 kr.
Goodwill 46.226.010 kr.
 23.133.005kr.
Software 20.489.230 kr.
 20.489.230 kr.
I alt 192.334.400 kr.
 169.201.395  kr.
 Regionen havde ansat den skattepligtige indkomst for skatteåret  

 1995/96 (omfattende kalenderåret 1994) til 186.325.411 kr., jf.  

 opgørelse i sagsfremstilling side 1-2. Ved ansættelsen var det  

 lagt til grund, at der ved opgørelsen af filialens skattepligtige  

 indkomst efter selskabsskattelovens dagældende §12, stk. 3, ikke skulle  

 indgå beløbet på 169.201.395 kr., men at dette  

 beløb skulle medregnes særskilt i henhold til ligningslovens  

 dagældende § 16 E, jf. selskabsskat-telovens § 8, stk. 1. Ved  

 indkomstansættelsen indgik derfor beløbet 169.201.395 kr. samt  

 indkomst opgjort efter selskabsskattelovens dagældende § 12, stk. 3,  

 -9.794.196 kr., der var beregnet således:
 -894.591.847 kr. x 286.720.480 kr.
 26.188.755.632 kr.
 Repræsentanten havde gjort gældende, at beløbet  

 på 169.201.395 kr. ved opgørelsen af filialens skattepligtige  

 indkomst efter selskabsskattelovens dagældende § 12, stk. 3, ikke  

 skulle beskattes særskilt, men skulle indgå ved opgørelsen  

 efter denne bestemmelse, og at indkomstopgørelsen efter denne  

 bestemmelse herefter kunne beregnes til -7.941.740 kr., der var opgjort  

 således:
 -725.390.452 kr. x 286.720.480 kr.
 26.188.755.632 kr.
 Repræsentanten havde på baggrund heraf nedlagt påstand  

 om, at den ansatte skattepligtige indkomst for skatteåret 1995/96 blev  

 ændret fra 186.325.411 kr. til 18.976.472 kr., der fremkom  

 således:
Ansat indkomst 186.325.411 kr.
 - 169.201.395 kr.
+tilbeskatning, jf. selskabsskatte lovens dagældende §12, stk.3 169.201.395kr.x286.720.480kr.
 26.188.755.632 kr.
 1.852.456 kr.
Indkomst herefter 18.976.472 kr.
 Bestemmelsen i selskabsskattelovens dagældende § 12, stk. 3 (senere  

 stk. 1), som blev indsat ved lov nr. 255 af 11. juni 1960, havde  

 følgende ordlyd:
"For udenlandske forsikringsselskaber, der driver forsikringsvirksomhed  

 her i landet, fastsættes indkomsten her i landet til den del af  

 selskabets samlede indkomst, opgjort efter skattelovgivningens almindelige  

 regler, som efter forholdet mellem dets brutto-præmieindtægt her  

 i landet og dets samlede brutto-præmieindtægt falder på  

 brutto-præmieindtægten her i landet.
Hvor særlige forhold  

 gør sig gældende, kan skatte-ministeren efter indstilling fra  

 Ligningsrådet tillade en anden opgørelsesmåde  

 anvendt." I bemærkningerne til bestemmelsen var anført:
"I den gældende statsskattelovs § 6, stk. 3, indeholdes der en  

 bestemmelse, hvorefter den "Regeringen" ved lov nr. 115 af 16. april 1907, nu  

 lov nr. 299 af 30 juni 1922 § 51, stk. 4, givne bemyndigelse til at give  

 særlige regler med hensyn til ansættelsen af indkomsten for  

 udenlandske livsforsikringsselskaber med virksomhed her i landet også  

 skal komme til anvendelse på andre udenlandske forsikringsselskaber end  

 livsforsikringsselskaber, og da navnlig således, at man som  

 skattepligtig indkomst her i landet behandler den del af selskabets samlede  

 overskud, der svarer til forholdet mellem dets  

 brutto-præmieindtægt her i landet og dets samlede  

 bruttopræmieindtægt.
Da den angivne opgørelsesmåde  

 som regel vil være den mest hensigtsmæssige, har man i den  

 foreslåede lovbestemmelse umiddelbart foreskrevet dens anvendelse.
Man  

 har imidlertid i praksis været ude for ganske enkelte tilfælde,  

 hvor anvendelsen af den nævnte opgørelsesmetode ville  

 føre til urimelige resultater, og der er derfor ved den  

 foreslåede bestemmelse åbnet mulighed for, hvor det  

 skønnes påkrævet, at tillade en anden  

 opgørelsesmåde anvendt." I de år, hvor A havde drevet virksomhed i Danmark, var filialens  

 indkomst opgjort efter den indirekte opgørelsesmetode, jf.  

 selskabsskattelovens dagældende § 12, stk. 3, 1. punktum.  

 Repræsentanten havde dog oplyst, at over- og underskud ved drift af  

 fast ejendom og realiserede kursgevinster og -tab på værdipapirer  

 ikke havde indgået ved opgørelsen af filialens skattepligtige  

 indkomst efter denne bestemmelse, og at gevinst og tab på fast ejendom  

 og værdipapirer her i landet derfor var medregnet fuldt ud ved  

 opgørelsen af filialens skattepligtige indkomst i Danmark i  

 overensstemmelse med langvarig praksis.
 Der var i øvrigt henvist til fremlagt redegørelse fra  

 Foreningen af forretningsførere for udenlandske forsikringsselskaber  

 fra 6. juni 1963 med vedhæftet afskrift af brev (oversat til engelsk)  

 fra det daværende Statens Ligningsdirektorat.
 Told- og skatteregionen havde ved den påklagede ansættelse  

 lagt til grund, at den samlede indkomst i relation til selskabsskattelovens  

 dagældende § 12, stk. 3, kun omfattede løbende indtægt ved  

 forsikringsvirksomhed og ikke fortjeneste ved afståelse af  

 formuegoder.
Der var til støtte herfor henvist til, at forståelsen af  

 udtrykket "skattelovgivningens almindelige regler" fandtes at være  

 afgørende i relation til betydningen af selskabsskattelovens  

 dagældende § 12, stk. 3. Vedrørende dette udtryk fandtes der at  

 skulle sondres mellem på den ene side lovens § 8, stk. 1, og på  

 den anden side lovens dagældende § 8, stk. 2. Lovens dagældende §  

 12, stk. 3, ansås ud fra en modsætningsslutning mellem de to  

 bestemmelser at vedrøre den almindelige indkomst, medens den  

 særlige indkomst ansås at komme herudover.
Det var  

 bemærket, at lovens dagældende § 8, stk. 2, stadig fandtes at  

 have betydning, når ligningslovens dagældende § 16 E, stk. 1, nr.  

 2 og 5, var overført fra dagældende lov om særlig  

 indkomstskat m.v. § 2, nr. 4 og 14, for formuegoder, der blev afstået  

 den 19. maj 1993 eller senere.
 Der var endvidere henvist til cirkulære nr. 136 af 7. november 1988  

 til selskabsskatteloven, punkt 65. Det var anført, at der i afsnit 3  

 og 4, var sondret mellem skattepligtig indkomst og særlig indkomst  

 (fortjeneste/tab ved afhændelse m.v.), og at særlig indkomst  

 således faldt uden for selskabsskattelovens dagældende § 12, stk.  

 3.
 Selskabsskattelovens dagældende § 12, stk. 3, fandtes også ud  

 fra en naturlig sproglig forståelse at referere til løbende  

 indtægt ved forsikringsvirksomhed, jf. herved også  

 "Selskabsbeskatning" af Erna Christensen m.f 1., 15 udgave side 172, hvor der  

 anførtes: "Samlet overskud opgjort efter danske regler".
Der var herudover som fortolkningsbidrag henvist til, at der i  

 dobbeltbeskatningsoverenskomsten med Schweiz af 23. november 1973 var sondret  

 mellem løbende indtægter, jf. artikel 7, stk. 4 og 5, der  

 fandtes at svare til selskabsskattelovens dagældende § 12, stk. 3, og  

 salg af formuegenstande, jf. artikel 13, stk. 2, og at selskabsskattelovens  

 dagældende § 8, stk. 2, sammenholdt med  

 dobbeltbeskatningsoverenskomstens artikel 13, måtte føre til, at  

 Danmark kunne beskatte fortjeneste på formuegoder, der var knyttet til  

 virksomheden.
Det var bemærket, at selskabsskattelovens  

 dagældende § 12, stk. 3, i tilfælde af tvivl blev tolket i  

 forhold til dobbeltbeskatningsoverenskomsten med det pågældende  

 udland, jf. at der i "Selskabsbeskatning" af Erna Christensen m.f1., 15  

 udgave side 172, anførtes: "Anvendelsen af denne indirekte  

 indkomstopgørelsesmetode, som er hovedreglen, er anset at være i  

 overensstemmelse med den dansk-tyske dobbeltbeskatningsoverenskomst, jf.
TfS  

 1984.204". Det var endvidere bemærket, at en anvendelse af  

 omregningsbrøken i henhold til selskabsskattelovens dagældende §  

 12, stk. 3, ville føre til, at Danmark kun udnyttede sin  

 beskatningsret vedrørende avance ved salg af formuegenstande med ca 1  

 %, og at beskatningsretten herefter de facto ville blive overgivet til  

 Schweiz i strid med dobbeltbeskatningsoverenskomsten.
 Det var i øvrigt bl.a. bemærket, at den omstændighed,  

 at gevinst og tab på fast ejendom og værdipapirer her i landet  

 var medregnet fuldt ud ved opgørelsen af filialens skattepligtige  

 indkomst i Danmark, viste, at der skete indkomstmæssig regulering ud  

 over forsikringsbrøken i henhold til selskabsskattelovens  

 dagældende § 12, stk. 3, selv om transaktionerne lå inden for  

 normal forsikringsvirksomhed.
 Repræsentanten havde til støtte for den nedlagte  

 påstand om ændring af den ansatte skattepligtige indkomst  

 på 186.325.411 kr. til en skattepligtig indkomst på 18.976.472  

 kr. gjort gældende, at den samlede indkomst i relation til  

 selskabsskattelovens dagældende § 12, stk. 3, omfattede såvel det  

 årlige driftsresulat som fortjeneste ved realisation af aktiver.
 Det var anført, at der pr. definition kun var en samlet indkomst  

 for B, at denne omfattede alle indkomster, at der med selskabsskattelovens  

 dagældende § 12, stk. 3, var gjort endeligt op med beskatningen af  

 udenlandske forsikringsselskabers filialer, og at der ikke var hjemmel til at  

 beskatte filialen efter andre regler.
For udenlandske forsikringsselskabers filialer i Danmark gjaldt den  

 indirekte opgørelsesmetode i selskabsskattelovens dagældende §  

 12, stk. 3. Denne indirekte avancebaserede opgørelsesmetode fandt kun  

 anvendelse som generel fordelingsmetode på forsikringsselskaber.
Den  

 direkte metode, som var den, der var omhandlet i cirkulæret til  

 selskabsskatteloven punkt 65, afsnit 3 og 4, fandt derimod anvendelse  

 på alle andre begrænsede skattepligtige selskaber m.v.
Told- og  

 skatteregionens henvisning til disse afsnit savnede derfor mening i denne  

 sammenhæng.
Dobbeltbeskatningsoverenskomster kunne kun benyttes til at lempe  

 beskatningen.
De kunne ikke afgive selvstændig hjemmel for beskatning i  

 tilfælde, hvor sådan hjemmel ikke fandtes i henhold til de  

 interne regler.
Danmark havde valgt at beskatte udenlandske filialer i  

 Danmark efter selskabsskattelovens dagældende § 12, stk. 3, hvor den  

 samlede globale indkomst omfattede alle indkomstarter.
Uanset hvad der  

 måtte følge af dobbeltbeskatningsoverenskomsten, havde Danmark  

 således ikke intern hjemmel til at beskatte fortjenesten ved  

 afståelse af skadesporteføljen efter andre regler end reglen i  

 selskabsskattelovens dagældende § 12, stk. 3.
Told- og skatteregionens fiskale betragtninger var irrelevante og heller  

 ikke rigtige.
Baggrunden for, at man valgte at anvende den indirekte metode  

 for udenlandske forsikringsselskabers filialer, var angiveligt, at denne gav  

 en bedre og mere realistisk og sikker indkomstfordeling end den direkte  

 metode.
Hertil kom, at told- og skatteregionens opfattelse konkret  

 førte til en helt skæv indkomstfordeling.
For eksempel var  

 hovedparten af købesummen betaling for formidlingsprovision.
Disse  

 provisioner, der var afholdt af filialen forud for overdragelsen til C A/S,  

 var udgiftsført ved opgørelsen af selskabets globale samlede  

 skattepligtige indkomst og havde derfor kun kunnet fradrages  

 forholdsmæssigt ved opgørelsen af den danske skattepligtige  

 indkomst efter reglen i selskabsskattelovens dagældende § 12, stk. 3.  

 Told- og skatteregionens opfattelse førte til, at hele vederlaget  

 herfor nu skulle beskattes i Danmark.
De samme synspunkter gjorde sig  

 gældende for så vidt angik goodwill og software.
Idet det var  

 oplyst, at størrelsen af provisionen i aftalen, 95 mio. kr., var  

 fastsat ud fra en forhandling med udgangspunkt i, hvad A havde betalt i  

 provision til sine assurandører og mæglere, og hvilken  

 provision, der ville have påhvilet C A/S på en portefølje  

 i niveauet 360 mio. kr., var det i denne forbindelse bemærket, at det  

 fandtes uden sammenhæng med de faktiske forhold, at  

 formidlingsprovisionen af told- og skatteregionen ansås som vederlag  

 for sælgers påtagelse af en konkurrenceklausul.
Reglen i  

 selskabsskattelovens dagældende § 12, stk. 3, indebar i øvrigt,  

 at A ved opgørelsen af selskabets samlede indkomst havde skullet  

 medregne fortjenester ved afståelse af aktiver uden for Danmark, og at  

 sådanne fortjenester således var indgået ved  

 opgørelsen af den skattepligtige indkomst her til landet.
 Der var ikke hverken i lovens ordlyd, cirkulære,  

 dobbeltbeskatningsoverenskomst eller på andet grundlag hjemmel eller  

 grundlag i øvrigt for den af regionen anlagte for-tolkning af  

 selskabsskattelovens dagældende § 12, stk. 3.
 Told- og Skattestyrelsen havde under sagens behandling i Landsskatteretten  

 indstillet den påklagede indkomstansættelse stadfæstet.
 Der var henvist til, dels at det af bemærkningerne til  

 selskabsskattelovens dagældende § 12, stk. 3, syntes at følge,  

 at det havde været formålet at lovfæste og  

 videreføre den hidtidige opgørelsesmetode alene med den  

 ændring, at der blev åbnet mulighed for dispensation i konkrete  

 tilfælde, således at den tidligere opgørelsesmetode  

 fortsat måtte skulle finde anvendelse, dels at brøkindkomsten i  

 den tidligere bestemmelse i statsskattelovens § 6, stk. 3, alene omfattede  

 indkomsten af forsikringsvirksomhed, jf. ordlyden af bestemmelsen og  

 bemærkninger (gengivet nedenfor) samt fra praksis tillige eksempelvis  

 LOSR 1927.75.
 § 6, stk. 3:
"Den ved lov nr. 115 af 16. april 1907 om tillæg til lov nr. 72 af  

 29. marts 1904 om livsforsikringsvirksomhed meddelte bemyndigelse for  

 regeringen til overfor her i landet tilladte udenlandske  

 livsforsikringsselskaber at fastsætte særlige regler  

 angående ansættelsen af den nettoindtægt, hvoraf skatter og  

 afgifter til det offentlige beregnes, skal også kunne komme til  

 anvendelse overfor andre udenlandske forsikringsselskaber, der driver  

 virksomhed her i landet, for så vidt angår indkomst af  

 sådan virksomhed og da navnlig på det grundlag, at som  

 skattepligtig indtægt her i landet (nettoindtægt) behandles den  

 del af selskabets samlede overskud, der svarer til forholdet mellem dets  

 brutto-præmieindtægt her i landet og dets samlede  

 brutto-præmieindtægt." Bemærkninger:
"I § 6, næstsidste stykke er optaget en tilføjelse, som  

 går ud på at sikre, at de særlige regler for  

 opgørelse af udenlandske livsforsikringsselskabers skattepligtige  

 indkomst alene finder anvendelse med hensyn til indtægter af  

 forsikringsvirksomheden og ikke med hensyn til andre indtægter, de  

 måtte oppebære her fra landet, såsom fra faste ejendomme  

 her." Det fulgte af bemærkningerne til den tidligere bestemmelse i  

 statsskattelovens § 6, stk. 3, samt LOSR 1927.75, at fast ejendom ikke var  

 omfattet af forsikringsvirksomhed i bestemmelsens forstand, og obligationer  

 m.v. var i en fremlagt afgørelse fra Finansministeriet af 11. oktober  

 1992 tillige holdt uden for brøkindkomsten og gjort til genstand for  

 særskilt beskatning.
På denne baggrund fandtes begrebet  

 forsikringsvirksomhed at skulle forstås snævert i relation til  

 den tidligere bestemmelse i statsskattelovens § 6 og dermed også i  

 relation til den senere bestemmelse i selskabsskattelovens § 12. Det fandtes  

 dog næppe fornødent at anlægge en snæver fortolkning  

 af begrebet forsikringsvirksomhed for at nå frem til, at  

 fortjeneste/tab ved afståelse af virksomhedens aktiver faldt udenfor  

 dette begreb.
Der var henvist til, at hovedreglen vel nærmest fandtes  

 at være, at realisationsavancer/tab ikke beskattedes efter reglerne for  

 den løbende virksomhed, men udelukkende efter de respektive regler om  

 kapitalgevinstbeskatning, og at beskatning efter reglerne for den  

 løbende virksomhed typisk kunne gennemføres, hvis der var tale  

 om næring med de pågældende aktivtyper.
Der var henvist til  

 en fremlagt landsskatteretskendelse fra april 1997 samt til tidligere praksis  

 om udlandslempelse, jf. cirkulære til selskabsskatteloven, punkt 69.  

 Det var bemærket, at i modsætning -til realisationsavancer  

 måtte afskrivning på de aktiver, der indgik i virksomheden -  

 svarende til sædvanlige driftsomkostninger ved forsikringsvirksomheden  

 - fragå ved opgørelsen af globalindkomsten hidrørende fra  

 forsikringsvirksomheden, og at der derfor også skete en forskellig  

 behandling af goodwill hos sælger og køber, når begge var  

 omfattet af selskabsskattelovens dagældende § 12, stk. 3.
 Når fast ejendom og obligationer efter det oplyste gennem en lang  

 årrække var holdt udenfor brøkindkomsten, herunder uden at  

 der sås at foreligge en tilladelse til at anvende en anden  

 opgørelsesmetode efter selskabsskattelovens dagældende § 12,  

 stk. 3, fandtes dette herefter at være udtryk for en fortolkning af,  

 hvorledes den indirekte metode skulle praktiseres, jf. nærmere  

 udtalelse til Landsskatteretten af 6. april 2000.
 Det var herved bl.a. bemærket, at den i sagen foreliggende udtalelse  

 fra det daværende Statens Liqningsdirektorat, hvorefter obligationer  

 holdtes udenfor brøkindkomst, på den baggrund måtte  

 antages at basere sig på en vurdering af, hvorvidt fortjeneste/tab  

 på obligationer var omfattet af forsikringsvirksomhed i den forstand,  

 som dette begreb skulle forstås i relation til selskabsskattelovens  

 dagældende § 12, stk. 3. Endvidere var det bemærket, at den  

 nævnte udtalelse vedrørende obligationer omhandlede beskatningen  

 efter den dagældende nyindførte bestemmelse i ligningslovens §  

 4, der som noget nyt for bl.a. forsikringsselskaber indførte  

 beskatning af fortjeneste/-tab på obligationer, hvilket ikke var  

 beskattet som en del af forsikringsvirksomheden, og at dette underbyggede det  

 synspunkt, at avancebeskatning generelt ikke havde været inddraget i  

 brøkindkomsten som en del af forsikringsvirksomheden.
 Det var således Told- og Skattestyrelsens opfattelse, at den  

 påklagede indkomstansættelse var bedst stemmende med  

 lovbestemmelsens forarbejder og tilgængelig praksis.
 Repræsentanten havde hertil anført, at der ikke var hjemmel  

 eller grundlag i øvrigt for de af Told- og Skattestyrelsen  

 anførte synspunkter.
Selskabsskattelovens dagældende § 12, stk. 3, pålagde  

 udenlandske forsikringsselskabers filialer her i landet at opgøre den  

 skattepligtige indkomst her til landet efter den indirekte metode.  

 Bestemmelsen var udtømmende, men åbnede mulighed for, at der  

 kunne opnås tilladelse helt eller delvis til at opgøre  

 indkomsten efter en anden opgørelsesmåde, den direkte metode.  

 Anvendelse af en anden metode end den indirekte krævede tilladelse.  

 Efter praksis havde det været helt almindeligt, at udenlandske  

 forsikringsselskabers filialer her i landet generelt havde anvendt den  

 indirekte metode, men konkret fået tilladelse til at anvende den  

 direkte metode netop vedrørende fast ejendom her i landet og  

 obligationer knyttet til virksomheden her i landet.
En tilladelse til at  

 anvende den direkte metode vedrørende to bestemte typer af aktiver  

 kunne ikke udstrækkes til at omfatte andre aktiver, medmindre der var  

 søgt og opnået tilladelse hertil, hvilket der ikke var i denne  

 sag.
Beskatningen af såvel det løbende driftsresultat som  

 afståelse af aktiver knyttet til virksomheden her i landet måtte  

 være undergivet samme beskatningsmetode, enten den indirekte metode  

 eller den direkte metode.
Det var ikke muligt at begrænse den indirekte  

 metode til kun at omfatte det løbende afkast af aktiverne.
I  

 øvrigt fandtes der ikke at være noget som helst belæg for,  

 at forsikringsvirksomhed i relation til selskabsskattelovens dagældende  

 § 12, stk. 3, skulle forstås på en anden måde - endsige en  

 særlig snæver måde - end den, der almindeligvis gjaldt for  

 denne type virksomhed.
Hertil kom, at avancen på de aktiver, som sagen  

 drejede sig om - formidlingsprovision, goodwill og sof-tware - i forbindelse  

 med afståelse af en skadesportefølje nødvendigvis  

 måtte være omfattet af begrebet forsikringsvirksomhed, da de var  

 direkte afledt af og en nødvendig og integreret del af det at drive  

 forsikringsvirksomhed.
 Told- og Skattestyrelsen udtalte også selv i Ligningsvejledningen  

 (senest for 1999, afsnit S.C.1.3.2.4, hvor stk. 1, tidligere var stk. 3)  

 vedrørende udenlandske forsikringsselskaber følgende:
"Udenlandske forsikringsselskaber, der driver virksomhed her i landet  

 (begrænset skattepligtige), skal ifølge SEL § 12, stk. 1,  

 opgøre den skattepligtige indkomst på den måde, at  

 først opgøres - efter danske regler - selskabets samlede  

 globale indkomst.
Den her i landet skattepligtige indkomst udgør da  

 så stor en del af globalindkomsten, som svarer til forholdet mellem  

 bruttopræmieindtægten her i landet og selskabets samlede globale  

 bruttopræmieindtægt.
Skatteministeren kan i særlige tilfælde efter indstilling fra  

 Ligningsrådet tillade, at indtægten opgøres på anden  

 måde.
Der er således givet tilladelse til, at visse særlige  

 indtægter, som ikke vedrører forsikringsvirksomheden, f.eks.  

 overskud ved driften af selskabets faste ejendom her i landet, er trukket ud  

 af globalindkomsten og betragtet som alene dansk indkomst." Som det fremgik af Ligningsvejledningen blev der ikke sondret mellem det  

 løbende driftsresultat og fortjeneste ved afståelse af  

 formuegoder.
Der var ikke og havde ikke været hjemmel til at splitte  

 begrebet "selskabets samlede indkomst" op i over-og underskud på den  

 løbende forsikringsdrift og gevinst og tab på salg af aktiver og  

 undergive indkomsterne en forskellig skattemæssig behandling.
Det  

 fremgik ligeledes klart af såvel Ligningsvejledningen som lovgivningen,  

 at anvendelse af en anden metode end den indirekte krævede tilladelse,  

 og at det således ikke var udtryk for en fortolkning af, hvorledes den  

 indirekte metode skulle praktiseres, når f.eks. fast ejendom her i  

 landet beskattedes efter den direkte metode.
I Ligningsvejledningen var det  

 således udtrykkeligt anført, at også indtægter, som  

 efter skattemyndighedernes egen opfattelse ikke var omfattet af  

 forsikringsvirksomheden, skulle beskattes efter den indirekte metode,  

 medmindre der var opnået tilladelse til andet.
Vedrørende den landsskatteretskendelse fra 1997, hvortil Told- og  

 Skattestyrelsen havde henvist, fandtes det umiddelbart vanskeligt at se,  

 hvilken relevans denne afgørelse havde for bedømmelsen af den  

 aktuelle sag.
Landsskatteretten nåede frem til, at der ikke i den  

 dagældende skattelovgivning var hjemmel til beskatning af det  

 omhandlede vederlag for afståelse af en forsikringsporteføje.
I  

 det omfang en indkomst/avance ikke var skattepligtig efter danske regler,  

 skulle den selv sagt heller ikke medregnes i opgørelsen af selskabets  

 globale indkomst.
Heller ikke de nu ophævede regler for udlandslempelse  

 havde relevans for bedømmelsen af den aktuelle sag.
A havde løbende ladet sig beskatte af fast ejendom og obligationer  

 her i landet efter den direkte metode og skulle derfor også beskattes  

 efter denne metode ved afståelse af sådanne aktiver.
For så  

 vidt angik alle andre aktiver var beskatningen sket efter den indirekte  

 metode, og det måtte nødvendigvis også være den  

 metode, der skulle anvendes i forbindelse med afståelse af disse  

 aktiver.
 Told- og Skattestyrelsen havde supplerende udtalt, at der ikke  

 forelå praksis på området, og at de to afsnit i  

 Ligningsvejledningen, hvortil repræsentanten havde henvist, ikke kunne  

 anses at tage stilling til, om der skulle ske en opdeling af indkomst fra  

 forsikringsvirksomhed og anden indkomst, herunder at første afsnit i  

 citatet reelt ikke indeholdt andet end en gengivelse af bestemmelsens ordlyd  

 og ikke foregav at tage stilling til et fortolkningsspørgsmål,  

 jf. i øvrigt nærmere udtalelse til Landsskatteretten af 16. juni  

 2000.
 Landsskatteretten udtalte:
 Det lagdes til grund, at indkomstopgørelsen vedrørende  

 filialen, A, skulle opgøres efter den indirekte  

 opgørelsesmetode i selskabsskattelovens dagældende § 12, stk. 3,  

 1. punktum, bortset fra beskatning vedrørende fast ejendom og  

 værdipapirer, hvilket skattemyndighederne ikke havde rejst indvendinger  

 imod.
 Af selskabsskattelovens dagældende § 12, stk. 3, 1. punktum,  

 fremgik, at for udenlandske forsikringsselskaber, der drev  

 forsikringsvirksomhed her i landet, fastsattes indkomsten her i landet til  

 den del af selskabets samlede indkomst, opgjort efter skattelovgivningens  

 almindelige regler, som efter forholdet mellem dets  

 brutto-præmieindtægt her i landet og dets samlede  

 bruttopræmieindtægt faldt på  

 brutto-præmieindtægten her i landet.
 Retten fandt, at den for skatteåret 1995/96 i relation til  

 ligningslovens dagældende § 16 E af skattemyndigheden opgjorte avance  

 på 169.201.395 kr., som vedrørte salget af en andel af filialens  

 skadesforsikringsvirksomhed til C A/S, og som der ikke var rejst indvendinger  

 imod, skulle medtages ved indkomstopgørelsen efter den indirekte  

 opgørelsesmetode i selskabsskattelovens dagældende § 12, stk. 3,  

 1. punktum.
 Der var herved henset til, at der efter bestemmelsens ordlyd indgik  

 "selskabets samlede indkomst", hvilket naturligt måtte forstås  

 som også omfattende avance ved salg af formuegoder knyttet til den af  

 filialen drevne forsikringsvirksomhed, og at direkte beskatning af denne  

 avance udover den indirekte beskatning efter den omhandlede bestemmelse,  

 hverken sås at have hjemmel i lovens tekst eller forarbejderne til  

 bestemmelsen.
Det bemærkedes, at ordlyden af den tidligere bestemmelse i  

 statsskattelovens § 6, stk. 3, ikke var identisk med ordlyden af den senere  

 bestemmelse i selskabsskattelovens § 12, stk. 3, og heller ikke var fuldt ud  

 gengivet i bemærkningerne til sidstnævnte bestemmelse.
Uanset  

 henvisningen til førstnævnte bestemmelse i bemærkningerne  

 til sidstnævnte bestemmelse, kunne det derfor ikke uden videre  

 statueres, at det var bestemmelsen i den tidligere udformning, herunder den  

 praksis, der var udviklet under statsskatteloven, som kunne lægges til  

 grund.
 Videre bemærkedes, at der også stedse i Ligningsvejledningen  

 for så vidt angik udenlandske forsikringsselskaber, som drev virksomhed  

 her i landet som begrænset skattepligtige, var givet udtryk for, at der  

 ved opgørelsen efter den indirekte metode indgik selskabets samlede  

 globale indkomst, og at udeholdelse af visse særlige indtægter,  

 herunder indtægter som ikke vedrørte forsikringsvirksomheden,  

 forudsatte tilladelse, jf. herved senest vejledningen for 1999, afsnit  

 S.C.1.3.2.4 (for 1994 afsnit S.C.1.3.2.2).
 Specielt vedrørende udtrykket "efter skattelovgivningens  

 almindelige regler", som anvendtes i såvel selskabsskattelovens  

 dagældende § 12, stk. 3, 1. punktum, som selskabsskattelovens § 8, stk.  

 1, bemærkedes i øvrigt, at dette udtryk i relation til begge  

 bestemmelser omfattede såvel almindelig indkomst som særlig  

 indkomst efter den dagældende lov om særlig indkomstskat m.v., og  

 at den af sagen omhandlede avance i øvrigt var almindlig indkomst som  

 værende anset for omfattet af ligningslovens dagældende § 16  

 E.
 Den påklagede ansættelse blev ændret fra 186.325.411 kr.  

 til 18.976.472 kr.
