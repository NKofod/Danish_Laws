 I medfør af § 1, stk.1-4, og § 2 i lov nr. 178 af 24. maj 1972 om  

 bortskaffelse m.v. af olie- og kemikalieaffald og § 11, stk. 2, § 45, stk. 3,  

 § 76, stk. 3, og § 83, stk. 2, i lov nr. 372 af 13. juni 1973 om  

 miljøbeskyttelse fastsættes:
 § 1.  Denne bekendtgørelse omfatter opbevaring,  

 transport, herunder indsamling og modtagelse, samt bortskaffelse af  

 kemikalieaffald.
 Stk. 2.  Ved bortskaffelse forstås i denne  

 bekendtgørelse behandling, herunder destruktion og forbrænding, samt  

 deponering af kemikalieaffald.
 Stk. 3.  Bekendtgørelsen omfatter de arter af  

 kemikalieaffald, der er optaget på bilaget til bekendtgørelsen, samt sådanne  

 andre arter af kemikalieaffald, der har tilsvarende egenskaber, f.eks.  

 ætsende, giftige eller brandfarlige.
 § 2.  Miljøstyrelsen udarbejder kemikalieaffaldskort  

 for de på bilaget angivne arter af kemikalieaffald med oplysninger til brug  

 ved opbevaring, transport og bortskaffelse.
 § 3.  Enhver, der opbevarer, transporterer eller  

 bortskaffer kemikalieaffald er ansvarlig for, at der ikke herved sker  

 forurening af luften, jorden, grundvandet eller overfladevandet, herunder  

 havet.
 Stk. 2.  Kommunalbestyrelsen kan meddele påbud og  

 fastsætte nærmere regler til sikring af forsvarlig opbevaring og transport af  

 kemikalieaffald.
 §4. Enhver, der forårsager forurening med kemikalieaffald, eller som  

 konstaterer sådan forurening på sin ejendom, skal underrette  

 kommunalbestyrelsen herom.
 Stk. 2.  Den, der under opbevaring, transport eller  

 bortskaffelse af kemikalieaffald forårsager forurening af grundvandet eller  

 jorden, skal efterkomme kommunalbestyrelsens anvisninger om fjernelse af  

 forureningen.
 Stk. 3.  Hvis en afgørelse i medfør af stk. 2 ikke  

 efterkommes inden udløbet af den herfor fastsatte frist, kan  

 kommunalbestyrelsen, jfr. miljøbeskyttelseslovens § 49, stk. 2, lade de  

 pågældende foransstaltninger udføre for vedkommendes regning.
 Stk. 4.  I tilfælde, hvor der tillige er opstået fare  

 for forurening af vandforsyningsanlæg, skal kommunalbestyrelsen underrette  

 ejeren af vandforsyningsanlæget og amtsrådet, i hovedstadsområdet dog  

 hovedstadsrådet.
 § 5.  Virksomheder, på hvilke der fremkommer  

 kemikalieaffald, skal anmelde dette til kommunalbestyrelsen.
 Stk. 2.  Ved anmeldelse af kemikalieaffald, som er  

 optaget på bilaget, udleverer kommunalbestyrelsen i fornødet omfang  

 kemilalieaffaldskort, der skal medfølge under vejtransport af  

 kemikalieaffaldet.
 Stk 3.  Ved anmeldelse af andre arter af kemikalieaffald  

 afgør kommunalbestyrelsen, om kemikalieaffaldet skal være omfattet af  

 reglerne i § 6.
 Stk. 4.  Anmeldelse i medfør af stk. 1 skal omfatte  

 oplysning om kemikalieaffaldets art, emballage og mængde.
 § 6.  Virksomheder, på hvilke der fremkommer  

 kemikalieaffald, skal aflevere dette på et af kommunalbestyrelsen anvist  

 sted, medmindre affaldet afhentes ved kommunalbestyrrelsens foranstaltning.
 Stk 2.  Kommunalbestyrelsen skal efter ansøgning meddele  

 fritagelse for afleveringspligten i henhold til stk. 1, såfremt det af den,  

 hos hvem kemikalieaffaldet fremkommer, godtgøres, at dette ved den  

 pågældendes foranstaltning transporteres og bortskaffes på forsvarlig måde,  

 jfr. § 3, stk. 1.
 § 7.  Kommunalbestyrelsen skal inden den 1. januar  

 1977 etablere en lokal modtageordning, således at modtagelse og bortskaffelse  

 af kemikalieaffald finder sted på forsvarlig måde, jfr. § 3, stk. 1.
 Stk. 2.  Kommunalbestyrelsen kan fastsætte afgifter for  

 modtagelse af kemikalieaffald afleveret i henhold til § 6, stk. 1, til  

 dækning af kommunens udgifter til opbevaring, transport og bortskaffelse af  

 affaldet.
 § 8.  Kommunalbestyrelsen fører tilsyn med  

 overholdelsen af bestemmelserne i § 3, stk. 1, § 4, stk. 1 og 2, § 5, stk. 1,  

 2 og 4, og § 6, og påser overholdelse af beslutninger truffet i medfør af  

 bekendtgørelsen, og kan på stedet kontrollere givne oplysningers rigtighed.
 Stk. 2.  Enhver, der afleverer kemikalieaffald, skal på  

 begæring give sådanne oplysninger, som er nødvendige for at sikre en  

 forsvarlig bortskaffelse, herunder oplysninger om sammensætningen af det  

 afleverede affald.
 Stk. 3.  Under udøvelsen af tilsyn har  

 kommunalbestyrelsen adgang til på offentlige eller privat ejendom at foretage  

 undersøgelser af forhold af betydning for vandforsyningen, jfr.  

 vandforsyningslovens § 59, samt til at træffe de til forebyggelse eller  

 fjernelse af forurening nødvendige foranstaltninger.
 § 9.  Tilsynet med overholdelsen af bestemmelsen i §  

 7, stk. 1 varetages af amtsrådet, inden for hovedstadsområdet af  

 hovedstadsrådet.
 § 10.  Oplysninger, som offentlige myndigheder  

 modtager i medfør af § 5, stk.4, og § 8, stk. 2, skal behandles fortroligt.
 § 11.  Kommunalbestyrelsens afgørelse i medfør af  

 denne bekendtgørelse kan indbringes for miljøstyrelsen inden 4 uger efter, at  

 afgørelsen er meddelt den pågældende.
 Stk. 2.  En klage har opsættende virkning, indtil  

 klagemyndighedens afgørelse foreligger, eller klagemyndigheden bestemmer  

 andet.
Stk. 3.  Kommunalbestyrelsen kan dog, når særlige grunde  

 taler herfor, samtidig med afgørelsen bestemme, at denne skal efterkommes  

 uanset klage.
Selv om også denne afgørelse påklages, skal afgørelsen  

 efterkommes, indtil klagemyndigheden bestemmer andet.
Stk. 4.  Miljøstyrelsens afgørelser efter stk. 1  

 vedrørende § 5, stk. 3, og § 6, stk. 2, kan påklages til miljøankenævnet  

 inden 4 uger efter, at afgørelsen er meddelt den pågældende.
Stk. 2 finder  

 tilsvarende anvendelse.
 Stk. 5.  Miljøstyrelsens afgørelse er, bortset fra de i  

 stk. 4 nævnte tilfælde, endelig.
§ 12.  Medmindre højere straf er forskyldt efter den  

 øvrige lovgivning, straffes med bøde eller hæfte, den der Stk. 2.  For overtrædelse, der begås af aktieselskaber,  

 andelsselskaber eller lignende, kan der pålægges selskabet som sådant  

 bødeansvar.
 § 13.  De regler, der fastsættes af  

 kommunalbestyrelsen i medfør af § 3, stk. 2, skal ved kommunalbestyrelsens  

 foranstaltning bekendtgøres i de lokale dagblade, der har almindelig  

 udbredelse i kommunen, eller i øvrigt på den på stedet sædvanlige måde.
 § 14.  Uanset om der før denne bekendtgørelses  

 ikrafttræden er truffet afgørelse vedrørende opbevaring, transport og  

 bortskaffelse af kemikalieaffald, herunder meddelt godkendelse i henhold til  

 miljøbeskyttelseslovens kapitel 5, finder reglerne i denne bekendtgørelse  

 anvendelse.
 § 15.  Reglerne i denne bekendtgørelse anvendes ikke  

 på kemikalieaffald ombord i skibe.
 § 16.  Bekendtgørelsen træder i kraft den 1. april  

 1976.
 Miljøministeriet, den 17. marts 1976.
 Helge Nielsen.
 /Gertrud Goldschmidt.
